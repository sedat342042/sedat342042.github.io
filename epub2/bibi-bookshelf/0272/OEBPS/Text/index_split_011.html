<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21">YEDİNCİ KISIM</h1>

  <p class="block17">— Hayatım tehlikede... Vallahi uydurmuyorum. Senden sonra neler oldu?</p>

  <p class="block17">— Konuşuruz dedim ya, hele şu kahvaltıyı bitirelim.</p>

  <p class="block17">— Aklın fikrin kahvaltıda... Yalan söylemiyorum, inan bana. Korkudan ödüm kopmasaydı, gece vakti buraya gelmeyi göze alır mıydım? Yangın merdivenlerine asılmak, hırsız gibi balkonlara atlamak kolay mı?</p>

  <p class="block17">Linda&nbsp;pijamalarımdan birini giymişti. İnce vücuduna benim pijamam hem çok geniş, hem çok uzun geliyordu. Öyleyken gene harikulade güzeldi. Sabaha karşı uyuyabildiğimiz halde yüzü bahar gibi taptaze, gözleri biraz baygın ama gene alev alev.</p>

  <p class="block17">Kızı kendime çektim. Başını göğsüme dayadı:</p>

  <p class="block17">— Dinle beni, dedi, saati alıp götürmeliyim Mayk, saati götürmezsem beni öldürecekler!</p>

  <p class="block17">— Kim?</p>

  <p class="block17">— Antonyo'nun çetesi!</p>

  <p class="block17">— Nereden biliyorsun?</p>

  <p class="block17">— Kendisi telefon etti.</p>

  <p class="block17">— Kendisi olduğu ne malum? Sen Antonyo'nun sesini tanır mısın?</p>

  <p class="block17">— Tanımamama...</p>

  <p class="block17">— Ee?</p>

  <p class="block17">— Esi var mı? Adresimi başka kim öğrenebilir, saati gelip senin aldığını kim bilebilir? Hani Alfiyeri'nin elbiselerindeki, çamaşırlarındaki markaları koparıp atmıştın!</p>

  <p class="block17">— Herif ne söyledi bakalım? Kelime kelime tekrarla!</p>

  <p class="block17">— Mayk'a verdiğin saati geri alıp sana bildireceğimiz yere bırakmazsan kendini yarın akşama kadar ölmüş bil, dedi.</p>

  <p class="block17">— Bu saat neyin nesi? Yani senin bu saat hakkında hiç malumatın var mı?</p>

  <p class="block17">— Hiç! Alfiyeri saklamamı söyledi. Çok mühim olduğunu, bunun sayesinde büyük bir servete kavuşacağımızı, ömrümüzün sonuna kadar refah içinde yaşayacağımızı söyledi.</p>

  <p class="block17">— Başka?</p>

  <p class="block17">— Kendisinden başka kimseye vermememi de tembih etti.</p>

  <p class="block17">— Bu saat ne zaman eline geçti?</p>

  <p class="block17">— Alfiyeri'nin mi?</p>

  <p class="block17">— Evet.</p>

  <p class="block17">— Dur bakayım? İki, iki buçuk ay oluyor.</p>

  <p class="block17">— Nereden çıkmış birdenbire?</p>

  <p class="block17">— Orasını pek bilemiyorum.</p>

  <p class="block17">— Bu saat meydana çıktıktan sonra mı Antonyo ile araları açıldı?</p>

  <p class="block17">— Hayır, zannetmem.</p>

  <p class="block17">— Patronla neden bozuştular öyleyse?</p>

  <p class="block17">— Zannederim Alfiyeri artık çetenin istikbalini tehlikeli görmeye başlamıştı.</p>

  <p class="block17">— Ne gibi?</p>

  <p class="block17">— Savcı bu işle pek meşguldü. Bundan başka çete işi son zamanlarda büsbütün azılmıştı. Al diyordu ki: "Bu gidişle biz idareyi elden kaçıracağız. Günün birinde öyle bir fiyasko olacak ki hiçbirimiz elektrikli sandalyeden kurtulamayacağız," diyordu. Hele bir kere daha müthiş şeyler söyledi. Korku başladıktan sonra... Kendisinin çete tarafından öldürüleceği korkusu başladıktan sonra...</p>

  <p class="block17">— Ne dedi?</p>

  <p class="block17">— "İnsanlar sür git köle gibi kullanılmazlar. Hele bu kadar kanlı bir bağla bağlı kalmaya tahammül edemezler. Birisi çözülürse hapı yutarız," dedi. Sonra bir başka şeyden de şüphelendi.</p>

  <p class="block17">— Neden?</p>

  <p class="block17">— Çeteyi Antonyo namına kendisi idare ediyordu. Daha doğrusu son aylara gelinceye kadar bunu böyle sanıyordu.</p>

  <p class="block17">— Meğer...</p>

  <p class="block17">— Meğer Al'ın bilmediği bir başka kolu daha varmış, işten çekilmeye karar verince bu kararı bir iki arkadaşa açmış. Bu arkadaşlar birer suretle temizlendiler. Bir keresinde az daha Al'ı da temizliyorlarmış. Randevu verilmiş. Randevu yerine gitmiş. Bakmış ki orada olmaması lazım gelen bir karı koca da var. Şüphelenmiş. Bir bahane bulup savuşmuş. Fakat pek uzaklaşamamış. Ortalık kararırken bir kara otomobille iki kişi gelmiş. O karı kocayı kurşunlamışlar.</p>

  <p class="block17">— Gazeteler yazmadı mı?</p>

  <p class="block17">— Bilmez misin? Böyle işlere "Hesaplaşma" deyip geçiyorlar.</p>

  <p class="block17">Linda&nbsp;kederle içini çekti, ihtiras duymuş mesut kadınlarda görülen garip bir dalgınlığı vardı. Hayatının sahiden tehlikede olduğuna inandığı halde mesela Alfiyeri'nin önce Savcılıkta duyduğu korkunun binde birini hissetmiyor gibiydi. Biraz düşündükten sonra:</p>

  <p class="block17">Şimdi benim halim ne olacak? diye değersiz bir şeyden bahsedercesine, kayıtsızlıkla sordu.</p>

  <p class="block17">— Sana dün de söylemiştim ya, dedim, en iyisi burada kalırsın; burada senin kılına bile dokunamazlar.</p>

  <p class="block17">— Peki, bu işin sonu ne olacak Mayk?</p>

  <p class="block17">— Gayet basit: Şimdi kalkıp gideceğim. Antonyo'yu bulacağım. Kendisiyle açık açığa görüşeceğim. "Kızı himayem altına aldım. Bir halt etmeye kalkarsan seni Brodway’ın ortasında kurşunlarım," diyeceğim. Kanun manun tanımadığımı, kafam kızarsa bu işi usulü dairesinde becereceğimi bilir... Sonra oturup bu melun saat meselesini bu herifle konuşacağım.</p>

  <p class="block17">— Hiç ümidim yok. Katiyen yola gelmezmiş. Alfiyeri'nin ondan nasıl korktuğunu görmeliydin ki...</p>

  <p class="block17">— Gördüm ama ben Alfiyeri değilim... Hiç merak etme şekerim. Bak göreceksin işler nasıl düzelecek.</p>

  <p class="block17">Kızı sımsıkı kucakladım. Uzun uzun öptüm. Vücudunun kendisine mahsus yüreği bayıltan bir kadın kokusu vardı. Öyle bir koku ki insan buna yüz ihtiras gecesinden sonra da asla doyamayacağını biraz korkuyla anlar.</p>

  <p class="block17">Kendimi bu dayanılmaz güzellikten zorla kurtararak giyindim. Ecel saatini iç cebime, emektar 45’liğimin üstüne koydum. Şarjörü muayeneden sonra kısa namlulu Smith Wessonu komodinin üzerine bıraktım.</p>

  <p class="block17">— Şimdi beni dinle yavrum, dedim, işte sana gittiği yerden haber getiren gayet sadık bir arkadaş. Parmağını şuraya sokup gözünü kırpmadan tetiğini çekebilir misin?</p>

  <p class="block17">— Çekerim.</p>

  <p class="block17">— iyi. Kapıya da emniyet zincirini tak. Şüpheli birisi gelirse hiç açma. Zorlamaya kalkarsa iki kurşun sık. Sonra şu numaraya telefon ederek imdat iste.</p>

  <p class="block17">— Kim bu? Senin büron mu?</p>

  <p class="block17">— Hayır.&nbsp;New&nbsp;York Cinayet Masası Şefi Pat Çambers'in telefonu. Derhal koşup gelir. Gelmezse birini yollar. Artık korkmazsın değil mi?</p>

  <p class="block17">— Korkmam ama sen gene de geç kalma...</p>

  <p class="block17">Boynuma sarıldı. Çenemi hafifçe öptü. O anda aklıma yeni gelen bir sualle adeta sarsıldım. Kızı biraz geriye ittim:</p>

  <p class="block17">— Bana bak, dedim, sana Antonyo, yahut çeteden biri telefon ettiği zaman Karlo neredeydi?</p>

  <p class="block17">— Karlo mu?</p>

  <p class="block17">— Evet.</p>

  <p class="block17">— Neden sordun?</p>

  <p class="block17">— Sen, sualime cevap ver.</p>

  <p class="block17">— Çıkıp gitmişti. Saati sana kaptırdığım için bir öfkelendi ki... Ayrıca dayak yediğine de kızdı tabii... Neden sordun?</p>

  <p class="block17">— Hiç, sordum öyle... Dediğim gibi, baktın beğenmediğin bir şeyler oluyor, telefonu çevir, baktın imdat gelmeden evvel kapıya yüklendiler, kurşunları yapıştır. Hiç aman verme!</p>

  <p class="block17">* * *</p>

  <p class="block17">Artık sıra Antonyo denilen sırıtkan haydudu yakından görmeye, onunla iki çift laf etmeye gelmişti. Vilaların başladığı semte girdiğim halde henüz söze nasıl girişeceğimi tasarlamamıştım.</p>

  <p class="block17">Bu da umurumda değildi. Eğer herif çenesine birkaç yumruk atmama fırsat verirse sevinecektim. Hayatı kıl üzerindeyken çelik hücrede Alfiyeri'ye nasıl sırıttığı hâlâ gözümün önündeydi. Bana bir kere'cik olsun böyle sırıtsa tamam, kroşeyi çenesine yapıştırırım, otuz iki dişini dökerim. Bazı İtalyanlarda, hele bunlardan bizim Amerika'ya göç etmiş olanların bir kısmında hergelelik sanki miras. Bir de kitaplar bunların kendi memleketlerinde gitar çalmaktan başka bir şey bilmediklerini yazarlar.</p>

  <p class="block17">Antonyo'nun adresini bu kepaze&nbsp;New&nbsp;York şehrinde meğer ki bir ben bilmezmişim.&nbsp;Con&nbsp;sualime nasıl şaştı?</p>

  <p class="block17">Adresteki sokağı kolay buldum. Kapılardaki levhaları olcuya okuya nihayet Antonyo'nun Beyaz Ev kadar meşhur olduğu anlaşılan "Altın Kotra" villasına dayandım. Villa küçük bir tepenin üstündeydi. Etrafı yüksek ağaçlarla iyi bakılmış tarhlarla çevrili. Biçimi de kotraya benziyor. Herif, haydut maydut ama zevk ehli köpoğlusu.</p>

  <p class="block17">Büyük&nbsp;demir parmaklıklı kapının ziline basacağım sırada bir otomobil sesi duydum. Saray gibi bir lüks araba yaklaştı. Tam arkamda durdu. Direksiyondaki şoförü görür görmez neye uğradığımı şaşırdım. Buna şaşırmak denmez. Sanki bana birdenbire güneş vurdu. Gözlerim kamaştı. Şimdi gene kendimi methediyorum sanacaksınız! Saçımın teli kadar güzel kadın görmüşüm. Hepsi de erbabının aklını tarumar edecek şeyler. Lâkin böylesine hiç rastlamadığımı yeminle temin ederim. Böylesi zaten asırlarda bir yetişir. Madam Venüs, Madam&nbsp;Kleopatra,&nbsp;Madam&nbsp;Rita,&nbsp;bunun eline su dökemezler. Elini neye karıştırıyorum. Bunun kızıl saçlarım görmeleriyle hasetten gözleri yuvalarından dışarıya uğrar.</p>

  <p class="block17">Aptal aptal baktığımı fark etmemiş göründü. Böyle aptal aptal bakılmaya alışık olduğu belli. Yanaklarını çukurlaştıran tatlı bir gülümsemeyle:</p>

  <p class="block17">— Aval aval ne baktın ahpab, dedi, bas bakalım...</p>

  <p class="block17">Basar mıyım? Derhal yere atladım. Arabaya yaklaştım. Kolumu motorun kaputuna dayadım. Bir müddet kızıl saçlı Azraili seyrettim. Sonunda bir de güzel ıslık öttürdüm:</p>

  <p class="block17">— Bu seninki düpedüz hayvanlık oğlum, dedi, böyle numaralar bana sökmez. Önce kravat bağlamasını öğren de karılara göz süzmek sonranın işi...</p>

  <p class="block17">— Boş ver kravata şekerim, söyle bakalım, sakın Antonyo denilen maskaraya mı geldin?</p>

  <p class="block17">— Antonyo kendisine maskara denilmesinden pek hoşlanmaz. Hele senin gibi avanaklardan duymayı hiç...</p>

  <p class="block17">— Şimdi sen benim sualime cevap mı vermiş oldun canımın içi? Biz sana ne sorduk, sen nereden tutturdun.</p>

  <p class="block17">— Peki ne olacak?</p>

  <p class="block17">— Olacağı şu: Beraber içeri girmek istemem. Herif seni görünce öylesine sersemleşir ki iki hafta kendisini toplayamaz. Fotoğrafın da böyle yaman çıkıyorsa Antonyo denilen haydutla ne işin var? Bas git Hollywood'a, dünyayı kır geçir.</p>

  <p class="block17">— Uzattın ama kopuk... Sen mahpustan yeni mi çıktın?</p>

  <p class="block17">— Sekiz milyon&nbsp;New&nbsp;York nüfusunun yedi milyon doksan dokuz bin kişisinin "harika" diyeceği bir kadının koynundan çıktım, mahpushane ne demek?</p>

  <p class="block17">Kadının gözlerindeki hakir gören azamet bir an kayboldu. İlk defa meraka düştüğünü lacivert gölgeli müthiş bakışlarından anladım.</p>

  <p class="block17">— Adın ne senin? diye sordu.</p>

  <p class="block17">— Bana Mayk&nbsp;Hammer&nbsp;derler, dedim, Mayk&nbsp;Hammer,&nbsp;hususî polis hafiyesiyim.</p>

  <p class="block17">Gözlerini biraz kırpıştırdı. Bu kadına külhanbeylik kadar, bir şey düşünmek te yaraşıyordu.</p>

  <p class="block17">Halbuki güzel kadınların ekseriyesine ciddi şeyler düşünmek pek yaraşmaz derler.</p>

  <p class="block17">— Hatırladım, diye cevap verdi, "Kanun benim" diyerek ortaya bir zibidinin çıktığını duymuştum. Sakın...</p>

  <p class="block17">— Tastamam meleğim, o zibidi işte benim... Artık sen de adını bağışla da ahbap olalım.</p>

  <p class="block17">— Madem ki ahbap olacakmışız, bana ahbaplar kısaca&nbsp;Safo&nbsp;derler. Bu sefer göz kırpıştırmak bana düştü.&nbsp;Bu "Safo"&nbsp;adını bir yerde okumuştum, yahut da birisinden işittim.</p>

  <p class="block17">—&nbsp;Safo&nbsp;adı kolay taşınır isimlerden olmasa gerek, dedim, bu ismin hakkını vermek de lazım'</p>

  <p class="block17">— Neymiş?</p>

  <p class="block17">— Benim bildiğim Madam&nbsp;Safo&nbsp;pek yamanmış, bir öpermiş ki karşısındaki erkek Sen Pol Hazretleri olsa bitermiş.</p>

  <p class="block17">— Ee biz de acizane ondan aşağı kalmayız diyeceğim, bu sefer de denemeye kalkacaksın.</p>

  <p class="block17">— Bende denemeden inanacak enayi gözü var mı şekerim?</p>

  <p class="block17">— Bunu da Antonyo'ya ayrıca söyleyeceğim seni kırbaçlarken kıçına iki tane fazla vursun.</p>

  <p class="block17">— Fena olmaz. Aynı katı ziyarete gideceğimiz anlaşılıyor. Bu kalenin kapısını nasıl açtıracağız?</p>

  <p class="block17">— İtiver, açılır. Burada hırsızlardan korkulduğunu mu sanıyorsun hafiye efendi?</p>

  <p class="block17">— Sahi! Komşuların aklı olsa bu kapıyı dışardan kapatırlar. Otomobilimi içeri sokmak istemem. Sokak daha emniyetli. Beni yanına alır mısın?</p>

  <p class="block17">— Kapıyı aç da düşünürüz.</p>

  <p class="block17">Kanadı kolayca ittim. Bilyeler üzerinde hareket ediyor gibi kolayca arkasına dayandı.</p>

  <p class="block17">Saray gibi araba hiç gürültü etmediğinden gölge gibi önümden geçti. Kapıyı örttüm. Dönüp baktım. Bekliyor. Sağ avcunu pantolonuma keyifli keyifli sürterek kızıl saçlı şoförün yanına kuruldum. Daha doğrusu kurulacaktım, vakit bulamadım. Bej üzerine küçücük kırmızı gelinciklerle süslü emprime robunun etekleri dizkapaklarından çok yukarıda, açık yakası omuzlarından ve göğüs yuvasından çok aşağıda duruyordu. İnce belli, yuvarlak, sağlam kalçaları, görülmemiş derecede muntazam ve uzun bacaklarıyla... Hey yarabbi, bu nasıl bir güzellik.</p>

  <p class="block17">— Kapıyı çek aslanım, diye şakalaşır gibi konuşu, düşersin de annen seni benden sorar.</p>

  <p class="block17">Başını biraz eğmiş, kızıl saçlarından alev parçası gibi bir tutam yanağına düşmüştü. Bunun arasından yüzüme muzip muzip bakıyordu. Kolumu ağır ağır omzuna attım, hiç telaş etmeden bu harikulade başı kendime çektim. Biraz kalınca ve biraz aralık dudakları evvela yavaş yavaş, sonra basura bastıra öptüm. Hiç şaşırmadı. Yadırgamadı. Bilakis, kafasını belli belirsiz iki tarafa sallayarak pek hoşlandığını anlatmak istedi. Nefesim kesildiği için bırakacağım sırada eldivenli elini ensemde hissettim. Kitaptaki Madam Safo'yu bilmem ama Antonyo'nun kapısında rastladığım bu kızıl saçlı&nbsp;Safo&nbsp;müthişti.</p>

  <p class="block17">Ayrıldığımız zaman suratıma bir başka türlü baktı:</p>

  <p class="block17">— Çirkin herifsin ama, dedi, sende iş var yavrum...</p>

  <p class="block17">Gayet alışık hareketlerle arabayı sürdü. Rüzgar saçlarını dalgalandırdıkça bu manzaranın hakikat olamayacağı düşüncesine kapıldım. Bu kadar güzellik, bu kadar cazibe, bu kadar istek hep bir arada bir kadında bulunamazdı. Çikolata emer gibi yutkundum.</p>

  <p class="block17">— Antonyo’yu tanır mısın? diye sordu.</p>

  <p class="block17">— Hayır.</p>

  <p class="block17">— Randevunuz var öyleyse...</p>

  <p class="block17">— Hayır.</p>

  <p class="block17">— Ne demek?</p>

  <p class="block17">— Basbayağı...</p>

  <p class="block17">— Ayol Antonyo her kapısına geleni huzuruna kabul etmez ki...</p>

  <p class="block17">— Ben "her kapıya gelen" değilim cicim, benim adım Mayk...</p>

  <p class="block17">— Sen bilirsin. Kovulmanı seyretmek fena olmayacak.</p>

  <p class="block17">— Çok eğlencelidir. Bütün kadınlar bayılır.</p>

  <p class="block17">— Demek sık sık kovuluyorsun?</p>

  <p class="block17">— Gayet sık. Hem de ekseriya kıçıma bir de tekme atarlar.</p>

  <p class="block17">— Hoşsun Mayk, sahi enteresansın...</p>

  <p class="block17">Kadın böyle diyerek yanağımı merhametle okşadı. Ben tamamıyla başka bir şeye dalmıştım.</p>

  <p class="block17">— Antonyo rakip çetelerden hiç mi korkmaz? diye sordum, burası nasıl muhafaza ediliyor böyle?.. Değirmene girer gibi girdik.</p>

  <p class="block17">— Görünüşe aldanmayın, buraya kadar belki dördüncü mitralyözün altından geçtik. Sen nasıl girildiğini merak edeceğine, nasıl çıkılacağını düşün.</p>

  <p class="block17">Villanın geniş mermer merdivenlerinde bizi iki kişi karşıladı. Antonyo'nun haydutlarıyla burada ilk defa yüz yüze gelmiş olduk. Herifler çakı gibi. Gözlerinde donuk öldürücü bakışlar. Hareketleri biraz ağır. Sanki beyaz ceketlerinin sol koltuk altlarındaki tabancaları düşürmekten korkuyorlar.</p>

  <p class="block17">Beni dalgın dalgın gözden geçirdiler. Kızıl saçlı kadınla beraber olmak işleri biraz kolaylaştırmıştı.</p>

  <p class="block17">Kendisine&nbsp;Safo&nbsp;adını veren kadın:</p>

  <p class="block17">— Antonyo nerede? diye sordu.</p>

  <p class="block17">— Bahçede&nbsp;Mis Mova....</p>

  <p class="block17">— Peki, biz arar buluruz. Siz otomobili garaja çekin. Beraber yürüdük ve ilk dönemeçte Antonyo'yu gördük. Sırtında kısa kollu alacalı bir gömlek, ayağında beyaz ketenden tiril tiril bir pantolon ve sandallar vardı. Bir çiçek fidanıyla meşguldü. Bana ilk bakışta Şarlo'nun Mösyö Verdu'sunu hatırlattı. Arkasında çıtırdayan kumlara metelik vermemesinden burada kendisini son derece emniyette hissettiğini anladım. Kadın:</p>

  <p class="block17">—&nbsp;Hello!&nbsp;diye bağırdı.</p>

  <p class="block17">Herif yavaşça döndü. Gülümsüyordu ama Alfiyeri'ye gülümsediği gibi değil. Beni görünce gülümsemesi yarıda bir an durdu, sonra gene devam etti.</p>

  <p class="block17">— Bak sana kimi getirdim Antonyo!</p>

  <p class="block17">— Merhaba&nbsp;Mister Hammer,&nbsp;siz&nbsp;ge&nbsp;İme şeydin iz, ben haber yollayacaktım.</p>

  <p class="block17">— Öyle mi?</p>

  <p class="block17">— Evet. Mova'yı nerede buldunuz?</p>

  <p class="block17">— Kapıda.</p>

  <p class="block17">Kadını öptü. Sonra elini okşayarak:</p>

  <p class="block17">— Bizi biraz yalnız bırak, dedi, apansız geldin, mühim mi pek?</p>

  <p class="block17">— Değil. Öyle uğradım. Derhal dönüyorum.&nbsp;Mister Hammer&nbsp;beni&nbsp;New&nbsp;York'a bırakacak.</p>

  <p class="block17">— Olur.</p>

  <p class="block17">Mova uzaklaşırken arkasından manasız bakışlarla baktı, kendi kendine konuşur gibi fakat yüksek sesle:</p>

  <p class="block17">— Ne kadar olgun görünür, dedi, halbuki ne kadar çocuktur. Münasebetlerini kestirememiştim. Aralarında ateşli bir aşktan ziyade, yumuşak bir şefkat var gibiydi.</p>

  <p class="block17">— Bir şey içer misiniz&nbsp;Mister Hammer?</p>

  <p class="block17">— Hayır.</p>

  <p class="block17">— Sizi o gece beyhude rahatsız etmişler. Duydum da üzüldüm. Yataktan kalkarak Savcılık'a gelmişsiniz.</p>

  <p class="block17">— Bırak şimdi bunları. Açık konuşacağız. Hem açık hem kısa! işin sonuna geldiğini sen de anladın tabii...</p>

  <p class="block17">— Hangi işin?</p>

  <p class="block17">— Senin çete hapı yuttu Antonyo, çete hapı yutunca en evvel elebaşı hapı yutar. Sen de hapı yuttun.</p>

  <p class="block17">— Zannetmem, emin misiniz?</p>

  <p class="block17">— Katiyen eminim. Savcı işi çok ciddiye alıyor. Mesele bir kere bu yola dökülürse kurtuluş imkânı kalmaz. Yakanı kurtaracağına kani değilim. Benim paramla artık iki sent etmezsin yavrum.</p>

  <p class="block17">— Bana bunu söylemek için mi geldiniz buraya kadar?</p>

  <p class="block17">— Hayır. Linda'yı rahat bırakmanı istiyorum.</p>

  <p class="block17">— Linda'yı mı? Kim bu? Biraz düşündü:&nbsp;Linda&nbsp;mı dediniz? Böyle birini tanımıyorum. Neyin nesi?</p>

  <p class="block17">O kadar tabii konuşuyordu ki az kalsın inanacaktım.</p>

  <p class="block17">— Bilmezden gelme! Ben kül yutmam, diye çıkıştım, Linda'yı nasıl tanımazsın, dün akşam ölümle tehdit ettiğin kadın.</p>

  <p class="block17">— Ben mi ölümle tehdit etmişim. Hayır! Ben böyle bir kadın tanımıyorum, dün akşam hiç kimseyi ölümle tehdit etmedim.</p>

  <p class="block17">— Beyhude inkar ediyorsun Antonyo, ben senin insanları nasıl tehdit ettiğini gördüm. Al bunun canlı ispatıydı. Lâkin beni Savcı'ya, polise benzetme! Onların ömrü senin gibi hergelelerin suç delillerini aramakla geçer. Bana gelince, ben delil melil bilmem. Kafam kızarsa kurşunları karnına doldururum.</p>

  <p class="block17">Kederle gülümsedi. Bu gülümsemesinde kabalığımı ayıplayan bir öğretmen hali vardı. Büsbütün sinirlendim:</p>

  <p class="block17">— Linda'yı rahat bırak, dedim, Linda'nın kılına dokunursan seni tepelerim.</p>

  <p class="block17">Sizi nasıl inandıracağımı hakikaten bilemiyorum&nbsp;Mister Hammer,&nbsp;bu ismi ilk defa işitiyorum. Böyle bir kadınla hiçbir alışverişim yok.</p>

  <p class="block17">— Beni dinle Antonyo, seninle açık konuşacağım. Kızı saat yüzünden tehdit ettin. Halbuki saat bende.</p>

  <p class="block17">— Saat sizde mi?</p>

  <p class="block17">— Evet.</p>

  <p class="block17">— Bu Linda'nın saatle münasebeti ne?</p>

  <p class="block17">— Kafamı kızdırıyorsun, ben de şakalaşmayı severim ama pis pis sırıtarak değil, yumruğu çenene yapıştırarak...</p>

  <p class="block17">— Yumruk hiçbir şeyi halletmez. Şuraya oturalım da... Belki biraz sakinleşirsiniz, konuşur anlaşırız. Yanyana yürümeye başladık: Son defa söylüyorum, ister inanın, ister inanmayın&nbsp;Mister Hammer,&nbsp;dedi, ben&nbsp;Linda&nbsp;isminde hiç kimseyi tanımıyorum. Saat meselesiyle münasebetinden de ha berim yok. Eğer size böyle bir tehdide maruz kaldığını bu kadın söylediyse yalan söylemiştir. Yahut, kendisini tehdit için benim adımı bir başkası kullandı. Böyle şeylerin çok sık vuku bulduğunu elbette bilirsiniz. Şimdi mühim olan bu değil, "Saat bende" dediniz. Böyle bir saat meselesiyle alakalandığımı nereden biliyorsunuz?</p>

  <p class="block17">— O gece Alfiyeri'ye sorarken ben de oradayım.</p>

  <p class="block17">— Şimdi oldu. Saatin yerini size Alfiyeri mi söyledi?</p>

  <p class="block17">— Hayır. Ben kendim buldum.</p>

  <p class="block17">— Şu halde&nbsp;Linda&nbsp;isimli kadının tehdit edilmesi ile saat işini birbirine karıştırdığınıza göre, saat bu kadındaydı. Siz kendisinden aldınız. Sonra da onu benim namıma tehdit ettiler, öyle mi?</p>

  <p class="block17">— Evet.</p>

  <p class="block17">— Yanlış bir hareket. Linda'yı tehdit etmek kafi olur mu? Siz saati verir misiniz? Hele mahiyetini biliyorsanız.</p>

  <p class="block17">— Vermem. Vermeyeceğim için kızı rahat bırakın, diyorum.</p>

  <p class="block17">— Kızı ben rahatsız etmedim, böyle bir şey aklımdan bile geçmez. Bence mühim olan saattir. Siz saatin mahiyetini öğrendiniz mi?</p>

  <p class="block17">Bir an tereddüt ettim. Herifin hali beni çok şaşırtmıştı. Bir kere elindeki müthiş imkanlara, tehlikeli gördüğü bir insanı Savcılık dairesinde, benim yanımda tepeletecek imkanlara malik olan bir adam gibi konuşmuyordu. Böylelerini çok görmüştüm. Kuvvetli oldukları yerde kibirlerinden yanlarına varılmaz. Kendilerini tehlikede hisseder etmez köpekleştiler. Bunda ikisi de yoktu. En iyisi doğruyu söylemekti. Hasır koltuklara karşılıklı oturduktan sonra:</p>

  <p class="block17">— Hayır, dedim, henüz esas meseleyi öğrenemedim.</p>

  <p class="block17">— İyi düşünmüşüm, diye gülümsedi, Alfiyeri sonuna kadar dayandı. Bütün serveti kendisine saklamak istedi.</p>

  <p class="block17">— Demek bir servet bahis mevzuu?</p>

  <p class="block17">— Tabii. Siz mademki açık konuştunuz, ben de açık konuşacağım. Mesele şu: Gayet büyük bir servet bir yerde saklı. Bunun anahtarı da bu saatteymiş.</p>

  <p class="block17">— Saatteymiş dedin, emin değil misin.</p>

  <p class="block17">— Böyle işlerde hazine ele geçmeden yüzde yüz emin olmak affedersiniz budalalıktır. Ortada bir laf dönüyor. Hiç değil yüzde elli doğru veya yüzde elli yalan olabilir.</p>

  <p class="block17">— Mademki iş bu kadar kati değil, Alfiyeri neden o kadar korkuyordu? Korkmakta da haklıymış. Bu uğurda canını verdi.</p>

  <p class="block17">— Ölülerden bahsetmeyi hiç sevmem&nbsp;Mister Hammer.&nbsp;Biz saatten bahsedelim: "Saat bende" dediniz. Beni görmeye sadece o tehdit meselesi için gelmedinizse teklifiniz nedir?</p>

  <p class="block17">— Bana her şeyi etrafıyla anlatmadıkça teklifimi söyleyemem.</p>

  <p class="block17">— Haklısınız, işte kısaca anlatayım: Alfiyeri bana ait bir barı kendi hesabına işletiyordu. Yani aramızda sadece ticaret münasebetleri mevcuttu. Günün birinde hesaplar karışmaya başladı. Yani kendisinin sadakasından, dürüstlüğünden, şüphelendim. Avukatıma hesapların tetkikini emrettim. Dükkânı terkederek ortadan kayboldu.</p>

  <p class="block17">— Temizleyecektiniz. Canını kurtarmak için kaçmış.</p>

  <p class="block17">— Hadiseleri herkes kendine göre tefsir ediyor. Dünyada birçok münasebetsizliklere sebep olan da budur. Nihayet günün birinde bana telefon ederek bu saat meselesinden bahsetti. Söylediği rakam küçümsenir cinsten olmadığı için...</p>

  <p class="block17">— Neydi mesela?</p>

  <p class="block17">— Mesela: 50 milyon dolar. Hafif bir ıslık öttürdüm. Antonyo:</p>

  <p class="block17">— Değil mi efendim? diye gülümsedi; ben meseleyi tetkike layık gördüm. Fakat Savcı yanlış bir hareketle işleri karıştırdı. Nihayet sizin de şahidi olduğunuz vaka meydana geldi ve günlerden bir gün&nbsp;Mister&nbsp;Hammer'in ziyaretiyle şereflendim. Saat işi bu ziyaretle beraber yeniden karşıma çıkmış oldu.</p>

  <p class="block17">— Antonyo, kafamı kızdırıyorsun. Esas meseleye dair hiçbir şey söylemediğinin farkında mısın?</p>

  <p class="block17">— Elbette farkındayım. Siz saati niçin ele geçirdiğinizi, bunu nasıl kullanmak istediğinizi söylüyor musunuz? Yüzüme dikkatle bakarak teker teker konuştu: Eğer bu saat rahmetli Al'in zannettiği gibi mühimce bir hâzinenin anahtarını taşıyorsa, eğer siz mühimce bir parayı kazanmaya hakikaten karar vermişseniz anlaşmamız mümkündür&nbsp;Mister Hammer,&nbsp;lâkin bundan evvel geçirilmesi lazım gelen bir safha var.</p>

  <p class="block17">— Neymiş?</p>

  <p class="block17">—Karşılıklı itimada götürecek yolu yanyana katetmek. Mesela: Bahsettiğiniz kadını, ismi&nbsp;Linda&nbsp;demiştiniz değil mi, benim tehdit etmediğime, kadının mevcudiyetinden bile haberdar bulunmadığıma inanacaksınız. Ben de sizin af buyurun, budalalık etmeyeceğinize inanacağım.</p>

  <p class="block17">— Hangi hususta?</p>

  <p class="block17">— Eğer böyle bir hazine mevcutsa bu hazineden kendiniz için pay almamak budalalığını yapmayacağınıza...</p>

  <p class="block17">— Neden pay almayacakmışım?</p>

  <p class="block17">— Bilir miyim? Bu dünyada çok garip insanlar vardır, galiba bunların en garibi de sizsiniz.</p>

  <p class="block17">Saati tetkik ettiniz, bir şey çıkaramadınız. Kadının tehdidi belki de vesileden ibaret. Şu halde her iki taraf pozisyonunu muhafaza edecek. Saat sizde kalsın, benim bildiklerim de bende... Aramızda güven kurulması için biraz vakit geçmeli...</p>

  <p class="block17">— Kıza dokunmayacaksın. Kıza dokundun mu...</p>

  <p class="block17">— Anlaşılıyor ki kıza dokunmak işleri büsbütün karıştıracak. Hayır dokunmayacağım, daha doğrusu kim olduğunu, bu işe ne münasebetle, nasıl karıştığını bile araştırmayacağım. Buna söz veriyorum. İlk defa müthiş gülümsemesini kullandı: Fakat bu söz veriş sizi rahat bırakacağım manasına alınmasın. 50 milyonu önüme ilk çıkanla paylaşmak her zaman âdetim değildir. Saati sizden almaya, serveti yalnız başıma ele geçirmeye çalışacağım. Bunu da bilmiş olun.</p>

  <p class="block17">Şu bücüre bir yumruk yapıştırıp yapıştırmamayı bir an düşündüm. Düşüncemi sezmiş gibi suratını astı. Konuşmanın bittiğini anlatmak isteyerek ayağa kalktı:</p>

  <p class="block17">— Bir şey içmediniz, dedi, soğuk bir şey...</p>

  <p class="block17">— Lüzum yok, diye homurdandım, her zaman bu kadar sabırlı olmadığımı aklında tut Antonyo.</p>

  <p class="block17">— Kızmayın canım, sizi tanımıyor değilim.&nbsp;New&nbsp;York şehrinde para bölüşmeye mecbur kalacağım bir tek insan var, o da sizsiniz. Güle güle&nbsp;Mister Hammer...</p>

  <p class="block17">Herif yamandı. Bu görüşmeden neler anladığımı düşünmem lazım geliyordu. Hızlı hızlı yürüdüm, arkamdan seslendi:</p>

  <p class="block17">—&nbsp;Mova&nbsp;kendisini&nbsp;New&nbsp;York'a bırakmanızı söylemişti. Unutursanız sizi ölünceye kadar affetmez. Malum ya, güzelce kadınların böyle kaprisleri oluyor&nbsp;Mister&nbsp;Hammer...</p>

  <p class="block17">Dönüp cüce kalyanı tepeden tırnağa süzdüm. Eminim ki ilk defa olarak yüreği korkudan ürperdi. Bu sefer de ben sırıttım.</p>

  <p class="block20" id="calibre_pb_11">&nbsp;</p>
</body>
</html>
