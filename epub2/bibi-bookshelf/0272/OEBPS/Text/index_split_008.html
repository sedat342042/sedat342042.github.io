<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21">DÖRDÜNCÜ KISIM</h1>

  <p class="block17">Velda bir müddet dinledikten sonra: "Peki söylerim" diyerek telefonu kapattı. Ayağa kalktı, pencereden dışarısını seyrediyormuş gibi yüzünü benden kaçırarak bir an gerinir gibi durdu. Böyle gerinir, daha doğrusu birine meydan okur gibi dururken onu seyretmeye doyamam.</p>

  <p class="block17">Şahane başı, güzel bedeni, gergin göğüsleri, ince beli ve dolgun kalçalarıyla harikadır. Hele uzun bacaklarının doyulmaz intizamını meydana çıkaran dar eteğiyle insanın aklını durdurur.</p>

  <p class="block17">— Kimdi? diye sordum.</p>

  <p class="block17">Uzandığım divana geldi. Dişlerini göstererek güldü:</p>

  <p class="block17">— Bil bakalım!</p>

  <p class="block17">— Pat olmalı. Homurtusundan anladım. On beş tonluk yüklü kamyon gibi kerata...</p>

  <p class="block17">— İyi bildin, Pat.</p>

  <p class="block17">— Ne diyor?</p>

  <p class="block17">— Antonyo'yu Savcı salıvermek zorunda kalmış.</p>

  <p class="block17">— Alfiyeri'yi öldüren herif?</p>

  <p class="block17">— Gitti gider.</p>

  <p class="block17">— Polis olmadığına emin mi?</p>

  <p class="block17">— Vallahi emin olduğunu zannetmem. "Eminim" dedi ama hakikaten emin olduğu zamanlar kullandığı sesiyle değil.</p>

  <p class="block17">— Haklısın. O cenabet gece, o cenabet binanın etrafına şehrin dört bucağından o kadar üniformalı herif toplanmışlardı ki, aralarında çeteye mensup birkaç tane sütü bozuk bulunabilirdi.</p>

  <p class="block17">— Kahve ister misin Mayk?</p>

  <p class="block17">— Hayır, kalkmak istiyorum.</p>

  <p class="block17">— Doktor...</p>

  <p class="block17">— Başlarım doktorun reçetesinden...</p>

  <p class="block17">Kız üstüme eğildi. Gözlerinde en dayanıklı erkekleri bir anda eritecek yalvaran bakışlar... Vücudunun doğruca damarlara işleyen baygın kokusu...</p>

  <p class="block17">— Beni harap ediyorsun, diye dargın dargın konuştu, berbatsın. Suratını bir görsen! Ne yapılacaksa bana söyle.</p>

  <p class="block17">— Ne yapılacağını bilsem söylemez miyim?</p>

  <p class="block17">— Öyleyse nereye gideceksin?</p>

  <p class="block17">— Burnumun dikine...</p>

  <p class="block17">— Ne gaddar herifsin.</p>

  <p class="block17">Omuzlarından tutup kendime çektim. Ağzını hırsla öptüm. Kendisini zorla kurtardı.</p>

  <p class="block17">— Tamam, diye kederle güldü, palyaçolara döndün. Ağzımın boyası hep suratına sıvaştı. Oh olsun.</p>

  <p class="block17">Kalkıp oturdum. Ense köküm hâlâ sızlıyor. Sızısı iki kola ayrılıyor. Birisi beynime çıkıyor, öteki yüreğime saplanıyor. Kıza bir şey belli etmemek için sırıtmaya çalıştım. O mendebur korku gecesinden bu yana iki gün geçti. Ne zaman gözümü açsam, daha doğrusu, Savcı'ya mahsus yatak odasında olup bitenleri hatırlasam Alfiyeri'nin kafası ezilmiş hayalini görüyorum. Polis kılığına girmiş haydut, bir insanın kafasını çürük ceviz gibi ezecek aleti neresinde saklamıştı? İşini gördükten sonra hiçbir iz bırakmadan nasıl savuşmuştu?</p>

  <p class="block17">Dudağının boyasını tazeleyen Velda'nın omuzu üstünden aynaya baktım ve bu sefer hakikaten sırıttım. Zaten yarı baygın yatarken bile Savcının suratı gözümün önüne gelince gülesim tutuyordu.</p>

  <p class="block17">— Salıvermiş demek, dedim, şahit olmayınca ne halt etsin?</p>

  <p class="block17">— Kimi salıvermiş? Ha, Antonyo'dan bahsediyorsun, evet salıvermişler.</p>

  <p class="block17">— Fena değil, fena değil! Ayrıca zarar ziyan da ödemişler mi? Pat'a bu ciheti sorsaydın...</p>

  <p class="block17">— Pat çok kederli. O gece bana telefon ettiği zaman sinirleri berbattı. Hiç o kadar asabi görmedim. "Ya gebertseydiler, gebertebilirlerdi kız, pekâlâ temizlerlerdi," diye söylendi durdu.</p>

  <p class="block17">— Hata ettiler. Bunun büyük hata olduğunu Antonyo biraz akıllıysa anlamıştır. Ben kucağa oturulup sakalı yolunacak avanak değilim.</p>

  <p class="block17">— Orası henüz belli olmaz. Antonyo işinden salimen çıkmana bağlı.</p>

  <p class="block17">— Bu da mı Pat'ın fikri?</p>

  <p class="block17">— Hem Pat’ın hem de benim.</p>

  <p class="block17">— Savcı ne düşünüyor?</p>

  <p class="block17">— Savcı sana yeniden düşman kesildi. İşin iç yüzünü gazetelerden saklayıncaya kadar göbeği çatlamış. "Gözüm görmesin, perişan ederim," diyormuş.</p>

  <p class="block17">— Haklı yavrum!</p>

  <p class="block17">— Haklıymış. Asıl onun sakalını yoldular. Biraz vicdanı olsa istifa edip def olur. Ben böyle utanmaz herif görmedim. Hem utanmaz...</p>

  <p class="block17">Ben boynumu oynatmak istemiştim. Sızı can evime bıçak gibi saplanınca inledim. Kız hızla döndü:</p>

  <p class="block17">— Yatmalısın, diye 15 puntluk topuğunu öfkeyle yere vurdu, zıbarmaksın, ayakta gebereceksin.&nbsp;New&nbsp;York şehrinde Antonyo gibi bir haydut eksik olmuş, fazla olmuş bundan ne çıkar? Kendini beyhude yere helak ediyorsun. Bunca senedir hayatını tehlikelere attın, temizleyebildin mi?</p>

  <p class="block17">— Aldırma şekerim, yavaş yavaş...</p>

  <p class="block17">— Yavaş yavaş ne demek? Birisi gidiyor, öteki geliyor, her yeni gelen de eskisinden beter...</p>

  <p class="block17">— Olsun. Biz sonuna kadar dayanacağız. Hem bu seferki mesele sadece gönül eğlencesi olmaktan çıktı. Antonyo denilen bücür kerata beni maskara etti. Sol kolumun altında silahım dururken... Savcılık binasının en üst katında... Pat'ın yanı başındayız. Kendisi çelik sandıkta kapalı. Düşündükçe öfkeden kuduruyorum.</p>

  <p class="block17">Dolabı açtım. Bir kravat aldım, boğazıma düğümledim. Sonra hiçbir işe yaramamış olan emektar 45'liğimi koltuk altıma bağlayıp ceketimi giydim.</p>

  <p class="block17">— Haydi gidiyoruz, dedim.</p>

  <p class="block17">— Nereye?</p>

  <p class="block17">— Sen büroya uğrarsın, ben biraz dolaşacağım.</p>

  <p class="block17">— Beraber gelsem...</p>

  <p class="block17">— Dolaşacağım, diyorum. Büroda mektuplar yüz üstü duruyor. İki yeni müşteri...</p>

  <p class="block17">— Peki, peki!</p>

  <p class="block17">Kapıyı açıp bekledim. Apartmandan çıktık.</p>

  <p class="block17">Velda:</p>

  <p class="block17">— Burada bekle beni, diye homurdandı, bari otomobil getireyim.</p>

  <p class="block17">Kontakt&nbsp;anahtarını uzattıktan sonra bir sigara yaktım.</p>

  <p class="block17">Kızı büroya bıraktıktan sonra&nbsp;New&nbsp;York şehrinin otomobil seline kendimi kapıp koyuverdim.</p>

  <p class="block17">Işıklara göre durup kalkarak şehrin merkezinden çıktım, ilk rastladığım tenha bir dükkânda iki duble buz gibi bira yuvarladım.</p>

  <p class="block17">Ensemdeki sızı yavaş yavaş azalıyor, öfkem yavaş yavaş manasız bir dalgınlığa dönüyordu. Düşünmek istedikçe aklıma hep&nbsp;Antonyo'yu kapandığı inde gidip bulmak geliyordu. Gidip herifin gırtlağına sarılmak... Şu saat meselesini kendisine sormak... icabında yumruklaya yumruklaya söyletmek...</p>

  <p class="block17">Bu kararı az daha tatbik edecektim ki saat işini Antonyo'nun da bilmediği hatırıma geldi. Bilse Alfiyeri'ye sorar mı?</p>

  <p class="block17">Arabayı bir tepenin üzerinde gölgeye çektim. Önüme deniz kadar geniş bir ova uzanıyordu. Güneş bütün gücüyle suya yüklenmiş. Parıltısı gözleri kör edecek derecede sert. Bir sigara yaktım. Durduğum yerde bol bol terliyorum. Gözüm ikide bir tablodaki saate gidiyor. Saat dört, ikinci sigara biterken dört buçuk. Üçüncünün sonunda beşe beş var.</p>

  <p class="block17">İyi ama bu saat neyin nesi? Saat ne olabilir? Bir parola desem değil. Herif, "Peki saat?" dedi. Öteki "Emret. Nasıl istersen öyle yapacağım. Halt ettim. Kusuruma bakma. Beni bir kerecik affet, son defa..." işte kelime kelime böyle söyledi.</p>

  <p class="block17">Bu herifler bir çete kurarlar. Çete büyük paralar vurur. Aradan birkaç sene geçince efrattan bir kısmı hissesine düşen parayı kafi görür. İpi koparıp savuşmak ister. Savuşurken patronun emniyetini kötüye kullanarak hakkı olmayan bir vurgunu da beraber götürmek isteyenler çok olur. Patron işin daha evvel farkındaysa, yani herifin savuşmak niyetini sezmişse, onu temizletmek kararını verir. Karşımızdaki vaziyet buna benzer bir şey! Şu halde bu saat, bir randevu saati, yahut parola değil. Maddi bir şey. Bir sırrın anahtarı.</p>

  <p class="block17">Otomobil tablosundaki saat koşuyor. Şimdi beşi on geçmekte. Dördüncü sigarayı yaktım.</p>

  <p class="block17">"Maddi bir şeyi Alfiyeri gibi bir herif Antonyo'dan kaçırmak istese kime emanet edebilir? İşte cevabı bulunacak sual budur yavrum Pat!"</p>

  <p class="block17">Gülümsedim. Sigara gittikçe daha tatlı gelmeye başladı. Boynumu iki tarafa hoyrat hoyrat çevirdim. Sızı uçup gitmiş. Demek ki terlemek iyi gelmiş. Dalgınlığım ağır ağır neşeye dönüyor. Canım buzlu bira çekerse temelli neşelenmişim sayılır. "Evet, dehşete kapılmış küçük bir serseri bu kadar mühim bir şeyi bu bizim azametli&nbsp;New&nbsp;York şehrimizde, kime emniyet eder? Hiç kimseye..."</p>

  <p class="block17">Öylece durup gözlerimi kısarak suda parlayan ışıklara baktım. Eğer bir yere gömdüyse düşünmek faydasız. Sırrını beraber götürdü hergele... Şayet birisine bıraktıysa mutlaka bulurum, mutlaka...</p>

  <p class="block17">Kontakt&nbsp;anahtarını çevirdim, otomobili hışımla döndürdüm,&nbsp;New&nbsp;York şehrine doğru bu sefer cehennem gibi hareket ettim. Süratin rüzgarı yüzümün derisini nerdeyse yüzecek. Artık tablodaki saat umurumda değil. Şimdi arada sırada gözlerim kilometre ibresine takılıyor. 110, 120, 130...</p>

  <p class="block17">Antonyo'ya başkalarına çektirdiği dehşeti muhakkak tattırmalıyım. Polis kılığına girerek kafamı patlatmaya kalkışan yakışıklı haydutla da görülecek bir küçük hesabım var. Herifin suratı hayal meyal hatırımda... Açık sarı saçlı, kırmızı yüzlü bir oğlan. Geniş omuzları ve bir doksana yakın boyuna pek yaraşmayan parlak suratlı bir herif... Böylelerini mütarekeden sonra Hamburg sokaklarında görmüştüm. Ortalık kararınca dudaklarını boyayarak... Hay Allah kahretsin! Bir de Alfiyeri'nin kafasını kurumuş kabak gibi nasıl dağıttı, diye meraklanıyorum. Nasıl dağıtacak basbayağı... Bunlar Nazi döküntüleri... Bunlarda insaf, merhamet aranır mı?</p>

  <p class="block17">Deli gibi giden iki lüks otomobili sıyırıp geçtim. Belli ki yeniden öfkeleniyorum.</p>

  <p class="block17">"Karnına iki kurşun yerleştirirsin... iki kurşun ki oğlum Mayk, anasını beller namussuzun..."</p>

  <p class="block17">Arabayı pek de farkına varmadan, "Bahama Bar’ın önünde durdurdum. içeri girdim. Bizim emektar Tombul&nbsp;Con&nbsp;tezgahın arkasında her zamanki gibi gazete okuyor.</p>

  <p class="block17">Her zamanki gibi ciddi, babacan. Beni görünce ablak suratını, insanın yüreğini serinleten sevimli bir gülümseme kapladı.</p>

  <p class="block17">— Merhaba&nbsp;Mister Hammer,&nbsp;dedi, nerelerdesiniz kuzum? Bir asır var ki...</p>

  <p class="block17">— Bira, dedim, buzlu olmalı&nbsp;Con,&nbsp;sıcak beni bitirdi.</p>

  <p class="block17">Bir yüksek iskemleye oturdum.&nbsp;Con&nbsp;sigara paketini önüme sürdü. Derhal birayı çekti.</p>

  <p class="block17">— Bir de sen iç.</p>

  <p class="block17">— Olur.</p>

  <p class="block17">— Ne okuyordun derin derin?..</p>

  <p class="block17">— Farkında bile değilim. Başka şeyler düşünüyordum. Birayı bir dikişte bitirip tazelettim. Sonra:</p>

  <p class="block17">— Beni iyi dinle&nbsp;Con,&nbsp;dedim, hani Alfiyeri isminde bir hergele var, bildin mi?</p>

  <p class="block17">— Bildim. Ne olmuş?</p>

  <p class="block17">— Bu herif hakkında duyup işittiklerini bana birer birer anlatır mısın?</p>

  <p class="block17">— Birer birer öyle mi?</p>

  <p class="block17">Con&nbsp;mesleğine mahsus bir alışkanlıkla boş masaları gözden geçirdi. Dirseğini tezgâha dayayıp bana biraz yaklaştı:</p>

  <p class="block17">— Evvelce küçük pezevenklerdendi, dedi, birkaç eve de fedailik ediyordu. Küçük dedimse yüreksiz demek istemedim. Bu Sicilyalıların en kötüsü de biraz yürekli oluyor. Fazladan bu rezilin bileği de kuvvetliydi.</p>

  <p class="block17">— Evet.</p>

  <p class="block17">— Beş sene kadar evvel birdenbire değişti&nbsp;Mister&nbsp;Hammer,&nbsp;üzerine bir azamet geliverdi.</p>

  <p class="block17">— Yani efelendi değil mi?</p>

  <p class="block17">— Tamam, efelendi. Biz&nbsp;New&nbsp;York'ta az iş görmedik. Esasında bana sorarsanız burası Şikago'dan baskındır. Şikago'nun adı çıkmış. Bu sebeple biz adam sarrafıyız. Biz olur olmaz numarayı kolayca yutmayız. Bir herif ne kadar caka yaparsa yapsın birinci sınıf mı, ikinci sınıf mı biliriz. Alfiyeri birinci sınıf numarasındandır ama ben hep boş veririm. Doğrusunu isterseniz bu oğlan Antonyo'nun muavinlerinden, işte bu kadar.</p>

  <p class="block17">— Kendisi hakkında tahkikat yapmak istesem kime başvurmalıyım? Mesela son zamanlarda düşüp kalktığı kadın kim?</p>

  <p class="block17">Con&nbsp;biraz düşündü. Suali yanlış görmüş gibi başını salladı:</p>

  <p class="block17">— Bu yoldan hiçbir yere gidemezsiniz&nbsp;Mister Hammer,&nbsp;dedi, çünkü hiç kimse size Alfiyeri hakkında malumat vermeye cesaret edemez.</p>

  <p class="block17">— Evvelce belki edemezdi ama şimdi ederler.</p>

  <p class="block17">— Ne diyorsunuz, geberdi mi yoksa...</p>

  <p class="block17">— Evet, geberdi.</p>

  <p class="block17">— Peki gazeteler...</p>

  <p class="block17">— Henüz yazmadılar.</p>

  <p class="block17">— Öyleyse barını şimdi kim işletiyor? Malum ya Antonyo elliye yakın meyhane, bar, kumarhane sahibidir. Bunlardan en mühimi resmi kayıtlara göre Alfiyeri’nin malı görünür.&nbsp;"Eldorado”&nbsp;Bar.</p>

  <p class="block17">— Orada kime başvuracağım? Şöyle rabıtalı birini istiyorum. Dayak yemekten hoşlanmayan akıllı birisini.</p>

  <p class="block17">— Vallahi bilmem. Al öldüyse dükkânda iktidar değişikliği vuku bulmuştur. Durun bakalım!</p>

  <p class="block17">Con&nbsp;tavana bakarak bir müddet düşündü: Al'ın güvendiği herifin adını arıyorum... Şef garson mu, yoksa direktör yardımcısı mı, böyle biri vardı, ismi de Karlo olacak. Tehlikeli bir heriftir. Bitirim bir herif. Uzun boylu, esmer. Aslı İtalyan'dır da İspanyol mu geçinir, yoksa İspanyol'dur da İtalyan’ım diye yalan mı atar, işte böyle bir dolaşık kerata...</p>

  <p class="block17">— Mersi&nbsp;Con...&nbsp;Birer duble daha içelim mi karşılıklı?</p>

  <p class="block17">— Beni mazur görün&nbsp;Mister Hammer,&nbsp;size doldurayım. Birayı içtim, hesabı gördüm.</p>

  <p class="block17">Otomobile atlayıp&nbsp;Eldorado&nbsp;Bar'ın yolunu tuttum.</p>

  <p class="block17">&nbsp;</p>

  <p class="block20" id="calibre_pb_8">&nbsp;</p>
</body>
</html>
