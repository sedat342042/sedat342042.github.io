<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21">BEŞİNCİ KISIM</h1>

  <p class="block17">Vestiyerdeki kız yüzüme dikkatle bakarak beni nereden tanıdığını hatırlamaya çalışıyordu. Kömür gibi saçları omuzlarına dökülmüş, yeşil gözlü bir esmer İspanyol güzeli ki, insan şu anda niçin Hollywood’da bulunmadığına şaşar. Yanağını okşadım:</p>

  <p class="block17">— On dolar kazanmak ister misin şekerim? diye sordum. Gözlerinden yemyeşil bir kurnazlık dalgası geçti, yanaklarını çukurlaştırarak:</p>

  <p class="block17">— Oh dolarınızı çoktan kazandım, diye güldü.</p>

  <p class="block17">— Kazandın mı? Ben farkında olmadan öyle mi?</p>

  <p class="block17">— Burada bir yanak makası on dolardır, yoksa pahalı mı buldunuz?</p>

  <p class="block17">— Hayır, onu bu hesaba karıştırmak istememiştim.</p>

  <p class="block17">Onar dolarlık iki banknot çıkarıp uzattım. Yüzüme, gözlerini kırpıştırarak şüpheyle baktı:</p>

  <p class="block17">—&nbsp;Önce&nbsp;suali anlayalım da para kolay, dedi.</p>

  <p class="block17">— Karlo'nun adresini...</p>

  <p class="block17">Bu sefer yeşil bakışları bulandı. Etrafına korkuyla baktı:</p>

  <p class="block17">— Burada öyle kimse yok, dedi.</p>

  <p class="block17">— Şef garsonmuş.</p>

  <p class="block17">— Yok.</p>

  <p class="block17">— Yani artık çalışmıyor mu, demek istiyorsunuz?</p>

  <p class="block17">— Evet.</p>

  <p class="block17">— Adresi?</p>

  <p class="block17">— Bilmiyorum.</p>

  <p class="block17">— Peki yavrum, al şunları. Ben öğreneceğimi öğrendim. Banknotları hokkabaz çabukluğuyla ortadan kaybetti. Gözlerini kısarak dudaklarını uzattı. Parmağımla burnunun ucuna dokundum:</p>

  <p class="block17">— Alacağım olsun yaramaz, dedim, istirahat ettiğin gecelerin birinde ödeşiriz.</p>

  <p class="block17">— Budalalık bu seninki. Peşin tavuk veresiye kazdan kârlıdır.</p>

  <p class="block17">— Olsun. Sende hakkımı yiyecek ahlaksız hali yok. Bir sigara yakıp dışarıya çıktım.</p>

  <p class="block17">Burada birkaç günden beri, belki de birkaç aydan beri iktidar değişikliği olmuştu. Alfiyeri ölüm korkusuyla saklanmaya başladıktan sonra Antonyo onun adamlarını buradan sürüp çıkarmış olmalı.</p>

  <p class="block17">Otomobili sürdüm. Her şey beni Antonyo denilen hayduda doğru çekiyordu. En iyisi gidip bu hergeleyle açık açığa konuşmak.</p>

  <p class="block17">İyi ama benim öğrenmek istediklerimi Antonyo da bilmiyordu.</p>

  <p class="block17">Gene caddelerde maksatsız dolaşmaya başladım. Alfiyeri herhangi kıymetli bir şeyi nereye saklayabilir? işte keşfi icap eden cevap bu sualin karşılığı. Böyleleri ekseriya bir kadına bağlanırlar. Böylelerinin bağlandıkları kadınlar da malum. Geri döndüm. Tekrar&nbsp;Eldorado&nbsp;Bar'dan içeri girdim. Vestiyer gene tenhaydı. Yeşil gözlü esmer kız beni görünce:</p>

  <p class="block17">— Tamam, dedi, aklınız başınıza gelmiş. Haydi ödeşelim.</p>

  <p class="block17">— Bilemedin şekerim. Parayı eksik vermişim. Benden on dolar daha alacağınız varmış. Banknotu avcuna sıkıştırdım:</p>

  <p class="block17">— Alfiyeri'nin dostu kim? diye sordum.</p>

  <p class="block17">— Nasıl dostu?</p>

  <p class="block17">— Sevgilisi.</p>

  <p class="block17">—&nbsp;Mister&nbsp;Alfiyeri'nin sevgilisi yoktur ki...</p>

  <p class="block17">— Emin misin?</p>

  <p class="block17">— Katiyen.</p>

  <p class="block17">— Şu halde buradaki kızlardan gönlünün çektiğiyle mi yatardı?</p>

  <p class="block17">— Yanılıyorsunuz,&nbsp;Mister&nbsp;Alfiyeri'nin buradaki kızlarla hiçbiriyle alakası yoktu.</p>

  <p class="block17">— Tuhaf. Sakın evli olmasın?</p>

  <p class="block17">— Orasını bilmem.</p>

  <p class="block17">Ensemi kaşıyarak dışarı çıktım. Alfiyeri gibi herifler, ne kadar tehlikeli işlere girerlerse girsinler, kadın münasebetlerini etrafındakilerden uzun boylu saklayamazlar. Bir kere kadın buna razı olmaz. Gangster sevgilisi, erkeğinin imparator gibi hüküm yürüttüğü yerlere kürkler içinde gelmezse çatlar.</p>

  <p class="block17">Otomobili morga doğru sürdüm. Gayet uzun boylu, iskelet gibi zayıf,&nbsp;Mister&nbsp;Sokrates'ten on kere daha filozof morg bekçisi eski ahbaplarımdandı.</p>

  <p class="block17">Beni görünce sırıttı:</p>

  <p class="block17">— Hayrola&nbsp;Mister Hammer,&nbsp;dedi, misafirlerden hangisiyle teşerrüf etmek istediniz? Bazıları için burası hayatla ölüm arasında son istasyon. Bir kısmının kim olduğu bilinmez, o sebeple buradaki kör yola çekerler, bekletirler, kimisi neden öldüğünü saklamıştır, keşfine çalışırlar. Cesedi nehirden çıkarılan sarışın kadını mı göreceksiniz?</p>

  <p class="block17">— Hayır Cak, bu sefer leşlerle işim yok. Alfiyeri denilen haydudun elbiseleriyle iç çamaşırlarını göreceğim.</p>

  <p class="block17">— Hay hay! Ölülerle uğraşmaktansa paçavraları karıştırmak iyidir. Dünyaya çıplak gelir, dünyadan çıplak gideriz ama şahsiyetimizi tayin edenler de giydiğimiz paçavralardır. Buyurun.</p>

  <p class="block17">Kundurasının gevşemiş nalçalarıyla beton döşemede iskelet takırtısı sesleri çıkararak önümden yürüdü. Ambara girdik. Duvarları çepeçevre kaplayan raflardan bir torba indirdi. Ortadaki masanın üstüne koydu. Hamlet piyesinde rol kesen komik mezarcı gibi bir elini havaya kaldırarak:</p>

  <p class="block17">— işte burada, dedi, kanaatimi sorarsanız&nbsp;Mister Hammer,&nbsp;bu torbanın içindekiler, Alfiyeri merhumun hüviyetini, mahzenin mermer masasında yatan leşten daha iyi temsil eder. Buyurun.</p>

  <p class="block17">Ceketin iç cebi üzerindeki terzi adresiyle gömlek ve iç çamaşırları aynı olan mağazanın adreslerini kaydettim. Filozof morg bekçisi:</p>

  <p class="block17">— İşte gördünüz mü? diye sevindi, merhum Alfiyeri hiçbir sualinizi cevaplandırmaz ama, bu paçavralar pekala konuşurlar. Eskiden Avrupa’da bütün yollar Roma'ya gidermiş, şimdi bizim Amerika’nızda da bütün yollar mutlaka çamaşır mağazalarına gidiyor. Sebep: insanoğlunun çıplak olduğunu unutması... Bitti mi efendim?</p>

  <p class="block17">— Mersi!</p>

  <p class="block17">— Evet, biter. Bu dünyada bitmeyen bir tek şey vardır o da ölümden sonra devam eden hayat...</p>

  <p class="block17">Herife beş dolar verip dışarı çıktım.</p>

  <p class="block17">***</p>

  <p class="block17">Alfiyeri denilen herif Brodway'ın en pahalı terzilerinden birinden giyiniyordu. Terzi o kadar meşguldü ki, ben kendisini mutlaka görmek istediğimi söylediğim zaman kılığımı kıyafetimi beğenmediği anlaşılan kâtibesi az kalsın gülmekten ölecekti.</p>

  <p class="block17">Nihayet kuru gürültüye pabuç bırakmayacağımı bir alay züppeye anlattım. Terzi efendi elinde tırnak cilalamaya mahsus fırçayla bir Fransız opereti sahnesinden dışarı fırlamış gibi karşıma çıktı. Kadın gibi kırılıp dökülüyor, gözlerini süzerek bana büyük sanatkar numarası yapmaya çalışıyordu.</p>

  <p class="block17">Hususi odasına geçtik. Karşısına dikildim. Ne istediğimi kısaca anlattım. Evvela "meslek sırrı" filan diye bir şeyler geveleyecek oldu. Yakasını tuttum. Hafiye kartımı gözlerine soktum:</p>

  <p class="block17">— İşim acele tosun, dedim, takma dişlerini gırtlağına doldurmamı arzu etmezsen defteri getirsinler. Alfiyeri’nin adresini görelim.</p>

  <p class="block17">— Rica ederim&nbsp;Mister...</p>

  <p class="block17">— Acele defter gelmeli. Bitiyorsun!</p>

  <p class="block17">— Rica ederim.</p>

  <p class="block17">— Defteri diyorum maskara...</p>

  <p class="block17">Gırtlağını kravatıyla beraber toparladım. Gözleri yuvalarından dışarıya uğradı, suratı morardı.</p>

  <p class="block17">Nihayet gülmeyi pek seven neşeli kız telaşla defteri yetiştirdi. İyi tahmin etmiştim. Alfiyeri'nin burada kendisine mahsus mankeni vardı. Elbiseleri bu mankende prova ediliyor, gösterdiği adrese yollanıyordu. Bu adres&nbsp;Eldorado Bar değildi. Beşinci caddede, 55'inci sokakta, 112 numaralı apartmanda oturan bir kadına gönderilmişti.&nbsp;Linda Perkins&nbsp;adındaki kadına.</p>

  <p class="block17">Adresi kaydettim. Kızı yerine yolladım. Deminden beri kravatının düğümünü düzeltmekle uğraşan züppe terzinin üstüne yürüyerek:</p>

  <p class="block17">— Herhangi bir canlı mahluka bu adresten laf açarsan keyfine dedim, seni pantolon kumaşı gibi boydan boya biçerim...</p>

  <p class="block17">— Rica ederim&nbsp;Mister...&nbsp;Rica ederim... diye adeta kart bir horoz gibi örttü, havaya kaldırdığı tırnakları yeni cilalanmış ellerinin her biriyle birer iğne tutuyormuş gibiydi.</p>

  <p class="block17">Eşikte durup döndüm:</p>

  <p class="block17">— Bu canlı mahlukların içinde kediler de var, dedim, anlaşıldı mı?</p>

  <p class="block17">Başparmağıyla şahadet parmağını birleştirmiş sol eli öylece havada kalarak:</p>

  <p class="block17">— Rica ederim... diye uzun uzun inledi. Otomobili sürerken keyifle gülüyordum.</p>

  <p class="block17">Beşinci cadde bu saatlerde kalabalıktı. Katedrali geçtim. Ellinci sokağın başındaki dörtyol ağzında otobüs bekleyenler yorgun görünüyorlardı. Elli beşinci sokağın köşesinde taksi durağı vardı. Burası Alfiyeri gibi bir gangsterin çeteden habersiz oturacağı bir yerdi, izini kaybetmek kimseye sezdirmeden girip çıkmak kolay.</p>

  <p class="block17">***</p>

  <p class="block17">112 numaralı binanın önünde durmadım. Öteki köşeye kadar gidip kıvrıldım. Otomobili bırakıp geri döndüm. Binanın manzarası o kadar lüks değildi, iki tarafına büyük saksılar konulmuş kapıdan girdim. Kapıcı kulübesinde kimsecikler yoktu. Asansör yukarı katlardan birisinde kalmıştı. Bu da burada herkesin kendi işini kendisinin gördüğünü meydana koyuyordu.</p>

  <p class="block17">Düğmeye bastım.</p>

  <p class="block17">Dördüncü katın loş koridorunda yürürken nasıl karşılanacağımı düşünüyordum. Alfiyeri gibi&nbsp;Donjuán&nbsp;geçinen yakışıklı bir herifin köşe bucak sakladığı kadın kim bilir nasıl bir mahluktu?</p>

  <p class="block17">Kapının üzerindeki "L.P." harfleri görünce şapkamı geriye attım.</p>

  <p class="block17">Ne olur ne olmaz, sol koltuğumun altındaki 45ligimi yokladım. Zile bastım.</p>

  <p class="block17">Bir müddet cevap çıkmadığı gibi, içerden ses de gelmedi. Zili üçüncü defa öttürdüm. "Kadın buradan çıkıp gittiyse... Hem de adres bırakmadan savuştuysa işimiz iş!" diye düşünürken bir kapı açıldı. Topuklu terlikler yaklaştı. Ayak seslerinden belli ki kadıncağız biraz sinirli. Ben suratıma kızların pek hoşlandıkları budala gülümsemelerimden birini Ta-Karak bekledim. Kadın:</p>

  <p class="block17">— Kimsin? diye sordu.</p>

  <p class="block17">— Benim! diye homurdandım.</p>

  <p class="block17">— Bir de "benim" diyor. Sana anahtar niçin verildi budala! Sürgü çekildi, emniyet zinciri kaldırıldı.</p>

  <p class="block17">— Bu saatte uyuduğumu bilmiyor gibi...</p>

  <p class="block17">Kapı açılır açılmaz içeri dalmayı kendi kendime kararlaştırmamış olsaydım kafama balyoz yemiş gibi sarsılacaktım.</p>

  <p class="block17">Arkadan vuran hafif ışığın içinde bana kapıyı açan kadın çırılçıplaktı. Daha doğrusu omzuna attığı kırmızı ipekten sabahlığı saymazsanız çırılçıplak.</p>

  <p class="block17">Gelenin, umduğu adam olmadığını anlayınca çıplaklığını örtmek için davrandı. Fırsattan istifade ederek içeri girdim.</p>

  <p class="block17">— Merhaba meleğim, diye sırıttım, anahtarı kaybetmişim, tuhaf değil mi?</p>

  <p class="block17">Kızın kocaman kara gözlerine birdenbire korku dolmuştu. Bana değil, arkamdaki loş koridora bakıyor, tanıdık birisini arıyordu. Kapıyı örttüm. Sırtımı kanada dayayıp durdum:</p>

  <p class="block17">— Mis&nbsp;Linda Perkins&nbsp;değil misiniz? diye sordum.</p>

  <p class="block17">— Kimsin, benden ne istiyorsun?</p>

  <p class="block17">— Kızma canım! iki laf konuşacağız.</p>

  <p class="block17">— Bas bakalım! Yallah... Benim seninle konuşacak lafım yok. Şapkamı elime aldım, dört adım ilerdeki portmantonun kancasına usta bir kovboy gibi fırlattım.</p>

  <p class="block17">— Numara istemez. Bas diyorum, yoksa "Hırsız var" diye avazım çıktığı kadar bağırırım.</p>

  <p class="block17">— Hata edersin şekerim, hata... Eğer benim buraya geldiğim etrafa yayılırsa hapı yutarsın.</p>

  <p class="block17">— Sen kimsin?</p>

  <p class="block17">— Ben mi? Hele içeri girelim.</p>

  <p class="block17">— Kimsin diyorum.</p>

  <p class="block17">— A’lın dostlarından biriyim. Eğer evde yalnızsan gayet mühim bir mesele konuşacağız.</p>

  <p class="block17">— Al nerede?</p>

  <p class="block17">Kız Alfiyeri’nin gebertildiğini ya henüz duymamıştı, yahut resmen numara yapıyordu.</p>

  <p class="block17">— Hepsini anlatacağım&nbsp;Linda,&nbsp;dedim, lâkin yalnız olmamız şart.</p>

  <p class="block17">Biraz tereddüt etti. Beni ilk defa alıcı gözüyle süzdü. Neye benzetmişse benzetmiş, belli etmek istemediği halde, bir miktar hoşlanmıştı. Bunu gözlerinden anladığımı sezince somurttu.</p>

  <p class="block17">Vücudu fevkalade mütenasipti. Hatta buna fevkalade mütenasip demek bile kâfi değil. Bu kadında bir usta cambaz vücudu vardı. Bir parça adaleli ve adaleli olduğu için de gayet tıkız. Fakat bu tıkızlık hakiki cambazlarda rastlanan cinsinden uzaklaştırıcı, idmanlı erkek kılığına kadar varmıyordu. Göğüsleri oynak, boynu şahane...</p>

  <p class="block17">Kendisine güvenen bir hareketle bana yol verdi. Ne de güzel kokuyor haspa... Bal gibi kokuyor. Bu saatte hep uyurmuş. Bu saatte uyuduğuna göre geceleri çalışıyor olmalı. Geceleri çalışan güzel kadınlara bayılırım.</p>

  <p class="block17">Sade döşenmiş küçük bir salona girdim. Burada iki koltukla bir divandan başka şey yok gibiydi. Köşedeki küçük büfenin üstünde küçük bir radyo duruyordu. Biricik sigara iskemlesinde de bir viski şişesiyle bir tek bardak.</p>

  <p class="block17">Buna dikkat ettiğimi görünce ilk defa gülümsedi:</p>

  <p class="block17">— Boğazın mı kurudu kopuk? dedi, lafı kısa kesersen sana iki parmak viski veririm.</p>

  <p class="block17">— Sağ ol. Kısa kesmeye çalışacağım. Gözlerimi kıstım. Yüzüne dikkatle bakarak:</p>

  <p class="block17">— Alfiyeri sizlere ömür, dedim, Al’i temizlediler iki gözüm. Vay canına! Kılı bile kıpırdamadı.</p>

  <p class="block17">— Atıyorsun, dedi, fena şaka... Viski bir parmağa indi kopuk.</p>

  <p class="block17">— Antonyo şeninkini iki gece evvel temizledi, hem de nerede temizledi bilinmişin, Savcılık dairesinde...</p>

  <p class="block17">Gözleri kırpıştı. Yanıma bir adım yaklaştı.</p>

  <p class="block17">— Atma ulan... diye tehditkar bir sesle çıkıştı.</p>

  <p class="block17">— Vallahi atmıyorum, doğrusu bu!</p>

  <p class="block17">— Hani gazeteler yazmadılar.</p>

  <p class="block17">— Savcı yazdırmadı.</p>

  <p class="block17">— Peki Antonyo?</p>

  <p class="block17">— Şahit bulunmadığından yakayı sıyırdı, bu sabah serbest bırakıldı.</p>

  <p class="block17">Linda&nbsp;elini yanağına götürdü. Ağlamaya başlamasını bekledim. Alt dudağını ısırarak buna karşı koydu.</p>

  <p class="block17">Şişeye gittim. Bardağa içki koyup uzattım. Dalmıştı. Bir şey söylemeden aldı, bir dikişte çekti. Bardağı tutan eli yanma düştü. Arkam dönük olarak içki koyarken:</p>

  <p class="block17">— Müjde viskiye değdi, diye sırıttım, ha ne dersin cici?</p>

  <p class="block17">— Sen kimsin?</p>

  <p class="block17">— Tamam! Akim başına geldi demek. Ben mi? Bana Mayk Hammer diyorlar. Hiç duydun mu?</p>

  <p class="block17">Dalgın ve kederli gözlerinde manalar değişti.</p>

  <p class="block17">— Mayk... Hani şu pis hafiye... Sonunda herifi tuzağa düşürdünüz değil mi? Gitmesin diye çok söyledim. Dinlemedi. Antonyo hesabına mı çalışıyorsun?</p>

  <p class="block17">— Şu ana kadar hiç kimsenin hesabına çalışmıyordum&nbsp;Linda.&nbsp;Şu andan itibaren istersen senin hesabına çalışacağım.</p>

  <p class="block17">— Sen bu lafları git de ilkokul öğrencilerine yuttur. Bırak viskimi! Bırak diyorum namussuz...</p>

  <p class="block17">Bir elimle kendimi korurken ötekisiyle bardağı ağzıma götürdüm. Güzelce içtim.</p>

  <p class="block17">Linda,&nbsp;çıplaklığını unutmuş, elleriyle göğüslerini sıkarak çaresizlik içinde yüzüme bakıyordu.</p>

  <p class="block17">— Şuraya otur hele, dedim, otur da konuşalım. Vaziyet başka türlü yavrum, vaziyet büsbütün başka...</p>

  <p class="block17">Yüzü nefretle gerilmişti. Fakat itirazsız divana oturdu. Ben de yanma yerleştim. Bir elini tuttum:</p>

  <p class="block17">— Emin ol çok uğraştım, diye söze başladım, az daha beni de temizliyorlardı. İnanmazsan enseme bak.</p>

  <p class="block17">— Hemen mi öldü? Kurşunla mı?</p>

  <p class="block17">— Hayır, kafasına ağır bir şeyle vurdular.</p>

  <p class="block17">— Savcılık dairesinde bu nasıl iş?</p>

  <p class="block17">— Herifler polis kılığına girmişler.</p>

  <p class="block17">— Yakalandılar mı bari?</p>

  <p class="block17">— Maalesef...</p>

  <p class="block17">— İşte gördünüz mü? Bunlar hep polis tuzağı... Ben polisin Antonyo ile birlik olduğunu bilmez miyim?</p>

  <p class="block17">Sesi titriyordu. Elini okşadım:</p>

  <p class="block17">— Bütün&nbsp;New&nbsp;York polisi heriflerin arkasında, diye tembih ettim, Pat çok içerledi.</p>

  <p class="block17">— Kim bu Pat?</p>

  <p class="block17">— Namuslu oğlandır. Cinayet Masası Şefi.</p>

  <p class="block17">— Hepsi dalkavuk... Hepiniz...</p>

  <p class="block17">— Beni dinle&nbsp;Linda,&nbsp;ölenle ölünmez. Al'ı son haftalarda gördünse ölmesinin daha iyi olduğunu anladın demektir. Herif az daha korkudan yüreği yarılıp geberecekti. Antonyo'dan fena korkuyordu, müthiş...</p>

  <p class="block17">— Evet korkuyordu. Haksız mıymış? Korktuğuna uğradı. Beni dinleseydi... Beni dinlemedi. "Boş ver" dedim, "Allah hepsini kahretsin" dedim, "Bas gidelim" dedim.</p>

  <p class="block17">— Hepsini görüştük. Gidelim dediğini bana kendisi söyledi. Seni dinlememiş. Lâkin onun da hakkı yok sayılmaz. Dedi ki: "Şu saat işini halledeyim de öyle savuşayım dedim" dedi, "Yüzdük, yüzdük kuyruğuna geldik. Saat işi yüzüstü bırakılıp hiç gidilir mı? dedim" dedi.</p>

  <p class="block17">— Saat işi mi? Size saat işinden bahsetti demek?</p>

  <p class="block17">— Çocuk gibisin&nbsp;Linda,&nbsp;bana saat işinden bahsetmeyecekti de benim Savcılıkta işim neydi? Ben resmi polis değilim. Resmi polis olmayan, böyle karışık işlerin döndüğü bir gece Savcılık'a uğratılır mı? Al</p>

  <p class="block17">Savcıya telefon ediyor, "Mayk&nbsp;Hammer&nbsp;olmazsa gelmem" diyor. Beni gecenin bir vakti uyandırdılar. Ben de durmuş budala gibi neler söylüyorum. Al Savcıya telefon ederken sen de yanındaymışsın ya...</p>

  <p class="block17">Bunu boş attım. Tahmin ettiğim gibi dolu çıktı. Kızın yüzü tekrar değişti:</p>

  <p class="block17">— Beraberdik evet, dedi, sana değil, babasına güvenmemesini söylemiştim. "Kırk yılda bir kere beni dinle" demiştim.</p>

  <p class="block17">— Olacak olur. Onun da suçu yok. Bir çıkar yol kalmıştı, Antonyo'yu elektrikli iskemleye oturtmak. Sen de biliyorsun ki bunu Al'dan başkası yapamazdı. Eğer önünü alabilseydik de ertesi gün mahkemeye çıkabilseydik saat meselesinin halledilmesi çocuk oyuncağı olacaktı, değil mi?</p>

  <p class="block17">Kız bir müddet cevap vermedi. Sonra yavaş yavaş viski şişesini aldı. Bardağa biraz koydu. İçecekken bir şey hatırlamış gibi bana döndü:</p>

  <p class="block17">— Peki, benden ne istiyorsunuz? diye sordu, bunu haber vermeye geldinizse artık çıkıp gidin. Müjdenize mersi! Başka bir diyeceğiniz varsa çabuk olun!</p>

  <p class="block17">— Beni iyi dinle&nbsp;Linda;&nbsp;heriflerin Alfiyeri'yi temizledikleri dakikaya kadar beraberdik.</p>

  <p class="block17">Saatlerce bana senden bahsetti. Ne yaptıysa senin uğruna yapmış, saat meselesini de seni düşünerek hazırlamış. "Eğer Antonyo bu beladan sağ çıkarsa beni muhakkak temizler.&nbsp;Linda&nbsp;o zaman ne yapacak?" dedi. Hasılı bana vasiyeti var. Saati bana vereceksin.</p>

  <p class="block17">— Sana mı? Dünyada vermem.</p>

  <p class="block17">— Vereceksin. Sen bunu bana gönül rızasıyla vermezsen ben cebren alacağım.</p>

  <p class="block17">Linda&nbsp;birdenbire dikildi. Birdenbire üstüne bir dişi pars kızgınlığı, bir kaplan yırtıcılığı gelmişti. Cana kıyıcı bakışlarla beni tepeden tırnağa küçümseyerek süzdü:</p>

  <p class="block17">— Hele bir dene bakalım, diye yavaşça konuştu, bir dene bakalım...</p>

  <p class="block17">— Saçmalıyorsun, ben laf gelişi söyledim. Çünkü senin saati vermemen bahis konusu bile olamaz.</p>

  <p class="block17">— Nedenmiş? Laf...</p>

  <p class="block17">— Çünkü Antonyo'nun seni bulması işten bile değil. Bulur bulmaz başına gelecekleri bir hesapla! Saati isteyecek. Saati mutlaka almaya karar verdiği malum! Zaten bütün bu olup bitenler niçin? Saat için. Sana işkence ederler. Muhakkak söyletirler.</p>

  <p class="block17">— Benim adresimi nereden bulabilir?</p>

  <p class="block17">— Gayet basit: Bunu Savcılıkta beraber olduğumuz gece Alfiyeri hatırladı. Hatırladı da adeta deliye döndü. Bir kere Karlo’yu takip ettirir, sonra terzisine gider sorar. Malum ya, seninki terzisine ısmarladığı elbiseleri buraya getirmelerini emretmiş. Adresin orada yazılıymış.</p>

  <p class="block17">Linda'nın gözlerine bu sefer ilk defa dehşet doldu. Kız belki Antonyo'nun ne herif olduğu yüzde yüz bilmiyordu ama Alfiyeri'nin aylardır çektiği korkuyu yakından görmüştü.</p>

  <p class="block17">— Saati verirsem, diye tek tek konuştu, saati sana verirsem bana gene işkence etmezler mi? O zaman belki istediklerini verip kurtulmam kabil. Saat bende olmazsa...</p>

  <p class="block17">— Tamamıyla yanlış düşünüyorsun. Saat sende olmazsa herife hiçbir şey veremezsin. Vermedikçe hayatın emniyettedir. Saati ele geçirdikleri anda seni temizlerler. Bundan hiç şüphen olmasın.</p>

  <p class="block17">Kız dehşet dolu bakışlarla bir yüzüme, bir kapıya bakıyordu. Güzel siyah saçlarım okşayarak teminat verdim:</p>

  <p class="block17">— Bundan başka ben de seni müdafaa edeceğim&nbsp;Linda,&nbsp;dedim, senin kılma dokunanı temizlerim. Bunu Alfiyeri'nin intikamını almak için yapıyorum zannetme. Bir kere sen uğruna delilik edilen kadınlardansın, sonra benim de heriflerden alınacak öcüm var.&nbsp;Beni&nbsp;de az kalsın tepeliyorlardı. Sonra Alfiyeri’ye ayrıca yemin ettim. Saatin sırrını çözersek elimize geçecek servetin tam yarısı senin...</p>

  <p class="block17">— Ne malum? Bana hergelelik etmeyeceğin nereden belli?</p>

  <p class="block17">— Vallahi orasını sen bilirsin. Su anda seni yüzde yüz temin edecek imkânlara malik değilim. Fakat senin de seçme imkânın kalmamış gibi. Bir tek çare var: Bana güvenmek...</p>

  <p class="block17">— Sen adresi nereden buldun?</p>

  <p class="block17">— Al söyledi. Buraya gelmeden evvel ne yaptım bil bakalım, morga uğradım, Afin elbisesindeki terzi markasıyla çamaşırlarındaki mağaza adreslerini kesip aldım.</p>

  <p class="block17">— Hani nerede kesip aldıkların?</p>

  <p class="block17">— Yanımda dolaştıracak kadar enayi miyim? Hudson nehrine attım gitti.</p>

  <p class="block17">Kız yalan söyleyip söylemediğimi anlamak isteyen gözlerle bir müddet suratımı tetkik etti.</p>

  <p class="block17">— Geçen her dakikanın ehemmiyeti var yavrum, dedim, saati alıp gayet emniyetli bir yere saklamalıyım. Daha mühimi ikimizi bir arada görmemeliler.</p>

  <p class="block17">Linda&nbsp;ceketimin yakasını tuttu. Yüzüme dik dik bakarak:</p>

  <p class="block17">— Size teslim oluyorum Mayk, dedi. Al size güvenmekle hata etti. Bunu öğrendiğim dakikada aynı budalalığı yapmam tuhaf ama...</p>

  <p class="block17">— Bilakis akıllılık ediyorsun meleğim...</p>

  <p class="block17">Dudakları yarı açıktı. Gözlerinde ümitsizlikle karışık bir güzel kadın kurnazlığı vardı. Böyle vaziyetlerde en büyük yeminin öpüşmek olduğunu bilmeyen avanaklardan değildim. Saçlarını tutup başını arkaya yatırdım, dudaklarımı ağzına yapıştırdım.&nbsp;Once&nbsp;inleyerek geri çekilmek istedi. Sonra kendisini zevke bıraktı. Nefesimiz kesilmiş olarak ayrıldığımız zaman gözlerinde yeniden başka manalar yanıyordu.</p>

  <p class="block17">— Edepsizin biriymişsin, diye somurttu, bu dünyada benden hayasız kadın da bulunmaz.</p>

  <p class="block17">— Hayâsız olamazsın şekerim, çünkü akıllısın...</p>

  <p class="block17">— Numara istemez.</p>

  <p class="block17">— Baş üstüne... işte sözün doğrusu...</p>

  <p class="block17">Tekrar saçlarını kavradım. Bu sefer ilk mukavemeti de göstermedi. Bu kadın milleti ölüm gibi kati kederler karşısında cinsi isteğe ne kadar kolay geçiyorlar, hay Allah!</p>

  <p class="block17">Linda'nın harika vücudu sanki gergin bir halat gibi vınlamalar çıkarıyordu. Kıvranırken öyle dehşetli bir arzu hissediyor ve hissettiği bu arzuyu erkeğe o kadar derinden duyuruyordu ki öpüşmenin hududu boğulma tehlikesine dayanmasa insan kendisini kaybeder.</p>

  <p class="block17">— Haydi sevgilim, dedim, şu saati ver. Saati emniyetli bir yere koymadıkça yüreğim rahat etmeyecek.</p>

  <p class="block17">— Hergelelik etmeyeceksin değil mi?</p>

  <p class="block17">— Sana hergelelik edebilecek erkek daha anasından doğmadı. Bunu pekala biliyorsun.</p>

  <p class="block17">— Bu saatte ne varmış kuzum.</p>

  <p class="block17">— Ne mi varmış? Sahiden bilmiyor musun?</p>

  <p class="block17">— Al esasını anlatmadı. Gayet kıymetli bir şey olduğunu söyledi. Canım gibi muhafaza etmeliymişim. Kendisi gelmeyince bir başkasına hiçbir suretle teslim edilmeyecekmiş.</p>

  <p class="block17">— Meseleden Karlo haberdar değil mi?</p>

  <p class="block17">— Bilmem</p>

  <p class="block17">— Değil zannederim. Al bu sırrı seninle beraber üçümüzden başkasının bilmediğini söylemişti. Saati çıkar da sana sırrın ne olduğunu göstereyim. En iyisi bu!</p>

  <p class="block17">Linda&nbsp;son defa bir tereddüt daha geçirdi, nihayet içini çekerek kalktı.</p>

  <p class="block17">— Peki, dedim, Karlo'yu her zaman bu kılıkta mı kabul ederdin? Kadın hızla döndü:</p>

  <p class="block17">— Ne demek?</p>

  <p class="block17">— Al pek kıskanç tabiatlı değil demek... Bunun başka manası olur mu?</p>

  <p class="block17">— "Edepsiz herif demekte haksız mıymışım? Ben her önüme gelenle yatan kadınlardan değilim Mayk... Bunu bütün&nbsp;New&nbsp;York bilir.</p>

  <p class="block17">— Şaka ettim...</p>

  <p class="block17">— Ben de kıskançlık numarasına geçtin sanmıştım. Şaka ettiğin daha iyi.</p>

  <p class="block17">Kalçalarını kıvırarak camekanlı dolaba doğru yürüdü. Bu yürüyüşü seyrederken boğazımın kuruduğunu hissettim. Müthiş kadındı&nbsp;bu Linda,&nbsp;sahiden müthiş. Alfiyeri’yi niçin kendisine bağladığına artık şaşılmaz.</p>

  <p class="block17">Dolabı açtı. Gayet kıymetli ve mühim olduğuna şüphe etmediğim saatin nereye saklanabileceğini ben de merak etmiştim. Eğer bu saklama yerini&nbsp;Linda&nbsp;bulduysa kadın sadece çok istekli değil, aynı zamanda çok da akıllı.</p>

  <p class="block17">Dolabın camekanlı orta gözünde, kenarları yaldızlı lacivert şarap kadehleri vardı. Bunlar tabaklarının içine baş aşağı kapatılmışlardı.&nbsp;Linda&nbsp;bu ayaklı bardaklardan birisini kaldırınca tabağın ortasında cep saati göründü.</p>

  <p class="block17">— Aferin&nbsp;Linda,&nbsp;dedim, bir şeyi saklamak diye ben işte buna derim.</p>

  <p class="block17">— Öyle değil mi? En gizli yer, en ihtimal verilmeyen bir yerdir.</p>

  <p class="block17">— Tamam. Getir şunu!</p>

  <p class="block17">Saati elime aldım. Markası malum olmayan orta cins saatlerden birisi. "Zaman" denilen başsız sonsuz uydurma ölçünün herhangi bir 3'ü çeyrek gecesinin üzerinde durmuş bir saat.</p>

  <p class="block17">Hayatları kıl üzerinde duran iki müthiş haydudun en müşkül şartlar altında karşılaştıkları sırada konuştukları biricik mevzu. Antonyo biliyordu ki Alfiyeri şahitlik edebilirse Grenviç saati bile artık bir işe yapamaz. Gene öyleyken saati sordu, işte bu saati!</p>

  <p class="block17">Artık hiçbir şey göstermeyen bu ölü makineyi evirip çevirdim Sonra birdenbire Linda’nın yüzüne baktım. Kadın saatten ziyade beni tetkik ediyordu. Yüzü rahatlamıştı. Demek ki para hırsıyla ellerimin titrememesi, ağzımın kısılmaması, gözlerimin katil bakışlarla parlamaması emniyetini artırmış.</p>

  <p class="block17">Benim yerimde kim olursa olsun herkesin yapacağı bir hareketi yaparak arka kapağı açtım. Hiçbir kazıntı, hiçbir rakam, hiçbir işaret yok.</p>

  <p class="block17">— Al bunu tetkik etti mi? diye sordum.</p>

  <p class="block17">— Zannetmem, dedi, bu saat geldi geleli işler kötüleşti, işler birdenbire berbat bir hal aldı. Saati bana bıraktığı günden sonra bir gece bile burada kalmadı ki... Hatta buraya telefon da etmedi. Hep Karlo ile haber yolluyordu. Buluşmak için şu koca&nbsp;New&nbsp;York şehrinde yaptığımız maskaralıkları anlatsam şaşarsın Mayk, bir defasında tam üç saat dolaştım, belki 15 defa taksi değiştirdim. Metroları, otobüsleri saymıyorum. Sonra ancak 10 dakika konuşabildik. O da bir tepenin üzerinde ışıklarını tamamıyla söndürmüş bir arabanın içinde...</p>

  <p class="block17">— Pekala! Saat bende kalıyor."</p>

  <p class="block17">— Nerede, nasıl buluşacağız?</p>

  <p class="block17">— Telefon numaramı ezberleyeceksin. İki günde bir bana telefon edeceksin. Daha doğrusu Velda'ya.</p>

  <p class="block17">— Kim bu?</p>

  <p class="block17">— Kâtibem. İyi kızdır. Güvenebilirsin.</p>

  <p class="block17">— Peki?</p>

  <p class="block17">— Ben sana nasıl buluşacağımızı söylerim.</p>

  <p class="block17">— Olur.</p>

  <p class="block17">Saati cebime attım. Kızı omuzlarından tutup kendime çektim. Tam dudaklarımı dudaklarına yapıştıracağım sırada kapının kilidine anahtar sokuldu.</p>

  <p class="block20" id="calibre_pb_9">&nbsp;</p>
</body>
</html>
