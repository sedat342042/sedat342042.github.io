<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21">İKİNCİ KISIM</h1>

  <p class="block17">Garaja girdik. Pat’ın muavini&nbsp;Wilson,&nbsp;böyle vaziyetlerde âdet olan tedbirleri almış, polisleri zırhlı kamyonun etrafına dizmişti. Oğlanlar hepsi çakı gibi, alesta, hepsinin elleri tabancalarının kabzalarında.</p>

  <p class="block17">Garaj fazla aydınlık olduğu için zırhlı kamyonun penceresiz gövdesi adeta parlıyor, insanın gözlerini kamaştırıyor. Bir çiğ aydınlık aynı zamanda herkesin yüzüne garip bir renksizlik, bir ürkütücü ölüm gerginliği vermekte. Kamyonet saatli bir bomba gibi neredeyse patlayacak.</p>

  <p class="block17">Uzayan sessizliği nihayet Başsavcı bozdu:</p>

  <p class="block17">— Çıkarın şunu! diye emretti.</p>

  <p class="block17">Wilson,&nbsp;kamyonetin arka kapısına üç kere vurdu. Kanat yavaşça aralandı, sonra tamamıyla açıldı.</p>

  <p class="block17">Evvela ufak tefek birisi çıktı. Pat'ın en güvendiği komiserlerden biri. Yere atlayınca etrafına baktı. Vaziyeti beğenmiş olacak ki, köse suratında tebessüme benzeyen bir buruşma oldu. Pat'a dostça göz kırpıp sol koltuğunun altındaki silahı alışık bir hareketle yoklayarak çemberi aşıp kapıya gitti. Orada nöbete geçti.</p>

  <p class="block17">İkinci olarak resmi elbise giymiş dev gibi bir delikanlı göründü. Bu evvelki kadar çevik davranmıyordu. Ayağım ihtiyatla basamağa bastığı halde sol kolu hâlâ arabanın içindeydi. Bu kolun asıl beklediğimiz herife kelepçe ile bağlı bulunduğunu anladık.</p>

  <p class="block17">Alfiyeri çıkmamak için direniyor olmalı ki dev yapılı polis:</p>

  <p class="block17">— Haydi, Al, çocukluk etme! diye cesaret verdi.</p>

  <p class="block17">Benim olur olmaz şeye şaşıp apışmadığımı bilenler bilir. Fakat açıkçasını söyleyeyim ki gangsterler muhitinin aklına fikrine, cesaretine, kuvvetine, hatta gaddarlığına karşı hürmet duyduğu meşhur haydut Alfıyeri'nin bu hale geleceğini birisi söyleseydi yahut bu hale geldiğini gözleriyle gördüğüne yemin etseydi inanmazdım.</p>

  <p class="block17">Kamyonetten üçüncü olarak inen herifin yalnız Alfiyeri olduğuna değil, insanlıkla uzaktan yakından ilişiği kaldığına inanmak imkânsızdı. Duyduğu ölüm korkusu hergeleyi ezip bitirmiş, sarsak bir deli ihtiyar haline getirmişti. Kırpışan gözleri, yarı aralık ağzı, uzamış renksiz suratı ve bu suratı kaplayan kırışıklar bir gecede, beş gecede meydana gelmiş olamazdı. Bu herifi aylardan beri çektiği dehşet mahvetmiş, bir et külçesi haline getirmişti. Öyle bir et külçesi ki usta bir kasap bütün sinirleri sivri bıçağıyla birer birer ayıklayıp çıkarmış, kemikleri itina ile sıyırıp almış, ortada sapsarı bir deriyi dolduran kıymalar kalmış.</p>

  <p class="block17">Neredeyse deli deli bağıracak, kendisini yerlere atarak, etrafındakileri ısırıp tekmeleyerek karanlığa karışıp savuşacak.</p>

  <p class="block17">Evvelce herkesin bilhassa kadınların çok beğendikleri şıklığından da artık eser yok. Pahalı elbisesi içinde adaleli vücudu yarı yarıya ufaldığından kumaş sarkmış, iğreti bir hal almış. Bu da üzerindeki haraplığı, ihtiyarlığı, tükenmişliği birkaç misli artırıyor.</p>

  <p class="block17">Hâlbuki daha dört ay evvel görmüştüm. Otuz yaş daha gençti. Kıvırcık kirpiklerinin arasında, biraz tembel, fazlasıyla hain bakışları kadınları kırıp geçiriyordu. Dans ederken seyrine doyamazdınız.</p>

  <p class="block17">Şimdi yuvalarından fırlamış kanlı gözlerle etrafına çıldırmış gibi bakıyor, zırhlı kamyonetten bir türlü uzaklaşmak istemiyor. İğrenç vesselam...</p>

  <p class="block17">Bu cana kıyıcı serserilerin korkmadıkları yerde ne kadar küstah, ne kadar kabadayı olduklarım ben bilmez değilim. Ben, bunların yıldıkları zaman nasıl köpekleştiklerini de çok gördüm. Fakat bu kadar bitkinine bu kadar kendisini koyuvermişine hiç rastlamadım. Herhalde ölüm korkusunun aylardan beri devamlı surette sürüp gelmesi bu rezili bu acıklı vaziyete getirmiş olmalı.</p>

  <p class="block17">Dev boylu polis:</p>

  <p class="block17">— Haydi! dedi.</p>

  <p class="block17">Diğerleri ikisinin etrafını aldılar.</p>

  <p class="block17">İç avluyu baştanbaşa geçmek lazım geliyordu. Alfiyeri bunu anlar anlamaz ümitsiz bir çığlık koparıp garajın kapısına sarıldı:</p>

  <p class="block17">— Dışarıyı arasınlar... Etrafa bakılmadan olmaz.&nbsp;Mister Hammer&nbsp;size güveniyorum... diye yalvarmaya başladı.</p>

  <p class="block17">Kendimi topladım. Nefret hissini yenmeye çalışarak tabansız haydudun yanına yaklaştım:</p>

  <p class="block17">— Hep buradayız Al, dedim, korkacak bir şey yok.</p>

  <p class="block17">— Olmaz&nbsp;Mister Hammer...&nbsp;Ayaklarınızı öpeyim. Etrafı projektörlerle tarasınlar... Her tarafı aramadan çıkamam.</p>

  <p class="block17">— Kimse yok, dedim ya...</p>

  <p class="block17">— Emin misiniz? Nasıl emin olabilirsiniz? Ne malum?</p>

  <p class="block17">— Peki! Pat'a döndüm:</p>

  <p class="block17">— Araştırıverin, dedim, burada kakılıp kalmayalım.</p>

  <p class="block17">İki polis kuvvetli el fenerleriyle etrafı gönülsüz gönülsüz araştırdı. Ben herifin soluna geçtim. Alacakaranlık avluda birisini idama götürür gibi ilerledik. Alfiyeri her adımda:</p>

  <p class="block17">— Yanımda bulunun&nbsp;Mister Hammer,&nbsp;diye yalvarıyordu, ayrılmayın.</p>

  <p class="block17">— Meraklanma!</p>

  <p class="block17">— Ayrılmayın sakın... Siz olmasanız gelmezdim ki... Vallahi gelmezdim.</p>

  <p class="block17">— Ayıp ediyorsun Al... Çocukluk bunlar... Saçmalıyorsun, iki kat olmuş adeta koşuyor, artık anlaşılmaz sözler fısıldıyordu. Asansöre beraber girdiğimiz zaman yüzüne baktım. Gözlerinden büyük taneler halinde yaşlar dökülüyor, çeneleri otomatik bir dişçi ilanı gibi takır takır birbirine vuruyordu. Tıraşı bir haftalık vardı. Siyah kıllar suratının İtalyan esmerliğini büsbütün artırmış, isli bir hale getirmişti.</p>

  <p class="block17">Doğruca Başsavcı'nın makamına girdik. Wilson kelepçeyi çözüp dev yapılı oğlanı beladan kurtardı.</p>

  <p class="block17">Savcı:</p>

  <p class="block17">— İşte salimen geldin, dedi, beyhude korktuğunu şimdi anladın mı?</p>

  <p class="block17">— Beyhude mi? Ben mi beyhude korkuyormuşum? Savcı mısın, nesin, beni dinle, ben vazgeçtim. Şahitlikten vazgeçtim ben. Ben hiçbir şey bilmiyorum. Kendine başka şahit bul.</p>

  <p class="block17">— Hele otur, bir sigara yak.</p>

  <p class="block17">— Oturmam. Yakamı bırakın benim. Ben hiçbir şey görmedim. Hiçbir şey bilmiyorum. Beni öldürecekler, mutlaka öldürecekler.</p>

  <p class="block17">Ben iki ayda üç kere taarruza uğradım. Üçünde de tesadüfen kurtuldum. İstemiyorum.</p>

  <p class="block17">— Artık sana hiç kimse taarruz edemez. Bu andan itibaren zabıtanın ve adliyenin himayesi altındasın.&nbsp;Yarın&nbsp;mahkemeye çıkacağız. Bildiklerini söyleyeceksin. Antonyo elektrikli iskemleyi boylayacak. Sen de kurtulacaksın, başkaları da... Bak şuraya. İşte orada yatacaksın. Kenardaki portatif karyolayı gösterdi: Yarın her şey bitecek.</p>

  <p class="block17">— Antonyo mahkemede bizzat bulunacak değil mi?</p>

  <p class="block17">—Tabii.</p>

  <p class="block17">— Olamaz. Onun karşısında konuşamam. Onun karşısında nefes bile alınmaz. Siz nereden bileceksiniz. Zaten konuşmama meydan vermez ki... Beni mutlaka temizler. Beni köpek gibi gebertir.</p>

  <p class="block17">— Saçmalıyorsun. Mahkeme salonunda her tarafın polisle çevrili bulunacak.&nbsp;Mister Hammer&nbsp;de&nbsp;orada olacak.</p>

  <p class="block17">— İstemiyorum. Şahitlik etmeyeceğim. Zaten istesem de edemem. Gücüm yetmez.</p>

  <p class="block17">— Görürüz. Bakalım yeter mi yetmez mi? Alfiyeri bana döndü:</p>

  <p class="block17">— Bir şey söyleyin&nbsp;Mister Hammer,&nbsp;diye yalvardı, iki laf söyleyin şunlara. Benim yakamı bıraksınlar. Şahitlik etmeyeceğim diyorum. Katiyen etmeyeceğim.</p>

  <p class="block17">Savcı sakin bir sesle:</p>

  <p class="block17">— Sen bilirsin Alfiyeri, dedi, şahitlikten cayarsan elektrik iskemlesine sen gidersin. Elimdeki delilleri biliyorsun.</p>

  <p class="block17">Alfiyeri önce bir şey anlamamış gibi hepimizin yüzüne baktı. Sonra dehşetten dizleri kesilerek yere çöktü. Kolundan tutup bir koltuğa oturttular. Herif fena kıstırılmıştı. Önü de arkası da cehennemdi. İçimde gittikçe kabaran tiksintiyle bir faydası olur diye söze karıştım:</p>

  <p class="block17">— Beni dinle Al, dedim, deliğe tıkılmış Antonyo ile beraber olmaktansa polisle, savcıyla beraber olmak iyidir.</p>

  <p class="block17">— İyi ama beni elektrikli sandalyeye oturtmakla Savcı'nın eline bir şey geçmez ki... Rica ederim Mayk söyleyin de beni salıversinler. Aklınız ermiyor.</p>

  <p class="block17">Savcı aynı sakin Sesle konuştu:</p>

  <p class="block17">— Haklısın Al, seni idama göndermek işime yaramaz. Ben Antonyo denilen haydudun hesabını görmek istiyorum. Bunun için de senin şahitlik etmenden başka çare yok.</p>

  <p class="block17">— Benim şahitliğimle Antonyo’nun hesabını görmek sahiden mümkün olacak mı?</p>

  <p class="block17">— Bunu sen de biliyorsun. Bildiğin için bana telefon ettin.</p>

  <p class="block17">— Hata ettim. Korkudan ne yaptığımı bilmedim. Antonyo bana fırsat vermez. Göreceksiniz beni muhakkak temizleyecek.</p>

  <p class="block17">— Budalalık ediyorsun herif aşağıda mahpus.</p>

  <p class="block17">— Çetesi d işarda ama...</p>

  <p class="block17">— Çeteyi kâmilen yakaladık. Dışarda hiç kimse kalmadı.</p>

  <p class="block17">— Nereden biliyorsunuz? Çetenin kaç kişi olduğundan benim bile ha berim yok. Şu anda, çeteden birisinin polis elbisesi giymiş olarak burada bulunmadığı da malum değil. Hatta şu anda&nbsp;Antonyo’nun mahpustan kaçmadığını bana kim temin eder? Ben eminim, hem de kaçmıştır. Neredeyse çıkagelecek, beni köpek gibi gebertecek. Mayk...&nbsp;Mister&nbsp;Hammer...</p>

  <p class="block17">Yüzünü elleriyle kapatarak hıçkırmaya başladı.</p>

  <p class="block17">Bu esnada geceyi bir polis otomobilinin canavar düdüğü sarstı.</p>

  <p class="block17">Alfiyeri bu sesi duyar duymaz göğsüne kurşun yemiş gibi sıçrayıp kalktı. Kolları öne doğru sarkmış, vücudu yaylanmış öylece dinliyordu. Neden sonra:</p>

  <p class="block17">— işte gördünüz mü, kaçtı, dedi, nihayet savuştu. Antonyo’yu hiçbir mahpushane zapt edemez.</p>

  <p class="block17">Savcı:</p>

  <p class="block17">— Deli olma, dedi, devriye arabasının düdüğü.</p>

  <p class="block17">— Yalan! Antonyo kaçtı. Peşine düştüler. Siz bizim çeteyi bilmezsiniz. Bizimkiler... Aman yarabbi, ben mahvoldum.</p>

  <p class="block17">— İstersen gidelim, gözünle gör.</p>

  <p class="block17">— Gözümle mi? Olur, peki! Gidelim de kaçtığını anlayın. O zaman yakamı bırakacağına söz ver bakalım... Söz ver... Namus sözü.</p>

  <p class="block17">— Söz veriyorum, yakanı bırakacağım.</p>

  <p class="block17">— Mayk da beraber gelecek.</p>

  <p class="block17">— Tabii.</p>

  <p class="block17">Odadan hep birlikte çıktık. Asansör bizi zemin katma indirdi. Burası çelikten yapılmış dört köşe bir tünele benziyordu. İki taraflı kapılar da safı çelik olduğu için insan su altında yürümenin garip tıkanıklığını duyuyordu.</p>

  <p class="block17">Çelik duvarlar Alifyeri'nin dehşetini bir miktar dağıtmış olacak ki, bileğimi mengene gibi sıkan parmakları biraz gevşemişti. Savcı bir kapının önünde durdu. Gözetleme deliğinin sürgüsünü çekip içeriyi bir müddet seyretti. Sonra geri çekilerek Alfiyeri'ye:</p>

  <p class="block17">— İşte bak! diye fısıldadı.</p>

  <p class="block17">Ben herifi yalnız bırakmadım. Deliğe gözlerimizi beraber uydurduk.</p>

  <p class="block20" id="calibre_pb_6">&nbsp;</p>
</body>
</html>
