<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21">ÜÇÜNCÜ KISIM</h1>

  <p class="block17">Antonyo kapının tam karşısına gelen tek ranzada sırt üstü yatıyordu. Arkasında koyu kırmızı ipekten bir robdöşambr vardı. Gürültüyü işitmiş, okuduğu kitabı yanına bırakmıştı. Ufak tefek bir herifti. Bu namussuzu da birkaç kere görmüştüm. Müthiş bir çete reisinden ziyade yumuşak tabiatlı bir lise hocasına benziyordu. Kara gözlerinden zaman zaman geçen müthiş pırıltılar olmasa sevimli bir adam denebilirdi.</p>

  <p class="block17">Alfiyeri bir an tereddüt etmiş, sonra içeriye bakmıştı. Baktıkça bileğimi futan parmakları sıkışıyordu.</p>

  <p class="block17">Antonyo, eski muavininin soluklarını işitince gözlerini biraz kıstı ve sonra garip bir ifadeyle gülümsedi. Bu gülümseme Alfiyeri’nin son kuvvetini de tüketmeye yetti. Herif evvela otomobil altında ezilmiş iri bir köpek gibi uludu.</p>

  <p class="block17">— Gülüyor patron! diye bağırdı, bana gülüyor. Hey Antonyo! Mahkemeye gitmeyeceğim. Zorla götürseler de bir şey söylemeyeceğim. Yemin ederim ki hiçbir şey söylemeyeceğim. Zaten hiç kimseye hiçbir şey söylemedim. Beni affet An... Çocuklara söyle, beni öldürmesinler. Emret de...</p>

  <p class="block17">Antonyo bir yaramaz bebeği şakadan tehdit eder gibi parmağını sallayınca Alfiyeri susuverdi.</p>

  <p class="block17">Antonyo fısıltı halinde sordu:</p>

  <p class="block17">— Peki, saat?</p>

  <p class="block17">— Emret... Nasıl istersen öyle yapacağım. Hâlettim. Kusuruma bakma! Beni bir kerecik affet, son defa...</p>

  <p class="block17">Savcı büyük bir öfkeyle herifi omzundan tutup geri çekti. Gözetleme deliğinin sürgüsünü hışımla sürdü.</p>

  <p class="block17">— Mahkemeye çıkacaksın Alfiyeri, diye bağırdı, bildiklerini birer birer söyleyeceksin. Biz bu namussuzu buraya kapatmak için dört seneden beri uğraşıyoruz. Senin keyfinle salıvermeyiz.&nbsp;Antonyo buradan elektrikli iskemleye oturmak üzere çıkacak. Mutlaka konuşacaksın maskara!</p>

  <p class="block17">— Hayır! Artık büsbütün konuşamam.</p>

  <p class="block17">— Görürüz.</p>

  <p class="block17">—Konuşamam. Baksanıza bana güldü. Antonyo'nun gülmesi ne demektir ben bilirim. Antonyo öldürülmez. Onu öldürecek insan anasından doğmadı.</p>

  <p class="block17">— Görürüz.</p>

  <p class="block17">— Yanılıyorsunuz. Bunlar hep yanılıyorlar Mayk, görmediniz mi nasıl güldü? Siz gördünüz. Ağlıyordu: insan değildir ki Şeytan'ın ta kendisidir.</p>

  <p class="block17">Savcı etrafındakilere:</p>

  <p class="block17">— Şunu yukarı götürün! diye çıkıştı.</p>

  <p class="block17">Bir aralık kolumu Alfiyeri'den kurtarıp Savcı'ya yaklaştım.</p>

  <p class="block17">— Beni sununla bir parça yalnız bırakır mısınız? dedim.</p>

  <p class="block17">Yüzüme hayretle bakarak:</p>

  <p class="block17">— Ne olacak? diye sordu.</p>

  <p class="block17">— Ne olacağı var mı? Bana biraz güveniyor, belki ikna ederim.</p>

  <p class="block17">Kendisini biraz toplarsa, yani Antonyo'nun kurtulamayacağına inanırsa çeteye karşı kendisini müdafaa edebileceğime de güvenir. Bir deneyelim.</p>

  <p class="block17">— Sahi! Mükemmel! iyi hatırladınız Mayk... Eğer yarın mahkemede sahiden susarsa ben hapı yutarım. Bir insanı mahkemede cebren söyletmenin usulü şimdiye kadar hiçbir yerde keşfedilmemiştir. Hele Antonyo'nun beş tane meşhur avukatı önünde hiç perende atamayız. En iyisi siz sununla yalnız görüşün. Kalabalık herifin asabını büsbütün bozuyor galiba... Ne dersiniz?</p>

  <p class="block17">— Doğru derim.</p>

  <p class="block17">* * *</p>

  <p class="block17">Pat şahidi aşağıda tutmak istemediği için bizi beklememiş, yukarı çıkarmıştı. Biz Savcı ile ikinci asansöre girdik. Dokuzuncu kata henüz varmıştık ki, müthiş bir mitralyöz ateşi sakin geceyi bir anda allak bullak etti. Aynı anda kuvvetli projektörler karşı binaları taramaya, civarda nöbet tutan radyolu otomobillerin canavar düdükleri kıyametleri koparmaya başladı. Savcılık makamından da gürültüler geliyordu. Koştuk.</p>

  <p class="block17">İçeri girdiğimiz zaman Pat'la Alfiyeri yerden kalkıyorlardı. Pat’ın muavini&nbsp;Wilson&nbsp;sol kolunu tutmuş ovunmaktaydı. Savcı kanı görünce Müfettiş'e heyecanla sordu:</p>

  <p class="block17">— Yaralandınız mı? Ne oldu?</p>

  <p class="block17">— Karşı taraftan ateş açtılar.</p>

  <p class="block17">— Yaranız...</p>

  <p class="block17">— Pek ehemmiyetli değil. Basit bir sıyrıntı...</p>

  <p class="block17">Kurşunlar insan göğsü hizasında duvara saplanmışlardı. Alfiyeri gene bir uluma tutturdu. Kendisini yerlere atıyor, sara nöbetlerine benzeyen ihtilaçlarla çırpmıyordu.</p>

  <p class="block17">Pat bir bardağa dört parmak viski koyup yanına yaklaştı. Yakasını toparlayıp çırpınmasını durdurdu. İçkiyi adeta zorla içirdi. Viskinin tadı herifi biraz kendine getirmiş olmalı ki etrafına şaşkın şaşkın bakarak olup bitenleri hatırlamaya çalıştı.</p>

  <p class="block17">Wilson’un&nbsp;yarasından akan kanı görünce tekrar kudurdu:</p>

  <p class="block17">— Beni gebertecekler, beni burada köpek gibi geberttireceksiniz, istemiyorum! diyerek yeniden azdı.</p>

  <p class="block17">Savcı telefonla emirler veriyor:</p>

  <p class="block17">— Karşı otelin damından atılmış olmalı, diye bağırıyordu, otelin bütün kapıları tutulsun. Bütün odalar birer birer aranacak. Dama hemen&nbsp;mitralyözlü bir ekip...</p>

  <p class="block17">Pat bana yorgun yorgun göz kırparak:</p>

  <p class="block17">— Otel dört yüz odalı, diye fısıldadı, birer birer aranmalarının ne demek olduğunu anlarsın. Herifler çoktan bitişik binaların damlarından geçerek Brodway'ı tuttular.</p>

  <p class="block17">Ben cevap vermeden Alfiyeri'ye yaklaştım:</p>

  <p class="block17">— Haydi gel, dedim, arka odalardan birisine gidelim. Bu çıkmazdan nasıl kurtulacağını sana söyleyeceğim.</p>

  <p class="block17">— Sahi mi?&nbsp;Sağol Mayk... Sana güvenmekle hata etmedim. Seni hatırlamamın sebebi bu! Seni aylardan beri düşünüyorum. Keşke Savcı'ya telefon edeceğime sana başvursaydım.</p>

  <p class="block17">— Daha iyi olurdu. Neyse... Haydi gel! Savcı’ya döndüm: Biz arka odalardan birisinde biraz istirahat etsek...</p>

  <p class="block17">— Olur. Peki! Lâkin bu heriften bir santim bile ayrılmayacaksın Mayk, sana teslim. Senden canlı canlı isterim.</p>

  <p class="block17">Alfiyeri’nin saatlerdir gerilen asabı, son vakayla gevşemiş olacak ki sersem sersem arkamdan geldi, işinin çok olduğu zamanlar Savcı’nın gece kalması için hazırlanmış yatak odasına girdik. Perdeleri sıkı sıkı örttüm.</p>

  <p class="block17">Bizimle beraber gelen polislerden birine emrettim:</p>

  <p class="block17">— Bize bir şişe viski ile iki bardak.</p>

  <p class="block17">— Başüstüne&nbsp;Mister Hammer.</p>

  <p class="block17">— Sonra da bizi kimse rahatsız etmesin.</p>

  <p class="block17">— Olur.</p>

  <p class="block17">Bardaklara dörder parmak viski koydum. Bir tanesini Alfiyeri'nin önüne sürdüm:</p>

  <p class="block17">— Şimdi anlat bakalım tosun, dedim, olup bitenleri başından itibaren bilmeliyim ki seni korumam kabil olsun.</p>

  <p class="block17">Gene korkuya kapıldı. Fıldır fıldır bakışlarını kapıdan pencereye pencereden kapıya geçirerek fısıldar gibi sordu:</p>

  <p class="block17">— Neyi öğrenmek istiyorsunuz? Ben şahitlikten vazgeçtim&nbsp;Mister Hammer,&nbsp;yapamayacağım.</p>

  <p class="block17">— Şahitliği sormuyorum. Antonyo ile nerede, nasıl tanıştınız? Daha doğrusu bu herif nereden çıktı?</p>

  <p class="block17">— Nereden çıktığını ben de bilmiyorum. Birdenbire görünenlerden.</p>

  <p class="block17">— Senin evlerden birine müşteri olarak mı geldi?</p>

  <p class="block17">— Evet, müşteri olarak. Evvelce birkaç kere gidip gelmiş, her fırsatta beni sorarmış.</p>

  <p class="block17">— Neyini soruyor?</p>

  <p class="block17">— Nasıl adammışım, aklım fikrim nasılmış, cesaretim falan.</p>

  <p class="block17">— Ne yapacak?</p>

  <p class="block17">— Bilir miyim?</p>

  <p class="block17">— Kızlar sana derhal haber vermişlerdir. Gidip konuşmadın mı?</p>

  <p class="block17">— "Serserinin biri" dedim, boş verdim. Vücudu ufak tefek, gösterişsiz. Fazladan metelik tutmaz görünüyor, ikinci Cihan Harbi'nden sonra Amerika'ya kapağı atan serserilerden. Bir zamanlar Marsilya taraflarında Nazilere muhbirlik etmiş, Alman işgali Fransa'nın her tarafına yayılınca bunun vazifesini Nis'e geçirmişler. Bunları sonra öğrendim. Herif dediğim gibi gösterişsiz, fazladan parası da yok. Bir gece kızlardan biri şikâyet etti. Beraber kalmışlar, para vermeden savuşmuş. Ha berim olunca fena içerledim. Arkasına bizim oğlanlardan birini taktım. Dolaştığı yerleri öğrendim. Bir gece karşılaştık. Kötü bir meyhanede pis pis düşünüyordu.&nbsp;Yüzü sapsarı. Belli ki açlıktan nefesi kokuyor. Karşısına dikildim, "Ulan it" dedim, "karılarla yatıp para vermeden savuşmak nasıl iş?" Yüzüme İtalyancadan anlamıyor gibi bir müddet baktı. "Usuldür" demez mi? Çok içerledim. Lâkin kendimi tuttum. "Fena değil" diye gülmeye çalıştım, "şöyle biraz tenhada konuşalım mı aslanım?" Hiç tereddüt etmeden kalktı. Belli bir şey canına susamış kerata... Gümrük tarafına yakındık. Boş antrepolardan birisine götürdüm. İlerdeki sokak fenerlerinden biri bulunduğumuz yeri biraz aydınlatıyordu. Herifi tepeden tırnağa bir süzdüm, sinek gibi hafif, kuvvetsiz, zorla soluyor. Ayaklarının üzerinde nasıl durduğuna şaşarsınız. Az kalsın yüreğimi acıma kaplayacaktı. Lâkin bizim karıyı bıçakla tehdit ettiğini, bu sayede evden çıkıp gidebildiğini hatırladım. Yakasını topladım. "Haline bakmadan bir de karıyı tehdit edersin ha!" dedim. Karıya: "Karnını yararım ses çıkarırsan!" demiş.</p>

  <p class="block17">Birden o da benim yakamı tuttu. Beni kendisine apansız çekerek çeneme bir kafa attı. Aynı anda potininin burnunu tam kasıklarımda hissettim. Bereket versin böyle solucanların korktukları zaman ne kadar tehlikeli olduklarını bilirim. Kafayı ağzımın üstüne yemiştim ama tekmeyi savuşturacak kadar atik davranabilmiştim. Ağzıma dolan kanın tadı öfkemi yüz misline çıkardı. Hergeleyi bir yumrukta ayağımın altına aldım. Bir müddet rastgele tekmeledim. Hava kaçıran bir eski futbol topu gibi yuvarladım. Fakat kısa bir zaman sonra bağırmaması dikkatimi çekti. "Geberdi mutlaka" diyerek üstüne eğildim, yakasından tutup suratını ışığa çevirdim. Gördüğüm manzarayı siz de görseniz korkuya kapılırdınız. Herifin suratını kan kaplamıştı. Eminim ki böbreklerine yediği tekmelerle böbrekleri feci şekilde sızlıyordu. Gene öyleyken sırıtmaz mı? Hem de nasıl sırıtma... Demin gördünüz, işte tıpkı öyle sırıtıyordu. Şaşırmışım. Çekip kaldırdım. Yeniden dövmeye başlayacağım sırada: "Bundan ne çıkar Al," dedi, "Bu iş seni pezevenklikten kurtarmaz ki aslanım!", "Neden kurtarmazmış?", "Pezevenklikten tabii. Sonra beni küçümsemekle kendini ne büyük bir tehlikeye attığını fark edememişsin. Bak bakalım, şunu tanır mısın?" Böyle diyerek elini kaldırdı. Parıl parıl bir bıçak tutuyordu. Halisinden bir Katalan hançeri ki, bu çelimsiz herifin koluyla dahi dört santimlik çelik saça işler. Şaşkınlığım büsbütün artmış. O an isteseydi, beni dört kere öldürürdü. Elinin tersiyle suratının kanını biraz sildi. Bıçağını kaldırıp boş antreponun görülmeyen bir köşesine fırlattı. "Birbirimize marifet göstermeyelim Al," dedi, "biraz konuşalım. Kendine yazık ediyorsun yavrum, istikbalini hiç düşünmüyorsun."</p>

  <p class="block17">Alfiyeri eski günleri hatırlamış gibi biraz daldı. Sonra ürpererek uykudan uyanır gibi kendine geldi. Yeniden gözlerine korku dolmuştu. Etrafı dikkatle dinledi. Gene derin derin içini çekti. Ben bardağa viski koydum.</p>

  <p class="block17">— Keşke beni o gece temizleseydi, diyerek anlatmaya devam etti, beraber çıktık. Bir tenha dükkânda su bulup yüzümüzü yıkadık. Bir müddet tenha sokaklarda dolaşarak konuştuk. Kolayca kazanılacak milyonlardan,&nbsp;NewYork şehrinin, Hatta bütün Amerika'nın en nüfuzlu insanları haline geleceğimizden bahsediyordu.</p>

  <p class="block17">— Ne yapacakmışsınız?</p>

  <p class="block17">— Ne mi yapacakmışız. Bildiğiniz işler...</p>

  <p class="block17">— Randevuculuk mu?</p>

  <p class="block17">— Biraz daha yukarı cinsinden...</p>

  <p class="block17">— Soygun?</p>

  <p class="block17">— Ee!</p>

  <p class="block17">— Aranız neden açıldı.</p>

  <p class="block17">— Geçenlerde... Yani iki, üç ay evvel bir meseleden canım sıkıldı. Laf arasında üstüme&nbsp;fazla gelmemesini, icap ederse kendimi de, onu da mahvedeceğimi söyledim. Söyler söylemez pişman oldum ama iş işten geçti. Beni temizlemeye karar verdi.</p>

  <p class="block17">— Böyle vaziyetlerde kimleri kullanır, biliyor musun?</p>

  <p class="block17">— Hayır. Önceleri benden habersiz işi yok sanıyordum, sonra sonra başka adamlar da peydahlandığını anladım.</p>

  <p class="block17">— "Parası yok" demiştin, şimdiki büyük serveti nereden ele geçirdiniz? Beyaz zehir kaçakçılığından mı?</p>

  <p class="block17">— Vallahi değil. Ben federal polisin karışacağı dalgalan sevmem. Eğer kaçakçılık yaptıysa bile benden habersiz yapmıştır.</p>

  <p class="block17">— Böyle saçma şey olmaz Al, numara yapıyorsun</p>

  <p class="block17">— Vallahi doğrusunu söylüyorum&nbsp;Mister Hammer,&nbsp;benim kanaatim: Antonyo parayı Avrupa'da vurmuş olmalı. İlk günlerde meteliksiz görünmesi yalancılıktandı galiba.</p>

  <p class="block17">— Peki, şimdi asıl meseleye gelelim Al...</p>

  <p class="block17">— Asıl meseleye mi. Deminden beri ben asıl meseleyi anlatıyordum.</p>

  <p class="block17">— Hata ediyorsun Al, doğrusunu söylemez, her şeyi anlatmazsan, sana hiçbir yardımım dokunamaz. Düşün oğlum, hayatın kıl üzerinde... Bizzat kendine güvenin kalmamış. Yani, yarın Antonyo’nun önünde sinirlerine hakim olarak bunları söyleyip söylemeyeceğini kestiremiyorsun. Halbuki benim usulüm gayet kestirme. Ben kanun filan tanımam, iyi bir iş yaptığıma aklım yattı mı Antonyo'yu hiç kimseden çekinmeksizin delik deşik ederim. Sen de kurtulursun, dünya da kurtulur. Lâkin bu işi yaparken budala yerine konulmak da hoşuma gitmez.</p>

  <p class="block17">— Sizi budala yerine koyan kim?</p>

  <p class="block17">— Mesela sen.</p>

  <p class="block17">— Rica ederim&nbsp;Mister Hammer...</p>

  <p class="block17">— Dur öyleyse ben sana unuttuğun bir noktayı hatırlatayım. Demin aşağıda bir saat meselesi konuştunuz.</p>

  <p class="block17">Alfiyeri'nin suratı evvela morardı, sonra bembeyaz kesildi. Kalbinin durmasından, herifin nefessiz kalıp gebermesinden korktum.</p>

  <p class="block17">— Saat meselesi mi? Hangi saat? diye kekeleyerek sordu.</p>

  <p class="block17">— Herhalde ölüm saati olacak, diye güldüm, doğru kestirdim mi? Ölüm saati...</p>

  <p class="block17">Çaresizlik içinde ellerini ovuşturan Alfiyeri yüzüme yalvararak bakıyordu.</p>

  <p class="block17">— Saat işi neyin nesi? diye yavaşça sordum, saat işini öğrenmezsem rahat edemem. Beni rahatsız edersen Antonyo'dan kurtulmanın hiçbir faydası olamaz.</p>

  <p class="block17">— Allah hepinizin belasını versin. Allah hepinizin...</p>

  <p class="block17">Gene sinirleri boşandı. Büyük bir ağlama nöbetine yakalandı. Derin iniltilerle koltuğun kenarına kapanarak hıçkırıyordu. Bir müddet açılmasına meydan verdim, sonra viski bardağını uzattım:</p>

  <p class="block17">— Hele bir yudum iç de akim başına gelsin, dedim, bu iş çürüdü oğlum, bu işten sadece canını kurtarabilirsen ne mutlu! Mücadele faydasız. Her şeyi bırakıp canını kurtarmanın yoluna bak.</p>

  <p class="block17">Dişlerini gıcırdatarak bir müddet beni tetkik etti. Bir aralık üstüme atılacağından bile korktum. Bu sırada benimle mi, yoksa şahitlikten vazgeçerek Antonyo ile mi anlaşmanın daha iyi olacağını tahmine çalıştığına eminim.</p>

  <p class="block17">— Faydasız, dedim ya, diye güldüm, iki yol kalmadı Al, berbat senin halin. Antonyo'dan kurtulsan Savcıdan kurtulamazsın, Savcıdan kurtulsan ben yakanı bırakmam, iyisi mi şu saat meselesini öğrenelim.</p>

  <p class="block17">Uzaktan uzağa bir polis otomobilinin canavar düdüğü öttü. Sanki buna cevap vermek istemiş gibi binanın bizim bulunduğumuz tarafındaki dar sokakta nöbet tutan bir araba buna karşılık verdi.</p>

  <p class="block17">Alfiyeri'nin yüzünden iri damlalar halinde terler akıyordu. Ellerini bir müddet ovuşturdu:</p>

  <p class="block17">— Saat meselesi, diye kekeledi, vallahi böyle bir şey yok... Sokaktaki uluma devam ediyordu.</p>

  <p class="block17">Bu esnada kapı vurulup açıldı, içeriye resmi elbiseli bir polis memuru girdi:</p>

  <p class="block17">— Sizi Savcı istiyor&nbsp;Mister Hammer,&nbsp;dedi, ben siz gelinceye kadar burada kalacağım.</p>

  <p class="block17">Ayağa kalktım. Kapıya doğru yürüdüm. Oğlanın önünden geçtikten sonra galiba bir tek adım atabildim. Alfiyeri'nin çığlığına dönmek fırsatı bulamadım. Ense köküme yediğim müthiş bir darbeyle yüzükoyun yere yuvarlanıp kendimi kaybettim.</p>

  <p class="block17">&nbsp;</p>

  <p class="block20" id="calibre_pb_7">&nbsp;</p>
</body>
</html>
