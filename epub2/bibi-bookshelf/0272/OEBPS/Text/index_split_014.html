<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block17">ONUNCU KISIM</h1>

  <p class="block17">Wilson olup bitenlerin pek de farkında değildi. Bizi Kari o ile adamlarının pusuya düşürdüğünü sanıyordu. Kendisine hiçbir şey sorulmamış, kendisinden hiçbir şey istenmemişti.</p>

  <p class="block17">Ben yeniden kabaran öfkemle benzin istasyonuna daldım. Bizi laytere gönderen hergele meydanda yoktu. Seslendim. Kimse çıkmadı. Masanın üstünde duran tunç hokkayı camlardan birisine fırlattım. Şangırtıya da kimse koşmadı. Sonra elime geçenleri kırıp dökerek, her tarafı birbirine katarak bir müddet deli gibi dolaştım. Zaman zaman burasını tutuşturmak arzularını duyarak çaresizlik içinde ellerimi ovuşturdum.</p>

  <p class="block17">Wilson, arada bir kolumu tutuyor:</p>

  <p class="block17">— Ne oluyorsunuz&nbsp;Mister Hammer,&nbsp;kendinize gelin, ben bu hergelelerin hesabını görürüm, diye yal varıyordu.</p>

  <p class="block17">Nihayet arka taraftaki kapı gözüme ilişti. Göğsüme birkaç kurşun birden yiyeceğimi aklıma getirmeden oraya saldırdım. Burası, eski bidonların, boşalmış yağ kutularının koyulduğu ambarımsı bir yerdi. Alacakaranlığa gözüm alışınca ilerdeki köşede bir şeyin evvela kımıldadığını, sonra inlediğini farkettim. Koştum. Eski bir yelken bezine sarılmış bir herif debelenip duruyordu.</p>

  <p class="block17">Wilson&nbsp;herifi bağlarından kurtardı. Heyecanla dili büsbütün tutulmuş, kekeme bir adamcağızdı. Her kelimeyi yarım dakika uzatarak anlattıklarından nihayet şu neticeyi çıkarabildik: "Benzin istasyonu saat on bire doğru üç kişi tarafından basılmış. Kendisini bağlayıp ambara atmışlar. Sonrasını bilmiyormuş. Şimdi bildiği bir şey varsa açlıktan ölmek üzere olduğu..."</p>

  <p class="block17">Bereket versin otomobil bıraktığımız yerde duruyordu.</p>

  <p class="block17">Direksiyona geçtim.</p>

  <p class="block17">Wilson yol boyunca hep:</p>

  <p class="block17">— Karlo'yu bulmalıyız, dedi durdu, Karlo'yu ele geçirmeliyiz&nbsp;Mister Hammer,&nbsp;kafama yediğim demirin acısını ben o hergeleden çıkarmazsam...</p>

  <p class="block17">Kendisini&nbsp;New&nbsp;York’un karakollarından birine bıraktım. Oradan bir polis otomobiliyle evine gidecekti. Ben trafik ışıklarına metelik vermeden arabayı eve doğru sürdüm. Şu anda bir tek şey istiyordum. Sırtımdaki melun benzinden mümkün mertebe kurtulmak, derimi soyar gibi yıkanmak, çamaşır değişmek... Sonra... Sonrasına Allah kerim! Hele sol koltuğumun altına bir dolu tabanca yerleştireyim, hele Antonyo denilen namussuzun yakası bir elime geçsin...</p>

  <p class="block17">Polisler Linda'nın cesedini alıp götürdükten sonra Velda gelmiş apartmanı nizama koymuş olmalıydı. Ben her şeyi yerli yerinde buldum. Derhal soyundum, banyoya irdim. Kaynar suyun altında yıkanırken telefon çaldı. Bir müddet aldırmadım. Zırıltı ısrarla devam edince sövüp sayarak zırıl zırıl dışarı çıktım.</p>

  <p class="block17">Gayet nazlı bir kadın sesi ilk söz olarak, Hatta "Alo" demeye lüzum görmeden:</p>

  <p class="block17">— Bilin bakalım ben kimim? diye sordu.</p>

  <p class="block17">— Siz mi? diye homurdandım, münasebetsizin birisiniz?</p>

  <p class="block17">— Anlayamadım!</p>

  <p class="block17">— Hakkınızda hayırlısı da budur. Kapatıyorum.</p>

  <p class="block17">— Durun Mayk, sakın sarhoş olmayasınız? Ne içtiniz kuzum?</p>

  <p class="block17">— Benzin!</p>

  <p class="block17">— Ayrıca şakacılığınız da var demek! Benzin halis viskiden daha sert bir içki olmalı. Sizi fena tutmuş.</p>

  <p class="block17">— Kimsin? Kapatıyorum.</p>

  <p class="block17">— Budalalık edersin.</p>

  <p class="block17">— Kimsin?</p>

  <p class="block17">— Bana kısaca&nbsp;Mo va&nbsp;diyorlar.</p>

  <p class="block17">Mova'nın kızıl saçları gözlerimin önünde nefis bir grup manzarası gibi canlandı, ıslak vücudumu sanki bir ateş kapladı. Ölüm korkusuyla harap olup kaynar duşla gevşeyen sinirlerim birdenbire çelik teller gibi gerildi.</p>

  <p class="block17">— Nereden telefon ediyorsunuz Mova? diye sordum.</p>

  <p class="block17">— Şehirden.</p>

  <p class="block17">— Yalnız mısınız?</p>

  <p class="block17">— Bu ne biçim sual. Yanımdaki erkeği atlatıp gizliden mi telefon edeceğim. Elbette yalnızım. Asıl siz söyleyin, yalnız mısınız?</p>

  <p class="block17">— Sipsivri... Bütün dünya tarafından terkedilmiş sayılırım.</p>

  <p class="block17">Bir taraftan süratle düşünüyordum: "Kızla görüşmeli, Antonyo'nun şu anda nerede bulunduğunu öğrenmeli... "</p>

  <p class="block17">— Mova çok iyi ettin... Çok yaşa! Beraber yemek yesek.</p>

  <p class="block17">— Tamam, şimdi aklınız başınıza geldi. Beni nereye davet ediyorsunuz?</p>

  <p class="block17">"Bir yeni tuzak olmasın sakın, diye gözlerimi kıstım, M ovayı yem gibi kullanırlarsa..."</p>

  <p class="block17">Su anda binde bir ihtimalle dahi bir tuzağa isteyerek yakalanmayı göze alamadım, ihtiyatla sordum:</p>

  <p class="block17">— Telefon numaramı nereden buldun Mova, rehberden mi?</p>

  <p class="block17">— Saçmalıyorsunuz Mayk, rehberde yazılı olmadığını pekala biliyorsunuz</p>

  <p class="block17">— Biliyorum da ondan merak ettim.</p>

  <p class="block17">— Peki, rehberde yazılı olmayan bir numarayı ben nereden bulmuş olabilirim?</p>

  <p class="block17">— Durun bakayım! Herhalde yazıhaneme sordunuz?</p>

  <p class="block17">— Sordum tabii! Karşıma terbiyesiz bir kadın çıktı.</p>

  <p class="block17">— Velda'dır, kâtibem...</p>

  <p class="block17">— Ayol kime yutturuyorsunuz, o hanım kâtibe filan değil, resmen karınız!</p>

  <p class="block17">— Vallahi kâtibem... İyi kızdır, tanışanız...</p>

  <p class="block17">— Allah göstermesin, gözümü oyar. Kim olduğumu öğrenmeden cevap vermek istemedi.</p>

  <p class="block17">Adımı oraya bir yere kaydettiğine eminim. Bundan sonra da başka telefon numaranız olmadığını, istersem sizi tekrar bürodan arayabileceğimi beyan etti. "Beyan etti" diyorum. Amerikan elçilerinden çok azı, yabancı devlet reisleriyle bu kadar resmi konuşabilir.</p>

  <p class="block17">— Ama sonunda numaramı vermiş ya... Kızın günahına giriyorsunuz!</p>

  <p class="block17">— Ne münasebet! Sonra ben şefe telefon ettim, yani polise...</p>

  <p class="block17">— Hangi polise?.. Ne demek?</p>

  <p class="block17">— Basbayağı polise... Hem de Polis Şefi’ne...</p>

  <p class="block17">— Pat adresimi kolayca verdi mi?</p>

  <p class="block17">— O da bir sürü numara yaptı. Gayet mühim bir boşanma işi için aradığımı, bu işten sizin aşağı yukarı on bin dolar kazanabileceğinizi söyleyince katır gibi mat etmekten vazgeçerek numarayı derhal bildirdi.</p>

  <p class="block17">— Atlatılmaktan hiç hazzetmez. Duymasın.</p>

  <p class="block17">— Umurumda bile değil. Siz şimdi söyleyin bakalım, bana yemeği nerede yedirecektiniz?</p>

  <p class="block17">— Rica etsem Mova, buraya gelmenizi yalvarsam... Bir telefon bekliyorum, gayet mühim bir telefon...</p>

  <p class="block17">— Evvela dolabınızda neler bulunduğunu bir anlayalım da...</p>

  <p class="block17">— Dolapta her şey var. Ne isterseniz. Hemen gelebilir misiniz? Adresi yazın.</p>

  <p class="block17">— istemez. Bende yazılı. Geliyorum.</p>

  <p class="block17">— Mersi şekerim.</p>

  <p class="block17">Telefonu kapayınca banyoya koştum, derhal tıraş oldum. Giyindim. Kapıcıya telefon ederek şımarık bir güzel kadına çıkarılabilecek soğuk şeyler ısmarladım.</p>

  <p class="block17">Mova buradan sonra doğruca Villa Kotraya dönecekse işim işti. Görüşmek bahanesiyle Antonyo'yu ininde yakalayacak, bugünkü pis şakanın hesabını soracaktım.</p>

  <p class="block17">Ellerimi ovuşturarak bir müddet aynada kendimi seyrettim.&nbsp;A y nada&nbsp;gördüğüm sırıtkan herif bir bakıma şanslı oğlandı. İki saat evvel müthiş bir işkenceden ve amansız bir ölümden kurtulmuş bile olsa bu herife "şanslı adam" denebilir.</p>

  <p class="block17">Çekmeceyi açtım. Tabancalarımı bir müddet gözden geçirdim. Kızıl saçlı kadın, şakaya gelir mahûklardan sayılmazdı. Kendi evimde de olsa, böyle dişi kaplanları silahsız kabul etmek enayilik... Kısa namlulu 38'lik Smith Wesson’umu elime aldım. Ceketimi çıkarıp kılıfını koltuk altına bağlamak lazımdı. Buna üşeniyordum.</p>

  <p class="block17">Ne yapacağımı tasarlarken kapı çalındı. Tabancayı ceketimin sağ dış cebine indirip yürüdüm.</p>

  <p class="block17">Kapıcının yamağı ısmarladıklarımı getirmişti. Bunların dolaba yerleştirilmesinde bana yardım etti. Polis romanları okumaya ve gangster filmlerini seyre çok meraklı olan ve aynı zamanda binanın asansörünü de idare eden çocuk birkaç kere işime yaramıştı. Boş ambalajlan bir küçük sepete koyarken:</p>

  <p class="block17">— Geldiğiniz zaman üstünüz başınız benzin içindeydi galiba, dedi, asansör hâlâ kokuyor.</p>

  <p class="block17">— Otomobil...</p>

  <p class="block17">— Otomobil ama&nbsp;Mister&nbsp;Hammer,&nbsp;bacaklarınızdan benzin sızacak kadar, bu ne biçim tamir?</p>

  <p class="block17">— Sorma aslanım, hiç sorma...</p>

  <p class="block17">Oğlanın eline beş dolarlık bir banknot sıkıştırdım:</p>

  <p class="block17">— Aşağıdaki telefondan beni isterlerse yokum, dedim, Velda'yı bildin mı?</p>

  <p class="block17">— Bilmez miyim?</p>

  <p class="block17">— Gelirse gene yokum... "Biraz evvel çıkıp gitti" dersiniz. Kapıcıya da söyle unutmasın.</p>

  <p class="block17">— Başüstüne&nbsp;Mister Hammer,&nbsp;kim gelirse gelsin...</p>

  <p class="block17">— Kim gelirse gelsin, demedim. Birazdan kırmızı saçlı bir hanım gelecek. Gayet mühim bir işimiz var.</p>

  <p class="block17">— Başüstüne... Anladım&nbsp;Mister Hammer...</p>

  <p class="block17">Oğlan yüzünü zorla ciddileştirdi ama gözlerinden keskin bir alay ışıltısı geçti. Sonra kederle içini çekti:</p>

  <p class="block17">— Mis Linda'ya çok acıdım, dedi, zavallıdan ne istediler?</p>

  <p class="block17">Suali duymazdan geldim, mutfaktan çıktım.</p>

  <p class="block17">Bir taraftan da "Ne anladın bakalım?" diye sormamak için kendimi zapt etmeye çalışıyordum.</p>

  <p class="block17">Şu film ve roman meraklısı oğlanlar olup bitenleri ne de çabuk arılıyorlardı. Bu gidişle milletin tamamı başımıza amatör hafiye kesilecek. O zaman işin içinden çıkabilene aşkolsun!</p>

  <p class="block17">Bir sigara yaktım.</p>

  <p class="block17">Olup bitenleri başından itibaren düşünmeye başladım. Bir kere Alfiyeri'yi saatin esrarını öğrenmeden niçin öldürmüşlerdi? Nihayet takatten düşerek Antonyo hakkında ifade vereceğinden korktuklarından... Belki&nbsp;Linda&nbsp;ile münasebetlerim de evvelce tespit etmişlerdir. İki aylık saklanma müddeti içinde Alfiyeri kızı görmemezlik edememiştir.</p>

  <p class="block17">Herifler iyi teşkilatlı. Gayet iyi organize edildikleri bugünkü rezaletten de belli. Wilson'la ikimizi tuzağa ne güzel düşürdüler. Her şey ne güzel hazırlanmıştı. Haberciden haberciye geçerek, kendi ayağımızla köhne layterin ambarına girdik. Fareler bile bizden daha akıllı davranırlar. Eğer bir, iki gün içinde bana güvenen, bana güvendikleri için de gözümün önünde öldürülmüş iki kişinin Alfiyeri ile Linda’nın öçlerini almak mümkün olamazsa, köşe başındaki kör gazete satıcısının elimden çekeceği var. Onun anasından emdiği sütü burnundan getirmezsem bana&nbsp;da&nbsp;Mayk&nbsp;Hammer&nbsp;demesinler.</p>

  <p class="block17">Gene genzime benzin kokuları hücum etti, layterde çektiklerimi hatırlayarak yeniden öfkelendim. "Kör herifin alacağı olsun" diye dişlerimi gıcırdattım.</p>

  <p class="block17">Fakat birkaç saniye geçince aklıma bir başka ihtimal geldi. Belki kör herifi de kendisi fark etmeden kullanmışlardı. Hatta böyle olması daha çok mümkün. Başsavcılık dairesinde, o kadar tertibat alındığı halde adam temizleyen herifler, fakir körü maksatları için neden çalıştırmasınlar. Polis kordonlarını yarıp Alfiyeri'yi öldürenler, kendi muhitlerinde Wilson'un Karlo'yu aradığını pekala öğrenirler. Bunu bir kere öğrendiler mi, sonrası çocuk oyuncağı...</p>

  <p class="block17">Sigarayı tablaya hınçla bastırdım. Kapının zili çalındı.</p>

  <p class="block17">Elimi ceketimin sağ dış cebine sokarak gidip açtım. Koridorun alacakaranlığında Mova gülümseyerek duruyordu. Gene fevkalade güzeldi. Hayır, yanlış! Bu kadın güzelden çok başka bir şeydi. "Cinsi cazibe" denilen belanın hiç görülmemiş bir çeşidi. Gülerken bela, somurturken bela, ayakta dururken, hareket ederken bela... Bir bela ki insan kendisini bu belaya bilerek bırakır. Sonunu zerre kadar düşünmez.</p>

  <p class="block17">— Hoş geldin Mova buyur! diyerek yol vermek için biraz çekildim.</p>

  <p class="block17">— Tehlikeli birisini bekliyordunuz galiba Mayk, dedi, tehlike bazı bazı evinizin kapı eşiğine kadar gelir mi?</p>

  <p class="block17">— Senden ala tehlike mi olur ruhum, sen en müthiş tehlikelerden daha betersin.</p>

  <p class="block17">— Atıyorsunuz Mayk, elinizi cebinizden çıkarın. Neredeyse sahiden tehlike olduğuma inanacağım.</p>

  <p class="block17">Elimi utanarak çektim.</p>

  <p class="block17">Mova'nın kokusu küçük apartmanı bir anda doldurdu. Salonun ortasında durarak etrafa baktı:</p>

  <p class="block17">— Burası hoş, dedi, sen pek zengin değilsin ama zevkli adamsın.</p>

  <p class="block17">— Sahi mi?</p>

  <p class="block17">— Sahi. Halbuki dünyada zevkli erkek ne kadar azdır. Hani viski tepsisi?</p>

  <p class="block17">— Hazır, şimdi.</p>

  <p class="block17">— Senin pek fazla içmediğini de söylemişlerdi. İnanmamıştım.</p>

  <p class="block17">— Niçin?</p>

  <p class="block17">— Fakat içmeyen insanlar böyle gaddar olmazlar da... Divana oturdu. Eldivenleriyle şapkasını yanına bıraktı.</p>

  <p class="block17">— Ben gaddar mıyım? diye sordum.</p>

  <p class="block17">— Elbette gaddarsın, dedi, gaddar olmasan beni öperdin.</p>

  <p class="block17">— Canım daha çok çeksin diye nefsime cebrediyorum.</p>

  <p class="block17">— Atıyorsun Mayk, başka şeyler düşünüyordun. Haydi doğrusunu söyle, ben gelmeden bir saniye evvel...</p>

  <p class="block17">— Seni düşünüyordum.</p>

  <p class="block17">— Gel bakalım doğru mu?</p>

  <p class="block17">Yanma yaklaştım. Aşağıdan yukarıya yüzüme dostça baktı. Yeşil bakışlarında hudutsuz bir istek, beyaz boynunda, ihtirasla atan şahdamarı.</p>

  <p class="block17">Eğilip yanaklarını avuçlarımla tuttum. Evvela ağzını, sonra boynunu öptüm.</p>

  <p class="block17">Kollarını omuzlarıma koymuş, ellerini ensemde kilitlemişti. Beni yavaşça kendisine çekiyordu. İncecik lacivert emprimesinin içinde vücudunun çırılçıplak olduğunu nasılsa hissettim. Ellerim yüzünden boynuna, oradan omuzlarına, daha sonra kollarının altına doğru kayarken, başını arkaya atarak kendisini kurtardı:</p>

  <p class="block17">— Yeter bu kadar, dedi, öpmeyi unutmadığın belli. Haydi bana viski ver!</p>

  <p class="block17">Tepsiyi getirdim. Bardaklara içki koydum. Küçük bir yudum içti. Bardağı elinde tutarak:</p>

  <p class="block17">— Telefonumdan sonra neler düşündün sahiden Mayk, dedi, şüphesiz buraya bir maksat için geldiğimi zannettin. Bu maksadı keşfe çalıştın.</p>

  <p class="block17">Sigara yakmak bahanesiyle vakit kazanmak istedim. Kadın benimle düpedüz alay ediyordu.</p>

  <p class="block17">— Doğru, dedim, doğru ama senin yerinde kim olursa olsun benden ne isteyebileceğini keşfe çalışırdım.</p>

  <p class="block17">— Yani meslek meselesi mi? İnanırım. İstesen de, istemesen de zihnin öyle çalışır. Zor zanaat!</p>

  <p class="block17">— Sadece insanı düşündürdüğü için zor değil. Gene boğazıma benzin kokusu sarılmıştı: Buraya geldiğinden Antonyo’nun ha beri var mı? diye sordum.</p>

  <p class="block17">— Hayır, benim nereye gittiğimden mutlaka ha beri olur mu sanıyorsun?</p>

  <p class="block17">— Senin gibi bir kadını insan kıskanır.</p>

  <p class="block17">— Ayol sen ne biçim&nbsp;hafiyesin, Antonyo beni neden kıskanacakmış?</p>

  <p class="block17">— Neden mi?</p>

  <p class="block17">— Sen demek kızkardeşini başka erkeklerden kıskanırsın?</p>

  <p class="block17">Dış kapıda tabancamı tuttuğumu fark ettiği için utandığımı zannetmiştim. Halbuki asıl şimdi hicaptan kıpkırmızı kesilelim. İşlere dalmış, Mova ile Antonyo’nun münasebetlerini soruşturmayı akledememiştim.</p>

  <p class="block17">Bir gangster çetesi reisinin bir hususi polis hafiyesine hangi vesile ile olursa olsun, metresini yollaması üzerinde ehemmiyetle durulması icap eden bir hadise sayılabilirdi. Halbuki kadın kızkardeşi olunca iş tamamıyla değişiyordu.</p>

  <p class="block17">Bardağımdaki viskiyi bir çekişle bitirdim.</p>

  <p class="block17">— Böylesi hiç aklıma gelmemişti, diye sırıttım, bir kadın harikulade güzelse onu beraber gördüğümüz her erkeğin metresi farzediyoruz. Budalalık ama bu böyle...</p>

  <p class="block17">— Antonyo metreslerini başka erkeklerin bekâr apartmanlarına yollayacak adamlardan değildir Mayk, gözünü aç!</p>

  <p class="block17">— Pek belli olmaz, işi bilir.</p>

  <p class="block17">— "İşi bilir" ne demek?</p>

  <p class="block17">— Adam bir kere soyguncu olduktan sonra onun yapamayacağı iş kalmıyor.</p>

  <p class="block17">— Belki de haklısın.</p>

  <p class="block17">— Belkisi fazla. Bunca senedir bunlarla boğuşuyorum. Ne mal olduklarını çok iyi öğrendim. Haydudun küçüğü de büyüğü de pis. Küçüğü daha büyük pis, büyüğü daha küçük pis...</p>

  <p class="block17">Mova gözlerini kırpıştırarak küçük haydutla büyük hayduttan hangisine daha pis dediğimi hesaplamaya çalışıyordu. Mova uzattığım sigarayı alırken;</p>

  <p class="block17">— Ne olursa olsun, dedi, ben Antonyo'yu çok seviyorum, bana hudutsuz iyilikleri var. Bu dünyada bir tek güvendiğim insan. Beni okuttu, beni hiçbir şeye muhtaç etmeden sere serpe yaşatıyor. O kadar fena olabileceğini de sanmıyorum.</p>

  <p class="block17">— Bazı kitaplarda okudum. Herif kitap yazmış. Daha doğrusu oturup güzelce uydurmuş. Haydut varmış ki hayvan severmiş, bu da onun ruhunda iyilik bulunduğuna delalet edermiş. Laf bunlar şekerim! Sana sahiden şefkatli olan bir adam başkasına karşı nasıl gaddarlık eder.</p>

  <p class="block17">— Antonyo’nun gaddarlık edeceğim aklım almıyor.</p>

  <p class="block17">— Bir gece. . Dört yıl kadar evvel bir gece, bir dul kadının işlettiği pastaneye dört kişi girdi Mova. Kadın bu pastaneyi kocasının ölümüne sebep olan bir iş kazasından aldığı para ile açmıştı. İçeri giren kabadayılara, bunların kim olduğunu bilmediği için güler yüzle karşı çıktı. Ne emrettiklerini sordu. Heriflerden biri cevap vermeden dükkânı gözden geçirdi. Arka tarafına geçti. Geri döndüğü zaman sırıtıyordu. Arkadaşlarına, ’’Mükemmel!" dedi, "İşime gelir. İyi buldunuz!" Sonra kadına döndü: "Ver şu anahtarı!" diye emretti. Kadın şaşkın şaşkın: "Lâkin efendim, benim kira borcum filan yok!" deyince dördü birden kahkahalarla güldüler. Etrafı teftiş edip beğenen haydut: "Sana borç sormadık," dedi, "anahtarın bir eşini yaptıracağız. Dükkân kapandıktan sonra arka taraf bize lazım!" Kadın o zaman işi anladı. Polise telefon edeceğini söyledi. Üç herif reisin emriyle kadıncağızı dükkânın arka tarafına sürükledi. Orada her tarafı kan içinde kalıncaya kadar dövdüler. Bayıldığı zaman biraz bekliyorlar, ayılır ayılmaz tekrar dövmeye başlıyorlardı. Sonunda ne yaptılar bilir misin?</p>

  <p class="block17">Mova hiç düşünmeden:</p>

  <p class="block17">— Muhakkak ırzına geçmişlerdir, diye cevap verdi. Ben fena halde şaşırdım:</p>

  <p class="block17">— Bu kadar tabii mi? Yani, bunun başka türlüsü olamaz mıydı?</p>

  <p class="block17">— Tabii olamazdı Mayk, ne tuhafsınız? Böyle yapanlar sadik olurlar. Ben de bir kitapta okumuştum.</p>

  <p class="block17">— Öyleyse... Bu işi yapan Antonyo idi ruhum...</p>

  <p class="block17">— Sonra kadın intihar etti mi, polise başvurdu mu?</p>

  <p class="block17">— Demek hikâyeyi biliyorsun?</p>

  <p class="block17">— Elbette biliyorum. Ağabeyim dükkândan içeriye ne zaman girse biçare dul kadın ne yapacağını, nasıl ikram edeceğini şaşırır. O günden beri kılığına kıyafetine çeki düzen verdiğini, boyanıp süslendiğini söylüyorlar.</p>

  <p class="block17">— Sen olsaydın ne yapardın?</p>

  <p class="block17">— Sorduğunuz şeye bakın sevgilim, dördünü de öldürürdüm.</p>

  <p class="block17">— Öldürür müydün, o kadar kolay mı?</p>

  <p class="block17">— Bunu siz mi soruyorsunuz Mayk? Siz ki adam öldürmeyi sanat haline getirmişsiniz. Elbette kolay. Bir kere karar verdikten sonra adam öldürmekten kolayı yok.</p>

  <p class="block17">— Bereket versin herkes senin gibi düşünmüyor Mova.</p>

  <p class="block17">— O zaman da süslenip vaktiyle ırzına geçenin karşısında kırıtıyor. Haydutluk belki fena şey! Fakat onu kolaylaştıran, para kazandırır hale getiren de gene öteki insanlar, yani namuslu geçinenler. Vazifeleri haydutlarla mücadele olan polislerden yüzde şu kadarı her hafta gelir ağabeyimin tayin ettiği adamlardan haftalıklarını alırlar. Antonyo olmasa bir başkası olmayacak mı? Sen beyhude yoruluyorsun Mayk, lüzumsuz yere boğuşuyorsun. Günlerden bir gün kafana iki kurşun yerleştirecekler, tamam!</p>

  <p class="block17">— Demek buna eminsin?</p>

  <p class="block17">— Sorduğun şeye bak, buna yüzde yüz emin olmasam seni sever miydim?</p>

  <p class="block17">Elimi tuttu, beni kendisine doğru çekti, benim ona yaptığım gibi o da benim boynumu öptü:</p>

  <p class="block17">— İşte buraya bir kurşun yapıştıracaklar Mayk, dedi, bu atan damara... Kurşun bunu koparacak. Kuvvetli adamlarda şahdamarı kesilince kan iki metre kadar sıçrarmış. Sende de galiba öyle olacak. Pisipisine geberip gideceksin. Yüzde yüz ölüme mahkûm bir erkekle sevişmek ne hoş yarabbi, sevişmek ne hoş!</p>

  <p class="block17">Doğru söylüyordu. Galiba doğru söylemesine daha çok kızdım. Belini kırar gibi kavradım, kendisini arkaya doğru attı. Şimdi dudaklarında, Yem Gineli vahşilerin içtikleri biberli rakının damarları tutuşturan acılığı vardı. Vücudunun her kıvranışı bana Japon cephesinde vurulan bir iri arkadaşı hatırlattı. Nihayet aynı divanın üzerinde Linda'nın da böyle ihtirasla kıvrandığı gözümün önüne geldi. Daha sonra biçare kızın balmumu yüzüyle cesedini görür gibi oldum. Ölümü teskin eden iskelet, kemik takırtısından ibaret türküsüyle odayı, binayı, bu rezil&nbsp;New&nbsp;York şehrini, bütün kainatı sanki doldurmuştu.</p>

  <p class="block17">Mova'nın da aynı alçalışı, fakat son derece tatlı şeyleri hissettiğine eminim.</p>

  <p class="block17">Elbisesinin agrafini bir türlü açamıyordum.</p>

  <p class="block17">Kırmızı saçlı müthiş kadın:</p>

  <p class="block17">— Kopar! diye inledi, çek kopar...</p>

  <p class="block20" id="calibre_pb_14">&nbsp;</p>
</body>
</html>
