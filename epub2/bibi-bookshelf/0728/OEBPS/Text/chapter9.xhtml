<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babalar ve Oğullar</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter9">
  <div class="html5_section">
    <h1>IX</h1>

    <p>Bazarov da aynı gün Feneçka’yla tanıştı. Arkadiy’le birlikte bahçede dolaşıyor ve ona başka ağaçların, özellikle de meşe fidanlarının neden tutmadığını anlatıyordu.</p>

    <p>“Buraya daha fazla gümüşkavak, çam, belki de ıhlamur dikmeli, altlarına da kara toprak koymalı. Bak kameriye güzel olmuş,” diye ekledi, “çünkü akasya ve leylak iyi çocuklardır, bakım istemezler. Aa! Burada biri var.”</p>

    <p>Feneçka, Dunyaşa ve Mitya’yla kameriyede oturuyordu. Bazarov durdu, Arkadiy ise eski bir tanıdık gibi başıyla Feneçka’yı selamladı.</p>

    <p>“Kim bu?” diye sordu Bazarov, yanlarından geçer geçmez. “Ne güzel kız!”</p>

    <p>“Kimden bahsediyorsun?”</p>

    <p>“Kimden bahsettiğim belli: Bir tane güzel var.”</p>

    <p>Arkadiy, biraz düzensiz bir şekilde, kısa kısa sözlerle ona Feneçka’nın kim olduğunu açıkladı.</p>

    <p>“Ha!” dedi Bazarov, “Anlaşılan babanın damak tadı pek fena değil. Baban hoşuma gidiyor. Aslan gibi adam! Ama tanışmak gerekir,” diye ekledi ve kameriyeye yöneldi.</p>

    <p>“Yevgeniy!” diye korkuyla haykırdı ardından Arkadiy, “Dikkatli ol, Tanrı aşkına!”</p>

    <p>“Merak etme,” dedi Bazarov, “görmüş geçirmiş milletiz, şehirlerde yaşadık.”</p>

    <p>Feneçka’ya yaklaşarak kasketini çıkarttı.</p>

    <p>“İzninizle kendimi tanıtayım,” diye nezaketle eğilerek söze başladı, “Arkadiy Nikolayiç’in arkadaşı ve sakin bir adam.”</p>

    <p>Feneçka sıradan kalktı ve bir şey söylemeden ona baktı.</p>

    <p>“Ne harika bir bebek!” diye devam etti Bazarov. “Endişelenmeyin, daha hiç kimseye nazar değdirmedim. Yanağındaki şu kırmızı şeyler de ne öyle? Dişleri mi çıkıyor yoksa?”</p>

    <p>“Evet, efendim,” dedi Feneçka, “dört tane dişi çıktı, şimdi de yine dişetleri şişti.”</p>

    <p>“Gösterin bakayım... korkmayın, ben doktorum.”</p>

    <p>Bazarov, Feneçka’yı da, Dunyaşa’yı da hayrete düşürecek şekilde hiçbir direnç göstermeyen ve korkmayan bebeği kucağına aldı.</p>

    <p>“Görüyorum, görüyorum... Bir şey yok, her şey yolunda: Dişli olacak. Bir şey olursa bana söyleyin. Ya siz, iyi misiniz?”</p>

    <p>“İyiyim, Tanrı’ya şükür.”</p>

    <p>“Tanrı’ya şükür demek en iyisi. Ya siz?” diye ekledi Bazarov, Dunyaşa’ya dönerek.</p>

    <p>Evin içinde çok ağırbaşlı, kapıdan dışarı çıkınca fıkır fıkır bir kız olan Dunyaşa ona kıkırdayarak karşılık verdi.</p>

    <p>“Demek çok iyi. Buyrun alın pehlivanınızı.”</p>

    <p>Feneçka bebeği kucağına aldı.</p>

    <p>“Kucağınızda nasıl sessiz oturdu,” dedi alçak sesle.</p>

    <p>“Bütün çocuklar benim kucağımda sessiz otururlar,” diye cevap verdi Bazarov, “onları iyi tanırım.”</p>

    <p>“Çocuklar kendilerini seveni bilirler,” dedi Dunyaşa.</p>

    <p>“Doğru,” diyerek teyit etti Feneçka. “Mesela Mitya, başka hiç kimsenin kucağına gitmez.”</p>

    <p>“Bana da gelir mi acaba?” diye sordu bir süre uzakta durduktan sonra kameriyeye yaklaşmış olan Arkadiy.</p>

    <p>Eliyle işaret ederek Mitya’yı çağırdı ama Mitya başını geriye attı ve öyle bir ciyakladı ki, Feneçka çok utandı.</p>

    <p>“Başka sefere, zamanla alışır,” dedi Arkadiy hoşgörüyle ve iki arkadaş uzaklaştılar.</p>

    <p>“Adı ne demiştin?” diye sordu Bazarov.</p>

    <p>“Feneçka... Fedosya,” diye yanıtladı Arkadiy.</p>

    <p>“Baba adı ne? Onu da bilmek lazım.”</p>

    <p>“Nikolayevna.”</p>

    <p>“<em>Bene.</em><a class="si-noteref epub-type_noteref" href="#f6" id="ref_f6">6</a> Onda hoşuma giden şey, öyle pek utanıp sıkılmaması. Bir başkası belki de bu yüzden onu kınayabilirdi. Saçma değil mi? Neden utanıp sıkılacak ki? Anne o. Bu yüzden de haklı.”</p>

    <p>“O haklı olmasına haklı da,” dedi Arkadiy, “ya babam...”</p>

    <p>“O da haklı,” diye onun sözünü kesti Bazarov.</p>

    <p>“Yo hayır, ben haklı bulmuyorum.”</p>

    <p>“Anlaşılan yeni bir mirasçı işine gelmedi ha, ne dersin?”</p>

    <p>“Bana böyle düşünceler yakıştırmaya utanmıyor musun?” diye öfkeyle atıldı Arkadiy. “Bu açıdan haksız saymıyorum babamı; babamın o kızla evlenmek zorunda olduğunu düşünüyorum.”</p>

    <p>“Vay, vay!” dedi sakin bir şekilde Bazarov. “Ne kadar da yüce gönüllüyüz! Sen hâlâ nikâha önem veriyorsun demek; bunu senden beklemezdim.”</p>

    <p>İki arkadaş hiç konuşmadan birkaç adım daha attılar. Sonra yine Bazarov konuşmaya başladı:</p>

    <p>“Babanın bütün işletmelerini gördüm. Sığırlar kötü, atlar bitkin. Binaları da dolaştım. İşçiler tembel görünüyorlar; kâhya ise ya bir salak ya da çok kurnaz, daha pek iyi anlayamadım.”</p>

    <p>“Bugün amma da sertsin Yevgeniy Vasilyeviç.”</p>

    <p>“Ve o kötü kalpli köylücükler babanı mutlaka kazıklayacaklar. Atasözünü bilirsin: ‘Rus köylüsü Tanrı’yı bile aldatır.’”</p>

    <p>“Amcama hak vermeye başlıyorum,” dedi Arkadiy, “sen Ruslar hakkında kesin olarak kötü düşünüyorsun.”</p>

    <p>“Ne önemli bir şey! Rus insanının bir tek şeyi iyidir, kendisi hakkında kötü düşünür. Önemli olan, iki kere ikinin dört etmesi, geri kalan her şey saçma.”</p>

    <p>“Doğa da mı saçma?” dedi Arkadiy, uzaklara, artık iyice tepeye çıkmış olan güneşle güzel ve yumuşak bir biçimde aydınlanan renk renk tarlalara dalgın bir şekilde bakarak.</p>

    <p>“Senin anladığın anlamda doğa da saçma. Doğa bir mabet değil, bir atölyedir, insan da orada çalışan bir işçi.”</p>

    <p>Tam bu anda bir viyolonselin ağır sesleri evden ta onlara kadar geldi. Birisi Schubert’in “Bekleyiş”ini acemice de olsa şevkle çalıyordu ve tatlı bir melodi sanki bal dökülüyormuş gibi yavaş yavaş havaya yayılıyordu.</p>

    <p>“Ne bu?” dedi Bazarov hayretle.</p>

    <p>“Babam.”</p>

    <p>“Baban viyolonsel mi çalıyor?”</p>

    <p>“Evet.”</p>

    <p>“Kaç yaşında baban?”</p>

    <p>“Kırk dört.”</p>

    <p>Bazarov birden bir kahkaha attı.</p>

    <p>“Ne gülüyorsun?”</p>

    <p>“Bağışla! Kırk dört yaşında bir adam, <em>pater familias</em><a class="si-noteref epub-type_noteref" href="#f7" id="ref_f7">7</a>, bilmem ne kazasında viyolonsel çalıyor!”</p>

    <p>Bazarov kahkahalarla gülmeye devam ediyordu; ancak üstadına karşı ne kadar büyük saygı duyarsa duysun Arkadiy’in yüzünde bir tebessüm bile yoktu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f6">
      <a class="si-backref" href="#ref_f6">6</a><span class="si-footnote-text">. (Lat.) İyi (Ç.N.)</span>
    </div>

    <div class="si-footnote html5_aside epub-type_footnote" id="f7">
      <a class="si-backref" href="#ref_f7">7</a><span class="si-footnote-text">. (Lat.) Aile babası (Ç.N.)</span>
    </div>
  </div>
</body>
</html>
