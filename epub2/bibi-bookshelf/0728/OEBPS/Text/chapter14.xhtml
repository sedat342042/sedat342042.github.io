<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Babalar ve Oğullar</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter14">
  <div class="html5_section">
    <h1>XIV</h1>

    <p>Birkaç gün sonra valinin balosu oldu. Matvey İlyiç “şölenin gerçek kahramanıydı”, kent asillerinin başkanı, herkese sırf Matvey İlyiç’e olan saygısı yüzünden geldiğini söyleyip durdu, vali ise baloda da kımıldamadan durduğu anlarda bile “emirler yağdırmaya” devam etti. Matvey İlyiç’in hareketlerindeki yumuşaklık, ancak onun azametiyle ölçülebilirdi. Herkese güler yüz gösteriyordu: Bazılarından tiksinerek, bazılarına ise saygı duyarak; hanımların önünde “<em>en vrai chevalier français</em>”<a class="si-noteref epub-type_noteref" href="#f29" id="ref_f29">29</a> kırılıp dökülüyor ve bir yüksek memurun yapması gerektiği şekilde kocaman, sesli ve hep aynı kahkahayla durmadan gülüyordu. Arkadiy’in sırtını sıvazladı ve bağırarak ona “yeğenciğim” dedi, oldukça eski bir frak giymiş olan Bazarov’a da yanından geçerken şöyle yanağının üzerinden dağınık ama hoşgörülü bir bakış ve belli belirsiz, ancak “ben” ve “pek çok” sözlerinin anlaşılabildiği ama nazik bir mırıltı lütfetti; Sitnikov’a parmağını uzattı ve gülümsedi ama kafasını çevirdikten sonra; elbisesinin altına balenli iç etek giymeden ve kirli eldivenlerle, ancak saçlarının arasında bir cennet kuşuyla baloya gelmiş olan Kukşina’ya, evet Kukşina’ya bile “<em>Enchanté</em>,”<a class="si-noteref epub-type_noteref" href="#f30" id="ref_f30">30</a> dedi. Çok kalabalıktı, dans edenler de az değildi; siviller daha çok duvar boyunca sıkışmışlardı ama askerler, içlerinden özellikle de Paris’te altı hafta kadar kalmış ve orada “<em>Zut</em>”<a class="si-noteref epub-type_noteref" href="#f31" id="ref_f31">31</a>, “<em>Ah</em> <em>fi</em><em>chtrre</em>”<a class="si-noteref epub-type_noteref" href="#f32" id="ref_f32">32</a>, “<em>Pst, pst, mon bibi</em>”<a class="si-noteref epub-type_noteref" href="#f33" id="ref_f33">33</a> gibi külhanbeyi ağızları öğrenmiş biri canla başla dans ediyordu. Adam bu lafları mükemmel bir şekilde, gerçek bir Paris şıklığıyla telaffuz ediyor ve bu arada “<em>si j’avais</em>”<a class="si-noteref epub-type_noteref" href="#f34" id="ref_f34">34</a> yerine “<em>si jaurais</em>”<a class="si-noteref epub-type_noteref" href="#f35" id="ref_f35">35</a>, “muhakkak” anlamında “<em>absolument</em>”<a class="si-noteref epub-type_noteref" href="#f36" id="ref_f36">36</a> diyordu, kısacası, Fransızların bizim onların dilinde melekler gibi, <em>comme des ange</em> konuştuğumuza bu kardeşimizi inandırmaya gerek duymadıklarında alay edecekleri bir eski Rusça-Fransızca lehçesiyle konuşuyordu.</p>

    <p>Arkadiy daha önceden bildiğimiz gibi, iyi dans edemiyordu, Bazarov ise hiç dans etmiyordu: Bir köşeciğe sığışmışlardı; Sitnikov da onlara katıldı. Yüzüne aşağılayıcı bir alay ifadesi verip iğneleyici laflar savurarak meydan okur gibi etrafa bakıyordu ve galiba bundan gerçekten büyük zevk alıyordu. Birdenbire yüzünün ifadesi değişti ve Arkadiy’e dönüp şaşırmış gibi, “Odintsova geldi,” dedi.</p>

    <p>Arkadiy etrafa göz gezdirdi ve salon kapısında dikilen siyah elbiseli, uzun boylu kadını gördü. Kadın mağrur duruşuyla Arkadiy’i etkilemişti. Eldivensiz elleri düzgün vücudunun iki yanında çok güzel duruyordu; parlak saçlarından yuvarlak omuzlarına hafif küpeçiçeği dalları çok güzel bir şekilde dökülüyordu; açık renk gözleri, biraz kabarık beyaz alnının altından sakin ve zekice, dalgın değil, sadece sakin bir şekilde bakıyordu ve dudaklarında belli belirsiz bir gülümseme vardı. Yüzünden sevecen ve yumuşak bir güç dağılır gibiydi.</p>

    <p>“Onunla tanışıyor musunuz?” diye sordu Arkadiy, Sitnikov’a.</p>

    <p>“Biraz ahbaplığımız var. Sizi tanıştırmamı ister misiniz?”</p>

    <p>“Belki... şu kadrilden sonra.”</p>

    <p>Odintsova, Bazarov’un da dikkatini çekmişti.</p>

    <p>“Nedir bu boy bos?” dedi Bazarov. “Öbür kadınlara benzemiyor.”</p>

    <p>Sitnikov, kadrilin bitişini bekledikten sonra Arkadiy’i Odintsova’nın yanına götürdü; fakat Odintsova’yla biraz ahbaplığı olduğu bile kuşkuluydu, konuşurken lafları birbirine karıştırdı. Kadın da ona biraz şaşırmış gibi bakıyordu. Ancak yüzü, Arkadiy’in soyadını duyduğu anda mutlu bir ifade aldı. Arkadiy’e Nikolay Petroviç’in oğlu olup olmadığını sordu.</p>

    <p>“Aynen öyle.”</p>

    <p>“Babanızı iki kez gördüm ve hakkında pek çok şey işittim,” diye devam etti Odintsova, “sizinle tanıştığıma çok sevindim.”</p>

    <p>Bu anda yanına bir yaver uçarcasına yaklaştı ve onu kadrile davet etti. Odintsova kabul etti.</p>

    <p>“Dans eder misiniz?” diye saygılı bir şekilde sordu Arkadiy.</p>

    <p>“Evet, ederim. Neden dans etmediğimi düşündünüz acaba? Yoksa size çok yaşlı mı göründüm?”</p>

    <p>“Rica ederim, nasıl olur öyle şey... Öyleyse izninizle sizi mazurkaya davet edeyim.”</p>

    <p>Odintsova hoş gördüğünü gösterecek şekilde gülümsedi.</p>

    <p>“İzninizle,” dedi ve Arkadiy’e öyle tepeden tepeden değil ama evli kız kardeşlerin çok genç erkek kardeşlerine baktıkları gibi baktı.</p>

    <p>Odintsova, Arkadiy’den biraz büyüktü, yirmi dokuz yaşına girmişti ama Arkadiy onun yanında kendini bir ilkokul öğrencisi gibi hissetmişti, sanki aralarındaki yaş farkı çok daha fazlaymış gibiydi. Matvey İlyiç, kadının yanına azametli bir görünüşle ve dalkavukça sözlerle yaklaştı. Arkadiy bir kenara çekildi ama kadını gözlemeye devam etti: Kadril sırasında da gözlerini ondan ayırmadı. Kavalyesiyle de, valiyle de aynı rahatlıkla konuşuyor, kafasını ve gözlerini sakin sakin oynatıyordu. Bir iki defa da sessizce güldü. Burnu hemen hemen bütün Ruslarda olduğu gibi biraz kalıncaydı ve teni de pek pürüzsüz değildi; bütün bunlara rağmen Arkadiy, böyle güzel bir kadına daha önce hiç rastlamadığına hükmetti. Sesi kulaklarından gitmiyordu; elbisesinin pilileri bile başkalarınınkinden farklıydı, daha düzgün ve daha geniş duruyordu ve aynı zamanda hareketleri de yumuşak ve doğaldı.</p>

    <p>Arkadiy, mazurkanın ilk notalarıyla birlikte damının yanında dururken yüreğinde bir ürkeklik hissetti ve tam konuşmaya hazırlanırken yalnızca elini saçlarında şöyle bir dolaştırdı ve söyleyecek tek sözcük bile bulamadı. Ama ürkekliği ve heyecanı uzun sürmedi; Odintsova’nın sakinliği ona da geçti: On beş dakika bile geçmemişti ki, artık rahatça babasından, amcasından, Petersburg’daki ve köydeki yaşamından bahsediyordu. Odintsova, onu nazik bir ilgiyle, yelpazesini hafifçe açıp kapayarak dinliyordu; öteki kavalyeler kadını dansa davet edince Arkadiy’in gevezeliği de sona ermek zorunda kalıyordu; bu arada Sitnikov, Odintsova’yı iki kez dansa davet etmişti. Kadın geri dönüyor, tekrar oturuyor, yelpazesini alıyor, nefes alışı bile hızlanmıyordu, Arkadiy ise onun yanında bulunmaktan, gözlerinin içine, güzel alnına, sevimli, ciddi ve zeki yüzüne bakarak onunla konuşmaktan son derece mutlu, yeniden gevezeliğe başlıyordu. Odintsova az konuşuyordu ama hayatı iyi tanıdığı sözlerinden anlaşılıyordu; Arkadiy, düşüncelerine bakarak bu genç kadının pek çok şey görmüş geçirmiş ve düşünmüş olduğu sonucuna varmıştı.</p>

    <p>“Sitnikov sizi yanıma getirdiğinde yanınızdaki adam kimdi?” diye sordu Odintsova, Arkadiy’e.</p>

    <p>“A, onu fark ettiniz demek,” diye sordu bu soruya karşılık Arkadiy. “Ne hoş bir yüzü var, değil mi? Bazarov diye biri, benim arkadaşım.”</p>

    <p>Arkadiy “arkadaşından” söz etmeye koyuldu.</p>

    <p>Bazarov hakkında öyle ayrıntılı şeyler söylüyor ve öyle heyecanlı konuşuyordu ki, Odintsova Bazarov’a doğru döndü ve ona dikkatle baktı. Bu arada mazurka sona yaklaşıyordu. Damından ayrılmak Arkadiy’in canını sıkıyordu: Neredeyse bir saattir onunla ne kadar da güzel vakit geçirmişti! Doğrusu, bütün bu zaman içinde sürekli olarak kendisini bu kadına minnettar kalması gerekiyormuş gibi hissetmişti. Ama genç yürekler bu duygudan sıkıntı çekmezler.</p>

    <p>Müzik susmuştu.</p>

    <p>“<em>Merci</em>,” dedi Odintsova ayağa kalkarak. “Ziyaretime gelmeye söz vermiştiniz, arkadaşınızı da getirin. Hiçbir şeye inanmama eğilimindeki bir adamı görmek benim için çok ilgi çekici olacak.”</p>

    <p>Vali, Odintsova’ya yaklaştı, yemeğin hazır olduğunu söyledi ve kaygılı bir suratla kadının elini tuttu. Çıkarken Odintsova, Arkadiy’e son kez gülümsemek ve selam vermek için geri dönüp baktı. Arkadiy eğilerek selam verdi, genç kadının arkasından baktı (Siyah ipeğin gümüşümsü pırıltısı içindeki vücudu Arkadiy’e ne kadar da düzgün görünüyordu!) ve “Şu anda benim varlığımı unutmuştur bile,” diye düşünüp içinde zarif bir kabullenme duygusu hissetti.</p>

    <p>“E, ne haber?” diye sordu Bazarov Arkadiy’e, o köşeciğe geri döndüğü zaman. “Zevk aldın mı bari? Biraz önce bir beyefendi bu hanımefendi hakkında ay, ay, ay diyordu; o beyefendi aptalın teki galiba. E, sana göre de bu hanım, ay, ay, ay mı yani?”</p>

    <p>“Bu tanıma hiçbir anlam veremedim,” diye cevapladı Arkadiy.</p>

    <p>“Daha neler! Ne saf adamsın!”</p>

    <p>“Öyleyse ben senin şu beyefendiyi anlamıyorum. Odintsova çok sevimli bir kadın, kesinlikle, ama öyle soğuk ve hareketlerine o kadar hâkim ki...”</p>

    <p>“Yere bakan... bilirsin ya!” diye atıldı Bazarov. “Soğuk davrandığını söylüyorsun. En zevklisi de budur. Dondurma sevmez misin sen?”</p>

    <p>“Belki de,” diye mırıldandı Arkadiy, “bu konuda bir hüküm veremeyeceğim. Seninle tanışmak istiyor ve benden seni ona götürmemi rica etti.”</p>

    <p>“Beni nasıl ballandıra ballandıra anlattığını tahmin ediyorum! Ama iyi etmişsin. Beni götür. Nasıl biri olursa olsun, ister taşralı bir dişi aslan olsun, ister Kukşina gibi ‘serbest düşünceli bir kadın’, yalnız onunki kadar güzel omuzları daha önce hiç görmedim.”</p>

    <p>Bazarov’un utanmazlığı Arkadiy’in sinirine dokundu ama çoğunlukla olduğu gibi, onda asıl hoşuna gitmeyen şey yüzünden değildi arkadaşına sitemi...</p>

    <p>“Kadınlarda düşünce özgürlüğünü neden hoş görmek istemiyorsun ki!” dedi alçak sesle.</p>

    <p>“Şundan birader, bence kadınlar arasında yalnızca gudubetler özgürce düşünürler.”</p>

    <p>Konuşma burada kesildi. İki delikanlı yemekten hemen sonra gittiler. Kukşina sinirli sinirli ama çekinerek arkalarından güldü; ne biri ne de öbürü kendisine ilgi göstermedikleri için gururu derinden yaralanmıştı. Baloda herkesten geç saate kadar kaldı ve gecenin dördünde Sitnikov’la Paris usulü polka mazurka yaptı. Bu öğretici gösteriyle vali beyin balosu sona erdi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f29">
      <a class="si-backref" href="#ref_f29">29</a><span class="si-footnote-text">. (Fr.) Gerçek bir Fransız şövalyesi gibi. (Ç.N.)</span>
    </div>

    <div class="si-footnote html5_aside epub-type_footnote" id="f30">
      <a class="si-backref" href="#ref_f30">30</a><span class="si-footnote-text">. (Fr.) Hayran kaldım. (Ç.N.)</span>
    </div>

    <div class="si-footnote html5_aside epub-type_footnote" id="f31">
      <a class="si-backref" href="#ref_f31">31</a><span class="si-footnote-text">. (Fr.) Kahretsin! (Ç.N.)</span>
    </div>

    <div class="si-footnote html5_aside epub-type_footnote" id="f32">
      <a class="si-backref" href="#ref_f32">32</a><span class="si-footnote-text">. (Fr.) Vay canına! (Ç.N.)</span>
    </div>

    <div class="si-footnote html5_aside epub-type_footnote" id="f33">
      <a class="si-backref" href="#ref_f33">33</a><span class="si-footnote-text">. (Fr.) Pst, pst, ufaklık. (Ç.,N.)</span>
    </div>

    <div class="si-footnote html5_aside epub-type_footnote" id="f34">
      <a class="si-backref" href="#ref_f34">34</a><span class="si-footnote-text">. (Fr.) Eğer sahip olsaydım. (Ç.N.)</span>
    </div>

    <div class="si-footnote html5_aside epub-type_footnote" id="f35">
      <a class="si-backref" href="#ref_f35">35</a><span class="si-footnote-text">. Geçmiş zaman çekimi yerine yanlış olarak şart kipini kullanıyor. (Ç.N.)</span>
    </div>

    <div class="si-footnote html5_aside epub-type_footnote" id="f36">
      <a class="si-backref" href="#ref_f36">36</a><span class="si-footnote-text">. (Fr.) Tümüyle. (Ç.N.)</span>
    </div>
  </div>
</body>
</html>
