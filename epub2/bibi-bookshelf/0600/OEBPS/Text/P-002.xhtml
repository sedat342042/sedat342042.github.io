<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><i>Yalan</i></h2>

  <h2 class="sigil_not_in_toc"><br /></h2>

  <p class="ilk">Hani sana ülkemi yeniden görmeyi öyle çok istiyorum demiştim ya. Bu, bütün yalanlarımın içinde en eğlenceli olanı.</p>

  <p>Duygulandığından, gözlerini kırpıştırmış, sesini ayarlayıp rahatlatıcı ve anlayışlılığını gösteren sözcükler aramıştın. Bütün&nbsp;gece boyunca gülmeye cesaret edememiştin. Bütün bunlar, sana&nbsp;bu hikâyeyi anlatmama değmişti doğrusu.</p>

  <p>Eve döndüğümde, odalardaki bütün lambaları yakıp aynanın karşısına dikildim. Görüntüm belirsizleşip tanınmayacak hale gelinceye kadar kendime baktım.</p>

  <p>Saatler boyunca odamda yürüdüm. Kitaplarım masanın üzerinde, raflarda cansız yatıyordu; yatağım soğuktu, tertemizdi, uzanmam söz konusu bile olamazdı.</p>

  <p>Şafak sökmek üzereydi, karşıdaki evlerin pencereleri kapkaranlıktı.</p>

  <p>Kapının kapalı olup olmadığına defalarca baktıktan sonra uyuyabilmek için seni düşünmeye çalıştım; ama diğer tüm uçucu anılarım gibi sen de muğlak bir imgeydin yalnızca.</p>

  <p>Bir kış günü aştığım kapkara dağlar gibi, bir sabah uyandığım virane çiftliğin odası gibi, on yıldır çalıştığım modern fabrika gibi, tıpkı hani çok seyredildiği için artık bakılmak istenmeyen manzaralar gibi.</p>

  <p>Kısa süre sonra, düşünecek bir şeyim kalmıyor, yalnızca artık düşünmeyi istemediğim şeylerle baş başa kalıyordum. Biraz olsun ağlayabilmeyi çok isterdim ama ağlayamıyordum; çünkü&nbsp;ağlamak için hiç nedenim kalmamıştı.</p>

  <p class="ilk"><br /></p>

  <p class="ilk"><br /></p>

  <p class="ilk">"Beklediğiniz kadın için neden 'Line' ismini seçtiniz?" diye soruyor Doktor.</p>

  <p>"Çünkü annemin adı Lina'ydı, onu çok severdim. Öldüğü zaman on yaşındaydım."</p>

  <p>Doktor: "Bana çocukluğunuzdan söz edin."</p>

  <p>Bunu bekliyordum. Çocukluğum! Herkes çocukluğumla ilgilenir.</p>

  <p>Bu aptalca sorulardan kolayca sıyrıldım. Her duruma uygun çocukluk hikâyem hazırdı, yalanım kusursuzdu. Çok sefer kullandım. Yolande'a, az sayıdaki dostlarıma, tanışlarıma anlattım&nbsp;bu hikâyeyi ve tabii karşılaştığımızda Line'e de aynı hikâyeyi anlatacaktım.</p>

  <p>Ben savaş yüzünden yetim ve öksüz kalmıştım. Ailem bombardımanda ölmüştü. Hayatta kalan bir tek ben vardım. Ne kız ne erkek kardeşim olmuştu...</p>

  <p>Yetimhanede büyüdüm, o dönemdeki pek çok çocuk gibi. On iki yaşında yetimhaneden kaçarak sınırı aştım. Hepsi bu.</p>

  <p>"Hepsi bu mu?"</p>

  <p>"Evet hepsi bu."</p>

  <p>Ona gerçek çocukluğumu anlatacak halim yoktu herhalde!</p>

  <div>
    <br />
  </div>

  <div>
    <br />
  </div>

  <p class="ilk">Önemsiz bir ülkenin, ismi olmayan bir köyünde doğdum.</p>

  <p>Annem Esther köyde dilenir, erkeklerle yatar, yattığı köylülerden un, mısır, süt alırdı. Tarlalardan, bahçelerden meyve sebze toplar, kimi zaman da çiftliklerden tavuk ya da ördek palazı yürütürdü.</p>

  <p>Köylüler domuz kestiklerinde kimsenin yemeye tenezzül etmeyeceği en kötü parçaları, bağırsağını falan anneme ayırırdı.</p>

  <p>Biz hiçbir şeye burun kıvırmazdık.</p>

  <p>Annem köyün hırsızı, dilencisi, orospusuydu.</p>

  <p>Ben evin önünde oturup balçıkla oynardım, çamuru yoğurup dev falluslar, memeler, kıçlar yapardım. Kızıl kilden, annemin vücudunun heykelini yapıp deliklerini oymak için çocuk parmaklarımı kullanırdım. Ağzını, burnunu, gözlerini, kulaklarını, cinsel organını, kıç ve göbek deliğini.</p>

  <p>Annem delik deşikti, tıpkı evimiz, giysilerim, pabuçlarım gibi. Pabuçlarımın deliklerini çamurla yamardım.</p>

  <p>Bütün günüm avluda geçerdi.</p>

  <p>Uykum gelince, acıkınca ya da üşürsem eve girip yiyecek arardım, közlenmiş patates, haşlanmış mısır, lor, kimi zaman da&nbsp;ekmek bulurdum; ocağın önünde duran kilimin üzerinde yatardım.</p>

  <p>Mutfaktaki sıcağın eve dağılması için yan odanın kapısı çoğu zaman açık olurdu. Odada olanların hepsini görür, duyardım.</p>

  <p>Annem mutfağa gelir, poposunu kovadaki suyla yıkar, bir bez parçasıyla silinip tekrar yatmaya giderdi. Benimle hemen&nbsp;hemen hiç konuşmazdı, hayatı boyunca beni hiç öpmemiştir.</p>

  <p>İşin en şaşırtıcı yanı şu: Nasıl oluyordu da tek çocuk kalabilmiştim? Hâlâ merak ederim: Annem diğer hamileliklerinden nasıl kurtulmuş ve neden beni "saklamıştı"? İlk "iş kazasıydım" da ondan mı acaba?</p>

  <p>Aramızda yalnızca on yedi yaş fark var. Belki zaman içinde hamile kalmamayı ve yaşamını sürdürmeyi öğrenmişti.</p>

  <p>Arka arkaya birkaç gün yataktan çıkmadığı zamanlar olduğunu hatırlıyorum; bez parçaları kana bulanırdı.</p>

  <p>Elbette bütün bunlar beni endişelendirmezdi. Hatta çocukluğumun mutlu geçtiğini bile söyleyebilirim, zira çocukluğun başka şekillerinden haberim yoktu.</p>

  <p>Köye hiç inmezdim. Mezarlığa yakın oturuyorduk, köyün en son sokağındaki en son evde. Avluda çamurla oynamaktan mutluydum. Kimi zaman gökyüzü mavi olurdu, ama ben rüzgârı,&nbsp;yağmuru, bulutları severdim. Yağmur, saçlarımı alnıma, boynuma, gözlerime yapıştırırdı. Rüzgâr saçlarımı kurutup yüzümü&nbsp;okşardı. Bulutlarda gizli canavarlar bana bilmediğim diyarları&nbsp;anlatırdı.</p>

  <p>Kışları çok zor geçerdi. Kar tanelerini çok severdim ama dışarıda çok uzun kalmaya dayanamazdım. Beni sıcak tutacak giysilerim yoktu, çok üşürdüm, özellikle de ayaklarım çok üşürdü.</p>

  <p>Neyse ki mutfak hep sıcak olurdu. Annem ateş yakmak için inek tezeği, kuru dal, çer çöp toplardı. Soğuğu hiç sevmezdi.</p>

  <p>Kimi zaman, odadan çıkan bir adam mutfağa gelirdi. Uzun uzun bana bakar, saçlarımı okşar, alnımdan öpüp ellerimi yanaklarına bastırırdı.</p>

  <p>Bundan hoşlanmazdım, adamdan korkar, korkudan titrerdim. Ama onu itmeye cesaretim olmazdı.</p>

  <p>Sık sık gelirdi. Köylü değildi.</p>

  <p>Köylülerden korkmazdım, onlardan nefret eder, aşağılardım, hepsinden iğrenirdim.</p>

  <p>Bu adamı, saçlarımı okşayan adamı, okulda karşımda buldum.</p>

  <p>Köyde bir tek okul vardı. Öğretmen her yaştaki çocuğa altıncı sınıfa kadar ders verirdi.</p>

  <p>Okulun ilk gününde, annem beni yıkadı, giydirdi, saçlarımı kesti. Kendi de giyindi. Beni okula götürdü. Olsa olsa yirmi üç&nbsp;yaşındaydı, güzeldi, köyün en güzel kadınıydı ve ben onun annem olmasından utanıyordum.</p>

  <p>Annem bana, "Korkma" dedi. "Öğretmen iyi bir insan. Sen onu zaten tanıyorsun."</p>

  <p>Sınıfa girdim, en ön sıraya oturdum. Öğretmenin kürsüsünün tam karşısına. Bekliyordum. Yanıma solgun, sıska, çirkince bir kız oturdu, başının iki yanından sarkan örgüleri vardı. Bana&nbsp;baktı ve şöyle dedi: "Erkek kardeşimin ceketini giymişsin. Pabuçlarını da. Adın ne? Benim adım Caroline."</p>

  <p>Öğretmen sınıfa girdi, onu tanıdım.</p>

  <p>Caroline: "O benim babam. İşte şu arkadaki ağabeyim, diğer büyüklerle oturuyor. Evde de küçük erkek kardeşim var, henüz&nbsp;üç yaşında. Babamın adı Sandor, burada onun sözü geçer. Babanın adı ne? Ne iş yapıyor? Köylüdür herhalde. Burada yalnızca&nbsp;köylüler var, babam hariç."</p>

  <p>Ben: "Benim babam yok. Öldü."</p>

  <p>"Aa! Çok yazık. Babamın ölmesini hiç istemem. Oysa savaş çıktı yakında, çok sayıda insan ölecek. Çoğunlukla da erkekler."</p>

  <p>"Savaş çıktığını bilmiyordum" dedim. "Hem belki sen yalancısın."</p>

  <p>"Ben yalancı değilim. Her gün radyoda savaştan söz ediliyor."</p>

  <p>"Benim radyom yok. Hem radyonun ne olduğunu bile bilmiyorum."</p>

  <p>"Gerçekten çok salaksın sen! Adın ne senin?"</p>

  <p>"Tobias. Tobias Horvarth."</p>

  <p>Gülerek: "Tobias, gülünç isim. Benim bir dedem var, ismi Tobias, ama o yaşlı. Sana neden normal bir ad koymamışlar?"</p>

  <p>"Bilmem. Tobias benim için normal bir isim. Caroline de pek güzel bir isim sayılmaz zaten."</p>

  <p>"Haklısın. İsmimi beğenmiyorum. Sen de bana herkes gibi Line de."</p>

  <p>Öğretmen: "Gevezeliği bırakın çocuklar."</p>

  <p>Line yine fısıldıyor: "Kaçıncı sınıftasın?"</p>

  <p>"Birinci."</p>

  <p>"Ben de."</p>

  <p>Öğretmen almamız gereken defter ve kitapların listesini dağıtıyor.</p>

  <p>Çocuklar evlerine döndü. Sınıfta tek başıma kaldım. Öğretmen soruyor: "Bir sorun mu var Tobias?"</p>

  <p>"Evet. Annemin okuma yazması yok, paramız da yok bizim."</p>

  <p>"Biliyorum. Endişelenme. Yarın gerekli bütün malzemen elinde olacak. Rahatça evine dön. Bu gece seni görmeye geleceğim."</p>

  <div>
    <br />
  </div>

  <div>
    <br />
  </div>

  <p class="ilk">Geldi de. Annemle odaya kapandılar. Annemle sevişirken kapıyı bir tek o kapatır.</p>

  <p>Ben her zaman olduğu gibi mutfakta uyuyakaldım.</p>

  <p>Ertesi gün, okulda yerime oturunca gerekli olan bütün malzemem vardı. Kitaplar, defterler, kurşunkalemler, silgi, kâğıtlar.</p>

  <p>O gün öğretmen, Line'e ve bana çok gevezelik ettiğimiz için, yan yana oturamayacağımızı söyledi. Line'i sınıfın ortasına, kızların yanına oturttu ama Line'in çenesi yeni yerinde daha da düştü. Ben yalnız başıma kürsünün karşısında kaldım.</p>

  <p>Teneffüslerde "büyükler" beni sıkıştırdı. "Tobias, orospu çocuğu Tobias, Esther'in oğlu!" diye bağırdılar.</p>

  <p>Öğretmen duruma el koydu, zira büyük ve güçlüydü: "Ufaklığı rahat bırakın. Ona dokunan karşısında beni bulur."</p>

  <p>"Büyükler" başlarını eğip geri çekildi.</p>

  <p>Ders aralarında bir tek Line yanıma gelirdi. Ekmeğinin ya da çöreğinin yarısını bana verip şöyle derdi: "Annemle babam sana&nbsp;karşı iyi davranmamı söylediler çünkü sen yoksul ve yetimsin."</p>

  <p>Ekmeği ve çöreği geri çevirmeyi çok isterdim ama... Karnım açtı. Evde hiç böyle güzel yiyecekler yoktu.</p>

  <div>
    <br />
  </div>

  <div>
    <br />
  </div>

  <p class="ilk">Okula gitmeye devam ettim. Okumayı ve dört işlemi çok çabuk öğrendim.</p>

  <p>Öğretmen bize gelmeye devam ediyordu. Bana kitaplar verdi. Kimi zaman da büyük oğluna artık küçük gelen giysi ve pabuçları getiriyordu. Line tanıyacak diye bunları istemiyordum ama annem zorla giydiriyordu.</p>

  <p>"Bunlar olmasa hiçbir şeyin yok. Okula çırılçıplak mı gitmek istiyorsun?"</p>

  <p>Okula çırılçıplak gitmek istemiyordum tabii; aslında okula gitmek istemiyordum. Ama okul zorunluydu. Şayet gitmezsem&nbsp;jandarmalar gelirdi. Annem böyle söylüyordu. Eğer beni okula&nbsp;göndermezse onu da tutuklarmış jandarmalar.</p>

  <p>Bu yüzden okula gidiyordum. Altı yıl boyunca gittim.</p>

  <p>Line bana: "Babam sana çok iyi davranıyor. Ağabeyimin giysilerini küçük kardeşime saklayabiliriz ama sana veriyoruz&nbsp;çünkü baban yok senin. Annem de babamla bu konuda hemfikir,&nbsp;iyi yürekli yoksullara yardım etmemiz gerektiğini söylüyor."</p>

  <p>Köyde çok sayıda iyi yürekli insan vardı. Köylüler, köylü çocukları evimize yemek getirirlerdi.</p>

  <div>
    <br />
  </div>

  <div>
    <br />
  </div>

  <p class="ilk">On iki yaşımda zorunlu eğitimi çok başarılı notlarla tamamladım. Sandor anneme: "Tobias öğrenimine devam etmeli. Ortalamanın üzerinde bir zekâsı var" diyor.</p>

  <p>Annem: "Onun eğitimine harcayacak paramın olmadığını gayet iyi biliyorsunuz."</p>

  <p>Sandor: "Ona parasız bir yatılı okul bulabilirim. Büyük oğlum orada. Yatılı okulda ne yatak ne yemek derdi olur. Ödenmesi gereken bir para yok. Cep harçlığını ben veririm. Avukat ya da doktor olabilir."</p>

  <p>Annem: "Tobias giderse yalnız kalırım. Büyüdüğü zaman eve para getireceğini düşündüm. Köylülerin yanında çalışabilir."</p>

  <p>Sandor: "Oğlumun köylü olmasını istemiyorum. Daha da kötüsü ırgat olmasını, senin gibi bir dilenci olmasını istemiyorum."</p>

  <p>Annem: "Bu çocuğu doğurdum, çünkü yaşlılık günlerimi düşündüm. Şimdi ben yaşlanmaya başlayınca onu benden ayırmak istiyorsunuz."</p>

  <p>"Çocuğu, beni ve onu sevdiğin için doğurduğuna inanıyordum."</p>

  <p>"Evet, sizi seviyordum, hâlâ seviyorum. Ama Tobias'a ihtiyacım var. Onsuz yaşayamam. Artık tek sevdiğim o."</p>

  <p>Sandor: "Onu gerçekten seviyorsan kaybolmalısın. Senin gibi bir anneyle hiçbir şey yapamaz. Tüm yaşamı boyunca onun&nbsp;için yük ve utanç kaynağı olacaksın. Şehre git. Yol paranı veririm. Daha gençsin. Yirmi yıl daha iş tutabilirsin. Bu sefil köylülerden aldığının on kat fazlasını kazanabilirsin. Ben Tobias ile ilgilenirim."</p>

  <p>Annem: "Ben burada sizin ve Tobias'ın yüzünden kaldım. Babasından ayırmak istemedim onu."</p>

  <p>"Benim oğlum olduğundan emin misin?"</p>

  <p>"Bunu gayet iyi biliyorsunuz. Bakireydim. On altı yaşındaydım. Hatırlıyor olmalısınız."</p>

  <p>"Bildiğim şu ki, yıllardır tüm köy üzerinden geçiyor!"</p>

  <p>Annem: "Evet doğru. Ama bu iş olmasaydı nasıl geçinirdim?"</p>

  <p>"Sana yardım ettim."</p>

  <p>"Evet, eski giysiler ve ayakkabılarla. Yemek yemek de gerekiyordu."</p>

  <p>"Yapabileceğim her şeyi yaptım. Ben üç çocuklu bir köy öğretmeniyim."</p>

  <p>Annem soruyor: "Beni artık sevmiyor musunuz?"</p>

  <p>Adam cevap veriyor: "Seni hiç sevmedim. Beni yüzün, gözlerin, dudakların ve bedeninle büyüledin. Baştan çıkardın. Ama Tobias, onu seviyorum ben. O, benim. Onunla ilgileneceğim.</p>

  <p>Ama senin gitmen lazım. Aramızdaki ilişki bitti artık. Karımı ve çocuklarımı seviyorum. Senden doğanı bile seviyorum. Artık&nbsp;sana katlanamıyorum. Sen bir gençlik hatasısın, hayatım boyunca işlediğim en büyük hata."</p>

  <div>
    <br />
  </div>

  <div>
    <br />
  </div>

  <p class="ilk">Her zaman olduğu gibi mutfakta yalnız başıma kaldım. Odadan, o nefret ettiğim bildik sesler yükseliyordu. Her şeye rağmen sevişiyorlardı.</p>

  <p>Onları dinliyordum. Ot minderin üzerinde, yorganımın altında titriyordum; tüm mutfak benimle titriyordu. Ellerimle kollarımı, bacaklarımı, karnımı ısıtmaya çalışsam da ısınamıyordum. Vücudumdan fışkıramayan hıçkırıklarla sarsılıyordum. Ot minderimin üzerinde, yorganımın altında, ansızın Sandor'un&nbsp;babam olduğunu ve annemle benden kurtulmaya çalıştığını anlamıştım.</p>

  <p>Dişlerim birbirine vuruyordu.</p>

  <p>Üşüyordum.</p>

  <p>Babam olduğunu öne süren, beni annemden uzaklaştırmaya çalışırken aynı zamanda onu terk eden bu adama karşı içimdeki nefret büyüyordu.</p>

  <p>Ruhumu bir boşluk kapladı. Bıkmıştım, hiçbir şey istemiyordum. Ne okumak ne annemle her gün sevişmeye gelen köylülerin yanında çalışmak.</p>

  <p>Tek bir isteğim vardı: Gitmek, yürümek ya da ölmek, umurumda değildi. Uzaklaşmak istiyordum, kaybolmak, ormanda ve bulutlarda eriyip gitmek, hatırlamamak, unutmak, unutmak.</p>

  <p>Çekmeceden en büyük bıçağı çıkarıp aldım, en büyük et bıçağını. Odaya girdim. Uyuyorlardı. Adam onun üzerinde yatıyordu. Ay ikisini de aydınlatıyordu. Dolunay vardı. Dev gibiydi ay.</p>

  <p>Bıçağı adamın sırtına sapladım, vücudumun tüm ağırlığını vererek bastırdım iyice saplansın ve annemin gövdesini de delsin diye.</p>

  <p>Sonra gittim.</p>

  <p>Mısır ve buğday tarlalarında yürüdüm, bir ormandan geçtim. Güneşin battığı yöne doğru yürüdüm, batıda bizimkinden farklı ülkeler olduğunu biliyordum.</p>

  <div>
    <br />
  </div>

  <div>
    <br />
  </div>

  <p class="ilk">Dilenerek köylerden geçtim; tarlalardan, bahçelerden sebze ve meyve çaldım. Yük trenlerinde uyuyor, kamyon şoförleriyle birlikte yolculuk ediyordum.</p>

  <p>Farkına bile varmadan başka bir ülkeye gelmiştim, büyük bir şehre. Yaşamımı sürdürmek için hırsızlık ve dilenciliğe devam ediyor, sokaklarda yatıp kalkıyordum.</p>

  <p>Günün birinde beni polis yakaladı. Beni erkek çocukları için kurulmuş bir "gençlik yurdu"na yerleştirdiler. Yurtta suçlular,&nbsp;öksüzler, yetimler ve benim gibi "köksüz"ler kalıyordu.</p>

  <p>Adım artık Tobias Horvarth değildi. Annemle babamın isimlerini karıştırarak kendime yeni bir ad bulmuştum. Ben artık Sandor Lester'dim, savaşta öksüz ve yetim kalmış Sandor Lester.</p>

  <p>Bana birçok soru sordular; birçok ülkede, kaybolduğumu bildiren yakınımın olup olmadığını araştırdılar ama Sandor&nbsp;Lester'in kaybolduğunu bildiren çıkmadı.</p>

  <p>Yurtta iyi besleniyor, temiz tutuluyor ve eğitiliyorduk. Yöneticimiz güzel, zarif ama çok sert bir kadındı. Adam olmamızı istiyordu.</p>

  <p>On altı yaşıma girince yurttan ayrılıp meslek seçme hakkım doğdu. Çıraklık etmeyi yeğleseydim, yurtta kalmaya devam etmem gerekiyordu, ama yöneticiye katlanamaz olmuştum, ayrıca saat sınırlamaları ve aynı odada birkaç kişi yaşamak zor geliyordu.</p>

  <p>Bir an önce para kazanıp tümüyle özgür olmak istiyordum.</p>

  <p>Bir fabrikada işe girdim.</p>

  <div>
    <br />
  </div>

  <div>
    <br />
  </div>

  <p class="ilk">Dün hastanede bana artık evime dönüp çalışmaya başlayabileceğimi söylediler. Bunun üzerine eve döndüm, bana verilen pembe, beyaz, mavi ilaçları tuvaletin deliğine attım.</p>

  <p>Neyse ki günlerden cumaydı ve işe başlamama iki gün daha vardı. Fırsattan yararlanıp alışveriş ettim, buzdolabımı doldurdum.</p>

  <p>Cumartesi akşamı Yolande'ı ziyaret ettim. Sonra, evime dönünce, bir sürü bira içip yazı yazdım.</p>
</body>
</html>
