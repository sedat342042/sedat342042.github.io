<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><i>Gemi Yolcuları</i></h2>

  <h2 class="sigil_not_in_toc"><br /></h2>

  <p class="ilk">Sanırım birazdan yağmur yağacak. Belki ben ağlarken de yağmur yağıyordu.</p>

  <p>Kuşkusuz yağıyordu. Ayalarımın üzerinde gökyüzü renklendi; kapkara bulutların yanındaki mavilik, şeffaf.</p>

  <p>Güneş hâlâ buralarda, solda, battı batacak. Lambalar köklerini sokağın kıyılarına gömdü.</p>

  <p>Dengesiz akşamın içinde yaralı bir kuş uçmaya çalışıyor; ama umutsuz, ayaklarımın dibine düşüyor.</p>

  <div>
    <br />
  </div>

  <div>
    <br />
  </div>

  <p class="ilk">"İri yarı ve ağırdım" diyor. "Akşam olduğunda insanlar üzerlerine düşen gölgemden korkardı. Ben de gökten yağan bombalardan korkardım. Çok uzaklara uçar, tehlike geçince dönüp cesetlerinin üzerinde uzun uzun süzülürdüm.</p>

  <p>Ölümü severdim. Ölümle oyun oynamayı severdim. Dağların karanlık tepelerine tünerdim; kanatlarımı kapatıp bir taş gibi kendimi boşluğa bırakırdım.</p>

  <p>Ama bu düşüşü sonuna kadar götürmezdim.</p>

  <p>Hâlâ korkarım. Yalnızca başkalarının ölümünü severdim.</p>

  <p>Kendi ölümümü sevmeyi çok sonra öğrendim, çok sonra."</p>

  <div>
    <br />
  </div>

  <div>
    <br />
  </div>

  <p class="ilk">Kuşu avuçlarımın arasına alıyorum, okşuyorum. Kanatları kırılmış.</p>

  <p>"Yürekleri kırılan dostlar asla geri dönmez" diyor. "Şehre git. Orada hâlâ ışık var. Yüzünü solgunlaştıracak bir ışık var orada,&nbsp;ölüme benzeyen bir ışık. Aşkı bilmedikleri için mutlu olan insanların olduğu yere git. O kadar doygundurlar ki ne birbirlerine ne&nbsp;Tanrı'ya gereksinim duyarlar. Geceleri kapılarını sıkı sıkı kilitleyip hayatın geçmesini sabırla beklerler."</p>

  <p>"Evet, biliyorum" diyorum yaralı kuşa. "Yıllar önce bir şehirde ben de kendimi yitirmiştim. Hiç kimseyi tanımıyordum. Nerede olduğumun bu yüzden önemi kalmamıştı. Özgür ve&nbsp;mutlu olabilirdim çünkü o zamanlar hiç kimseyi sevmiyordum."</p>

  <p>Karanlık gölün kıyısında durdum. Bir gölge geçiyordu bakışlarını bana dikmiş. Yoksa bu sürekli yinelediğim şiir miydi, yoksa müzik miydi? Hatırlamıyorum, boşu boşuna hatırlamaya&nbsp;çalışıyorum. Korkmuştum. Koşarak kaçtım.</p>

  <p>Bir arkadaşım vardı. Yedi yıl önce kendini öldürdü. Yazın son sıcak günlerini, yağmur altındaki ormanın umutsuz ağlayışını unutamam.</p>

  <p>"Ama ben" diyor yaralı kuş, "harika tarlalar bilirim. Onlara ulaşabilseydin eğer, yüreğini unuturdun. Orada çiçek yoktur, otlar bayrak gibi dalgalanır, bu mutlu tarlalar uçsuz bucaksızdır.&nbsp;Şunları söylemen yeter: 'Huzur toprağında istirahat etmek isterim' "</p>

  <p>"Evet, biliyorum. Ama bir gölge geçecek. Bir resim, bir şiir, bir ezgi."</p>

  <p>"Öyleyse dağlara çık" diyor kuş, "bırak ben öleyim. Üzülmene dayanamıyorum. Hareketlerinin hüznüne, kül rengi akarsulara, çamur tarlalarında ilerleyen hüzne."</p>

  <div>
    <br />
  </div>

  <div>
    <br />
  </div>

  <p class="ilk">Müzisyenler dağın tepesinde toplanmış. Orkestra şefi siyah kanatlarını kapatmış, diğerleri çalmaya başlıyor.</p>

  <p>Gemileri müziğin dalgalarında yüzüyor, halatları rüzgârda süzülüyor.</p>

  <p>İçlerinden en büyük olanı, eğri büğrü pençelerini ormana saplıyor. Diğer dördü giysilerini çıkarmış, gerginler, dizleri yaylanıyor, eklemlerinde örümcekler dans ediyor.</p>

  <p>Güneş vadide hâlâ parlıyor, basit gri evler çimlerde otlarken, müzisyenlerin en güçlüsü, dalgın dalgın, buğday başaklarının&nbsp;arasında geziniyordu, tepeye varınca çömeldi. Ve geminin arka&nbsp;tarafında içlerinde en mutlu olan, şarkı söylüyordu.</p>

  <p>Diğerleri karaya vurmuş geminin payandasında soluk güneşi göremedi.</p>

  <p>Bir resim gökyüzünün renklerinde aydınlandı. Gözlerde geleceğin yıldızları ışıldadı.</p>

  <p>Bunun üzerine gemideki insanlar yeryüzüne son bir kez bakıp ölülerini sırtladılar.</p>

  <div>
    <br />
  </div>

  <div>
    <br />
  </div>

  <p class="ilk">Caroline gittikten iki yıl sonra kızım Line doğdu. Bir yıl sonra da oğlum Tobias dünyaya geldi.</p>

  <p>Her sabah onları kreşe bırakıyoruz. Akşamları alıyoruz.&nbsp;</p>

  <p>Karım Yolande örnek bir anne.</p>

  <p>Hâlâ aynı saat fabrikasında çalışıyorum.</p>

  <p>Birinci köyde kimse otobüse binmiyor.</p>

  <p>Artık yazı yazmıyorum.</p>
</body>
</html>
