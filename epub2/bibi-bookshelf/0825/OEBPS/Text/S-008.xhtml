<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>4</h1>

  <h3 class="sigil_not_in_toc">YENİ OKURLARIMIZ ESKİ TANIDIKLARLA KARŞILAŞIYOR</h3>

  <p>Barbicane ve Ort.L Topçular demeğinin başkanı!.. Böyle bir meselenin içinde topçuların ne işleri olabilirdi?.. Bunu birazdan öğreneceğiz.</p>

  <p>Baltimore’daki Gun-Club’ın başkanı Impey Barbicane’i, Yüzbaşı Nicholl’ü, J.-T. Maston’ı, tahta bacaklı Tom Hunter’i, hızlı Bilsby’i, Albay Bloomsberry’yi ve diğer arkadaşlarını resmi olarak tanıtmamıza gerek var mı? Hayır! Bu tuhaf kişilikler, dünyanın bütün ilgisini üzerlerine çektikleri dönemden beri, sadece yirmi yıllık bir yaşlanmanın dışında, önemli bir değişikliğe uğramamışlardı, eksik vücutlarına rağmen, sıradışı bir maceraya atılmak konusundaki hırsları ve yüreklilikleriyle eski günleri aratmıyorlardı. Zamanın, bu topçu birliği üzerinde yıpratıcı bir etkisi olmamıştı, tıpkı eski silah müzelerini süsleyen topları gibi onlara da ilişmemişti.</p>

  <p>Gun-Club’ın kuruluşu sırasında, aza sayısının bin sekiz yüz otuz üçü bulunduğu ve -burada söz konusu olan kişilerdir, birçoğunun uzun süredir yoksun olduğu kol ve bacak gibi azalar değil-, adı geçen kulübe kendilerini bağlı hisseden otuz bin beş yüz yetmiş beş kişinin birbirleriyle yazışmaktan gurur duyduğu düşünülürse, bu sayılarda hiçbir azalma söz konusu değildi. Tam tersine. Dünya ile Ay arasında doğrudan bir iletişim kurmak amacıyla gerçekleştirdikleri inanılmaz girişim sayesinde kulübün ünü büyük ölçüde artmıştı.<a href="../Text/DiPNOTLAR.xhtml#a15" id="k15"><sup>15</sup></a></p>

  <p>Birkaç satırla özetlememizin uygun düşeceği bu unutulmaz deneyin yankıları hâlâ sürmekteydi.</p>

  <p>Kuzey-Güney Savaşı’ndan birkaç yıl sonra, boş durmaktan sıkılan bazı Gun-Club üyelerinin aklına, devasa bir Columbiad aracılığıyla Ay’a gülle yollamak gelmişti. Dokuz yüz ayak uzunluğunda, iç çapı dokuz ayak olan bir top, Florida Yarımadası’ndaki Moon-City bölgesinde dökülmüş, sonrada içine dört yüz bin librelik fulmikoton<a href="../Text/DiPNOTLAR.xhtml#a16" id="k16"><sup>16</sup></a> yerleştirilmişti. Bu top tarafından, altı milyar litrelik gazın itici gücüyle fırlatılan konik silindir bir obüs<a href="../Text/DiPNOTLAR.xhtml#a17" id="k17"><sup>17</sup></a> Ay’a doğru yolculuğuna başlamıştı. Bir tur attıktan sonra, yörüngesindeki sapma sonucu, Dünya’ya geri dönerek, koordinatları 27° 7' kuzey enlemi ve 41° 37 boylamı ile belirlenen bir noktada Pasifik’in sularına dalıvermişti. O sırada, olay yerinin yakınlarından geçmekte olan, <i>Susquehanna</i> isimli federal donanma firkateyni tarafından, içindeki konuklarıyla birlikte kurtarılmıştı.</p>

  <p>Gerçekten de konuklar vardı! Gun-Club’ın iki üyesi, yani başkanı Barbicane ve Yüzbaşı Nicholl<a href="../Text/DiPNOTLAR.xhtml#a18" id="k18"><sup>18</sup></a> ve beraberlerinde gözüpekliği ile tanınmış bir Fransız ile bu vagon-gülle içinde yerlerini almışlardı. Her üçü de bu yolculuktan sağ salim dönmüşlerdi. Ancak, iki Amerikalı yeni bir maceraya atılmanın hazırlığı içindeyken, Fransız Michel Ardan orada değildi. Avrupa’dan kesesini doldurmuş olarak döndüğü söyleniyordu -bu durum kimseyi şaşırtmamıştı- ve şimdi en doğru haber kaynaklarının bildirdiğine göre, köşesine çekilmiş, lahanalarını ekiyor, onları yiyor, hatta sindiriyordu.</p>

  <p>Bu büyük olaydan sonra, Impey Barbicane ve Yüzbaşı Nicholl, ünlerini, nispeten daha sakin bir ortamda sürdürmüşlerdi. Her zamanki gibi, büyük serüvenleri sabırsızlıkla beklerken, herkesin kafasını karıştıracak bir gündemin hayalini kuruyorlardı. Yeterince paraları vardı. Son işlerinde Yeni ve Eski Dünya kamuoyunun desteğiyle, beş buçuk milyon dolarlık bir gelir elde edilmiş, bunun iki yüz bin doları kendilerine kalmıştı. Bunun dışında, kafesteki garip yaratıklar gibi, alüminyum güllenin içinde bütün Amerika’yı dolaştıklarında, iyi paralar kazanmış, en aç gözlü insani tutkuları bile doyurabilecek bir üne kavuşmuşlardı.</p>

  <p>Can sıkıntısı içlerini kemirmeseydi, Impey Barbicane ve Yüzbaşı Nicholl bununla yetinebilirlerdi. Kuşkusuz, kutup bölgelerini satın alma işine, bu uyuşukluktan kurtulmak için girmişlerdi.</p>

  <p>Bununla birlikte, sekiz yüz bin doların üstünde bir fiyatla bölgenin satın alınmasında, Bayan Evangelina Scorbitt’in katkılarını unutmamak gerek. Amerika, Avrupa’yı bu eli açık kadın sayesinde yenebilmişti.</p>

  <p>Şimdi, bu cömertliğin nedenlerine geçelim:</p>

  <p>Döndüklerinden beri, Başkan Barbicane ve Yüzbaşı Nicholl benzeri görülmemiş bir şöhretin tadını çıkarıyorlardı. Bunda bir kişinin önemli bir rolü vardı. Tahmin ettiğiniz gibi, Gun-Club’ın ateşli sekreteri J.-T. Maston’dan söz ediliyor. Yukarıda anlattığımız muhteşem deneyin gerçekleşmesi için gereken matematiksel formüllerin bu usta hesapçıya borçlu olunduğu bir gerçek... İki arkadaşını uzay yolculuğunda yalnız bırakması korktuğundan değildi. Ancak, çolak sağ kolu ve savaş sırasında sık görülen kazalarda edindiği gutta-percha<a href="../Text/DiPNOTLAR.xhtml#a19" id="k19"><sup>19</sup></a> kafatasıyla, Ay sakinlerinde, dünyalılar hakkında olumsuz bir izlenim bırakabilirdi. Ne de olsa bizim basit bir uydumuzdu.</p>

  <p>Derin bir üzüntüyle, onlara eşlik edemeyeceğini kabullenmek zorunda kaldı. Ama bu onun boş duracağı anlamına gelmiyordu. Kayalık Dağlar zincirinin en yüksek tepelerinden biri olan Long’s Peak’in zirvesine yerleştirmeyi planladığı büyük bir teleskopun yapımına girişmiş, kendini tamamıyla bu işe vermişti. Sonra gülle, görkemli yörüngesini izleyerek, gökyüzünde belirdiği andan itibaren gözlem istasyonunu terk etmemişti. Devasa aletin merceğinin önünde, kendini, bu garip hava taşıtının içinde, uzaya doğru süzülen dostlarını izlemeye adamıştı.</p>

  <p>Bu yürekli yolcuların, yeryüzünden hiçbir zaman dönmemek üzere uzaklaştıkları düşünülebilirdi. Güllenin Ay’ın çekim gücünün etkisiyle yeni bir yörüngeye yerleşerek, bir uydu gibi sonsuza dek onun etrafında dönmek zorunda kalması olasılığı yeterince ürkütücüydü. Ama hayır! Beklenmedik bir sapma sayesinde yönünü değiştiren gülle, Ay’a varması beklenirken, onun etrafında bir tur atmış ve gittikçe artan bir düşüş hızıyla Dünya’ya yönelmişti, deniz yüzeyine çarparak derinliklere gömülmeye başladığı anda, bu hız, saatte elli yedi bin altı yüz fersaha<a href="../Text/DiPNOTLAR.xhtml#a20" id="k20"><sup>20</sup></a> ulaşmıştı. Ne mutlu ki Amerikan firkateyni <i>Susquehanna</i>’nın da şahit olduğu gibi Pasifik’in sıvı kütlesi etkisini yumuşatmıştı. J.-T. Maston haberi alır almaz Long’s Peak’deki gözlem istasyonunu terk ederek, kurtarma çalışmalarına katılmak üzere olay yerine gelmişti. Araştırmalar, güllenin suya gömüldüğü bölge dolaylarında yapılıyordu. J.-T. Maston, arkadaşlarını çıkarabilmek için dalgıç giysisini üzerine geçirmekte hiç tereddüt etmemişti.</p>

  <p>Aslında,ortada bu kadar paniğe kapılmayı gerektirecek bir durum yoktu. Alüminyum gülle, harika bir dalış yaptıktan sonra, kendi ağırlığından daha fazla bir su kütlesinin yerini değiştirerek Pasifik’in yüzeyine çıkmıştı. Başkan Barbicane, Yüzbaşı Nicholl ve Michel Ardan, dalgalanan hücrelerinde domino oynuyorlardı.</p>

  <p>Şimdi, J.-T. Maston’a geri dönersek, bu olağanüstü girişimlerde oynadığı rol, onun hafızalara yerleşmesini sağlamıştı.</p>

  <p>Kuşkusuz, eklemelerle dolu kafası ve sağ ön koluna takılı metal kancasıyla yakışıklı bir adam sayılmazdı. Genç de değildi, hikâyemiz başladığı dönemde tamı tamına elli sekiz yaşındaydı. Ancak, kişiliğinin ilginçliği, zekâsının keskinliği Evangelina Scorbitt’i büyülüyor, etrafındaki her şeye canlılık katması ve bakışlarındaki ateşli ifade onu mükemmel bir insan haline getiriyordu. Sonuçta, gutta-percha kılıfıyla özenle sarmalanmış beyni yerli yerindeydi ve hâlâ haklı olarak, zamanının en önemli hesapçıları arasında anılıyordu.</p>

  <p>Evangelina Scorbitt’e gelince, en ufak bir işlemin bile migrenini azdırmaya yettiği bu kadın, matematiğe olmasa da matematikçilere karşı fazlasıyla ilgiliydi. Onları üstün ve özel bir türün canlıları olarak görüyordu. Bir düşünsenize! İçinde x’lerin çuvaldaki cevizler gibi oynaştığı kafalar, cebirsel işaretlerle oynayan beyinler, elindeki şişeleri ustalıkla çeviren ip cambazı gibi üç katlı entegralleri dans ettiren eller, bir bakışta şu tip formülleri kavracayak zekâlar:</p>

  <div>
    <br />
  </div>

  <p style="text-align: center;"><img alt="1 - 0071" src="../Images/1%20-%200071.jpg" /></p>

  <div>
    <br />
  </div>

  <p>Evet! Bu bilginler onun için bütün övgüleri hak ederken, bir kadını kendilerine kütlelerle doğru, uzaklıkların karesiyle ters orantılı olarak çekmeye çok yatkındılar. Ve şu açıktı ki, J.-T. Maston, iri gövdesiyle dayanılmaz bir çekicilik yaratmaya uygundu, aralarındaki uzaklığa gelince, o da bir gün birbirlerinin olduklarında tamamıyla sıfırlanacaktı.</p>

  <p>Bu durum, mutluluğu hiçbir zaman bu tür yakın ilişkilerde aramamış olan Gun-Club’ın sekreterini fazla endişelendirmiyordu. Zaten, Bayan Evangelina Scorbitt de kırk beş yaşı, tekrar tekrar boyanmış kumaşlar gibi şakaklarına yapıştırdığı saçları, eksiksiz, uzun dişleriyle donanmış ağzı, sopa gibi vücudu ve zerafetten yoksun yürüyüşüyle, birinci baharını -hatta İkincisini- çoktan geçmiş görünüyordu. Kısacası, henüz birkaç yıl önce evlenmiş olmasına rağmen, yaşlı bir kız izlenimini veriyordu. Ancak, ismi Baltimore salonlarında bayan J.-T. Maston olarak yankılandığında, dünyevi hazların hiçbirinden yoksun kalmayacak, olağanüstü bir kişiliğe sahipti.</p>

  <p>Bu dul kadın hatırı sayılacak bir mal varlığına sahipti. Ama yine de, servetleri milyarı aşan ve Rothschild’lere sadaka verecek ölçüde varlıklı olan, Gouldlar, Mackay’ler, Vanderbilt’ler ve Gordon Bennett’ler kadar zengin değildi. Serveti, üç dullar olarak adlandırılan ve sırasıyla, üç yüz, iki yüz ve seksen milyon dolara sahip olan Bayan Moses Carper, Bayan Stewart ve Bayan Crocker’ınkiyle de kıyaslanamazdı, hatta Bayan Hammersley, Bayan Helly Green, Bayan Maffitt, Bayan Marshall, Bayan Para Stevens, Bayan Mintury ve diğerleri kadar parası da yoktu! Yine de, New York’taki Fifth-Avenue Hotel'de düzenlenen ve davetlilerin en az beş milyon doları olanlar arasından seçildiği, bu muhteşem şölene çağırılmıştı. Aslında, Bayan Evangelina Scorbitt’in, moda eşyaları ve tuzlanmış domuz ticareti yaparak zenginleşmiş olan John P. Scorbitt’ten kalan dört milyon doları, yani yaklaşık yirmi milyon frangı vardı. Ve bu cömert dul kadın, servetini, kaynağı kurumaz bir sevgi pınarı gibi, J.-T. Maston’ın uygun gördüğü işler doğrultusunda harcamaktan büyük mutluluk duyacaktı.</p>

  <p>J.-T. Maston’ın önerisi üzerine, North Polar Practical Association’ın girişimine, birkaç yüz bin dolar koymayı seve seve kabul etmişti. Konuyla ilgili hiçbir bilgisi olmamasına rağmen, J.-T. Maston’ın içinde olduğu bir işin yeterince soylu, görkemli ve insanüstü olacağından emindi. Gun-Club’ın sekreterinin geçmişi geleceğinin teminatıydı.</p>

  <p>Nitekim, arttırmayı kazanan yeni şirketin yönetim kurulu başkanlığını, Gun-Club’ın, ticari unvanı Barbicane ve Ort. olan yan kuruluşunun başkanının yaptığını öğrendiğinde, tahminlerinde haklı olduğunu anlamıştı. J.-T. Maston da “ve Ort.”nın bir üyesi olduğuna göre, bu işte en büyük hisseye sahip olmasına sevinmesi gerekmez miydi?</p>

  <p>Böylece, Bayan Evangelina Scorbitt, seksendördüncü paralel ile çevrelenmiş kuzey bölgelerinin -büyük bölümünün- sahibi oluyordu. Bundan iyisi olamazdı! Ama, burayı nasıl kullanacaktı? Ya da daha doğrusu, şirket, bu ulaşılmaz alandan nasıl bir fayda sağlamayı umuyordu?</p>

  <p>Soru, her zamanki gibi aynıydı ve Bayan</p>

  <p>Evangelina Scorbitt’in, konunun üzerinde önemle durmasının bir nedeni maddi çıkarlarıysa, diğeri herkes gibi içinde uyanan meraktı.</p>

  <p>Bu mükemmel -aynı zamanda ağzı sıkı-kadın, kaynaklarını bu işin öncülerine sunmadan önce, J.-T. Maston’a bu durumu hissettirmeye çalışmıştı. Ama, J.-T. Maston, konunun gizli tutulmasına her zamanki gibi özen gösteriyordu. Bayan Evangelina Scorbitt, çok yakında neler “döndüğünü” öğrenecekti, ama bu durum, yeni şirketin hedefinin, tüm dünyayı şaşkına çevirmesinden önce gerçekleşmeyecekti!</p>

  <p>Kuşkusuz, söz konusu olan, Jean-Jacques’ın dediği gibi “bundan önce benzeri görülmemiş ve görülmeyecek” bir girişimdi ve Gun-Club’ın, Dünya ile uydusu arasında doğrudan iletişim kurmak amacıyla gerçekleştirdiği deneyimin pabucunu dama atmayı hedefliyordu.</p>

  <p>İsrarını sürdürdüğünde, J.-T. Maston, kancasını yarı kapalı dudaklarına götürerek, şunu söylemekle yetiniyordu:</p>

  <p>“Sevgili Bayan Scorbitt, bana güvenin!”</p>

  <p>Ve, “önceden” güvenen Bayan Evangelina</p>

  <p>Scorbitt’in, “sonradan” yani ateşli sekreter, Kuzey Avrupa’nın yıkılışını ve Amerika Birleşik Devletleri’nin zaferini ona atfettiğinde yaşayacağı coşkuyu bir düşünün.</p>

  <p>“Ama şimdi öğrenemez miyim?..” diye gülümseyerek sordu, değerli matematikçiye.</p>

  <p>“Çok yakında!” diye yanıtladı J.-T. Maston, ortağının elini Amerikan usulüyle kuvvetlice sarsarak.</p>

  <p>Bu sarsıntı, Bayan Evangelina Scorbitt’in sabırsızlığını gidermeye yetmişti.</p>

  <p>Birkaç gün sonra, North Polar Practical Association’ın akıl almaz projesi kamuoyunun bilgisine sunulduğunda, Eski ve Yeni Dünya’da yaşanan sarsıntı da -gelecekte yaşanacaktan söz etmeden- bundan daha az şiddetli olmayacaktı.</p>

  <p>Şirketin, kutup bölgelerini satın almaktaki amacı bu bölgeleri işletmeye açmaktı... Kuzey Kutbu’ndaki taşkömürü ocaklarını!</p>
</body>
</html>
