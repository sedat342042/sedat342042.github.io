<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2 class="sigil_not_in_toc">20</h2>

  <h2 class="sigil_not_in_toc">İNANILMAZ OLDUĞU KADAR GERÇEK OLAN BU GARİP HİKÂYE SONA ERİYOR</h2>

  <p><sup>w</sup>Barbicane?.. Nicholl?..”</p>

  <p>“Maston!”</p>

  <p>“Siz?..”</p>

  <p>“Biz!..”</p>

  <p>İki arkadaşın aynı anda garip bir tonla söyledikleri bu zamirin altında hafif bir alay ve sitem yatıyordu.</p>

  <p>J.-T. Maston demir kancasını alnında gezdirdi. Sonra dudaklarının arasından tıslayan bir sesle -Ponson du Terrail’a kalsa, aynı bir engerek yılanı gibi derdi:</p>

  <p>“Kilimancaro’daki geçidiniz altı yüz metre uzunluğunda ve yirmi yedi metre genişliğinde miydi?” diye sordu.</p>

  <p>“Evet!”</p>

  <p>“Güllenizin ağırlığı yüz seksen milyon kilogram mıydı?”</p>

  <p>“Evet!”</p>

  <p>“Ateşleme iki bin ton meli-melonit ile mi yapıldı?”</p>

  <p>“Evet!”</p>

  <p>Bu üç evet J.-T. Maston’ın kafasına birer topuz darbesi gibi inmişti.</p>

  <p>“Öyleyse olay ortada...” diye devam etti.</p>

  <p>“Nasıl?..” diye sordu Başkan Barbicane</p>

  <p>“Girişimin başarısızlığı, barutun gülleye iki bin sekiz yüz kilometrelik başlangıç hızını verememiş olmasından kaynaklanıyor,” diye yanıtladı J.-T. Maston.</p>

  <p>“Sahi mi!..” dedi Yüzbaşı Nicholl.</p>

  <p>“Sizin meli-melonitiniz ancak mantar tabancası patlatmaya yarar!”</p>

  <p>Yüzbaşı Nicholl bunu duyunca yerinden sıçradı, büyük bir hakaret gibi görüyordu yapılanı.</p>

  <p>“Maston!” diye haykırdı.</p>

  <p>“Nicholl!”</p>

  <p>“Meli-melonit’e meydan okumayı isterseniz...”</p>

  <p>“Hayır!.. Fulmikoton’a... daha güvenlidir çünkü!”</p>

  <p>Bayan Evangelina Scorbitt iki öfkeli topçuyu yatıştırmak için araya girdi:</p>

  <p>“Beyler!., beyler!..” dedi. “Bu yaptığınız dostluğa yakışmaz!”</p>

  <p>O zaman Başkan Barbicane sakin bir sesle söze girdi:</p>

  <p>“Birbirinizi suçlayarak bir yere varamazsınız. Dostumuz J.-T. Maston’ın hesaplamaları ne kadar doğruysa, dostumuz Nicholl’ün patlayıcısı da o kadar güçlüdür! Evet!.. Bilimin verilerini büyük bir titizlikle pratiğe geçirdik!.. Yine de girişim başarısız oldu! Bunun nedenlerini belki de asla öğrenemeyeceğiz!..”</p>

  <p>“O zaman!” diye haykırdı Gun-Club sekreteri, “yeniden başlayacağız!”</p>

  <p>“Peki ya boşu boşuna harcanan onca para ne olacak?” diye sordu Yüzbaşı Nicholl.</p>

  <p>“Zaten kamuoyu Dünya’nın kaderiyle bir kez daha oynamanıza izin vermeyecektir,” diye ekledi Bayan Evangelina Scorbitt.</p>

  <p>“Kutup bölgesindeki topraklarımız ne olacak?” diye devam etti Yüzbaşı Nicholl.</p>

  <p>“North Polar Practical Association hisseleri ne kadar düştü?” diye haykırdı Başkan Barbicane.</p>

  <p>Hisseler dibe vurmuştu!.. Tahviller şimdiden eski gazete kâğıdı fiyatına satılıyordu.</p>

  <p>İşte bu devasa girişimin sonu böyle olmuştu. Barbicane ve Ort.’nın insanüstü tasarıları unutulmaz bir fiyasko ile sonuçlanmıştı.</p>

  <p>Halkın alaylarının bu yürekli mühendisleri bunaltması için bundan uygun bir ortam olamazdı, gazetelerin ilginç başlıkları, karikatürler, şarkılar, parodiler için hiçbir zaman bu kadar bol malzeme bulunamazdı.</p>

  <p>Başkan Barbicane, yeni şirketin yöneticileri, Gun-Club’daki meslektaşları tam anlamıyla rezil olmuşlardı. Bazen onlarla ilgili öyle açık saçık değerlendirmeler yapılıyordu ki, bu sözleri Latince olarak aktarmak dahi mümkün değildi -hatta Volapükçe<a href="../Text/DiPNOTLAR.xhtml#a46" id="k46"><sup>46</sup></a> olarak bile. Avrupa, zincirinden boşanmışçasına alaylarını sürdürürken, Yankeeler bu duruma kızmaya başlamışlardı. Unutmayalım ki Barbicane, Nicholl, ve Maston Amerikalı olup, Baltimore’daki ünlü bir kuruluşun üyeleriydiler ve federal hükümeti Eski Dünya’ya savaş ilan etmeye zorlamalarına ramak kalmıştı.</p>

  <p>Son darbe, o devirde hâlâ hayatta olan ünlü Paulus’un popülerleştirdiği bir Fransız şarkısından gelmişti. Bu parça tüm dünyanın çalgılı kahvelerinin gözdesi olmuştu. En çok alkış toplayan kuplelerinden biri şöyleydi:</p>

  <p><i>Eski ekseni bozulan,</i></p>

  <p><i>Yaşlı dünyamızı değiştirmek için,</i></p>

  <p><i>Her şeyi altüst etmek için!</i></p>

  <p><i>Sizi dehşete düşürmek için!</i></p>

  <p><i>Size yönelttikleri bir top yaptılar</i></p>

  <p><i>Emir bile çıkartıldı</i></p>

  <p><i>Bu üç ahmağı yakalamak için</i></p>

  <p><i>Ama</i>... <i>birdenbire!</i></p>

  <p><i>Ateşleme yapılsa da, yaprak bile kımıldamadı!</i></p>

  <p><i>Yaşasın eski dünyamız!</i></p>

  <p>Bu başarısızlığın nedeni hiçbir zaman bilinemeyecek miydi? Bu başarısızlık, insanoğlunun harcayacağı enerjinin, Dünya’nın devir hareketini değiştirmek ve Kuzey Kutbu’nun bankizlerinin ve buzullarının güneş ışınlarıyla eriyebileceği bir noktaya doğru yer değiştirmesini sağlamak için asla yeterli olamayacağının bir kanıtı mıydı?</p>

  <p>Başkan Barbicane ve Yüzbaşı Nicholl’ün Birleşik Devletler’e dönüşünden sonra, bu konu gündemin baş köşesine yerleşmişti.</p>

  <p>17 Ekim tarihli <i>Temps</i> gazetesinde basit bir yazı yayımlandı; gazete sahibi Bay Hebrard dünyanın güvenliği açısından önemli bilgiler içeren bu yazıyı yayımlamayı görev bilmişti.</p>

  <p>Yazı şöyleydi:</p>

  <p>“Yeni bir eksen oluşturulmasıyla ilgili girişimin sonuçları bilinmektedir. Bununla birlikte, J.-T. Maston’ın doğru verilere dayanan hesaplamaları, başlangıçta yapılan bir hatadan etkilenmeseydi, istenilen sonuca ulaşılabilecekti.</p>

  <p>“Gerçekten de, Gun-Club’ın ünlü sekreteri, temel olarak aldığı yerküre çevresini kırk bin kilometre yerine kırk bin metre olarak yazmış, bu da problemin yanlış çözülmesine yol açmıştır.</p>

  <p>“Böylesi bir hata nasıl yapılabildi?.. Bu hataya kim neden olabildi? Bu denli önemli bir hesapçı nasıl böyle bir yanılgıya düşebildi?.. Bunların cevabını aramak boş tahminlerle vakit kaybetmekten başka bir sonuç vermeyecektir.</p>

  <p>“Kesin olan şudur ki, ekseni değiştirmeyle ilgili problem eksiksiz olarak ortaya konabilseydi, doğru bir şekilde çözümlenebilecekti. Ancak, üç sıfırın unutulması, sonuçta on iki sıfırlık bir yanılma payına neden oldu.</p>

  <p>“Yüzbaşı Nicholl’ün meli-melonit’inin yeterince güçlü olduğunu kabul etsek bile, kutbun yerini 23° 28’lık bir değişime uğratacak olan topun, yirmi yedilikten bir milyon kere değil, bir trilyon kere büyük olması ve yüz seksen bin tonluk güllelerden bir trilyon adet fırlatması gerekmekteydi.</p>

  <p>“Sonuç olarak, Kilimancaro’dan yapılan tek atış, kutbun üç mikronluk (milimetrenin binde 3’ü) yer değişimine yol açmış, sularda görülen maksimum yükselme mikronun binde dokuzu kadar olmuştur.</p>

  <p>“Gülleye gelince, bundan böyle Güneş’in çekim kuvvetinin etkisiyle sistemimizde yer alan, yeni küçük bir gezegen olacaktır.</p>

  <p>“Akide Pierdeux”</p>

  <p>Böylece, J.-T. Maston’ın dalgınlığının neden olduğu üç sıfırlık bir hata, yeni şirketin çok aşağılanacak bir duruma düşmesine yol açmıştı.</p>

  <p>Ancak, Gun-Club’daki meslektaşları ona karşı ne kadar öfkeli olsalar ve sövgüleriyle onu ne kadar bunaksalar da, kamuoyunda bu zavallı adamın lehine bir tepki oluşmaya başlamıştı. Ne de olsa, dünya yaşanacak felaketlerin en korkuncundan bu hata sayesinde kurtulmuştu.</p>

  <p>Dünyanın dört bir yanından gelen iltifat dolu milyonlarca mektup, J.-T. Maston’ı üç sıfırlık hatasından dolayı kutluyordu.</p>

  <p>Kendini hiç bu kadar aşağılanmış hissetmeyen J.-T. Maston, dünyanın onun şerefine attığı “yaşa” çığlıklarını duymak istemiyordu. Başkan Barbicane, Yüzbaşı Nicholl, tahta bacaklı Tom Hunter, Albay Bloomsberry, hızlı Bilsby ve diğer meslektaşları onu asla affetmeyeceklerdi...</p>

  <p>Geriye bir tek Evangelina Scorbitt kalıyordu. Bu eşsiz kadın ona kızamazdı.</p>

  <p>J.-T. Maston bu noktada yanıldığını kabul etmeyerek, yeniden hesaplarına dalmıştı.</p>

  <p>Ama yine de gerçek ortadaydı! Mühendis Alcide Pierdeux haksız değildi. Son anda hatayı fark edip türdeşlerinin içini rahatlatacak haberi verecek zamanı bulamadığında, büyük bir huzur içinde olması bu yüzdendi. Kilimancaro’dan ateşlemenin yapıldığı anda, yaşlı dünyanın şerefine kadeh kaldırması bu yüzdendi.</p>

  <p>Evet! Yerkürenin çevresinin ölçümünde üç sıfır unutulmuştu!..</p>

  <p>Ansızın J.-T. Maston’ın aklına çalışmalarına başladığı dönemdeki ayrıntılar gelmişti. Balistic-Cottage’deki çalışma odasına kapandığında, 40 000 000 sayısını kara tahtaya eksiksiz bir şekilde yazmıştı...</p>

  <p>O an telefonun çınlaması duyuluyor! J.-T. Maston ahizeye yöneliyor... Evangelina Scorbitt ile biraz çene çalıyor... Yıldırımın etkisiyle yere düşerken, tahtası da devriliyor... Ayağa kalkıyor... Düşme sırasında silinen rakamı yeniden yazıyor... 40 000’i henüz yazmışken, telefon ikinci kez çalıyor... Ve yeniden çalışmaya koyulduğunda, üç sıfırı eklemeyi unutuyor!</p>

  <p>Evet! Bütün bunlar Evangelina Scorbitt’in yüzündendi. Eğer onu rahatsız etmeseydi, belki de elektrik akımına kapılmayacaktı! Belki de yıldırım ona böyle kötü bir oyun oynamayacak, doğru hesaplarının geleceği tehlikeye girmeyecekti!</p>

  <p>J.-T. Maston hatanın hangi koşullarda gerçekleştiğini anlattığında, bu bahtsız kadın nasıl da yıkılmıştı!.. Evet!., bu başarısızlığın sebebi oydu!.. Onun yüzünden J.-T. Maston yaşamının geriye kalan uzun yıllarını onuru kırılmış bir halde geçirecekti, çünkü saygın Gun-Club üyeleri yüz yaşından önce ölmüyorlardı!</p>

  <p>Bu görüşmeden sonra, J.-T. Maston New-Park konağından hızla uzaklaşarak, Balistic-Cottage’e döndü. Çalışma odasında mekik dokurken hep aynı şeyi tekrarlıyordu:</p>

  <p>“Artık, bu dünyada hiçbir işe yaramam!..”</p>

  <p>“Evlenmeye de mi?..” diye sordu yürek parçalayıcı bir ses!</p>

  <p>Bu Bayan Evangelina Scorbitt’ti. Gözyaşlarıyla çılgına dönmüş bir halde J.-T. Maston’ı izlemişti...</p>

  <p>“Sevgili Maston!” dedi.</p>

  <p>“Tamam! Kabul!.. Ama bir şartla.. Artık matematikle hiç uğraşmayacağım!”</p>

  <p>“Dostum, zaten onu hiç sevmemiştim!” diye yanıtladı eşsiz dul.</p>

  <p>Ve böylece Gun-Club sekreteri, Bayan Evangelina Scorbitt’in Bayan J.-T. Maston olmasına karar verdi.</p>

  <p>Akide Pierdeux’ye gelince, yazısı sayesinde bu mühendis mesleki anlamda ve kişisel olarak büyük bir saygınlık ve ün kazanmıştı. Bütün dillere çevrilip, bütün gazetelerde yayımlanan bu yazı onun bütün dünyada tanınmasını sağlamıştı. Hatta onu “çok bilgili olduğu” için reddeden güzel Province’lı kızın babası bile yazıyı <i>Petit Marseillais</i>'de okumuştu. Kimsenin yardımı olmadan, anlatılmak isteneni anlayarak, vicdan azabı duymuş ve yazarı akşam yemeğine davet etmişti.</p>
</body>
</html>
