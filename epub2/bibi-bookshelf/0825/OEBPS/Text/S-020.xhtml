<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>16</h1>

  <h3 class="sigil_not_in_toc">ÖFKELİLERİN KOROSU KREŞENDO VE RİNFORZANDO'YA DÖNÜYOR</h3>

  <p>Acil çağrıya göre, sarsıntının etkisinin sıfır olacağı sınır çizgilerine doğru kaçılarak, tehlikelerden kurtulunabilirdi.</p>

  <p>Tehdit altındaki insanlar iki bölüme ayrılıyordu: Havasızlıktan boğulacaklar ve sualtında boğulacaklar.</p>

  <p>Bu yazının etkisi çeşitli değerlendirmelere yol açsa da, hepsi şiddetli protestolara dönüşmekte gecikmedi.</p>

  <p>Havasızlıktan boğulacaklar arasında Birleşik Devletlerin Amerikalıları, Fransa’nın, İngiltere’nin, İspanya’nın vs.nin Avrupalıları sayılabilirdi. Okyanus dibinin ortaya çıkmasıyla sınırlarına dahil edecekleri toprakların varlığı, bu değişikliği kabullenmeleri için yeterli değildi. Zaten, yeni kutba, eskisine oranla, aşağı yukarı aynı mesafede bulunacak olan Fransa bu işten pek de kazançlı çıkmayacaktı. Sürekli bir ilkbahardan yararlanacağı doğruydu, ama hava tabakasını önemli ölçüde yitirecekti. Bu durum, bol bol oksijen tüketmeye alışkın olan Parisliler için hiç de hoş olmayacaktı!</p>

  <p>Sualtında kalacaklar ise Güney Amerikalılar, Avustralyalılar, Kanadalılar, Hintliler, Zelandalılardı. Büyük Britanya, Barbicane ve Ort.’nın, kendilerini sakson öğesinin yerini yerli öğesinin aldığı en zengin sömürgelerinden yoksun bırakmasını kabul etmeyecekti. Kuşkusuz ki Meksika Körfezi’nin boşalmasıyla oluşacak geniş bir Antil Krallığı üzerinde Meksikalılar ve Yankee’ler Monroe doktrini gereğince hak iddiasında bulunacaklardı. Yine kuşkusuz ki, İngilizler ve İspanyollar, Sunda, Filipin ve Selebes adalarının havzaları kuruyunca ortaya çıkacak uçsuz bucaksız topraklara gözlerini dikeceklerdi: Boşuna bir çaba! Yine de bu durum sualtında kalmanın getireceği zararla karşılaştırılamayacaktı.</p>

  <p>Ah! Keşke yeni denizlerin altında kaybolacaklar, Samoyedler, Sibirya’nın Laponları, Fuegler, Patagonlar, Tatarlar, Çinliler, Japonlar ve birkaç Arjantinli olsaydı, belki o zaman uygar devletler bu özveriyi kabul edeceklerdi. Ama birçok büyük devlet bu felaketten payını alacaktı.</p>

  <p>Orta kısmı büyük bir değişime uğramayacak olan Avrupa’nın batı bölümü yükselirken, doğu bölümü alçalacaktı, yani yarısı havasız kalacak, yarısı suyun altına gömülecekti. Bu durum kabul edilemezdi. Bunun dışında, Akdeniz’in tamamıyla boşalması, kıyılarında yaşayarak bu denizin üzerinde tartışmasız hakları bulunan Fransızların, İtalyanların, İspanyolların, Yunanlıların, Türklerin ve Mısırlıların hiç hoşuna gitmeyecekti. Ya sıfır çizgisi üzerinde yer almasından dolayı korunacak olan Süveyş Kanalı ne işe yarayacaktı? Bir tarafında Akdeniz olmadıkça, diğer yanında yüzlerce fersahlık Kızıldeniz uzanmadıkça, Bay de Lesseps’in takdir edilecek eserinden nasıl yararlanılacaktı?</p>

  <p>Nihayet, İngiltere, bir zamanlar savaş gemilerinin yanaşmakta olduğu Cebelitarık’ın, Malta’nın ve Kıbrıs’ın dağların tepeleri haline dönüşmelerine asla katlanamayacaktı! Eski Atlantik havzasının boşalmasıyla sınırlarına katacağı topraklar da onu hoşnut etmeye yetmeyecekti! Ve bu arada, Binbaşı Donellan,</p>

  <p>Barbicane ve Ort.’nın girişimi başarılı olursa, bu yeni topraklar üzerinde ülkesinin haklarını değerlendirmek üzere Avrupa’ya dönmeyi çoktan aklına koymuştu.</p>

  <p>Dünyanın dört bir yanından, hatta sarsıntıdan doğrudan olmasa da dolaylı olarak etkilenecek sıfır çizgisi üzerindeki devletlerden bile tepkiler yağıyordu. Yukarıda açıklanan ve pek de iç acıçı olmayan çağrının yapılmasına neden olan resmi yazının Zanzibar’dan gelmesiyle bu protestoların şiddeti artmaya başlamıştı.</p>

  <p>Kısacası Başkan Barbicane, Yüzbaşı Nicholl ve J.-T. Maston insanlığın can düşmanları olarak kabul ediliyorlardı.</p>

  <p>Bununla birlikte, her türden gazeteler için ne büyük bir mutluluktu! Tirajları artmış, ek baskılar yapmaları gerekmişti! Belki de ilk defa olarak, her konuda uyuşmazlık içinde bulunan gazete sayfaları, aynı tepkiyi gösteriyorlardı: <i>Novisti, Novoye-Vremia</i>, <i>Messager de Kronstadt, Ruskaya-Dielo Gazette de Mosco, Gredjanine, Journal de carlscrona, Handelsbad, Vaderland, Fremdenblatt, Neue Badische, Landeszeitung, Gazette de Magdebourg</i>, <i>Neue Freie Presse</i>, <i>Berliner Tagblatt, Extrablatt, Post</i>, <i>Volhsb-ladtt, Boersencourier, Gazette de Siberie, Gazette de la Croix, Gazette de Voss, Reichsanzeiger, Germania, Epoca, Correo, Imparcal, Correspondencia, Iberia, Le Temps, Le figaro, Intransigeant, Gaulois, Univers, Justice, Republique Française, Autorite, Presse, Motin, XIX. Siece, Liberte, Illustration</i>, <i>Monde lllustre, Revue des Deux-Mondes, Cosmos, Revue Bleue, Nature, Tribuna, Osservatore romano, Esercito romano, Fanjulla, Capitan Fracassa</i>, <i>Riforma, Pester Lloyd</i>, <i>Ephymeris, Acropolis, Palingenesia, Courrier de Cuba, Pionnier dAllahabad, Srpska Nezavinost, Indépendance roumaine</i>, <i>Nord, İndependance belge, Sydney Morning Herald, Edinburg Review, Manchester Guardian, Scotsman, Standard, Times, Truth, Sun, Central News, Pressa Argentina, Romanul de Bucarest, Courrier de San Francisco, Commercial Gazette, Son Diego de Californie, Mani toba, Echo du Pacifique, Scientifique Americain, Courrier des Etats Unis, New York Herald, World de</i> <i>New</i> <i>York, Daily Chronicle, Buenos Ayres Herald, Reveil du Maroc, Hu-Pao, Tching-Pao, Courrier de Hoü-phong, Moniteur de le Republique de Counani.</i> Ekonomi politik sorunlarıyla ilgilenen bir İngiliz gazetesi olan <i>Mac Lane Express</i> dahi bu kampanyanın dışın-da kalmamış, geniş topraklar üzerinde kıtlığın yaşanacağını öngörüyordu. Yalnızca Avrupa’nın değil, tüm dünyanın dengesi bozulacaktı! XIX. yüzyılın sonunda, öfkeden kudurmuş bir dünyada sinir hastalıklarında görülen artış dikkate alınırsa, bu son durumun her türlü çılgınlığa ve akıl dışı davranışa yol açacağı düşünülebilirdi.</p>

  <p>J.-T. Maston’a gelince, son saatinin geldiği düşünülebilirdi.</p>

  <p>Gerçekten de, 17 Eylül akşamı öfkeli bir kalabalık, onu linç etme niyetiyle cezaevinin kapısına dayandı ve belirtmek gerekir ki polis memurları en ufak bir müdahalede bulunmadı.</p>

  <p>J.-T. Maston’ın hücresi boştu. Bu değerli topçu için ağırlığınca altın sayan Bayan Evangelina Scorbitt onu kurtarmayı başarmıştı. Gardiyan yaşlılığının son günlerine kadar kendisine fazlasıyla yetecek olan bu hâzinenin çekiciliğine karşı koyamamıştı. Aslında Baltimore; Washington, New York ve diğer önemli sahil kentleri gibi, yükselecek bölgeler arasında bulunuyordu, ama yine de sakinlerinin günlük gereksinimlerini karşılayacak hava yeterli miktarda bulunacaktı.</p>

  <p>J.-T. Maston gizli bir inzivaya çekilmiş ve halkın öfkesinden kaçabilmişti. Böylece dünyayı altüst edecek olan bu adamın hayatı, sevgi dolu bir kadının fedakarlığı sayesinde kurtulmuştu. Zaten Barbicane ve Ort.’nın işlerini tamamlamaları için yalnızca dört gün kalmıştı.</p>

  <p>Acil çağrı dünyanın dört bir yanında işin ciddiyetinin yeterince kavranmasını sağlamıştı. Önceleri öngörülen felaketlerin yaşanacağına kuşkuyla yaklaşanlar çıksa da, artık herkes sarsıntının sonuçlarının önemini anlamıştı. Denizlerle kaplanacak ülkelerin hükümetleri, havanın azalacağı ülkelerin hükümetlerine göre daha aceleci davranıyorlardı.</p>

  <p>Dünyanın beş kıtasına gönderilen telgraflarda belirtilen düşüncelerin etkisiyle, Arilerin doğudan batıya göçlerinde bile rastlanmamış bir hareketlenme başladı. Hotantulardan, Melanezyalılara, zencilerden kızıl, sarı, esmer ve beyaz ırklara kadar herkesi kapsayan bir göç dalgasına tanık olunuyordu.</p>

  <p>Ne yazık ki zaman daralıyordu, saatler sayılıydı. Birkaç aylık bir süre daha olsaydı, Çinliler Çin’i, AvustralyalIlar Avustralya’yı, Patagonlılar Patagonya’yı, SibiryalIlar Sibirya’yı terk edebileceklerdi.</p>

  <p>Ancak sarsıntının etkilerinin görüleceği bölgelerin belli olması genel panik havasını yatıştırmıştı. Bazı eyaletler, hatta bazı devletler oldukça rahatlamıştı. Doğrudan tehdit altında olan bölgeleri saymazsak, insanoğlu için korkunç bir sarsıntıyı beklemekten başka yapacak bir şey kalmamıştı.</p>

  <p>Alcide Pierdeux, eski zamanların telgraf makineleri gibi bedeninin her tarafını oynatarak şunları tekrarlıyordu:</p>

  <p>“Ama bu Başkan Barbicane, yirmi yedilik topun bir milyon kere daha büyüğünü yapmayı nasıl başaracak? Ya o lanet Maston! Başa çıkamayacağı bir soru sormak için onunla karşılaşmak isterdim! Bu girişimin akla uygun hiçbir yanı yok, hatta atmasyon olduğu bile söylenebilir!”</p>

  <p>Ne olursa olsun, yerkürenin bazı bölümlerinin, bu büyük felaketten kurtulabilmek için tek şansı kalmıştı, o da girişimin başarısızlığa uğramasıydı.</p>
</body>
</html>
