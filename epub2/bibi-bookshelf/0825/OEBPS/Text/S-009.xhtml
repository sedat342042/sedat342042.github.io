<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>5</h1>

  <h3 class="sigil_not_in_toc">HER ŞEYDEN ÖNCE, KUZEY KUTBU CİVARINDA TAŞKÖMÜRÜ OCAKLARININ BULUNDUĞU KABUL EDİLEBİLİR Mİ?</h3>

  <p>Biraz mantıklı düşünebilen kişilerin aklına ilk gelen buydu.</p>

  <p>“Kutup yakınlarında neden taşkömürü ocakları olsun ki?” diye soruyordu bazıları.</p>

  <p>“Neden olmasın ki?” diye yanıtlıyorlardı diğerleri.</p>

  <p>Bilindiği gibi, yeryüzünün birçok bölgesinde kömür yatakları yaygın olarak bulunmaktadır. Avrupa’nın çeşitli ülkelerinde ve her iki Amerika’da sıklıkla rastlanmaktadır. Hatta, Birleşik Devletler’in en yoğun rezervlere sahip olduğu bile söylenebilir. Dahası, ne Afrika’nın, ne Asya’nın, ne de Okyanusya’nın kömürden yana sıkıntısı olmadığı bilinmektedir.</p>

  <p>Dünya hakkındaki bilgimiz arttıkça, her jeolojik katmanda bu damarlardan bol miktarda bulunduğunu öğreniyoruz, antrasit ilkel zaman katmanlarında, taşkömürü daha üst karbonlu katmanlarda, stipit, ikinci, linyit ise üçüncü zaman katmanlarında yer almaktadır. Bu yanıcı maddenin eksikliği, yüzyıllarla ifade edilebilecek bir dönemden önce hissedilmeyecektir.</p>

  <p>Bununla birlikte, yalnızca İngiltere’nin, bir yılda çıkardığı kömür miktarı, yüz altmış milyon ton olup, bütün dünyada bu rakam, dört yüz milyon tona ulaşmaktadır. Sınai alandaki gelişmeler dikkate alındığında, tüketimin giderek artacağı öngörülmektedir. Elektriğin, devindirici güç olarak buharın yerini alması da çok şey değiştirmeyecek, bu gücün üretimi için de aynı oranda taşkömürü tüketilecektir. Sanayinin midesi tıpkı “kömürobur” bir hayvan gibi kömürden başka bir şeyi kabul etmediği için, onu iyi beslemek gerekecektir.</p>

  <p>Kömür, yalnızca yanıcı özelliğiyle değil, toprakta bol bulunmasından dolayı çeşitli ürünlerin ve yan ürünlerin hammaddesi olarak kullanılmasıyla da önemli bir yer tutmaktadır. Laboratuvar kaplarında uğradığı değişimler sayesinde, onu boyayabilmekte, tatlandırabilmekte, kokulandırabilmekte, buharlaş-tırabilmekte, saflaştırabilmekte, ısıtabilmekte, aydınlatabilmekte ve elmasa dönüştürerek, aksesuvar olarak kullanabilmekteyiz. Kömür en az demir kadar, hatta ondan daha önemli bir maden olarak ağırlığını hissettirmektedir.</p>

  <p>Ne mutlu ki, yerkürenin bileşiminde yüksek oranlarda bulunan bu metal hiç tükeneceğe benzememektedir.</p>

  <p>Aslında Dünya, sağlam kayaların ve suyun, üzerini camekân gibi kapladığı, kaynayan akışkan halindeki az çok karbonlanmış bir demir kütlesine benzetilebilir. Tıpkı su ve taş gibi, diğer metaller, dünyanın ağırlığında önemli bir yer tutmazlar.</p>

  <p>Ancak, demir tüketimi sonu gelmeyecek gibi görünen bir kaynak tarafından güvence altına alınmış olsa bile, taşkömürü için aynı şey geçerli değildir. Gelecek üzerine planlar yapan aklı başında kimselerin, tükenmesi yüzyıllar sürecek olsa dahi, öngörücü doğanın jeolojik zamanlardan beri sakladığı madenkömürlerini şimdiden aramaya başlamaları gerekmektedir.</p>

  <p>“Harika!” diye yanıtlıyordu muhalifler.</p>

  <p>Her yerde olduğu gibi Amerika’da da, kıskanan ya da kin duyan kişilerin girişime kara çalmaya çalıştıkları görülüyordu, karşı çıkmanın tadını çıkarmak için karşı çıkanlardan ise burada hiç söz etmeyeceğiz.</p>

  <p>“Harika!” diyordu, bu muhalifler. “Ama, Kuzey Kutbu’nda kömürün ne işi olsun ki?”</p>

  <p>“Neden?” diye yanıtlıyorlardı Başkan Barbicane’in yandaşları, çünkü M.Blandet’nin teorisinde çok net olarak görüldüğü gibi, jeolojik oluşumlar döneminde, güneşin hacmi o derece fazlaydı ki, ekvator ile kutuplar arasındaki sıcaklık farkı önemsenmeyecek kadar azdı. İnsanoğlunun henüz dünya sahnesine çıkmadığı, gezegenimizin sürekli bir şekilde ısının ve nemin etkisi altında olduğu bu dönemlerde, kuzey bölgeleri uçsuz bucaksız ormanlarla kaplıydı.</p>

  <p>Şirkete gönül vermiş gazetelerin, dergilerin, bazen mizahi, bazen bilimsel başlıklarla, kamuoyunun gündemine yerleştirmeye çalıştıkları konu buydu. Dünyanın şu anki halini almasından önce, yerküreyi altüst eden büyük sarsıntılar sırasında derinliklere gömülen bu ormanlar, zamanın, suların ve iç sıcaklığın etkisiyle, hiç kuşkusuz taşkömürüne dönüşmüşlerdi.</p>

  <p>Bu varsayıma dayanılarak, kutup bölgesinin zengin taşkömürü yataklarıyla, madencinin kazmasını beklediği ileri sürülebilirdi.</p>

  <p>Bunun dışında yadsınamayacak gerçekler de vardı. Basit olasılıklara bel bağlamak istemeyen gerçekçi zekâlar, kutup topraklarında bulunduğundan emin oldukları değişik kömür çeşitlerini araştırma eğilimindeydiler.</p>

  <p>Birkaç gün sonra, Binbaşı Donellan, <i>Two Friends</i> meyhanesinin en kuytu köşesinde, sekreteriyle aynı konuyu görüşüyordu.</p>

  <p>“Acaba,” diyordu Dean Toodrink, “bu Allah’ın cezası Barbicane haklı olabilir mi?” “Mümkündür,” diye yanıtladı Binbaşı Donellan, “hatta kesinlikle haklıdır.”</p>

  <p>“Ama, o zaman, kutup bölgelerinin altında bir hâzinenin yattığını kabul etmemiz gerekecek!”</p>

  <p>“Kuşkusuz!” diye karşılık verdi binbaşı. “Eğer Kuzey Amerika’da, bu yanıcı madenin geniş yatakları varsa ve her gün buna yenileri ekleniyorsa, en az bir o kadar da keşfedilmeyi bekleyen var demektir Bay Toodrink. Zaten görünüş ve oluşum açısından, Kuzey toprakları Amerikan kıtasının devamıymış izlenimi veriyor. Özellikle Grönland, Yeni Dünya’nın uzantısı olduğunu çok açık bir şekilde belli ediyor, tıpkı...”</p>

  <p>“Tıpkı gövdesine kavuşmak isteyen bir at başı gibi,” diye tamamladı, Binbaşı Donellan’ın sekreteri.</p>

  <p>“Şunu da eklemek isterim ki,” diye sözlerini sürdürdü binbaşı, “Profesör Nordenskiöld, Grönland’da yaptığı incelemeler sırasında, önemli miktarda fosil bitkinin üzerini kaplayan ve kumtaşlarından, yaprak-kayaçlardan ve linyit tabakalarından oluşmuş tortullarla karşılaştı. DanimarkalI Stoenstrup, yetmiş bir maden yatağına rastladığı Disko dolaylarında, bir zamanlar kutup ekseninin etrafında kümelenen sıkı bir bitki örtüsünün kalıntısı olduğu anlaşılan izlere ulaştı.”</p>

  <p>“Ama daha yukarıda?..” diye sordu Dean Toodrink.</p>

  <p>“Daha yukarıda ya da daha uzakta,” diye karşılık verdi binbaşı, “kuzeye doğru gidildiğinde, taşkömürü kaynaklarına erişilebileceği bilimsel olarak kanıtlanmış durumda ve görünen o ki, onu toplamak için yalnızca eğilmek gerekiyor. Ayrıca, bu bölge topraklarında kömürün bu kadar yaygın olduğu düşünüldüğünde, yatakların yerkabuğunun derinliklerine kadar uzandığı düşünülemez mi?”</p>

  <p>“Binbaşı Donellan haklıydı. Kuzey Kutbu’nun jeolojik oluşumları hakkında derin bilgiye sahip olması, onu en tepkili İngiliz haline getiriyordu. Ve belki de meyhanenin gediklilerinin kulak kabarttığını fark etmese, daha uzun süre konuşacaktı. Her ikisi de tedbirli davranarak, sözü kısa kesmeye karar verdiler. Dean Toodrink görüşmeyi bitirmek üzere son bir gözlemini aktardı.</p>

  <p>“Bir şey dikkatinizi çekti mi Binbaşı Donellan?”</p>

  <p>“Ne gibi?”</p>

  <p>“Kutup ve taşkömürü yataklarıyla ilgili bir girişimde, mühendislerin ya da en azından gemicilerin bulunması gerekirken, topçuların orada ne aradıklarını hiç düşündünüz mü?”</p>

  <p>“Haklısınız,” diye yanıtladı binbaşı, “çok şaşırtıcı bir durum.”</p>

  <p>Bununla birlikte, gazeteler, her sabah, maden yataklarıyla ilgili karşılıklı atışmalara sahne oluyordu...</p>

  <p>“Maden yatakları mı? Hani neredeler?” diye soruyordu, <i>Pall Mail Gazette</i>, üst sınıf İngiliz tüccarlarının etkisi altında attığı öfkeli manşetlerle, North Polar Practical Association’ın kanıtlarını çürütmeye çalışırken.</p>

  <p>“Neredeler?” diye yanıtladılar, Başkan Barbicane’in Charleston’daki kararlı yandaşları, <i>Daily</i> News’teki yazılarıyla. “Ama, önce, 1875-76’da, seksendördüncü paralelin sınırında, gürgenler, kavaklar, fındık ağaçları ve kozalaklıları içeren miyosen bir floranın varlığını işaret eden tabakalara ulaşan Yüzbaşı Nares’i anmamız gerek.”</p>

  <p>“Ve, 1881-1884’te,” diye ekliyordu <i>New York Witness</i>’in bilim tarihçisi, “Teğmen Greely’nin Lady-Franklin Körfezi yolculuğu sırasında, Watercourse Koyu’ndaki Conger kalesinin yakınlarında, yurttaşlarımız bir kömür yatağı bulmamışlar mıydı? Yine Doktor Pavy, öngörücü doğanın, bir gün, bu hüzünlü toprakların soğuğuyla başa çıkabilmek için saklamış olduğu kömür depolarını kastederek, bölgenin bu madde açısından bir hayli zengin olduğunu savunmamış mıydı?”</p>

  <p>Yürekli Amerikan kâşiflerinin isimlerinin geçtiği bu inandırıcı kanıtlar karşısında, Başkan Barbicane’in rakipleri verecek yanıt bulamıyorlardı. Yoksa, “Kuzey Kutbu’nda kömür ne arar ki?” düşüncesinin savunucuları, “neden olmasın ki?” görüşünün yandaşlarının haklılığını kabul etmeye mi başlamışlardı?</p>

  <p>Evet! Kömür vardı -ve büyük bir olasılıkla fazlasıyla vardı. Bir zamanlar, zengin bir bitki örtüsüyle kaplı olan kutup topraklarının derinlikleri, bu değerli yakıtı bol miktarda içeriyordu.</p>

  <p>Kutup topraklarında taşkömürünün varlığı konusunda köşeye sıkışan muhalifler, meseleyi farklı bir platforma taşıyarak, rövanşı almaya çalışıyorlardı.</p>

  <p>“Kabul!” dedi Binbaşı Donellan, Gun-Club’ın salonunda, Başkan Barbicane’e içtenlikle seslenerek başlattığı sözlü tartışma sırasında. “Tamam! Kabul ediyorum, hatta doğruluyorum. Şirketinizce satın alınan bölgede taşkömürü var. Ama, o zaman gidip işletsenize!..”</p>

  <p>“Zaten, biz de bunu yapacağız,” diye sakince yanıtladı Impey Barbicane.</p>

  <p>“Şimdiye dek, hiçbir kâşifin ötesine geçmeyi başaramadığı seksendördüncü paraleli aşsanıza!”</p>

  <p>“Aşacağız!”</p>

  <p>“Öyleyse kutba da ulaşın!”</p>

  <p>“Ulaşacağız!”</p>

  <p>Gun-Club’ın başkanının soğukkanlı ve kendinden son derece emin yanıtlarını duyanların, bir düşüncenin bu kadar kesin bir şekil-de savunulduğunu görenlerin, ne kadar inatçı olsalar bile, kafaları karışıyordu. Geçmişteki yeteneklerinden hiçbir şey kaybetmemiş, bir kronometre kadar dakik, en tehlikeli girişimlere bile pratik çözümler getirebilen, soğuk, sakin, maceracı bir adamla karşı karşıya olduklarını hissediyorlardı. Her ne kadar Binbaşı Donellan rakibini alt etmek için öfkeli bir arzu duyuyorsa da, bu saygıdeğer ama bir o kadar da fırtınalı beyefendiyi yakından tanımış olanlara kulak vermek gerekliydi. Başkan Barbicane, moral ve fizik açıdan çok sağlamdı, fırtınalara ve dalgalara karşı koyacak güçteydi, Napolyon’un bir metaforunu kullanmak gerekirse, “gemisinin su altında kalan kısmı yeterince fazlaydı. Düşmanları, rakipleri ve onu çekemeyenler bunu iyi bilirlerdi?”</p>

  <p>Yine de, nasıl ki soytarıların ağzından soğuk şakaların dökülmesi engellenemezse, yeni şirkete karşı duyulan öfkenin dışa vurulması da bu şekilde olmuş, iş giderek karikatürize edilmeye başlanmıştı. Özellikle, Avrupa’da ve dolarların, poundları yendiği bu savaştaki başarısızlığı hazmedemeyen Birleşik Krallıkla, Gun-Club’ın başkanı, en gülünç projeler içinde resmedilmekteydi.</p>

  <p>Bak sen şu yankee’ye! Demek şu ana kadar kimsenin ayak basamadığı Kuzey Kutbu’na ulaşacaktı! Demek, diğer bölgeler günlük hareketlerini yaparken, daima hareketsiz duran, yer yuvarlağının tek noktasına, Birleşik Devletler bayrağını dikecekti!</p>

  <p>işte, o zaman, karikatürcüler dilediklerini çizmekte özgürdüler.</p>

  <p>Avrupa’nın büyük şehirlerindeki kitabevleri ve gazete bayilerinin vitrinlerinde olduğu gibi konfederasyonunkilerde de Başkan Barbicane’i kutba ulaşmak için en çılgın yöntemleri denerken gösteren krokiler ve resimler görülmeye başlamıştı.</p>

  <p>Birinde, gözüpek Amerikalı, Gun-Club üyelerinin desteğiyle, elinde kazmasıyla, suya gömülmüş buz kitlelerinin arasından bir deniz altı tüneli kazarak, doksanıncı derece kuzey enlemindeki eksen noktasına ulaşmaya çalışıyordu.</p>

  <p>Diğerinde, Impey Barbicane yanında kendine çok benzeyen J.-T.Maston ve Yüzbaşı Nicholl ile birlikte, balonla arzulanan bölgeye iniş yapıyordu, binlerce tehlikeyi barındıran ürkütücü bir yolculuktan sonra her birinin elinde yarım librelik kömür parçaları görülüyordu. Kuzey kutup bölgelerinin meşhur yataklarındaki kömürün hepsi bu kadardı.</p>

  <p><i>Punch</i> isimli İngiliz gazetesinin bir sayısında, karikatüristlerin gözüne en az Barbicane kadar batan J.-T. Maston görülüyordu.</p>

  <p>Kutbun manyetik çekim gücüne kapılan Gun-Club’ın sekreteri, metal kancasıyla toprağa sıkıca tutunuyordu.</p>

  <p>Burada şunu da belirtelim ki, ünlü hesapçı, dış görünüşünü hedef alan bu tür bir şakaya işin gülünç yanından yaklaşarak bakabilecek hoşgörüye sahip değildi. Fazlasıyla incinmişti ve hemen aklımıza geleceği gibi, Bayan Evangelina Scorbitt bu incinmişliği paylaşacak son kişi değildi.</p>

  <p>Brüksel’de yayımlanan <i>Lanterne magique</i>’teki diğer bir resimde, Impey Barbicane ve şirketin yönetim kurulu üyeleri, alevlerin arasında yanmaz salamandra sobaları olarak gösteriliyordu. Paleokristik okyanusun buzlarını eritmek için bütün yüzeye alkol döküp sonrada tutuşturmaya karar vermişlerdi -böylece kutup havuzunu devasa bir <i>punch</i> bolüne çevireceklerdi. Bu arada, <i>punch</i> sözcüğü ile oynayan Belçikalı desinatör, Gun-Club’ın başkanını gülünç bir soytarı<a href="../Text/DiPNOTLAR.xhtml#a21" id="k21"><sup>21</sup></a> olarak gösterme saygısızlığından kaçınmamıştı.</p>

  <p>Ancak, tüm karikatürler arasında en çok ilgi çekeni, <i>Charivari</i> adlı bir Fransız gazetesinde, çizimci Stop’un imzasıyla yayımlanan oldu. Kapitone mobilyalarla döşenmiş bir balina midesinde, Impey Barbicane ve J.-T. Maston, hedeflerine ulaşmayı beklerken, masaya oturmuş satranç oynuyorlardı. Başkan ve sekreteri, dev bir deniz memelisi tarafından yutulmak konusunda tereddüt etmeyip ve bu son model yunuslarla yeni bir yolculuk modası yaratarak, bankizleri aşarak, erişilmez Kutup bölgesine varmayı planlıyorlardı.</p>

  <p>Aslında, yeni şirketin soğukkanlı yöneticisi, kalem oyunlarındaki bu aşırılıkları pek de önemsemiyordu. Dilediklerini söyleyebilirler, taklit yapabilirler, karikatür çizebilirlerdi. Onun kafası yalnızca kendi işiyle meşgüldü.</p>

  <p>Federal hükümetin kutup bölgesinin işletme hakkını sonsuza dek, şirkete vermesi üzerine, yönetim kurulunca alman karar doğrultusunda, kamuoyuna, on beş milyon dolarlık bir yardım kampanyası için çağrı yapıldı. Piyasaya çıkarılan yüz dolarlık hisse senetleri peşin olarak satılacaktı. Barbicane ve Ort.’nın saygınlığı öyle büyüktü ki, kâğıtlar, destekçiler tarafından kapışıldı. Şunu da ekleyelim ki, hisseler konfederasyonun otuz sekiz eyaletinde de aynı ilgiyi görüyordu.</p>

  <p>“Daha iyi,” diye haykırdılar North Polar Practical Association’ın yandaşları. “Bu iş, yalnızca Amerikalıların eseri olacak.”</p>

  <p>Kısacası, Barbicane ve Ort.’nın itibarı öylesine büyüktü ki, destekçiler, sınai girişimlerin gerçekleşmesi konusunda sonsuz bir güvene sahiptiler, destekçilerin Kuzey Kutbu’nda taşkömürü olduğuna ve onların işletilebileceğine olan inancı öyle sarsılmazdı ki, yeni şirke’in sermayesi üç katma çıkmıştı.</p>

  <p>Bu durumda desteklerin üçte iki oranında indirilmesi gerekiyordu, 16 Aralık tarihinde şirketin sermayesi, on beş milyona çıkarıldı.</p>

  <p>Bu, Gun-Club’ın Dünya’dan Ay’a gülle göndermesi sırasında toplanan yardımın üç katına ulaşan bir tutardı.</p>
</body>
</html>
