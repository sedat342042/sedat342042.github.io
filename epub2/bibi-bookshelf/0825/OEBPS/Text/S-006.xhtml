<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>2</h1>

  <h3 class="sigil_not_in_toc">İNGİLTERE, HOLLANDA, İSVEÇ, DANİMARKA VE RUSYA’NIN TEMSİLCİLERİ OKUYUCUYA TANITILIYOR</h3>

  <p>Belge yanıtlanmayı hak ediyordu. Gerçi yeni şirket kutup bölgelerini satın aldığında, bu toprakların kesin sahibi, topraklarını durmaksızın genişletmekte olan Amerika, daha doğrusu Birleşik Devletler olacaktı. Daha birkaç yıl önce, kuzeybatıda Bering Boğazı ile kuzey sıradağları arasında kalan, Rusların terk ettiği önemli bir toprak parçasını sınırlarına dahil etmişti. Bu durumda, diğer devletlerin, federal cumhuriyetin kuzey bölgelerine doğru genişlemesini hoş karşılamayacağı düşünülebilirdi.</p>

  <p>Bununla beraber, bölgeye sınırdaş olmayan Avrupa ve Asya’nın çeşitli ülkeleri, sonucu belirsiz olan bu garip ihaleye katılmaya hevesli değildiler. Yalnızca kıyıları seksendördüncü enleme yakın olan devletler, resmi temsilcilerini ihalede haklarını korumak üzere görevlendirmişlerdi. Yine de gözü doymaz Ingiltere, temsilcisine ihalede kullanmak üzere küçümsenmeyecek bir kredi açmıştı. Şunu hemen belirtelim: kutup topraklarının mülkiyetinin devri, Avrupa’daki dengeler için herhangi bir tehdit oluşturmayacaktı, yani uluslararası bir anlaşmazlığa yol açması beklenemezdi. Bismark -büyük şansölye hayattaydı daha- kaim kaşlarını çatmaya bile gerek duymamıştı. Buna göre Baltimore’daki takdir komisyonunun önünde ihaleye katılarak Birleşik Devletleri zorlayacak beş ülke kalıyordu: İngiltere, Danimarka, İsveç-Norveç Birliği, Hollanda ve Rusya. Ticari değerinin çok tartışılabilir nitelikte olmasının dışında kayda değer bir özelliği bulunmayan bu buzul kümesinin mülkiyeti en çok arttıranda kalacaktı.</p>

  <p>Şimdi bu Avrupa ülkelerinin ihalenin kendilerinde kalmasını istemelerini akılcı hale getiren kişisel nedenleri sıralayalım.</p>

  <p>Yetmişinci paralelde konumlanmış Kuzey Burnu’nun sahibi olan İsveç-Norveç Birliği Spitzberg’e hatta daha da ötesi kutba kadar uzanan geniş alanlar üzerinde hak sahibi olduğunu açıkça söylüyordu. Nitekim, Norveçli</p>

  <p>Kheilhau ve ünlü isveçli Nordenskiöld, bu bölgelerin coğrafi keşiflerine katkıda bulunmamışlar mıydı? Bu tartışma götürmezdi.</p>

  <p>Danimarka ise şunu söylüyordu: kutup dairesinin hemen yakınındaki İzlanda ve Feroe Adaları kendi sınırları dahilindeydi, kutup bölgesinin en kuzeyinde yer alan Davis Boğazındaki Disko Adası, Baffin Denizi’ndeki Holsteinborg, Proven, Godhavn, Upernavik ve Grönland’ın batı kıyısındaki yerleşim merkezleri kendi yönetimi altındaydı. Ayrıca, Rusya hesabına çalışsa da, Danimarka asıllı ünlü denizci Behring, ekibindeki otuz adamıyla, adını taşıyan adanın kıyısında sefalet içinde ölmeden on üç yıl önce, 1728’de ismini verdiği boğazı aşmamış mıydı? Daha da gerilere gidersek, 1519’da denizci Jean Munk Grönland’ın doğu kıyılarını keşfedip, önceden bilinmeyen birçok noktayı ortaya çıkarmamış mıydı? Demek ki Danimarkanm’da bölgenin sahibi olabilmek için önemli gerekçeleri vardı.</p>

  <p>16. yüzyıl sonlarından itibaren, HollandalI denizcilerden Barentz ve Heemskerk, Spitzberg ve Yeni Zemlya’ya ulaşmışlardı. 1611’de yetmişbirinci enlem derecesinde bulunan adaya adını vererek, ülkesinin topraklarına katmış olan; evlatlarından Jean Mayen’in gözüpek yolculuğunu da unutmamak gerek. Demek ki geçmişi Hollanda’yı görevini yerine getirmeye çağırıyordu.</p>

  <p>Ruslara gelince, Aleksis Çirikof 1751’de, Kuzey Buz denizi’nin sınırlarına ulaşan Paulutski, 1739’da bu bilinmeyen denizlere korkusuzca dalan Yüzbaşı Martin Spanberg ve Teğmen William Walton sayesinde, Asya ve Amerika’yı ayıran boğazda önemli araştırmalarda bulunmuşlardı. Yüz yirmi derecelik bir alanda, Kamçatka’nın en uç sınırlarına kadar uzanan, Samoyedlerin, Yakutların, Çukçilerin ve diğer sömürge halkların yaşadığı bu geniş Asya kıyısının durumu göz önüne alınırsa, Kuzey okyanusunun yarısı Rusların sayılmaz mıydı? Bunun dışında, 18. yüzyıl başlarında keşfedilen Liatkow Takımadası ve kutba dokuz yüz mil uzaklıktaki, yetmişbeşinci paralelde bulunan Yeni Sibirya ada ve adacıkları onun topraklarının bir parçası değil miydi? Nihayet, İngilizler, Amerikalılar, isveçlilerden önce 1764’te denizci Çitşagof iki kıta arasındaki uzaklığı kısaltmak için yeni bir kuzey geçidi aramamış mıydı?</p>

  <p>Yine de, yerkürenin bu ulaşılmaz noktasına sahip olabilmek için Amerikalıların özel bir ilgi gösterdiği ortadaydı. Sör John Franklin, arama çalışmalarına kendini adayan Grinnel, Kane, Hayes, Greely, De Long ve diğer yürekli denizcilerle, onlar da bölgenin bilinmez köşelerine yolculuk yapmışlardı. Onlarda, ülkelerinin, Bering Boğazı’ndan, Hudson Körfezi’ne kadar kutup çemberi doğrultusunda uzanan coğrafi konumunu öne sürebilirlerdi. Takımadanın binlerce adacığını hesaba katmasak bile, Wollaston, Prince-Albert, Victoria, Roi-Guillaume, Melville, Cockburne, Banks, Baffin gibi adalar ve topraklar onları seksendördüncü enleme bağlayan uzantılar değil miydi? Ayrıca, Kuzey Kutbu’nun kesintisiz bir çizgiyle dünyanın en büyük kıtalarından biriyle birleştiği düşünüldüğünde, Amerika’nın, Asya ve Avrupa’ya göre daha avantajlı bir konumda olduğu bilinen bir gerçek değil miydi? Demek ki hiçbir şey federal hükümetin, bir Amerikan kuruluşu aracılığıyla, bölgenin mülkiyetini almak için getirdiği teklif kadar doğal olamazdı ve sözü geçen alanın sahibi olması tartışma götürmeyen bir devlet aranıyorsa, o Amerika Birleşik Devletleri’ydi.</p>

  <p>Bununla birlikte, Kanada ve İngiliz Kolombiyası’nı egemenliği altında tutan ve kutup yolculuklarında birçok denizcisini yitiren Birleşik Krallık’ın da bu yeryüzü parçasını geniş sömürge imparatorluğuna katmak için yeterli nedenleri olduğunu unutmamak gerekti. Bu yüzden gazetelerinde sonu gelmeyen, hararetli tartışmalar yaşanıyordu.</p>

  <p>Ünlü İngiliz coğrafyacısı Kliptringan Times’ ta yayımlanan ve büyük ilgi uyandıran makalesinde şunları yazıyordu: “Evet, İsveçlilerin, Danimarkalıların, HollandalIların, Rusların ve Amerikalıların bölge üzerinde hak iddia etmeleri son derece doğaldır! Ancak Ingiltere’nin, bu toprakların mülkiyetinin başkalarına geçmesini kabul etmesi mümkün değildir. Zaten yeni kıtanın kuzey bölümü kendi sınırları içinde kalmıyor mu? Bu bölgeyi oluşturan adalar ve topraklar, 1739’da Willoughi’nin Spitzberg ve Yeni Zemlya’ya ulaşmasıyla başlayan ve 1753’te Mac Clure’ün gemisiyle kuzeybatı geçidini aşmasıyla nihayetlenen bir süreçte, kendi denizcileri tarafından keşfedilmedi mi?”</p>

  <p>“Ve sonra,” diye yazıyordu Amiral Fize, <i>Standard</i> gazetesinde, “acaba Frobisher, Davis, Hail, Weymouth, Hudson, Baffin, Cook, Ross, Parry, Bechey, Belcher, Franklin, Mulgrave, Scoresby, Mac Clintock, Kennedy, Nares, Collinson, Archer, Anglo Sakson kökenli değil miydiler? Ve hangi ülke, henüz bu denizcilerin erişemedikleri kuzey bölgelerinin daha ileri noktalarına ulaşabildiğini iddia edebilirdi?”</p>

  <p>“Tamam,” diye karşılık verdi Kaliforniya’da yayımlanan <i>Courrier de San-Diego</i> gazetesi, “mademki mesele Birleşik Devletler ile Ingiltere arasında bir onur savaşı haline dönüşmeye başladı, o zaman konuyu doğru bilgilerin ışığında tartışalım: Eğer, Nares seferi sırasında İngiliz Markham’in 83° 20’ kuzey enlemine ulaştığı öne sürülüyorsa, Amerikalı Lockwood ve Brainard’in Greely seferinde, otuz sekiz yıldızlı Birleşik Devletler bayrağını, bu noktanın on beş dakika ilerisindeki 83° 35’ da dalgalandırarak, Kuzey Kutbu’na en çok yaklaşan olma onuruna kavuştuklarını da kabul etmek gerekir!”</p>

  <p>Ve böylece saldırılar ve yanıtları sürüp gidiyordu.</p>

  <p>Nihayet, kuzey bölgelerindeki bu gözükara yolculuklara katılan denizciler silsilesinin ataları olarak, 1498 ve 1500’de Grönland ve Labrador’u keşfeden Venedikli Cabot’yu ve Portekizli Cortereal’i de anmamız gerek. Ancak ne İtalya ne de Portekiz, bu bölgenin nimetlerinden hangi ülkenin faydalanacağını önemsemeyerek, ihaleye katılmayı akıllarından geçirmemişlerdi.</p>

  <p>Dolar ve sterlin desteğiyle, gerçek anlamda sadece Amerika ile Ingiltere arasında çetin bir mücadele yaşanacağı anlaşılıyordu.</p>

  <p>Bu arada, kuzey bölgelerine sınırdaş olan ülkelerde, North Polar Practical Association’ın önerisi, ticari ve bilimsel kongrelerde titizlikle incelenmişti. Hararetli tartışmalardan sonra, 3 Aralık tarihinde, Baltimore’da yapılacak ihaleye katılma kararı alınmış, temsilcilere belirlenen limiti aşamayacakları bir kredi ayrılmıştı. Satış sonunda elde edilecek gelir, bölgedeki tüm haklarından vazgeçmeleri karşılığında tazminat olarak beş devlet arasında bölüşülecekti.</p>

  <p>Birkaç önemsiz tartışmanın da çözülmesiyle, mesele karara bağlandı, ilgili devletler, ihalenin federal hükümetin belirlediği gibi Baltimore’da yapılmasını kabul ettiler. Temsilciler kredi mektuplarıyla birlikte, Londra’dan, Lahey’den, Stockholm’den, Kopenhag’dan, Petersburg’dan yola çıkarak, satış için kararlaştırılan tarihten üç hafta önce, Birleşik Devletler’e vardılar.</p>

  <p>O tarihte Amerika hâlâ, ismine yalnızca 7 Kasım tarihli <i>New York Herald</i> gazetesinde rastladığımız, North Polar Practical Association’ın adamı, şu William S. Forster tarafından temsil ediliyordu.</p>

  <p>Avrupa devletlerinin temsilcilerini de, bazı özelliklerinden söz ederek, tanıtmamız yerinde olur.</p>

  <p>Hollanda Hindistanı’nın eski elçilik müsteşarı olan Jacques Jansen, elli üç yaşında, tıknaz, kısa kollu, kısa çarpık bacaklı bir adamdı. Alüminyum çerçeveli gözlüğü, yuvarlak, kanlı canlı yüzü, haleli saçları ve kırlaşmış favorileriyle, böyle bir girişimin pratik sonuçlan konusunda biraz kuşkulu dürüst bir insana benziyordu.</p>

  <p>Danimarka: Grönland sömürgesinin geçmişteki vali yardımcısı olan Eric Baldenak Danimarka’yı temsil ediyordu, bir omzu daha aşağıda duran, orta boylu, göbekli, koca kafalı bir adamdı. Burnunun ucu, defterlerin, kitapların içine gömülecek kadar miyop olduğu belli oluyordu. Ülkesinin doğal sahibi olduğuna inandığı kuzey bölgeleri söz konusu olduğunda, hiç ödün vermeyecek gibi görünüyordu.</p>

  <p>İsveç ve Norveç: ihaleye, İsveç-Norveç Birliği adına, Nordenskiöld seferinin en ateşli destekçilerinden biri olan, Christiania Üniversitesi kozmografi profesörü Jan Harald katılıyordu. Al yanakları, olgun buğday sarısı saç ve sakalıyla tam bir kuzeyli görüntüsü sergiliyor, Paleokristik denizlerle kaplandığına adı gibi emin olduğu kutup bölgesinin beş kuruş etmeyeceğine inanıyordu. Yine de görevini yerine getirmek için orada bulunuyordu.</p>

  <p>Rusya: Rusya’yı temsil etmekle görevlendirilen Albay Boris Karkof, uzun boyu, sert bakışları, ahenk içindeki saçı, sakalı, bıyığı ile, yarı asker, yan diplomat bir görünüm sunuyordu. Eli alışkanlıkla, bir zamanlar taşıdığı kılıcının kabzasına uzanıp onu yerinde bulamadığında canı sıkılıyordu. North Polar Practical Association’ın önerisinin altında yatan gerçeği ortaya çıkarmaya çalışırken, bunun ileride uluslararası bir çatışmaya yol açıp açmayacağını düşünüyordu.</p>

  <p>Son olarak, İngiltere: Binbaşı Donellan ve yardımcısı Dean Toodrik gelmişlerdi. Ticari ve sınai yönelimleri adına, kendini, yeryüzünün kimseye ait olmayan, kuzey, güney ve ekvator topraklarının doğal sahibi gibi gören Birleşik Krallık’ın iştahı ve açgözlülüğü yüzlerinden akıyordu.</p>

  <p>Bu Binbaşı Donellan, iri kemikleri vücudunun köşelerinde belirginleşen, ince, uzun bir adamdı. Suçulluğununkine benzeyen boynu, Palmerston’u<a href="../Text/DiPNOTLAR.xhtml#a1" id="k1"><sup>1</sup></a> andıran kafasını oynak omuzlarına bağlıyordu. Altmış yaşlarında olmasına rağmen oldukça dinç görünüyordu -bu özelliğini, Hindistan ile Birmanya arasındaki sınırın belirlenmesi sırasındaki çalışma temposuyla kanıtlamıştı. Hiç gülmüyordu, belki de hayatı boyunca hiç gülmemişti. Zaten gülmenin ne gereği vardı, bir lokomotifin, bir kaldıracın, bir buharlı geminin güldüğü hiç görülmüş müydü?</p>

  <p>Kırışık küçük gözleri, alnına düşmüş saçları ile konuşkan, neşeli, nüktedan bir genç olan sekreteri Dean Toodrink bu özellikleriyle binbaşıya hiç benzemiyordu. İskoçya doğumluydu, neşeli sohbetleri ve tekerlemeleri hiç şaşırmadan söylemesiyle tanınmıştı. Ancak, Büyük Britanya’nın kabul edilmesi en zor talepleri gündeme geldiğinde binbaşınınkinden hiç de aşağı kalmayan, uzlaşmaz, ödün vermez bir tavır takınıyordu.</p>

  <p>Bu iki temsilci, kuşkusuz Amerika’nın en zorlu rakipleri olacaktı. Kuzey Kutbu, tarihöncesi dönemlerden beri onlara aitti, sanki Yaratıcı, dünyanın kendi ekseni etrafında dönmesinin sorumluluğunu bile İngilizlere vermişti, bu ayrıcalığı kimseye kaptırmak istemiyorlardı.</p>

  <p>Bu arada Fransa’nın, temsilci gönderme konusunda bir kararı olmamasına rağmen, bir mühendisin “meslek aşkıyla” bu tuhaf ihaleyi yakından izlemek için orada bulunduğunu belirtmemiz gerek. Zamanı geldiğinde onunla tanışacağız.</p>

  <p>Nihayet, Kuzey Avrupa ülkelerinin temsilcileri Baltimore’a varmışlardı, adeta birbirleriyle ilişki kurmaktan korkarcasına, her biri farklı gemileri tercih etmişlerdi, ne de olsa rakiptiler. Hepsinin cebinde, ihalede üstünlüğü sağlamak için gerekli kredi vardı. Ancak, eşit silahlarla dövüşmeyecekleri de ortadaydı. Birisinin artırabileceği limit bir milyonu bile aşmazken, diğerininki bu miktarın çok üstündeydi. Ve gerçeği söylemek gerekirse, ulaşılması imkânsız görünen bu yeryüzü parçasını elde etmek oldukça pahalıya patlayacaktı! Bu bakımdan, en avantajlı görünen, Birleşik Krallık’ın, yüklü bir krediyle donattığı İngiliz temsilcisiydi. Bu kredi sayesinde, Binbaşı Donellan, İsveçli, DanimarkalI, HollandalI ve Rus rakiplerini alt etmekte zorlanmayacaktı. Ancak, söz konusu Amerika olunca iş değişiyordu, dolarların uçuştuğu bir arenada, onu yenmek daha zor olacaktı. Aslında, bu gizemli topluluğun, ihale için hatırı sayılır bir kaynak ayırdığını anlamak hiç de zor değildi. Büyük bir olasılıkla, milyonların su gibi akacağı ihale Birleşik Devletler ile Büyük Britanya’nın çekişmesiyle geçecekti.</p>

  <p>Avrupalı temsilcilerin gelmesiyle kamuoyunun ihaleye ilgisi daha da arttı, ilginç söylentiler gazete sayfalarını süslerken, kutup bölgesinin satışıyla ilgili çeşitli varsayımlar ortaya atılmaya başlandı. Ne yapılmak isteniyordu? Ve ne yapılabilirdi? Yeni ve Eski Dünya’nın buzluklarının bakımı dışında hiçbir şey! Hatta gazetenin biri, Paris’in <i>Figaro’</i>su, bu düşünceyi gülünç bir biçimde işledi. Ancak bunun için önce, seksendördüncü paralelin aşılması gerekiyordu.</p>

  <p>Bu arada, Atlantik ötesi yolculuklarında, birbirlerinden uzak durmaya özen gösteren temsilciler, Baltimore’a gelmelerinden kısa bir süre sonra, yakınlaşmaya başlamışlardı.</p>

  <p>Şimdi bunun nedenlerine bir göz atalım:</p>

  <p>Oraya vardıktan sonra her biri, diğerlerine fark ettirmeksizin, North Polar Practical Association ile ilişki kurmaya çalışmıştı. Bu işin altında neyin yattığını, şirketin bu satıştan ne gibi beklentileri olduğunu öğrenmek istiyorlardı. Oysa, şu ana kadar ne bir büroya ne de çalışanlara rastlanmamıştı. Görünen oydu ki, bilgi için başvurulması gereken, High-street’in, güvenilir morina depocusu William S. Forster’in konuyla ilgili bilgisi, sokaktaki sıradan bir hamaldan fazla değildi.</p>

  <p>Temsilciler, bu şekilde, hiçbir yere varamayacaklarını, halkın arasından yayılıp gelen, ipe sapa gelmez söylentilerle yetinmek zorunda kalacaklarını anlamaya başlamışlardı. Ortaya çıkmaya karar verene kadar şirketin esrarı çözülemeyecek miydi? Herkesin kendine sorduğu soru buydu. Kuşkusuz sessizliğini, satış işlemi yapılmadan önce bozmayacaktı.</p>

  <p>Sonunda, tanışmaya, görüş alışverişinde bulunmaya karar verdiler, hatta bazılarının akimdan, ortak düşman olarak kabul ettikleri bu Amerikan şirketine karşı birlikte hareket etme düşüncesi bile geçiyordu.</p>

  <p>Nihayet, 22 Kasım akşamı, Wolesley Oteli’nde Binbaşı Donellan ve sekreteri Dean Toodrink’in tuttuğu dairede bir araya geldiler. Aslında, bu ortak girişimin temelleri, diplomasi alanındaki deneyimleriyle tanınan Albay Boris Karkofun usta manevraları sayesinde atılmıştı.</p>

  <p>Görüşmede her şeyden önce, şirketin kutup bölgesinin mülkiyetini alarak neyi hedeflediği tartışmaya açıldı. Profesör Jan Harald, görevdeşlerinin arasında konuyla ilgili herhangi bir bilgiye ulaşan olup olmadığını sordu. Ve yavaş yavaş, her biri, belgede danışman olarak tanıtılan William S. Fors ter ile iletişim kurmaya çalıştıklarını itiraf etmeye başladılar.</p>

  <p>“Ama, çuvalladım,” dedi Eric Baldenak.</p>

  <p>“Ben de ona ulaşamadım,” diye ekledi Jac-ques Jansen.</p>

  <p>“Bana gelince,” diye yanıtladı Dean Toodrink, “Binbaşı Donellan adına, High-street mağazalarını dolaştığımda, siyah elbisesinin üzerinde botlarından çenesine kadar yükselen beyaz önlüğüyle, silindir şapkalı, iriyarı bir adamla karşılaştım. Konuyla ilgili bilgi almak istediğimi söylediğimde, <i>South-Star</i>'ın, Newfo-undland’den, yüklü bir şekilde gelmek üzere olduğunu ve bana Ardrinell ve Ortakları hesabına büyük bir parti taze morina verebileceğini belirtti.”</p>

  <p>“Eh! iyi!” diye karşılık verdi, her şeyden kuşkulanan Hollanda Hindistanı eski müsteşarı, “paranı Buz Denizi’ne atmaktansa, bir gemi dolusu morina satın almak daha akıllıca olur.”</p>

  <p>“Sorun bu değil,” dedi Binbaşı Donellan, kesin ve kibirli bir ses tonuyla. “Söz konusu olan, bir gemi dolusu morina balığı değil, kutbun takkesi...”</p>

  <p>“Amerika’nın başına geçirmeye can attığı,” diye ekledi Dean Toodrink, taşı gediğine koymanın hoşnutluğuyla.</p>

  <p>“Bu yüzden nezle olabilir,” dedi Albay Karkof, zekice.</p>

  <p>“Sorunumuz bu değil,” diye yeniden sözü aldı Binbaşı Donellan, “ve toplantımızda şu nezle olma olasılığının ne yeri var anlamıyorum. Kesin olan şu ki North Polar Practical Association’ın -‘uygulamalı’<a href="../Text/DiPNOTLAR.xhtml#a2" id="k2"><sup>2</sup></a> sözcüğüne dikkatinizi çekerim beyler- şu yada bu nedenle, şimdilik, -şimdilik sözcüğüne de dikkatinizi çekerim beyler- Kuzey Kutbu’nu çevreleyen, seksendördüncü paralel ile sınırlanmış, dört yüz yedi bin milkarelik bir alanı satın almak istiyor.”</p>

  <p>“Bunu fazlasıyla biliyoruz Binbaşı Donellan,” diye çıkıştı Jan Harald. “Ama, bilmediğimiz bir şey varsa o da, şirketin, eğer kara parçaları denebilirse, bu kara parçalarını, deniz denebilirse bu denizleri, sınai anlamda nasıl işleteceğidir...”</p>

  <p>“Sorun bu değil,” diye üçüncü kez yanıtladı Binbaşı Donellan. “Bir devlet, bedelini ödeyerek, coğrafi konumu açısından, İngiltere’ye ait olarak kabul edilen bir alanı satın almak istiyor...”</p>

  <p>“Bence, Rusya’ya ait olan,” dedi Albay Karkof.</p>

  <p>“Hollanda’ya,” dedi Jacques Jansen.</p>

  <p>“İsveç-Norveç Birliği’ne,” dedi Jan Harald.</p>

  <p>“Danimarka’ya,” dedi Eric Baldenak.</p>

  <p>Beş temsilci de, horoz gibi dikilmişlerdi, görüşmenin yakışıksız sözlerle sona erebileceğini hisseden Dean Toodrink araya girdi:</p>

  <p>“Baylar,” dedi yatıştırıcı bir ses tonuyla, “şefim Binbaşı Donellan’ın sıklıkla kullandığı sözcükleri ödünç alarak, şunu belirtmek isterim ki, sorun bu değil. Kutup bölgelerinin satışıyla ilgili prensip karan alındığına göre, zaten, bu bölgenin mülkiyeti, temsilcisi olduğunuz devletler arasında, ihalede en yüksek bedeli ödeyenin olacak. Madem İsveç-Norveç Birliği, Rusya, Danimarka, Hollanda ve Ingiltere temsilcilerine, bu ihale için gerekli krediyi açmış bulunuyor, bir sendikada olanaklarımızı birleştirerek, Amerikan şirketinin karşısına, başa çıkamayacağı bir güçle dikilmemiz daha yerinde olmaz mı?”</p>

  <p>Temsilciler göz göze geldiler. Galiba, Dean Toodrink işin püf noktasını bulmuştu. Bir sendika... Günümüzde, bu sözcük her ihtiyacı karşılıyor. Sendikalaşmak, tıpkı soluk almak, yemek, içmek, uyumak gibi doğal bir eylem haline dönüşüyor. İş dünyasında olduğu gibi politikada da, hiçbir şey bu sözcük kadar çağdaş değil.</p>

  <p>Yine de karşı çıkmaları ya da daha doğrusu bir açıklama istemeleri gerekmiyor muydu? Jacques Jansen, görevdeşlerinin hislerine tercüman oldu:</p>

  <p>“Ya sonra?...”</p>

  <p>Evet!... ihaleyi sendikanın kazandığı varsayılırsa ne olacaktı?</p>

  <p>“Bana öyle geliyor ki İngiltere!..” dedi Binbaşı Donellan, sertçe.</p>

  <p>“Ve Rusya!...” dedi albay kaşlarını hiddetle çatarak.</p>

  <p>“Ve İsveç-Norveç Birliği!” dedi, Jan Harald.</p>

  <p>“Ve Hollanda!” diye ekledi, müsteşar.</p>

  <p>“Tanrı, Danimarka’yı DanimarkalIlara verdiğinde...” diye görüş belirtti, Eric Baldenak.</p>

  <p>“Kusura bakmayın ama,” diye araya girdi, Dean Toodrink, “Tanrı tarafından verilen tek ülke var, o da İskoçya.”</p>

  <p>“Nedenini açıklayabilir misiniz?” diye sordu, İsveç temsilcisi.</p>

  <p>“Şair, '<i>Deus nobis Ecotia fecit'<a href="../Text/DiPNOTLAR.xhtml#a3" id="k3"><sup>3</sup></a></i> dememiş mi?” diye lafı yapıştırdı bu komik adam, Virgilius’un ilk şiirinin altıncı mısrasındaki <i>hoec otia</i>’yı kendince tercüme ederek.</p>

  <p>Binbaşı Donellan’ın dışında herkes gülmeye başladı, böylece toplantının tatsız bir mecraya sürüklenmesi, ikinci kez engellenmiş oluyordu.</p>

  <p>Ortamın uygun olduğunu sezinleyen Dean Toodrink sözlerine devam etti:</p>

  <p>“Beyler, birbirimize düşmemizin kimseye bir yararı yok, bir an önce sendikamızı kuralım...”</p>

  <p>“Ya sonra,” diye yineledi Jan Harald.</p>

  <p>“Sonra mı?” diye yanıtladı, Dean Toodrink. “Sonrası çok basit beyler, ihaleyi kazandığınızda, hep birlikte kutup bölgesinin mülkiyetini elinizde tutabilirsiniz, ya da ortaklar arasında belirlenecek uygun bir tazminat bedeli karşılığında, mülkün tamamına sahip olabilirsiniz. Ancak ulaşılması gereken öncelikli hedef, Amerikan temsilcilerini safdışı etmek olmalıdır!”</p>

  <p>Bu öneri en azından şu an için, herkesçe kabul edilebilirdi, ama bunca tartışmaya rağmen, ne işe yarayacağı belli olmayan bölgenin nihai sahibinin belirlenmesi gündeme geldiğinde, temsilcilerin saç saça -hepsinin saçı vardı- baş başa gelmekten geri durmayacağı ortadaydı. Yine de Dean Toodrink’in zekice belirttiği gibi, Birleşik Devletler, her koşulda yarış dışında kalacaktı</p>

  <p>“Bana göre, akıllıca,” dedi Eric Baldenak.</p>

  <p>“Ustaca,” dedi Albay Karkof.</p>

  <p>“Zekice,” dedi Jan Harald.</p>

  <p>“Kurnazca,” dedi Jacques Jansen.</p>

  <p>“Çok İngilizvari,” dedi Binbaşı Donellan.</p>

  <p>Hepsi saygıdeğer görevdeşleriyle sonradan hesaplaşmak üzere, son sözlerini söylemişlerdi.</p>

  <p>“Böylece beyler, sendikalaştığımız takdirde, her devletin gelecekteki haklarının güvence altına alınacağı kesinleşmiş görünmekte...” diye, gelinen son aşamayı değerlendirdi Boris Karkof.</p>

  <p>Ortak bir görüşe varılmıştı.</p>

  <p>Şimdi yapılması gereken, her temsilcinin kullanabileceği kredinin sınırını açıklamasıydı. Kuşkusuz, North Polar Practical Association’ın kaynakları, bu kredilerin toplamını aşmaya yetmeyecekti.</p>

  <p>Soruyu, Dean Toodrink ortaya atmıştı.</p>

  <p>O zaman, işin rengi değişmiş, ortalığı sessizlik kaplamıştı. Kimse soruyu yanıtlamaya yanaşmıyordu. Sıra, cüzdanların ağırlığını belli etmeye, cebindekileri sendikanın kasasına boşaltmaya, ihalede fiyatı nereye kadar yükseltebileceğini açıklamaya gelince kimsenin ağzını bıçak açmıyordu, ilerde yeni ortakların arasında bir uyuşmazlık çıktığında ya da koşullar tek başlarına hareket etmeye zorladığında, güç bir duruma düşmüş olmazlar mıydı. Hiç çekinmeden görevdeşlerine karşı dolaplar çevirebilecek olan Binbaşı Donellan’ın aşağılamalarından bıkan Jan Harald’ın, onun hinliklerine sinirlenen Eric Baldenak’ın, onun entrikalarından sıkılan Jacques Jansen’in kurnazlıklarından incinen diplomat Karkofun durumları göz önüne alındığında, eldeki tüm kartları açıp, kredilerin sınırlarını açıklamak, riske atılmak olmayacak mıydı?</p>

  <p>Aslına bakılırsa, Dean Toodrink’in haklı ama zamansız sorusu, iki farklı şekilde yanıtlanabilirdi. Ya miktar abartılarak söylenecek -ki bu durum, ödeme aşamasına gelindiğinde, büyük sıkıntı yaratacaktı- ya da gülünç bir şekilde olduğundan çok düşük gösterilerek iş şakaya vurulacak ve soru geçiştirilmiş olacaktı.</p>

  <p>En ufak bir ciddiyet kırıntısı dahi taşımayan bu fikir, ilk önce, eski Hollanda Hindistanı müsteşarının aklına gelmişti, görevdeşleri de onu izlemekte gecikmediler.</p>

  <p>“Beyler,” dedi Hollanda’nın sesi, “üzgünüm ama ihalede verebileceğim en son fiyat elli riksdal’dir.<a href="../Text/DiPNOTLAR.xhtml#a4" id="k4"><sup>4</sup></a>”</p>

  <p>“Benimki de otuz beş rubleyi geçmiyor,” dedi Rusya.</p>

  <p>“Benim ki ancak yirmi kronor,” dedi İsveç-Norveç Birliği.</p>

  <p>“Benden de on beş kuron,” dedi Danimarka.</p>

  <p>“Peki o zaman,” diye yanıtladı Binbaşı Donellan, Büyük Britanya’ya özgü aşağılayıcı bir ses tonuyla, “demek ki, ihale sizin lehinize sonuçlanacak, çünkü İngiltere’nin bölge için ayırdığı kredi bir şilin altı penny’yi geçmiyor.”<a href="../Text/DiPNOTLAR.xhtml#a5" id="k5"><sup>5</sup></a></p>
</body>
</html>
