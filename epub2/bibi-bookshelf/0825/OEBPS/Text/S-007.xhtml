<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>3</h1>

  <h3 class="sigil_not_in_toc">KUZEY KUTUP BÖLGELERİ İHALESİ GERÇEKLEŞİYOR</h3>

  <p>1 Aralık’tâki ihale için, çoğunlukla mobilya, araç, gereç, müzik aletleri gibi taşınabilir eşyaların, resim, heykel gibi sanat eserlerinin, madalyaların, antikaların satışının yapıldığı müzayede salonunun seçilmesi kafalarda soru işaretleri uyandırıyordu. Taşınamaz bir mülk üzerindeki paydaşlığın giderilmesi türündeki işlemlerin, bir mahkeme heyetinin ya da noterin huzurunda yapılması gerekmiyor muydu? Nihayet, yeryüzünün bir bölümünün satışı sırasında, bir eksperin rolünün ne olduğu bir türlü anlaşılamıyordu. Ev eşyalarıyla bir tutulan bu yeryüzü parçası, yeterince taşınamaz bulunmuyor muydu?</p>

  <p>Aslında, bu durum, hiç de akla uygun görünmüyordu. Yine de Kuzey Kutbu bölgelerinin satışı bu koşullarda yapılacak, sözleşmenin gereklerine uyulacaktı. Ve, iyi düşünülürse, North Polar Practical Association’ın söz konusu bölgeyi sanki yeri değiştirilebilecek bir taşınabilir olarak gördüğü öne sürülemez miydi? Bu tuhaf durum, Amerika’da çok nadir bulunan keskin zekâlıların dahi kafasını karıştırıyordu.</p>

  <p>Bununla birlikte buna benzer bir olay daha önce de yaşanmış, gezegenimizin bir parçası, bir eksperin aracılığıyla, müzayede salonunda, açık artırmayla satılmıştı. Kuşkusuz, bu işlem de Amerika da gerçekleşmişti.</p>

  <p>Gerçekten de bundan birkaç yıl önce, Kaliforniya eyaletinin San Francisco şehrinde yapılan açık artırmada, Pasifik Okyanusu adalarından Spencer, Stockton’lu rakibi J. R.Taskinar’a göre beş yüz bin dolar daha fazla fiyat veren William W.Kolderup adlı parababasına satılmıştı. Adaya dört milyon dolar ödenmişti. Doğrusu, ekilmeye uygun tarlaları ve çayırları, verimli toprağı, ırmakları, ormanlarıyla yerleşmeye elverişli bir adaydı ve belki de aşılmaz bankizlerle kuşatılmış ve denizleri kimsenin yararlanamayacağı sonsuz buzullarla kaplı olan geleceği belirsiz bir bölgeyle kıyaslanması mümkün değildi. Şu halde, satışa çıkarılan bu ne idüğü belirsiz kutup parçasına, böyle yüksek bir fiyat verilmeyeceği öngörülebilirdi.</p>

  <p>Yine de, meselenin garipliği, işin ciddiyetini kavramamış olsa da, sonucunu sabırsızlıkla bekleyen yığınların ilgisini çekmişti. Mücadelenin çok ilginç olacağı tartışma götürmezdi.</p>

  <p>Zaten, Baltimore’a vardıkları andan itibaren, Avrupalı temsilciler kendilerini yoğun bir ilgi yumağı içinde bulmuşlar, kendileriyle görüşmek isteyen birçok kişiyi peşlerinden koşturmuşlardı. Satış Amerika’da yapılacağı için, kamuoyunun aşırı duyarlı hale gelmesinde şaşılacak bir şey yoktu. Amerika’da sansasyon yaratacak her olayda boy gösteren akıl almaz bahislerin bulaşıcı etkisi, İngiltere’de de yayılmaya başlamıştı. Amerikan konfederasyonunun ya da Yeni İngiltere’nin orta, batı, güney eyaletlerinde, her biri ülkelerinin çıkarlarını gözetmesine rağmen farklı görüşler ortaya çıkmaya başlıyordu. Kuzey Kutbu’nun, otuz sekiz yıldızlı bayraklarının kıvrımları altında güvencede olacağını umuyorlardı. Yine de kafalarda ufak tefek soru işaretleri yok değildi. Bu kaygıların nedeni ne Rusya, ne Danimarka, ne Hollanda, ne de İsveç-Norveç Birliğiydi, zaten onlara hiç şans tanımıyorlardı. Ama, Birleşik Krallık, topraklarını genişletme ve her şeye sahip olma tutkusuyla beslenen bildik inatçılığıyla gündemdeydi. Bu işe ayırdığı banknotlarının fazlalığı endişe yaratıyordu. Tıpkı at ya-rışlarında olduğu gibi oynanan bahisler, Amerika ve Büyük Britanya üzerinde yoğunlaşmıştı ve neredeyse başa baş gidiyorlardı, ama iş Danimarka, İsveç, Hollanda ve Rusya’ya gelince, bire 12 ve 13 1/2 vermelerine rağmen alıcı bulamıyorlardı.</p>

  <p>Satış saati öğlen on iki olarak belirlenmişti. Sabah saatlerinden itibaren, yığılan meraklıların kalabalığı yolu tıkamıştı. Daha bir gün önceden, kitlelerin heyecanı doruklara ulaşmıştı. Atlantik ötesinden gazetelere gelen telgraflar, Amerikalıların önerdiği bahislerden birçoğunun İngilizlerce kabul edildiğini bildiriyordu. Dean Toodrink, müzayede salonunda, bahis oranlarını açıklamakta gecikmeyecekti. Büyük Britanya hükümetinin, Binbaşı Donellan’ın kullanımı için yüklü miktarda kredi açtığı söylentiler arasındaydı. <i>New York Herald’ın</i> gözlemlerine göre, Amirallik lordları ihaleye gereken önemin verilmesini ve önceden tasarlandığı gibi, Kuzey kutup bölgelerinin adının, İngiliz sömürgeleri arasında anılmasını istiyordu.</p>

  <p>Bu haberlerden hangisinin doğru, bu söylentilerden hangisinin gerçeğe yakın olduğunu kimse bilmiyordu. Ama, aklı başında insanlar, tek başına bırakıldığı takdirde, North Polar Practical Association’ın, İngilizlerle başa çıkacak gücü olmadığını düşünüyorlardı. Bu durumu göz önünde bulunduran ateşli Yankee’ler Washington hükümeti üzerinde baskı oluşturmaya çalışıyorlardı. William S. Forster’in sakin görünümünde somutlaşan yeni şirket ise, adeta zaferinin kesinliğinden emin bir halde, bu restleşmeleri ciddiye almaz görünüyordu.</p>

  <p>Her geçen dakika, Bolton-street’teki kalabalık artıyordu. Kapıların açılmasından üç saat önce, satış salonuna ulaşmanın imkânı kalmamıştı. İzleyicilere ayrılan bölüm, şimdiden duvarları zorlayacak kadar dolmuştu. Avrupalı temsilciler için, en önde, bariyerlerle çevrilmiş, ayrı bir bölme oluşturulmuştu. Satışın evrelerini izleyebilmeleri ve arttırımlarını zamanında yapabilmeleri için uygundu bu.</p>

  <p>Eric Baldenak, Boris Karkof, Jacques Jansen, Jan Harald, Binbaşı Donellan ve sekreteri Dean Toodrink oradaydılar. Saldırıya hazırlanan askeri birlik gibi safları sıklaştırıyorlar, adeta Kuzey Kutbu’na baskın yapmaya hazırlanıyorlardı.</p>

  <p>Yüzündeki kayıtsız ifadeyle, sıradan biri gibi görünen morina depocusu da olmasaydı, ortalıkta Amerika’yı temsil eden kimsenin olmadığı söylenebilirdi. İzleyiciler arasında kimin en az heyecanlı olduğu sorulsa, onun ismi üzerinde görüş birliğine varılabilirdi, kuşkusuz Newfoundland’den yola çıkacak gemilere yüklenen morinalardan başka bir şey düşünmüyordu. Peki, bu kendi halinde adam aracılığıyla, belki de milyonlarca doları seferber edecek olan sermayedarlar neredeydi? Halkın merakını en çok uyandıran da buydu.</p>

  <p>Kimse J.-T.Maston ve Bayan Evangelina Scorbitt’in bu işin içinde olabileceklerine ihtimal vermiyordu. Zaten nasıl tahmin edilebilirdi ki? Kendilerine ayrılmış bölmenin dışında, Gun-Club’ın önde gelen üyeleri ve J.-T.Maston’ın meslektaşlarıyla çevrelenmiş bir halde, kalabalığın içinde kaybolmuşlardı. Görünüşte olaya karşı tamamen ilgisiz, sıradan izleyiciler gibiydiler. William S. Forster’in dahi onları tanır gibi bir hali yoktu.</p>

  <p>Bu özel durumda, müzayede salonlarının yerleşik kurallarının aksine, satılacak eşya halka gösterilemeyecekti. Kuzey Kutbu’nun, antika bir biblo gibi elden ele gezdirilerek, bütün ayrıntılarıyla incelenmesi mümkün değildi, ne büyüteçle bakılabilinir, ne de üzerindeki pasın sahte mi yoksa gerçek mi olduğunu anlamak için parmaklarla tırtıklanabilirdi. Yine de taş, bronz, demir gibi tarihöncesi çağlardan kaldığı hatta, dünyanın oluşumundan beri orada olduğu dikkate alınırsa, yeterince antika olduğu kabul edilebilirdi!</p>

  <p>Müzayede memurunun masasının üstünde, kutbun kendisi bulunmasa da, renkli çizgilerle kuzey bölgelerinin sınırlarını belirleyen büyük bir harita, ilgililerin görüşlerine sunulmuştu. Kutup dairesinin on yedi derece üzerindeki seksendördüncü paralel, görünür bir şekilde, kırmızı bir çizgiyle çevrelenerek, North Polar Practical Association’ın satışını istediği alan belirtilmişti. Bu bölgenin, üzeri yeterince kalın bir buz tabakasıyla kaplı bir denizden ibaret olduğu ilk akla gelenler arasındaydı. Ama, bu alıcıların bileceği şeydi. Alacakları malın özellikleri konusunda yanılmış olamazlardı.</p>

  <p>Saat on ikiyi vurduğunda, müzayede memuru Andrew R. Gilmour, duvar doğramasının arasından açılan küçük bir kapıdan salona girip, masasının önündeki yerini aldı. Çığırtkan Flint, şimdiden, kendini halktan ayıran bariyer boyunca, kafesteki ayı gibi belini kıra kıra, ağır adımlarla geziniyordu. Her ikisi de, bu işin sonunda alacakları yüzdenin dolgun olacağı düşüncesiyle memnun görünüyorlardı, paraları kasalarına yerleştirme zahmetine seve seve katlanacaklardı. Satış, doğal olarak Amerikan kurallarınca “cash” yani peşin olarak yapılacaktı. Satış bedeline gelince, ne kadar çok olursa olsun, eksiksiz olarak, bölgenin sahibi olamayacak ülkelerin adına, temsilcilerinin eline sayılacaktı.</p>

  <p>O anda, salonun çanı var gücüyle çalarak, dışarıya <i>-urbi et orbi<a href="../Text/DiPNOTLAR.xhtml#a6" id="k6"><sup>6</sup></a>-</i> açık artırmanın açıldığını duyurdu.</p>

  <p>Oldukça görkemli bir başlangıçtı. Yalnız salonda değil, bütün şehirde kalpler hızla çarpmaya başlamıştı. Bolton-street ve onunla kesişen sokaklardaki kalabalığın çalkantısı arasından yayılan bir uğultu bütün salonu kaplamıştı.</p>

  <p>Andrew R. Gilmour sözlerine başlamak için, kitlelerin dalgalanmasından kaynaklanan bu çağıltının durulmasını beklemek zorunda kaldı.</p>

  <p>Az sonra doğrularak, bakışlarıyla izleyicileri taradı, gözlüğünü göğsünün üstüne düşürdü, heyecanını belli eden bir sesle şöyle dedi:</p>

  <p>“Beyler, federal hükümetin önerisinin Yeni Dünya’nın çeşitli eyaletlerince, hatta Eski Kıtanın bazı devletlerince kabul edilmesi üzerine, Kuzey Kutbu ile şu an için seksendördüncü paralel arasında kalan kıtaların, denizlerin, boğazların, adaların, adacıkların, bankizlerin ve katı ya da sıvı olduğunu kesin olarak bilemediğimiz alanların satışına karar verilmiştir.” Sonra parmağını duvara doğrultarak: “Beyler, en son keşiflerden elde edilen bilgilerin ışığında hazırlanan haritaya göz atmak lütfunda bulunursanız, bu bölgenin yüzölçümünün, dört yüz yedi bin milkare olduğunu göreceksiniz. Satış işlemlerini kolaylaştırmak için arttırımların milkare üzerinden yapılması uygun görülmüştür. Böylece, bir sentlik<a href="../Text/DiPNOTLAR.xhtml#a7" id="k7"><sup>7</sup></a> bir yükseltme, dört yüz yedi bin sente, bir dolarlık bir yükseltme dört yüz yedi bin dolara tekabül edecektir. Biraz sessiz olalım, beyler!”</p>

  <p>Açıklamanın ayrıntılarına girilememişti, çünkü yığınların sabırsızlığı, temsilcilerin seslerini bastıracak bir homurdanmaya dönüşmüştü.</p>

  <p>Sisli havalardaki siren gibi gürleyen Flint’in müdahalesiyle sağlanan yarım yamalak sessizliği fırsat bilen Andrew R. Gilmour konuşmasına devam etti:</p>

  <p>“Başlamadan önce satış sözleşmesindeki maddelerden birini tekrar hatırlatmak isterim: Gelecekte oluşabilecek coğrafi ya da meteorolojik değişimlerin sonuçları ne olursa olsun, şu an için seksen dört derece kuzey enlemi ile sınırlanmış olan kutup taşınmazının mülkiyeti, satıcıların ilerideki itirazları dikkate alınmaksızın, açık artırmayı kazanan devletin olacaktır.”</p>

  <p>Kimilerine şaka gibi gelen, kimilerinin ise merakını uyandıran bu madde yine gündeme gelmişti.</p>

  <p>“Arttırma başlamıştır!” dedi, heyecanı artıran bir sesle.</p>

  <p>Fildişi tokmağı elinde titreşirken, genizden gelen bir sesle, her zamanki girişi yaptı:</p>

  <p>“Milkareye, on sente alıcımız var!”</p>

  <p>On sent ya da bir doların onda biri<a href="../Text/DiPNOTLAR.xhtml#a8" id="k8"><sup>8</sup></a> yani kuzey taşınmazının tamamı için başlangıç olarak, kırk bin yedi yüz dolar<a href="../Text/DiPNOTLAR.xhtml#a9" id="k9"><sup>9</sup></a> önerilmişti.</p>

  <p>Andrew R. Gilmour’un bu fiyata alıcısı olup olmadığına pek de aldırmayan Eric Baldenak hiç beklemeden, Danimarka hükümeti adına artırımını yaptı.</p>

  <p>“Yirmi sent!” dedi</p>

  <p>“Otuz sent!” dedi Jacques Jansen Hollanda adına.</p>

  <p>“Otuz beş,” dedi Jan Harald, İsveç-Norveç Birliği adına.</p>

  <p>“Kırk,” dedi Albay Boris Karkof, Rusya adına.</p>

  <p>Henüz yeni başlamasına rağmen açık artır-mada şimdiden, yüz altmış iki bin dolarlık<a href="../Text/DiPNOTLAR.xhtml#a10" id="k10"><sup>10</sup></a> bir bedele ulaşılmıştı.</p>

  <p>Şunu da belirtmemiz gerekir ki, o ana dek Büyük Britanya temsilcisi ağzını bile açmamış, hatta iyice sıktığı dudaklarını bile gevşetmemişti.</p>

  <p>Morina depocusu, William S. Forster kendi âlemine dalmış bir halde anlaşılmaz suskunluğunu koruyordu. Hatta o sırada, M<i>ercurial of New-Found-Land</i>’ın içine gömülmüş, Amerikan borsasındaki günlük tahıl ve yiyecek fiyatlarını inceliyordu.</p>

  <p>“Milkaresi, kırk sente!” diye tekrarladı Flint bülbülü andıran ses tonuyla, “kırk sente!”</p>

  <p>Binbaşı Donellan’ın dört görevdeşi birbirlerine baktılar. Daha yarışın başında, tüm kredilerini tüketmişler miydi? Şimdiden, suskunluğa mahkûm mu olmuşlardı?</p>

  <p>“Haydi, beyler,” diye yineledi Andrew R. Gilmour, “kırk sent! Yok mu arttıran?... Kırk sent!... Kutup takkesi bundan çok daha fazla eder...”</p>

  <p>“Saf buzdan yapılmış,” diye ekleyecekti sanki.</p>

  <p>Ama, Danimarka temsilcisi araya girdi:</p>

  <p>“Elli sent!”</p>

  <p>Ve Hollanda temsilcisi on sent daha yükseltti.</p>

  <p>“Milkaresine altmış sent verildi!” diye bağırdı Flint. “Söyleyecek bir şeyiniz yok mu?”</p>

  <p>Bu altmış sentle, şimdiden, iki yüz kırk dört bin iki yüz dolar<a href="../Text/DiPNOTLAR.xhtml#a11" id="k11"><sup>11</sup></a> gibi hiçte yabana atılmayacak bir fiyat ortaya çıkmıştı.</p>

  <p>İzleyiciler, Hollanda’nın artırımını hoşnutluk ifade eden bir mırıldanma ile karşıladı. İşin garip olduğu kadar insani yanı ise, oradaki çulsuz yoksulların, ceplerinde metelik olmayan garibanların, dolarların havada uçuştuğu bu gösteriye herkesten daha fazla ilgi göstermeleriydi.</p>

  <p>Bu arada, Jacques Jansen’in müdahalesinden sonra, Binbaşı Donellan kafasını kaldırarak, sekreteri Dean Toodrink’e baktı. Ama, onun kimseye çaktırmadan verdiği olumsuz işareti fark edince, susmaya karar verdi.</p>

  <p>William S. Forster, hâlâ fiyat listelerini okumakla meşguldü, sayfa kenarına notlar yazıyordu.</p>

  <p>J.-T.Maston’a gelince, o da başını hafifçe sallayarak, Bayan Evangelina Scorbitt’in gülümsemesine karşılık veriyordu.</p>

  <p>“Haydi beyler biraz canlanın!.. Beklemekten yorulduk! Biraz hareket!” diye seslendi Andrew R. Gilmour. “Haydi görelim!.. Kimse arttırmıyor mu?.. Satıyor muyuz?..”</p>

  <p>Elindeki tokmağı, papazın parmakları arasındaki serpmeç<a href="../Text/DiPNOTLAR.xhtml#a12" id="k12"><sup>12</sup></a> gibi indirip kaldırıyordu.</p>

  <p>“Yetmiş sent!” dedi Profesör Jan Harald, hafifçe titreyen sesiyle.</p>

  <p>“Seksen!” diye karşılık verdi, hemen arkasından Albay Boris Karkof.</p>

  <p>“Evet, seksen sent verildi!” diye haykırdı Flint, fiyatların yükselmesiyle alev alev yanan gözleriyle.</p>

  <p>Dean Toodrink’in bir el hareketiyle, Binbaşı Donellan ok gibi ayağa fırladı.</p>

  <p>“Yüz sent!” dedi, Büyük Britanya temsilcisi, sert bir ses tonuyla.</p>

  <p>Bu iki sözcük, İngiltere’yi dört yüz yedi bin dolarlık<a href="../Text/DiPNOTLAR.xhtml#a13" id="k13"><sup>13</sup></a> bir yükümlülüğün altına sokuyordu.</p>

  <p>Birleşik Krallık için bahse girenler, “yaşasın” diye bağırdılar karşıdakilerin sesleri de adeta bir yankı gibi kendilerine yöneldi.</p>

  <p>Satışın Amerika lehine sonuçlanmasını umanlar ise birbirlerine umutsuzca baktılar. Dört yüz yedi bin dolar? Bu Kuzey Kutbu macerası için yeterince yüksek bir bedeldi! Buzdağları, buz tarlaları ve bankizler için dört yüz yedi bin dolar!</p>

  <p>Ve North Polar Practical Association’ın adamı hâlâ ağzını açmamış, kafasını bile kaldırmamıştı! Acaba, fiyatı yükseltmeye niyeti yok muydu?</p>

  <p>Eğer Danimarka, İsveç, Hollanda ve Rus temsilcilerinin kredilerini tüketmelerini bekliyorduysa, şimdi tam zamanıydı. Gerçekten de Binbaşı Donellan’ın “yüz sent”inden sonraki davranışları savaş alanını terk etmeye hazırlandıklarım gösteriyordu.</p>

  <p>“Milkaresine yüz sent verildi!” diye iki kere bağırdı müzayede memuru.</p>

  <p>“Yüz sent!.. Yüz sent!.. Yüz sent!” diye tekrarladı çığırtkan Flint, yarı kapalı elini megafon gibi kullanarak.</p>

  <p>“Kimse arttırmıyor mu?” diye sözü aldı Andrew R. Gilmour. “Buraya kadar mı?.. Tamam mı?.. Sonra pişman olmayın... Satıyor muyuz?..”</p>

  <p>Mırıldanmalar, heyecanlı bir sessizliğe dönüşürken, tokmağı salladığı kolu kafasının üzerine kaldırarak, izleyicilere kışkırtıcı bir bakış fırlattı.</p>

  <p>“Sayıyorum, bir?., iki?..”</p>

  <p>“Yüz yirmi sent,” dedi William S. Forster sakin sakin, gözlerini kaldırmaya bile gerek duymadan, sonra gazetesinin sayfasını çevirdi.</p>

  <p>“Yaşasın!” diye haykırdı, Amerika Birleşik Devletleri için en yüksek bahisleri oynayanlar.</p>

  <p>Bu kez de Binbaşı Donellan doğruldu. Uzun boynu tıpkı bir robot gibi iki omzunun üzerinde dönüyor, dudakları gaga gibi uzuyordu. Bakışlarını sertçe Amerikan şirketinin soğukkanlı temsilcisine yönelterek, göz göze gelmeyi deniyor, ama ona ulaşamıyordu. Şu William S. Forster şeytanı istifini hiç bozmuyordu.</p>

  <p>“Yüz kırk,” dedi Binbaşı Donellan.</p>

  <p>“Yüz altmış,” dedi Forster.</p>

  <p>“Yüz seksen,” diye haykırdı binbaşı.</p>

  <p>“Yüz doksan,” diye mırıldandı Forster.</p>

  <p>“Yüz doksan beş sent!” diye bağırdı, Büyük Britanya temsilcisi.</p>

  <p>Bunun üzerine, konfederasyonun otuz sekiz eyaletine meydan okurcasına kollarını kavuşturdu.</p>

  <p>Salona öyle bir sessizlik çökmüştü ki, karıncanın adımları, incibalığının yüzüşü, kelebeğin uçuşu, solucanın ilerleyişi, hatta mikrobun kımıldayışı bile duyulabilirdi. Bütün yürekler çarpıyordu. Tüm yaşam, Binbaşı Donellan’ın ağzından çıkacak sözlere bağlanmıştı. Fler zaman hareketli olan kafası şimdi hiç kımıldamıyordu. Dean Toodrink’e gelince, saçlarını yolarcasına kafasını kaşıyordu,</p>

  <p>Andrew R. Gilmour, “asırlar kadar uzun gelen” birkaç saniyenin geçmesini bekledi. Morina depocusu gazetesini okumaya devam ederken, konuyla hiç ilgisi olmayan rakamlar yazıyordu. Acaba o da kredisinin sınırlarına mı gelmişti? Fiyatı bir kez daha yükseltmeye niyeti yok muydu? Yoksa milkare için yüz doksan beş sent ya da yedi yüz doksan üç bin elli dolarlık meblağ bu saçmalık adına ona yeterince fazla mı görünüyordu?</p>

  <p>“Yüz doksan beş sent!” diye söze girdi müzayede memuru. “Satıyoruz....”</p>

  <p>Tokmağı masanın üzerine inmeye hazırdı.</p>

  <p>“Yüz doksan beş sent!” diye tekrarladı Flint.</p>

  <p>“Satın!.. Satın!..”</p>

  <p>Birçok sabırsız izleyici tarafından dile getirilen bu sözler, Andrew R. Gilmour’un duraksamalarına karşı gösterilen bir tepkiydi.</p>

  <p>“Bir... iki..!” diye haykırdı.</p>

  <p>Şimdi bütün bakışlar North Polar Practical Association’ın temsilcisine yönelmişti.</p>

  <p>Hay Allah! Bu inanılmaz adam, burun deliklerine sıkıca yapıştırdığı damalı geniş mendiline uzun uzun sümkürmekle meşgûldü.</p>

  <p>Oysa, J.-T. Mas ton ve Bayan Evangelina Scorbitt gözlerini ona dikmişlerdi. Bastırmaya çalıştıkları heyecanın yoğunluğu yüzlerinin renginden belli oluyordu. William S. Forster, Binbaşı Donellan’ın verdiği fiyatı yükseltmek için, neden tereddüt ediyordu?</p>

  <p>William S. Forster, abartılı ve tekrarlayan bir foşurtuyla ikinci bir kez, sonra üçüncü bir kez sümkürdü. Ancak, bu son iki sümkürme arasında, yumuşak ve alçakgönüllü bir sesle mırıldanmıştı:</p>

  <p>“İki yüz sent!”</p>

  <p>Salona uzun süren bir ürperti dalgası yayıldı. Sonra, Amerikalıların coşkulu naraları, camları titreterek yankılandı.</p>

  <p>Binbaşı Donellan, ezik büzük, iki büklüm bir halde, en az kendisi kadar yıkılmış olan Dean Toodrink’in yanma çöktü. Milkare için verilen bu fiyatla, sekiz yüz on dört bin dolar<a href="../Text/DiPNOTLAR.xhtml#a14" id="k14"><sup>14</sup></a> gibi yabana atılmayacak bir rakama ulaşılmıştı, ve görünen oydu ki Britanya’nın kredilerinin sınırı buraya kadardı.</p>

  <p>“İki yüz sent!” diye tekrarladı Andrew R.Gilmour.</p>

  <p>“İki yüz sent!” diye haykırdı Flint.</p>

  <p>“Bir...İki!” diye saymaya başladı müzayede memuru. “Kimse artırmıyor mu?....”</p>

  <p>Binbaşı Donellan, isteksizce ayağa kalkarak,</p>

  <p>Kuzey Kutbu’nun Avrupa devletlerinin elinden kaçmaması için kendinden başka umudu kalmamış olan diğer temsilcilere baktı. Ama, onun da yapacak bir şeyi kalmamıştı. Binbaşı ağzım açtı, sonra çaresizce kapadı, İngiltere, onun kişiliğinde iskemlesinin üzerine yığıldı.</p>

  <p>“Sattım!” diye bağırdı Andrew R. Gilmour, fildişi tokmağının ucunu masaya vurarak.</p>

  <p>Birleşik Devletler için üç kere: Yaşa!.. Yaşa!.. Yaşa!., diye uğuldadılar muzaffer Amerikanın bahisçileri.</p>

  <p>Satışın sonucu, önce Baltimore’un bütün mahallelerine, sonra telgraf telleriyle konfederasyonun tamamına, oradan da sualtı hatlarıyla Eski Dünya’ya yayıldı.</p>

  <p>Böylece görevlendirdiği William S. Forster aracılığıyla, North Polar Practical Association seksendördüncü paralelin gerisinde kalan kutup bölgesinin sahibi oluyordu.</p>

  <p>Ertesi gün, William S. Forster satış işlemlerini yapmaya gittiğinde, alıcı kişinin Barbicane ve Ort. Şirketi adına Impey Barbicane olduğunu açıkladı.</p>
</body>
</html>
