<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>17</h1>

  <h3 class="sigil_not_in_toc">BU UNUTULMAZ YILIN SEKİZ AYI BOYUNCA KİLİMANCARO’DA YAŞANANLAR</h3>

  <p>Wamasai ülkesi, Orta Afrika’nın doğusunda, Zanzibar kıyısıyla, Victoria-Nyanza ve Tanganika’nın iç denizleri oluşturduğu büyük göller bölgesi arasında yer almaktadır. Bölgeyle ilgili bilgilere, İngiliz Johnston’un, Kont Tekeli’nin ve Alman Doktor Meyer’in yolculukları sayesinde ulaşılabilinmektedir. Otuz, kırk bin civarında zencinin yaşadığı bu dağlık arazide, Sultan Bali-Bali hüküm sürmektedir.</p>

  <p>Ekvatorun üç derece altında, en yüksek tepesi Kibo’nun 5704 metreye<a href="../Text/DiPNOTLAR.xhtml#a41" id="k41"><sup>41</sup></a> ulaştığı Kilimancaro Dağları uzanır. Bu görkemli sıradağ, güneye, kuzeye ve batıya doğru, Wamasai’nin geniş ve bereketli ovalarını tepeden izleyerek, Mozambik topraklarındaki Nyansa Gölü’ne ulaşır.</p>

  <p>Kilimancaro’nun ilk bayırlarının birkaç fersah altında, Sultan’ın daimi olarak yaşadığı Kisongo şehri yükselir. Doğrusunu söylemek gerekirse, bu başkent büyük bir köyü andırmaktadır. Burada Bali-Bali’nin demir yumruğu altında, köle gibi çalışan zeki ve yetenekli bir insan topluluğu yaşamaktadır.</p>

  <p>Bu sultanın adı haklı olarak, Orta Afrika’nın İngiliz sömürgeciliğine direnen kavimlerinin hükümdarları arasında yer almaktadır.</p>

  <p>Bu yılın Ocak ayının ilk haftasında, Başkan Barbicane ve Yüzbaşı Nicholl, beraberlerindeki on sadık ustabaşıyla birlikte Kisongo’ya gelmişlerdi.</p>

  <p>Gidecekleri yeri Bayan Evangelina Scorbitt ve J.-T. Maston’ın dışında kimsenin bilmediği bu yolculuk için önce New York’tan Ümit Burnu’na giden bir gemiye binmiş, oradan başka bir gemiyle Zanzibar Adası’na geçmiş, daha sonra gizlice kiraladıkları bir tekne ile Afrika kıyısındaki Mombasa limanına varmışlardı. Sultan’ın gönderdiği muhafız takımı onları bekliyordu, geçit vermeyen ormanlarla kaplı, bataklıklarla dolu, engebeli bir arazide yapılan yüz fersahlık bir yolculuktan sonra kraliyet topraklarına ulaşmışlardı.</p>

  <p>J.-T. Maston’ın hesaplamaları sona erdiği sırada, Başkan Barbicane, Afrika’nın bu bölgesinde birkaç yıl kalmış olan isveçli bir kâşif aracılığıyla, Bali-Bali ile ilişki kurmuştu. Başkan Barbicane’in Ay’a yaptığı seyahatten sonra, en ateşli taraftarlarından bir olan Sultan’ın ona karşı büyük bir sempatisi vardı. Impey Barbicane daha amacının ne olduğunu bile söylemeden, Güney Kilimancaro’nun eteklerinde önemli çalışmalar yapmak için gerekli izni almıştı. Üç yüz bin dolarlık bir bedel karşılığında, Bali-Bali gerekli tüm personeli karşılamayı kabul etmişti. Bunun dışında, Kilimancaro’da dilediğini yapmak için de izin almıştı. Koca sıradağı istediği gibi kullanabilecekti, keyfi isterse onu kazarak yeni bir şekil verebilir, gücü yeterse alıp götürebilirdi. Sıkı pazarlıklardan sonra, Sultan kendini tatmin edecek rakamı elde etmiş, böylece North Polar Practical Association tıpkı kutup bölgelerinde olduğu gibi bu arazinin de sahibi olmuştu.</p>

  <p>Başkan Barbicane ve arkadaşı Kisongo’da çok sıcak karşılanmışlardı. Bali-Bali, Ay’a ulaşmak için kendilerini uzayın boşluğuna fırlatmış olan bu ünlü gezginlere karşı tapınmaya yakın bir hayranlık duyuyordu. Ayrıca, krallığında yürütülecek gizemli çalışmaların yaratı-alarma karşı da büyük bir sevgi besliyordu. Amerikalılara çalışmaların mutlak bir gizlilik içinde yürütüleceğine dair söz vermişti. Şantiyelerde çalışan zencilerden hiçbiri bir gün dahi olsun işyerlerini terk edemeyeceklerdi, buna karşı çıkanlar ağır cezalara çarptırılacaktı.</p>

  <p>İşte bu yüzden Amerika’nın ve Avrupa’nın en usta ajanları dahi meselenin üzerindeki sır perdesini kaldırmayı başaramamışlardı. Olayın şimdi açığa çıkmasının nedeni ise, çalışmaların sona ermesiyle Sultan’ın katı tutumunu yumuşatması ve her yerde olduğu gibi zencilerin arasında da muhbirlerin ve gevezelerin bulunmasıydı. Zanzibar konsolosu Richard W. Trust’ın Kilimancaro’da olup bitenlerden haberi ancak bu sayede olmuştu. Ancak tarih 13 Eylül’ü gösteriyordu ve Başkan Barbicane’in planlarını engellemek için çok geçti.</p>

  <p>Şimdi Barbicane ve Ort.’nın girişimi sahneye koymak için neden Wamasai’yi seçtiklerine değinelim. Öncelikle ülkenin Afrika’nın az bilinen bir yerinde konumlanmış olması ve gezginlerin sıklıkla kullandıkları yollara uzak olması bölgeyi çekici hale getiriyordu. Ayrıca Kilimancaro Dağı gerek konumu, gerekse dayanıklılığı açısından eserin gerçekleşmesi için uygun bir ortam oluşturuyordu. Dahası gerek duyulan hammaddeler, ülke topraklarında işletilmeye hazır bir halde bulunuyordu.</p>

  <p>Birleşik Devletleri terk etmeden birkaç ay önce Başkan Barbicane, isveçli kâşiften Kilimancaro’nun eteklerinde bol miktarda, demir ve taşkömürü bulunduğunu öğrenmişti. Yerkabuğunun binlerce ayak altında maden damarı aramak için kazı yapmaya hiç gerek yoktu. Demiri ve kömürü almak için yalnızca eğilmek ye terliydi ve hiç şüphesiz ki miktarı, tüketilmesi öngörülenden çok daha fazlaydı. Bundan başka, dağın çevresinde, meli-melonit üretimi için gerekli olan sodyum nitrat ve demir piriti içeren zengin yataklar bulunmaktaydı.</p>

  <p>Başkan Barbicane ve Yüzbaşı Nicholl, son derece güvendikleri on ustabaşının dışında, kimseyi getirmemişlerdi. Bu adamlar, Bali-Bali’nin dev topun ve ondan hiç de aşağı kalmayan devasa güllenin üretimini gerçekleştirmek üzere görevlendirdiği on bin zenciyi yöneteceklerdi.</p>

  <p>Başkan Barbicane ve meslektaşının Wamasai’ye gelmelerinden iki hafta sonra, Kilimancaro’nun güney yamacında, üç büyük şantiyenin inşası tamamlanmıştı, bunlardan biri topun, diğeri güllenin dökümü için, üçüncüsü ise meli-melonit’in hazırlanması için kullanılacaktı.</p>

  <p>Öncelikle, Başkan Barbicane dev boyutlu bir topu dökmek sorununu nasıl çözümlemişti? Bunu göreceğiz ve iki dünya sakinlerinin kurtuluşu için son şans olan, bu devasa aletin yapımındaki güçlüklerin üstesinden nasıl gelindiğini anlayacağız.</p>

  <p>Gerçekten de, yirmi yedilikten bir milyon kez daha büyük bir topu dökmek insanüstü bir çaba gerektiriyordu, iki yüz yetmiş dört kilogram barutla, yedi yüz seksen kiloluk bir gülleyi fırlatabilen, kırk iki santimliğin parçalarının üretiminde bile ciddi sorunlarla karşılaşılmıştı. Bu yüzden, Başkan Barbicane ve Yüzbaşı Nicholl bir top ya da havan topu yapmayı hiç düşünmemişlerdi, yalnızca Kilimancaro’nun dirençli topraklarında bir yeraltı geçidi ya da başka bir deyişle bir lağım çukuru açmayı hedefliyorlardı.</p>

  <p>Kuşkusuz, bu devasa lağım çukuru, üretimi çok güç ve pahalıya mal olacak ve ateşleme sırasında çatlamaması için olağanüstü bir kalınlık verilmesi gereken kocaman bir metal topun yerini alabilirdi. Barbicane ve Ort. başlangıçtan beri bunu tasarlamışlardı, J.-T. Maston’ın not defterinde bir toptan söz edilmesinin nedeni, hesaplamalarda yirmi yedilik topun temel alınmasıydı.</p>

  <p>Sonuçta, altında uçsuz bucaksız ovaların uzandığı dağın yüz ayak yükseğinde bir yer seçildi. Kilimancaro Dağı’nın içine açılan bu büyük topun ateşleyeceği gülleyi hiçbir şey engelleyemeyecekti.</p>

  <p>Yerin doğru seçilmesi kadar, yeraltı geçidinin kazılmasındaki güçlüklerin de çözülmesi gerekiyordu. Ancak, Barbicane’in dağlardan akan suların gücüyle elde edilen sıkışmış havanın etkisiyle çalışan delme makinelerini hazırlaması uzun zaman almadı. Sonra, delme makineleriyle oyulan deliklere meli-melonit dulduruldu. Ortoz feldispat ve hornblent amfibolünden oluşan oldukça sağlam bir siyenitten yapılmış kayaları parçalamak için bu şiddetli patlayıcıdan fazlaca kullanmak gerekti. Kayaların yapısı gazların genleşmesiyle oluşacak korkunç basınca dayanabilecek güçteydi. Zaten, Kilimancaro’nun yüksekliği ve kalınlığı her tür dış çatlağa karşı koymaya yeterliydi.</p>

  <p>Kısacası, on ustabaşının denetimi ve Başkan Barbicane’in üst yönetimi altındaki binlerce işçi, elbirliğiyle büyük bir gayret göstererek bu büyük eseri altı aydan az bir süre içinde başarı ile tamamladılar.</p>

  <p>Geçidin çapı yirmi yedi metre, derinliği ise altı yüz metreydi. Güllenin oldukça kaygan bir iç çeperde, patlama gazlarında kayba yol açmadan ilerleyebilmesi için geçidin iç yüzeyi, iyice perdahlanmış dökme demirden bir kılıfla kaplanmıştı.</p>

  <p>Aslında, bu çalışma, Moon-City’de Ay’a alüminyum bir gülle göndermek amacıyla hazırlanan Columbiad deneyimine göre önemli farklılıklar içeriyordu. Ancak, modern dünyanın mühendisleri için gerçekleştirilmesi olanaksız bir şey var mıydı?</p>

  <p>Kilimancaro’nun yamacında delme işlemleri sürerken, ikinci şantiyedeki işçiler de boş durmuyorlardı. Bir yandan metal kaplamayı hazırlarken, diğer yandan dev güllenin üretimiyle uğraşıyorlardı.</p>

  <p>Sadece bu üretim için, yüz seksen milyon kilogramlık ya da yüz seksen bin tonluk konik silindir bir kütle elde etmek gerekiyordu.</p>

  <p>Anlaşılacağı gibi, gülleyi tek parça halinde dökmek mümkün değildi. Birbirinin ardından geçidin ağzına getirilerek, önceden meli-melonit ile doldurulmuş bölmenin karşısına yerleştirilecek olan her biri biner tonluk kütlelerden yararlanılacaktı. Birbirlerine somunla tutturulduktan sonra bir bütün haline gelecek ve iç duvarlar üzerinde yol almaya hazır olacaktı.</p>

  <p>Demek ki ikinci şantiyeye, yaklaşık dört yüz bin ton demir filizi, yetmiş bin ton kastin ve fırınlarda işlenerek iki yüz seksen bin ton kok kömürüne dönüşecek olan dört yüz bin ton yağlı taşkömürü getirmek gerekliydi. Ancak maden yataklarının Kilimancaro yakınlarında olması, taşıma işini kolaylaştırmıştı.</p>

  <p>En büyük güçlük, filizin dökme demir haline getirilmesini sağlayacak olan yüksek fırınların inşasında yaşanmıştı. Yine de bir ayda, her biri günde yüz seksen ton üretim yapacak olan otuz metrelik, on yüksek fırın çalışmaya hazır hale gelmişti. Bu durumda, yirmi dört saatte, bin sekiz yüz tonluk üretim yapılacağına göre, yüz işgününün sonunda gerekli materyal sağlanmış olacaktı.</p>

  <p>Meli-melonit üretimine ayrılan üçüncü şantiyeye gelince, orada işler daha kolay yürüyor, gizlilik kurallarına göre kimse bu patlayı-cının bileşimini tam anlamıyla bilmiyordu.</p>

  <p>Her şey yolunda gitmişti. Creusot, Cail, Indret, Seyne, Birkenhead, Woolwich ya da Cockerill fabrikalarında bile bu kadar başarılı sonuçlar alınamazdı.</p>

  <p>Sultan durumdan çok memnundu. Gelişmeleri büyük bir titizlikle inceliyor, kolayca akla geleceği gibi otoriter majestelerinin varlığı sadık zencilerinin çalışma temposunu artırıyordu.</p>

  <p>Bali-Bali bazen bunca çabanın ne işe yarayacağını soruyordu.</p>

  <p>“Söz konusu olan dünyanın çehresini değiştirecek bir eserdir!” diye yanıtlıyordu. Başkan Barbicane</p>

  <p>“Öyle bir eser ki,” diye ekliyordu Yüzbaşı Nicholl “görkemiyle Sultan Bali-Bali’nin adını, Doğu Afrika kralları arasında unutulmaz kılacak!”</p>

  <p>Sultan’ın Wamasai’nin hükümdarı olmaktan duyduğu gururla içinin titrediğini belirtmeye gerek yok.</p>

  <p>29 Ağustos tarihinde çalışmalar tamamlanmıştı. İstenilen çapta açılan ve yüzeyi perdahlı geçit, altı yüz metre uzunluğundaydı. Dipte fulminat kutusuyla bağlantılı bir halde iki bin ton meli-melonit yığılmıştı. Barutun ve güllenin kapladığı uzunluğu düşersek, geçidin ağzına kadar gazın itici gücüyle katedeceği dört yüz doksan iki metrelik bir mesafe kalacaktı.</p>

  <p>Bu arada akıllara gelen bir balistik sorusu vardı: gülle, J.-T. Maston’ın belirlediği yörüngesinden sapacak mıydı? Hiçbir şekilde sapmayacaktı. Hesaplar doğruydu. Dünya’nın ekseni etrafındaki dönme hareketi gereğince, güllenin Kilimancaro meridyeninin doğusuna doğru hangi ölçülerde sapacağı hesaplarda belirtilmiş, başlangıç hızının sayesinde çizeceği hiperbolik eğrinin şeklinin ne olacağı saptanmıştı.</p>

  <p>İkinci soru ise şöyleydi: yol alışı sırasında görülebilecek miydi? Hayır, çünkü geçitten çıktığında, Yer’in gölgesine<a href="../Text/DiPNOTLAR.xhtml#a42" id="k42"><sup>42</sup></a> girecek ve fark edilmeyecekti, zaten hafifçe yükselerek eğimli bir hız kazanacaktı. Işık alanına<a href="../Text/DiPNOTLAR.xhtml#a43" id="k43"><sup>43</sup></a> girdikten sonra, hacminin zayıflığından dolayı en güçlü dürbünlerce dahi izlenemeyecek ve yerin çekim gücünden kurtulduktan sonra sonsuza dek Güneş’in etrafında dönmeye devam edecekti.</p>

  <p>Kuşkusuz, Başkan Barbicane ve Yüzbaşı</p>

  <p>Nicholl sonuna kadar getirdikleri çalışmalarından gurur duyuyorlardı.</p>

  <p>Ancak, J.-T. Maston hesaplamalarının kesinliğiyle esin kaynağı olduğu hazırlıkların gidişatını izlemek için neden orada değildi?.. Ve, özellikle bu olağanüstü patlamanın yankılarının Afrika’nın sonsuz ufuklarında duyulacağı bir zamanda neden bu kadar uzaklardaydı?</p>

  <p>İki dostu onu hayal ederken, Balistic-Cottage’i terk etmek, Baltimore cezaevinden kaçtıktan sonra, değerli varlığını korumak için bir yerlerde saklanmak zorunda kaldığını hiç tahmin etmiyorlardı. North Polar Practical Association yöneticilerine karşı duyulan tepkinin hangi boyutlara ulaştığından haberleri yoktu. Hatta, ele geçirildikleri takdirde nasıl, parça parça edilerek öldürüleceklerinin farkında değillerdi. Doğrusu, ateşlemenin yapılacağı anda, Doğu Afrikalı bir kavmin çığlıklarıyla selamlanacak olmalarına sevinmeleri gerekiyordu!</p>

  <p>“Nihayet!” dedi Yüzbaşı Nicholl Başkan Barbicane’e, 22 Eylül akşamı, tamamladıkları eserlerinin önünde keyifle dinlenirlerken.</p>

  <p>“Evet!.. Nihayet!..” dedi Impey Barbicane derin bir soluk vererek.</p>

  <p>“Ya yeniden başlamamız gerekseydi...” “PehL Başlardık!”</p>

  <p>“Ne kadar şanslıyız ki,” dedi Yüzbaşı Nicholl, “elimizin altında bu olağanüstü meli-melonit var.”</p>

  <p>“Sizi ünlendirmeye yetecek kadar, Nicholl.”</p>

  <p>“Kuşkusuz Barbicane,” diye yanıtladı, Yüzbaşı Nicholl mütevazı bir şekilde. “Biliyor musunuz, elimizde yalnızca Columbiad’ı Ay’a gönderirken kullandığımız fulmikoton bulunsaydı, Kilimancaro’nun eteklerinde kaç yeraltı geçidi açmamız gerekecekti?”</p>

  <p>“Söyleyin, Nicholl.”</p>

  <p>“Yüz seksen geçit Barbicane!”</p>

  <p>“Olsun, açardık yüzbaşı!”</p>

  <p>“Ve yüz seksen bin tonluk, yüz seksen gülle dökmemiz gerekecekti!”</p>

  <p>“Dökerdik, Nicholl!”</p>

  <p>Gelin de bu ruh halindeki insanlara söz dinletmeye çalışın! Ama Ay’ın etrafında tur attıklarına göre, bu işi de neden başarmasınlardı ki?</p>

  <p>Aynı gece, ateşlemeden yalnızca birkaç saat önce, Başkan Barbicane ve Yüzbaşı Nicholl birbirlerini kutlarken, Baltimore’daki çalışma odasına kapanmış olan Alcide Pierdeux, kendinden geçmiş bir halde Kızılderili çığlıkları atıyordu. Sonra, aniden cebir formülleriyle dolu kâğıtlarla kaplı masasından fırlayarak, haykırdı:</p>

  <p>“Alçak Maston!.. Lanet herif.. Beni bu kadar uğraştırdı!.. Bunu daha önce nasıl fark edemedim?.. Kosinüs adına!.. Nerede olduğunu bilseydim, onu akşam yemeğine davet etmek isterdim, hatta topunun her şeyi yerle bir etmek üzere gürleyeceği anda bile bir kadeh şampanya içebilirdik!”</p>

  <p>Briç partilerinde olduğu gibi, vahşi naralarından birini daha attıktan sonra:</p>

  <p>“İhtiyar kaçık!.. Elbette, Kilimancaro’daki topun ona yeteceğini sandı!.. Çok daha fazlası gerekirdi... Okulda dediğimiz gibi, <i>sine qua non<a href="../Text/DiPNOTLAR.xhtml#a44" id="k44"><sup>44</sup></a></i> ya da <i>sine canon</i> bir şey bu.”</p>
</body>
</html>
