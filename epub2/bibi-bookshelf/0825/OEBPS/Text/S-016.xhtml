<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>12</h1>

  <h3 class="sigil_not_in_toc">J.-T. MASTON SUSKUNLUĞUNU KAHRAMANCA SÜRDÜRÜYOR</h3>

  <p>Dünya’dan Ay’a gülle göndermek için kullanılan toptan sonra, şimdi de ekseni değiştirmek için kullanılan top! Top! İlle de top! Ama, bu Gun-Club topçularının kafasında toptan başka bir şey yok mu? Demek ki derin bir topçuluk çılgınlığına kapıldılar! Topu bu dünyadaki <i>ultima ratio<a href="../Text/DiPNOTLAR.xhtml#a35" id="k35"><sup>35</sup></a></i> haline getiriyorlar. Top hukuku tanrıbilimin kurallarını koyduğuna, hükümdar top kozmolojinin ve sanayinin yasalarını düzenlediğine göre, bu kaba silah evrenin hâkimi mi öyleyse?</p>

  <p>Evet! İtiraf etmek gerekir ki top Barbicane ve meslektaşlarının zihnine kazınmış bir silahtı. Bütün yaşamlar boşu boşuna balistiğe adanmamıştı. Florida’da döktükleri Columbiad’dan sonra, x bölgesinde dev bir topun yapımına hazırlanıyorlardı! Ve şimdiden, onların yankılanan sesi duyulur gibiydi:</p>

  <p>“Ay’a nişan alın!.. İlk atış... Ateş! “Dünya’nın eksenini değiştirin... ikinci atış... Ateş!”</p>

  <p>“Cherenton’e!<a href="../Text/DiPNOTLAR.xhtml#a36" id="k36"><sup>36</sup></a> üçüncü atış... Ateş!..” Gerçekten de girişimleri bu eserin başlığını haklı çıkarıyordu! Akide Pierdeux’nün deyişiyle sarsıntıyı izleyecek olan “büyük altüst oluşun” etkileri göz önüne alındığında, hiçbir şeyin ne altı ne de üstü kalmayacaktı, bu nedenle <i>İşler Karışık’ın</i> yerine, <i>Ne Altı Var Ne Üstü</i>’nü kullanmak daha doğru değil mi?<a href="../Text/DiPNOTLAR.xhtml#a37" id="k37"><sup>37</sup></a></p>

  <p>Kabul etmek gerekir ki, soruşturma komisyonunun yayımladığı basın bildirisi, kimsenin kafasındaki soru işaretlerini gidermemiş, kimsenin içini rahatlatmamıştı. J.-T. Maston’ın hesapları, mekanik problemin bütün verileriyle çözümlenmiş olduğunu gösteriyordu. Başkan Barbicane ve Yüzbaşı Nicholl tarafından hazırlanan bu deney, günlük devir hareketinde son derece acıklı bir değişikliğe yol açacaktı. Yeni bir eksen eskisinin yerini alacaktı... Ve bu değişimin sonuçları da biliniyor. Barbicane ve Ort.’nın eseri, kamuoyu tarafından değerlendirilmiş, kınanmış ve lanetlenmişti. Tıpkı Yeni Kıta’da olduğu gibi, eskisinde de North Polar Practical Association yönetim kurulu üyelerinin karşıtları çoğalmıştı. Birleşik Devletlerdeki birkaç çılgın dışında, kendilerini destekleyen kimse kalmamıştı.</p>

  <p>Gerçekten de, Başkan Barbicane ve Yüzbaşı Nicholl Baltimore’u ve Amerika’yı terk etmekle, can güvenlikleri açısından akıllıca bir iş yapmışlardı. Çünkü ortalıkta görünmeleri halinde, başlarına bir felaketin gelmesi kaçınılmazdı. Yeryüzündeki yaşam koşullarını değiştirip, bütün dünyayı tehdit edecek bir felakete yol açarak, bir milyar dört yüz milyon insanın alışkanlıklarını altüst etmenin, hatta yaşamlarını tehlikeye atmanın cezasız kalacağı düşünülemezdi.</p>

  <p>Şimdi, sorulması gereken, Gun-Club’ın iki yöneticisinin, hiçbir iz bırakmadan, ortadan nasıl kaybolduklarıydı. Bunun dışında, böyle büyük bir girişimin gerektireceği malzeme ve personel hiç fark edilmeden, bölgeye nasıl ulaşmıştı? Demiryoluyla gidilmesi düşünülmüşse, yüzlerce vagon, deniz yolu kullanılmışsa, yüzlerce gemi, metal, kömür ve melimelonit yüklerini taşımaya yetmeyecekti. Bu işlerin nasıl olup da böyle gizlice yapıldığını anlamak mümkün değildi. Ayrıca, ciddi araştırmalar yapılmış, ancak, her iki dünyanın kimyevi ürün ve metal üreten fabrikalarına, böyle bir siparişte bulunulmadığı anlaşılmıştı. Ne kadar anlaşılmaz olursa olsun, bir gün her şey ortaya çıkacaktı.</p>

  <p>Başkan Barbicane ve Yüzbaşı Nicholl esrarengiz bir şekilde ortadan kaybolarak, ani bir saldırıya karşı kendilerini sağlama aldılarsa da, yerinde bir kararla cezaevine konan dostları J.-T. Maston, halkın tepkisinden çekinmesi gereken bir durumdaydı. Bu onun umurunda bile değildi! Bu hesapçının dikkafalılığı, hayranlık uyandıracak bir düzeydeydi! Sanki bütün bedeni, tıpkı önkolu gibi demirden yapılmıştı. Hiçbir şey ona geri adım attıramazdı.</p>

  <p>Gun-Club’ın sekreteri, Baltimore cezaevindeki hücresinde, eşlik edemediği dostlarıyla ilgili düşüncelere dalıyordu. Başkan Barbicane ve Yüzbaşı Nicholl’ü, kendilerini kimsenin rahatsız edemeyeceği bu bilinmeyen bölgede, dev girişimin hazırlıklarını yaparken hayal ediyordu. Onları, devasa topu yaparken, meli-melonit’i hazırlarken, Güneş’in yakında küçük gezegenleri arasına kabul edeceği gülleyi dökerken görür gibi oluyordu. Bu yeni yıldız, New-Park’lı zengin sermayedara duyulan saygının bir göstergesi olarak, Scorbetta adıyla anılacaktı. J.-T.Maston, kendine kısa gelen ve onu ateşleme gününe yaklaştıran günleri sayıyordu.</p>

  <p>Nisan ayının başıydı, iki buçuk ay sonra, Güneş, gündönümünde yengeç dönencesi üzerinde duracak, sonra oğlak dönencesine doğru geri dönecekti. Bundan üç ay sonra da, sonbahar ekinoksunda, ekvator çizgisini geçecekti. İşte o zaman, milyonlarca asırdır düzenli bir şekilde ve “ahmakça” birbirlerini izleyen mevsimlerin sonu gelecekti. 189. yılında, Dünya gece ve gündüzlerin eşitsizliğine son kez katlanacaktı. Dünya’nın bütün ufuklarında, Güneş’in doğuşu ile batışı arasındaki süre hep aynı olacaktı.</p>

  <p>Aslında, bu muhteşem ve insanüstü bir girişimdi! Gözü, sarsıntının kozmografik sonuçlarından başka bir şey görmeyen J.-T. Maston, kutup bölgesini ve taşkömürü yataklarının varlığını unutuyordu. Yeni şirketin temel hedefi, Dünya’nın görünümünü değiştirecek dönüşümlerin arasında kayboluyordu.</p>

  <p>Ne var ki, dünya görünümünü değiştirmek istemiyordu. Hâlâ, Tanrı’nın yaradılışın ilk saatlerinde ona bahşettiği kadar gençti!</p>

  <p>Hücresinde yalnız ve savunmasız kalan J.-T. Maston’a gelince, üzerindeki tüm baskılara karşı koymayı sürdürüyordu. Düzenli olarak her gün onu ziyaret eden soruşturma komisyonu üyeleri, ağzından tek bir kelime bile akmıyorlardı. O zaman John Prestice, kendilerininkilere oranla daha etkili olacağına inandığı Bayan Evangelina Scorbitt’in nüfuzunu kullanmayı düşündü. J.-T. Maston’ın sorumlulukları söz konusu olduğunda, bu saygıdeğer dulun ne gibi özverilerde bulunabileceğini ve ona karşı duyduğu sınırsız ilgiyi herkes biliyordu.</p>

  <p>Böylece komisyonun aldığı karar doğrultusunda, Bayan Evangelina Scorbitt’e mahkûmu dilediği zaman ziyaret etme izni verildi. Kendisi de dünyanın diğer sakinleri gibi, dev topun geri tepme etkisinin tehdidi altında değil miydi? Felaketten sonra, New-Park’taki konağı, ormanların sıradan koşucusunun kulübesinden ya da çayırdaki Kızılderilinin çadırından daha mı az hasar görecekti? Hayatı, Samoyedlerin sonuncusundan ya da Pasifik’in en ıssız adasında yaşayan yerliden daha mı az tehlikedeydi? Komisyon başkanı işte bu yüzden, Bayan Evangelina Scorbitt’in durumu anlamasını ve J.-T. Maston üzerindeki nüfuzunu kullanmasını istiyordu.</p>

  <p>Eğer, J.-T. Maston sonunda konuşmaya karar verip, Başkan Barbicane, Yüzbaşı Nicholl ve beraberlerindeki pek çok yardımcının yerlerini söylerse, izlerini bulup, insanoğluna büyük korku veren bu işkenceyi sona erdirmek için yeterli zaman kalacaktı.</p>

  <p>Bayan Evangelina Scorbitt cezaevine giriş iznini almıştı. Polislerin, kır evindeki huzurlu yaşamından zorla koparıp aldıkları J.-T. Maston’ı yeniden görebilmeyi her şeyden çok istiyordu.</p>

  <p>Güçlü Evangelina’yı insani zaafların esiri olarak görmek onu hiç tanımamak demekti! 9 Nisan günü Bayan Scorbitt, ilk kez hücrenin kapısından içeri süzüldüğünde, kapıya dayanmış patavatsız bir kulağın duyabilecekleri şunlardı:</p>

  <p>“Nihayet, sizi tekrar görebildim sevgili Maston!”</p>

  <p>“Siz, Bayan Scorbitt?”</p>

  <p>“Evet, dostum, dört haftadan, dört uzun ayrılık haftasından sonra...”</p>

  <p>“Tam yirmi sekiz gün, beş saat ve kırk beş dakika,” diye yanıtladı J.-T. Maston saatine göz attıktan sonra.</p>

  <p>“Nihayet, yeniden bir aradayız!...”</p>

  <p>“Ama sevgili Bayan Scorbitt beni görmenize nasıl izin verdiler?”</p>

  <p>“Sınırsız bir saygıdan kaynaklanan etkililiğini mahkûm üzerinde kullanması koşuluyla!”</p>

  <p>“Nasıl olur!.. Evangelina,” diye haykırdı J.-T. Maston. “Demek beni etkilemeyi düşündünüz!.. Demek dostlarıma ihanet edebileceğime inandınız!”</p>

  <p>“Ben mi? Sevgili Maston!.. Beni bu kadar yanlış mı tanıdınız?.. Ben!., size onurunuzun yerine canınızı düşünmeyi nasıl önerebilirim?.. Yüksek mekaniğin en üst düzey soyutlamalarına adanmış bir yaşama böyle bir utancı nasıl layık görebilirim?...”</p>

  <p>“Hele şükür Bayan Scorbitt! Sizi tekrar şirketimizin cömert hissedarı kimliğiyle görmek çok güzel! Hayır!., sizin soylu yüreğinizden asla şüphe etmedim!”</p>

  <p>“Teşekkürler, sevgili Maston!”</p>

  <p>“Bana gelince, eserimizi ortaya çıkarıp, büyük ateşlemenin yapılacağı yeri açıklayarak, bu barbarların dostlarımızın peşine düşüp bize ün ve yarar sağlayacak bir eylemi yarıda kesmelerini sağlamaktansa ölmeyi yeğlerim!..”</p>

  <p>“Yüce Maston!” diye yanıtladı Bayan Evangelina Scorbitt.</p>

  <p>Aslında, aynı coşkuyla bir araya gelmiş olan ve uçlarda dolaşma konusunda birbiriyle yarışan bu iki kişi çok iyi anlaşıyorlardı.</p>

  <p>“Hayır! Hesaplamalarımın sonunda ortaya çıkan ve ölümsüz bir üne kavuşacak olan bu ülkenin ismini asla öğrenemeyecekler!” diye ekledi J.-T. Maston. “İsterlerse beni öldürsünler, ama sırrıma hiçbir zaman ulaşamayacaklar!”</p>

  <p>“Ve beni de sizinle birlikte öldürsünler!” diye haykırdı Bayan Evangelina Scorbitt. “Benim de ağzımdan tek bir kelime alamayacaklar...”</p>

  <p>“Ne mutlu ki sevgili Evangelina, sizin de bu sırrı bildiğinizin farkında değiller!”</p>

  <p>“Sevgili Maston, kadın olmamdan dolayı sırrımızı açıklayabileceğime, dostlarıma ve size ihanet edebileceğime inanıyor musunuz?.. Hayır, dostum, hayır! Bu insafsızlar, isterlerse şehirleri, köyleri size karşı ayaklandırsınlar, bütün dünya sizi linç etmek için hücrenin ka-pısından içeri dolduğunda, ben de burada olacağım ve en azından birlikte ölebilmenin tesellisini yaşamış olacağız!....”</p>

  <p>Bu J.-T. Maston için bir teselli olamazdı, onun Bayan Evangelina Scorbitt’in kollarında ölmekten daha tatlı bir hayali vardı.</p>

  <p>Bu eşsiz kadının cezaevine her gelişinde sohbet bu şekilde sonuçlanıyordu.</p>

  <p>Komisyon üyeleri görüşmenin nasıl geçtiğini sorduklarında,</p>

  <p>“Şimdilik, bir şey yok!” diyordu. “Belki zamanla bu bilgiye ulaşırım...”</p>

  <p>Ah bu kadın kurnazlığı!</p>

  <p>Zamanla! diyordu. Ancak zaman geniş adımlarla ilerliyordu. Haftalar günler gibi, günler saatler gibi, saatler dakikalar gibi akıp gidiyorlardı!</p>

  <p>Şimdiden Mayıs’a gelinmişti bile. Bayan Evangelina Scorbitt J.-T. Maston’dan hiçbir şey öğrenememişti ve bu nüfuzlu kadının başaramadığını, kimsenin yapamayacağı düşünülüyordu. O zaman, korkunç sarsıntıya engel olmanın imkânsızlığı kabullenilerek beklemek mi gerekecekti?</p>

  <p>Elbette hayır! Böyle ciddi bir durumda, boyun eğerek beklemek kabul edilemezdi! Avrupalı temsilciler her zamankinden daha ısrarcı bir tavır almaya başlamışlardı. Komisyon üyeleriyle aralarında hiç bitmeyen tartışmalar yaşanıyordu. Sakinliğiyle tanınan Jacques Jansen bile HollandalIlara özgü soğukkanlılığını kaybetmiş, suçlamalarıyla komisyon üyelerini bunaltıyordu.</p>

  <p>Albay Boris Karkof bile komisyonun sekreteriyle, rakibini hafifçe yaraladığı bir düello yapmıştı.</p>

  <p>Binbaşı Donellan’a gelince, İngiliz kurallarına ters olduğu için ateşli ya da ateşsiz silah kullanmasa da, North Polar Practical Association’ın adamı olan, soğukkanlı morina depocusu William S. Forster ile, Dean Toodrink’in-de izlediği kurallara uygun bir boks karşılaşması yapmıştı.</p>

  <p>Bütün dünya, Impey Barbicane’in sevilen bir Amerikan vatandaşı olduğunu ileri sürerek, eylemlerinden Birleşik Devletler’in sorumlu tutulması konusunda görüş birliğine varıyordu. Hatta daha da ileri gidilerek, bu tedbirsiz hükümete güven mektuplarını sunmuş olan büyükelçilerin ve temsilcilerin geri çekilmesi ve savaş ilan edilmesi gündeme getiriliyordu.</p>

  <p>Zavallı Birleşik Devletler! Barbicane ve Ort.’nı ele geçirmekten çok ne isterdi ki. Avrupa, Asya, Afrika ve Okyanusya devletlerine görüldükleri yerde tutuklanmaları için tam yetki vermesi de bir işe yaramamıştı, kimse Birleşik Devletleri dinlemiyordu bile. O ana dek, başkan ve arkadaşlarının bu ürkünç işi nerede tezgâhladıklarını anlamak mümkün olmamıştı.</p>

  <p>Yabancı devletler şunu savunuyorlardı:</p>

  <p>“Suç ortakları olan J.-T. Maston elinizdedir! Ve Barbicane’in neler planladığını bilmektedir! Yapmanız gereken J.-T. Mastoriı konuşturmaktır!”</p>

  <p>J.-T.Maston'ı konuşturmak! Sessizlik Tanrısı Harpokrates’in ağzından laf almak bile, bundan daha kolaydı.</p>

  <p>Dünyadaki kaygıların öfkeleri kabarttığı bir ortamda, bazı pratik zekâlılar Ortaçağ işkencelerinin uygulanmasının yerinde olacağını ileri sürüyorlardı, işkence üstadının mengenesi, memelerin kızgın kerpetenle gerilmesi, erimiş kurşun, kızgın yağ, işkence sehpası ve denizaltı<a href="../Text/DiPNOTLAR.xhtml#a38" id="k38"><sup>38</sup></a> gibi yöntemler en isyankâr dilleri bile çözmeyi başarmıştı. Bir zamanlar adaletin kitleleri doğrudan etkilemeyen daha önemsiz koşullarda bile kullandığı bu araçlardan neden yararlanılmasında</p>

  <p>Ama, şunu da kabul etmek gerekir ki, o dönemin yaşam tarzına uygun olan bu araçlar, insanoğlunun, makineli tüfek ve yedi milimetrelik mermi gibi buluşlara damgasını vurduğu, uluslararası ilişkilerde meli-melonit’in yanında hafif kalan melinit’ten, roburit’ten, bellit’ten, panklastit’ten, meganit’ten ve bilimum itli maddelerden yapılmış obüslerin kullanıldığı bir yumuşama ve hoşgörü çağında geçerli olamazdı.</p>

  <p>J.-T. Maston böyle sıradan ya da sıradışı sorgulamalara pabuç bırakacak bir adam değildi. Umut edilmesi gereken tek şey, sorumluluklarının bilincine vararak, konuşmaya karar vermesiydi, yoksa onun yerine talih konuşacaktı.</p>
</body>
</html>
