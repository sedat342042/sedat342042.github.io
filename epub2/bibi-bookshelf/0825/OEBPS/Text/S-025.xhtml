<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2 class="sigil_not_in_toc">KISACIK, AMA DÜNYANIN GELECEĞİ AÇISINDAN ÇOK RAHATLATICI</h2>

  <p>Bundan böyle, dünya sakinlerinin içi rahat olabilir! Başkan Barbicane ve Yüzbaşı Nicholl acınacak bir şekilde başarısızlığa uğrayan girişimlerine yeniden başlayamayacaklar. J.-T. Maston hata yapmasa da, hesaplamalarına geri dönmeyecek. Çünkü yararı olmayacak. Alcide Pierdeux’nün haklı olarak belirttiğine ve mekanik yasalarına göre meli-melonit kullanılsa bile 23° 28’lık bir yer değişikliği yaratmak için Kilimancaro’da hazırlanan toptan bir trilyon adet dökülmesi gerekirdi. Oysa gezegenimizin tüm kara parçaları kullanılsa bile böyle bir gereksinimi karşılayamayacağı bilinmektedir.</p>

  <p>Bu durumda, yeryüzü sakinleri rahat uyuyabilirler. Dünyanın koşullarını değiştirmek insanın çabalarının üstündedir; evrensel sistemde Yaratıcı’nın koymuş olduğu kurallarda herhangi bir değişiklik gerçekleştirmek insanoğlunun elinde değildir.</p>
</body>
</html>
