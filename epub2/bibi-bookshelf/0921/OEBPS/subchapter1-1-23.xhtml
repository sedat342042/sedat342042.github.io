<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Savaş ve Barış</title>
		<link href="main.css" rel="stylesheet" type="text/css"/>
	</head>
	<body class="epub-type_subchapter" id="subchapter1-1-23">
<div class="html5_section">
				<h1 class="subchapter">XXIII</h1>
				
				<p class="margin">Yaşlı uşak, Prens’in geniş çalışma odasından gelen horlamaya kulak kabartıyor, uyuklayarak oturuyordu. Evin öbür ucundan, kapalı kartlardan Dussk’un yirmişer defa çalınan güç sonat parçaları duyuluyordu.</p>
				<p>Bu sırada avluya bir kaleska<a class="si-noteref epub-type_noteref" href="#f229" id="ref_f229">229</a> ile bir brıçka geldi, Prens Andrey brıçkadan çıktı. Küçücük karısını indirerek öne geçirdi. Perukalı ihtiyar uşak Tihon bekleme salonunun kapısından başını çıkardı, yavaşça Prens’in dinlendiğini bildirdi ve hemen kapıyı kapadı.</p>
				<p>Tihon, ne Küçük Prens’in gelmesinin ne de herhangi beklenmedik bir olayın, günlük yaşayış programını bozmaması gerektiğini biliyordu. Anlaşılan Tihon gibi Prens Andrey de bunu iyi bilirdi. Babasını görmeyeli beri alışkanlıklarının değişip değişmediğini anlamak istiyormuş gibi saatine baktı, değişmediğini düşünerek karısına döndü.</p>
				<p>“Yirmi dakika sonra kalkar, Prenses Mariya’ya gidelim,” dedi.</p>
				<p>Küçük Prenses bu süre içinde şişmanlamıştı. Ama gözleri, üstü tüylerle hafifçe gölgeli ve gülümsemeli kısa dudağı, konuştuğu zaman yine öyle neşeyle, sevimli sevimli kalkıyordu.</p>
				<p>Küçük Prenses dört bir yanına bakarak balo veren birisine kompliman yapar gibi kocasına, “<em>Mais c’est un palais</em>!”<a class="si-noteref epub-type_noteref" href="#f230" id="ref_f230">230</a> dedi. “<em>Allons, vite, vite!..</em>”<a class="si-noteref epub-type_noteref" href="#f231" id="ref_f231">231</a> Kâh Tihon’a kâh kocasına ve onlara refakat eden uşağa bakarak gülümsüyordu.</p>
				<p>“<em>C’est Marie qui s’exerce? Allons doucement, il faut la surprendre</em>.”<a class="si-noteref epub-type_noteref" href="#f232" id="ref_f232">232</a></p>
				<p>Prens Andrey saygılı ve hüzünlü bir tavırla onun arkasından gidiyordu.</p>
				<p>“Yaşlanmışsın sen Tihon,” diyerek elini öpen uşağı geçti.</p>
				<p>Klavsen seslerinin duyulduğu odanın karşısına geldikleri sırada yan kapıdan güzel, sarışın bir Fransız kızı fırladı. Matmazel Bourienne, sevincinden çıldırmış gibiydi.</p>
				<p>“<em>Ah! Quel bonheur pour la princesse</em>,”<a class="si-noteref epub-type_noteref" href="#f233" id="ref_f233">233</a> diye söze başladı. “<em>Enfin! Il faut que je la prévienne</em>.”<a class="si-noteref epub-type_noteref" href="#f234" id="ref_f234">234</a></p>
				<p>Prenses, “<em>Non, non, de grâce... Vous êtes mademoiselle Bourienne, je vous connais déjà par l’amitié que vous porte ma belle-soeur</em>,”<a class="si-noteref epub-type_noteref" href="#f235" id="ref_f235">235</a> diyerek onunla öpüştü. “<em>Elle ne nous attend n’est ce pas</em>?”<a class="si-noteref epub-type_noteref" href="#f236" id="ref_f236">236</a></p>
				<p>Durmadan tekrarlanan parçanın çalındığı odaya yaklaştılar. Prens Andrey durdu, hoş olmayan bir şeyle karşılaşacakmış gibi alnını buruşturdu.</p>
				<p>Küçük Prenses içeri girdi. Parça yarıda kesildi, bir haykırma, Prenses Mariya’nın ağır adımları ve öpüşme sesleri duyuldu. Prens Andrey içeri girdiği zaman, daha önce ancak bir kez, düğününde kısa bir zaman görüşmüş olan gelinle görümce sarmaş dolaş olmuşlar, birbirlerini rasgele şapur şupur öpüyorlardı.</p>
				<p>Matmazel Bourienne elini kalbinin üstüne koymuş, belli ki gülmeye olduğu kadar ağlamaya da hazır bir halde hayran hayran gülümseyerek yanlarında duruyordu. Prens Andrey omuzlarını silkiyor, kulağına uyumsuz bir ses gelmiş bir müzik meraklısı gibi alnını buruşturuyordu. İki genç kadın ayrıldılar, zaman kaybetmekten korkar gibi sonra yeniden birbirinin kolları arasına atıldılar. Öpüştüler, birbirlerinin kollarından sıyrıldılar, yine birbirinin yüzünü öpmeye ve Prens Andrey için büsbütün beklenmedik bir hareketle her ikisi de ağlamaya ve yine öpüşmeye başladılar. Matmazel Bourienne de ağlıyordu. Prens Andrey sıkılmış gibiydi; ama her iki kadına da o an ağlamak doğal geliyordu; öyle görünüyordu ki bu karşılaşmanın başka türlü olamayacağını düşünüyorlardı. </p>
				<p>“<em>Ah! Chère!.. Ah! Marie!...</em>”<a class="si-noteref epub-type_noteref" href="#f237" id="ref_f237">237</a> diye ansızın gülmeye başladılar. “<em>J’ai rêvé cette nuit ... – Vous ne nous attendez donc pas?.. Ah! Marie, vous avez maigri... – Et vous avez repris...</em>”<a class="si-noteref epub-type_noteref" href="#f238" id="ref_f238">238</a></p>
				<p>Matmazel Bourienne, “<em>J’ai tout de suite reconnu madame la princesse</em>,”<a class="si-noteref epub-type_noteref" href="#f239" id="ref_f239">239</a> diye söze karıştı.</p>
				<p>Prenses Mariya, “<em>Et moi qui ne me doutais pas!..</em>”<a class="si-noteref epub-type_noteref" href="#f240" id="ref_f240">240</a> diye haykırdı. “<em>Ah! André, je ne vous voyais pas.</em>”<a class="si-noteref epub-type_noteref" href="#f241" id="ref_f241">241</a></p>
				<p>Prens Andrey kız kardeşiyle kucaklaşıp öpüştü, ona yine her zamanki <em>pleurnicheuse</em><a class="si-noteref epub-type_noteref" href="#f242" id="ref_f242">242</a> olduğunu söyledi. Prenses Mariya kardeşine döndü, o anda güzel olan iri, ışıklı gözlerinin sevgi dolu, sıcak ve tatlı bakışı gözyaşları arasından süzülüp Prens Andrey’in yüzünde durdu.</p>
				<p>Küçük Prenses durmadan konuşuyordu. Üstü tüyle hafifçe gölgeli kısa üst dudağı bir an için aşağı iniyor, kırmızı alt dudağın gereken yerine değiyor, dişleri ve gözleriyle parlayan gülümsemesi yeniden açılıyordu. Prenses Spas Dağı’nda başından geçen, durumu için tehlikeli bir olayı anlatıyordu; bunun arkasından da hemen bütün elbiselerini Petersburg’da bıraktığını, burada ne giyeceğini bilmediğini, Andrey’in büsbütün değiştiğini, Kitti Odintsova’nın yaşlı bir adamla evlendiğini, Prenses Mariya için iyi bir kısmet çıktığını ama bunu sonra konuşacaklarını söyledi. Prenses Mariya kardeşine hâlâ sessizce bakıyordu, güzel gözlerinde sevgi ve hüzün vardı. Belliydi ki, o şimdi gelininin sözleriyle ilgili olmayan başka şeyler düşünüyordu. Küçük Prenses Petersburg’daki son şenliği anlatırken kardeşine döndü.</p>
				<p>“Savaşa kesin gidiyor musun <em>André</em>?” diyerek içini çekti.</p>
				<p>Liza da içini çekti.</p>
				<p>Prens Andrey yanıt verdi:</p>
				<p>“Evet, hatta yarın.” </p>
				<p>“<em>Il m’abandonne ici, et Dieu sait pourquoi, quand il aurait pu avoir de l’avancement...</em>”<a class="si-noteref epub-type_noteref" href="#f243" id="ref_f243">243</a></p>
				<p>Prenses Mariya sonuna kadar dinlemedi, düşüncelerinin akışını takip ederek geline döndü, sevgi dolu gözlerle karnını işaret ederek, “Sahi mi?” dedi.</p>
				<p>Küçük Prenses’in yüzü değişti, göğüs geçirdi.</p>
				<p>“Evet, sahi,” dedi. “Ah! Çok korkunç şey bu...”</p>
				<p>Liza’nın dudağı sarktı. Yüzünü görümcesinin yüzüne yaklaştırdı, yine ansızın ağlamaya başladı.</p>
				<p>Andrey alnını buruşturarak, “Dinlenmesi lazım,” dedi. “Değil mi Liza? Götür odana onu, ben babama gideyim. O nasıl, hep aynı mı?”</p>
				<p>Prenses, “Hep aynı. Bilmem sen nasıl bulacaksın,” diye sevinçle yanıt verdi.</p>
				<p>Prens Andrey, babasına karşı olan bütün sevgi ve saygısına rağmen onun zayıf taraflarını bildiğini gösteren güç fark edilir bir gülümsemeyle sordu:</p>
				<p>“Yine hep aynı saatler, ağaçlı yollarda gezintiler mi? Tezgâh mı?” </p>
				<p>Prenses Mariya, “Hep aynı saatler ve tezgâh, bir de matematik ve benim geometri dersleri,” diyerek geometri dersleri hayatının en tatlı deneyimlerinden biriymiş gibi neşeyle yanıt verdi.</p>
				<p>İhtiyarın kalkması için gereken yirmi dakika dolunca Tihon genç Prens’i babasının yanına çağırmaya geldi. İhtiyar, oğlunun gelişi şerefine yaşayış tarzında değişiklik yapmıştı: Öğle yemeğine çıkmadan evvel giyinirken genç Prens’in, dairesine alınmasını emretmişti. İhtiyar eski moda giysisiyle, kaftanlı, pudralı gezerdi. Prens Andrey, salonlarda takındığı asık suratla, sert tavırlarla değil, Piyer’le konuştuğu zamanki canlı yüzüyle babasının yanına girdi, ihtiyar, tuvalet odasında, geniş maroken kaplı bir koltukta, omuzlarında pudra havlusu, başını Tihon’un ellerine uzatmış oturuyordu.</p>
				<p>İhtiyar, pudralı başını Tihon’un ellerindeki saç örgüsünün izin verdiği kadar dikti ve, “O! Asker! Bonaparte’ı alt etmek istiyorsun ha?” dedi, “Bari adamakıllı giriş ona, yoksa bu gidişle çok geçmez bizi de tebaa kaydedecek. İyisin!” Yanağını uzattı.</p>
				<p>Öğle yemeğinden önceki uykudan sonra ihtiyarın neşesi yerindeydi. Öğle yemeğinden sonraki uyku gümüş uyku; öğle yemeğinden evvelki uyku ise altın uykudur, derdi. Sık ve sarkık kaşlarının altından göz ucuyla memnun memnun oğluna baktı. Prens Andrey yaklaştı, babasını gösterdiği yerden öptü. Babasının şimdiki askerî şeflerle, özellikle Bonaparte’la alay etmesini hoş karşılamadı. </p>
				<p>Prens Andrey, canlı ve saygılı bakışlarla babasının yüzündeki her çizginin hareketini takip ederek, “Evet, sizi görmeye geldim, babacığım,” dedi, “sağlığınız nasıl?”</p>
				<p>“Ancak aptalların, eğlence düşkünlerinin sağlığı bozuk olur ahbap ama beni bilirsin: Sabahtan akşama kadar meşgulüm, yediğime içtiğime dikkat ederim ve işte sağlığım da yerinde.”</p>
				<p>Oğlu gülümseyerek, “Tanrı’ya şükür,” dedi.</p>
				<p>İhtiyar, “Tanrı’nın karışacağı iş değil bu. E, anlat bakalım,” diyerek sevdiği konuya döndü: “Almanlar, strateji denen yeni biliminize göre Bonaparte’la savaşmayı nasıl öğrettiler size, anlat, bakalım.”</p>
				<p>Prens Andrey gülümsedi.</p>
				<p>Babasının zaafının ona hürmet etmesine, onu sevmesine engel olmadığını gösteren bir gülümsemeyle, “İzin verin de biraz kendime geleyim babacığım,” dedi, “daha yerleşmedim bile.”</p>
				<p>İhtiyar, “Atıyorsun, atıyorsun,” diyerek, sağlam örülüp örülmediğini denemek için saç örgüsünü silkti ve oğlunun kolunu tuttu. “Karın için daire hazır. Prenses Mariya götürür, ona gösterir ve gevezeliğe dalarlar. Bu onların işi. Onun geldiğine çok memnun oldum. Otur, anlat bakalım, Bak Mihelson’un ordusunu anlarım, Tolstoy’unkini de... birden çıkarma yapmak... güney ordusu ne yapacak? Prusya, tarafsızlık... Evet, biliyorum. Ya Avusturya?” Koltuktan kalktı, arkasından koşarak elbiselerini veren Tihon’la odada dolaşmaya başladı. “Ya İsveç? Pomeranya’yı nasıl geçecekler?”</p>
				<p>Prens Andrey babasının ısrarı karşısında önce istemeye istemeye ama sonra hararetlenerek ve söz söylerken alışkanlığın tesiriyle Rusça’dan Fransızca’ya geçerek tasarlanan seferin harekât planını açıklamaya koyuldu. Doksan bin kişilik bir ordunun, tarafsızlıktan ayırmak ve savaşa sokmak için Prusya’yı nasıl tehdit edeceğini, bu ordudan bir kısım güçlerin Stralsund’da İsveç ordularıyla nasıl birleşeceğini, iki yüz yirmi bin Avusturyalının yüz bin Rus’la birleşerek İtalya’da ve Ren’de nasıl harekete geçeceğini, elli bin Rus’la elli bin İngiliz’in nasıl Napoli’ye çıkarılacağını ve beş yüz bin kişilik bir ordunun ayrı ayrı yönlerden nasıl Fransızlara saldıracağını anlattı. O anlatırken ihtiyar dinlemiyormuş gibi en ufak bir ilgi göstermemiş, giyinmesine devam etmiş, sözünü üç defa ansızın kesmişti.</p>
				<p>İlkinde onu durdurarak haykırdı:</p>
				<p>“Beyaz! Beyaz!”</p>
				<p>Bu, şu demekti: Tihon ona giymek istediği yeleği vermemişti. İkincisinde durarak sordu: “Doğurması yakın mı?” Azarlar gibi bir tavırla başını sallayarak ekledi: “Fena! Devam et, devam et!”</p>
				<p>Üçüncüsünde, Prens Andrey sözünü bitirince uyumsuz ve yaşlılara özgü bir sesle, “<em>Malbrough s’en va-t-en guerre. Dieu sait quand reviendra</em>”<a class="si-noteref epub-type_noteref" href="#f244" id="ref_f244">244</a> şarkısını tutturdu.</p>
				<p>Prens Andrey gülümsemekle yetindi.</p>
				<p>“Bu benim kabul ettiğim bir plandır demiyorum. Ben size olanı söylüyorum. Napoléon da herhalde bundan aşağı kalmayan bir plan düzenlemiştir. ”</p>
				<p>“Neyse, yeni bir şey söylemedin.” İhtiyar kendi kendine hızla yineledi: “<em>Dieu sait quand reviendra.</em><a class="si-noteref epub-type_noteref" href="#f245" id="ref_f245">245</a> Hadi sen yemek salonuna git.”</p>
				</div>
				<div class="si-footnotes html5_section epub-type_footnotes">
						<div class="si-footnote html5_aside epub-type_footnote" id="f229"><a class="si-backref" href="#ref_f229">229</a><span class="si-footnote-text"> Dört tekerlekli, hafif bir araba. (Y.N.)</span></div>
					
						<div class="si-footnote html5_aside epub-type_footnote" id="f230"><a class="si-backref" href="#ref_f230">230</a><span class="si-footnote-text"> Ama bu bir saray!</span></div>
					
						<div class="si-footnote html5_aside epub-type_footnote" id="f231"><a class="si-backref" href="#ref_f231">231</a><span class="si-footnote-text"> Hadi, çabuk çabuk.</span></div>
					
						<div class="si-footnote html5_aside epub-type_footnote" id="f232"><a class="si-backref" href="#ref_f232">232</a><span class="si-footnote-text"> Mariya mı egzersiz yapıyor? Yavaş gidelim de ona baskın yapalım.</span></div>
					
						<div class="si-footnote html5_aside epub-type_footnote" id="f233"><a class="si-backref" href="#ref_f233">233</a><span class="si-footnote-text"> Ah! Prenses ne kadar sevinecek.</span></div>
					
						<div class="si-footnote html5_aside epub-type_footnote" id="f234"><a class="si-backref" href="#ref_f234">234</a><span class="si-footnote-text"> Nihayet! Ona haber vermeliyim.</span></div>
					
						<div class="si-footnote html5_aside epub-type_footnote" id="f235"><a class="si-backref" href="#ref_f235">235</a><span class="si-footnote-text"> Sakın, Tanrı aşkına... Siz Matmazel Bourienne’siniz, görümcemin size beslediği sevgiden sizi tanıyorum.</span></div>
					
						<div class="si-footnote html5_aside epub-type_footnote" id="f236"><a class="si-backref" href="#ref_f236">236</a><span class="si-footnote-text"> O bizi beklemiyor mu?</span></div>
					
						<div class="si-footnote html5_aside epub-type_footnote" id="f237"><a class="si-backref" href="#ref_f237">237</a><span class="si-footnote-text"> Ah! Canım! Ah, Mariya!..</span></div>
					
						<div class="si-footnote html5_aside epub-type_footnote" id="f238"><a class="si-backref" href="#ref_f238">238</a><span class="si-footnote-text"> Bu gece bir rüya gördüm... Bizi beklemiyordunuz demek?.. Ah! <em>Marie</em> zayıflamışsınız... Siz de toplanmışsınız...</span></div>
					
						<div class="si-footnote html5_aside epub-type_footnote" id="f239"><a class="si-backref" href="#ref_f239">239</a><span class="si-footnote-text"> Prensesi hemen tanıdım.</span></div>
					
						<div class="si-footnote html5_aside epub-type_footnote" id="f240"><a class="si-backref" href="#ref_f240">240</a><span class="si-footnote-text"> Hiç de aklımdan geçmedi!..</span></div>
					
						<div class="si-footnote html5_aside epub-type_footnote" id="f241"><a class="si-backref" href="#ref_f241">241</a><span class="si-footnote-text"> Ah! Andrey, sizi görmedim.</span></div>
					
						<div class="si-footnote html5_aside epub-type_footnote" id="f242"><a class="si-backref" href="#ref_f242">242</a><span class="si-footnote-text"> Sulu gözlü.</span></div>
					
						<div class="si-footnote html5_aside epub-type_footnote" id="f243"><a class="si-backref" href="#ref_f243">243</a><span class="si-footnote-text"> Tam da yükseleceği bir zamanda, kim bilir ne diye beni burada bırakıp gidiyor.</span></div>
					
						<div class="si-footnote html5_aside epub-type_footnote" id="f244"><a class="si-backref" href="#ref_f244">244</a><span class="si-footnote-text"> Malbrough savaşa gidiyor, ne zaman döneceğini Tanrı bilir.</span></div>
					
						<div class="si-footnote html5_aside epub-type_footnote" id="f245"><a class="si-backref" href="#ref_f245">245</a><span class="si-footnote-text"> Ne zaman döneceğini Tanrı bilir.</span></div>
				</div>
  </body>
</html>