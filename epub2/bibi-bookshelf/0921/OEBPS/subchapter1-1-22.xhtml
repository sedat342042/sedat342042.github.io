<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Savaş ve Barış</title>
		<link href="main.css" rel="stylesheet" type="text/css"/>
	</head>
	<body class="epub-type_subchapter" id="subchapter1-1-22">
<div class="html5_section">
				<h1 class="subchapter">XXII</h1>
				
				<p class="margin">Lısiye Gori’de<a class="si-noteref epub-type_noteref" href="#f218" id="ref_f218">218</a> Prens Nikolay Andreyeviç Bolkonski’ nin malikânesinde Prens Andrey’le Prenses’in bugün yarın gelmesi bekleniyordu. Ama bekleme, yaşlı Prens’in evindeki yaşayışın uyumunu, düzenini bozmamıştı. General Anşef Nikolay Andreyeviç, sosyetedeki lakabıyla, <em>le Roi de Prusse</em>,<a class="si-noteref epub-type_noteref" href="#f219" id="ref_f219">219</a> Pavel devrinde köyde yaşamaya mecbur edileli beri kızı Mariya, onun nedimesi Matmazel Bourienne ile birlikte devamlı olarak Lısiye Gori’sinde yaşıyordu. Yeni Çar’ın zamanında başkente gelmesine izin verilmişti ama o, eğer birinin ona gereksinimi olursa Moskova’dan bir buçuk verst uzakta bulunan Lısiye Gori’ye gelebileceğini, kendisinin ise kimseye gereksinimi olmadığını söylüyor, yine hiç ayrılmadan köyde yaşamaya devam ediyordu. İnsanda, derdi o, yalnız iki kusur kaynağı var: avarelik ve boş inan, yalnız iki erdem var: çalışma ve akıl. Kızının terbiyesiyle kendisi ilgileniyor, bu iki erdemi onda geliştirmek için cebir, geometri dersi veriyor, hayatını bu şekilde yoğun programlamış bulunuyordu. Kendisi, kâh hatıralarını yazmak, kâh yüksek matematik problemlerini halletmek, kâh tezgâhta tütün tabakası yapmak, kâh bahçede çalışmak ve malikânesinin durmayan inşaatının başında durmak suretiyle durmadan çalışırdı.</p>
				<p>Çalışmanın başlıca şartı düzen olduğuna göre, düzen onun yaşamında tam anlamıyla yürürlükteydi. Sofraya hep aynı değişmez şartlar içinde, yalnız aynı saatte değil, hatta aynı dakikada gelirdi. Prens kızından hizmetçilerine kadar çevresindeki bütün insanlara karşı sert ve titizdi. Bu yüzden, hırçın olmadığı halde en hırçın bir insanın bile kolaylıkla elde edemeyeceği korku ve saygıyı elde etmişti. Emekliye ayrılmış olmasına ve şimdi devlet işlerinde hiçbir nüfuzu bulunmamasına rağmen malikânesinin bulunduğu ildeki bütün müdürler, idareciler onu ziyaret etmeyi bir borç sayar, tıpkı kalfa, bahçıvan veya Prenses Mariya gibi Prens’in büyük kabul salonuna çıkacağı belirli saati beklerdi. Çalışma odasının kocaman yüksek kapısı açılıp da, başında pudralı perukası olduğu halde, küçük kuru elleri ve bazen kaşlarını çattığı zaman ışıklı zeki ve daima genç gözlerinin parıltısını örten kırçıl ve sarkık kaşlarıyla ihtiyarın ufacık şekli gözükünce bu kabul salonunda herkes aynı saygıyı hatta korkuyu duyardı.</p>
				<p>Genç evlilerin geleceği gün sabah erkenden, âdet üzere; Prenses Mariya ders saatinde selamlaşma için kabul salonuna girdi, korkuyla haç çıkardı, içinden dua okudu. Her gün gelir, günlük karşılaşmanın iyi geçmesi için dua ederdi.</p>
				<p>Salonda oturan perukası pudralı yaşlı hizmetçi ağır ağır kalktı, yavaşça fısıldadı: “Buyurun.” Kapının öte tarafından tezgâhın monoton sesleri geliyordu. Prenses kolay ve rahat açılan kapıyı ürkekçe itti, eşikte durdu. Prens tezgâh başında çalışıyordu, dönüp baktı ve işine devam etti.</p>
				<p>Kocaman çalışma odası, besbelli daima kullanılan öteberiyle doluydu. Üzerinde kitaplar ve planlar bulunan büyük masa, kapılarına anahtarlar takılı yüksek camekânlı kitap dolapları, üstünde açık bir defter yatan ayakta yazmaya özel yüksek masa, üstü aletlerle dolu çevresine talaşlar saçılmış torna tezgâhı; bütün bunlar devamlı, çeşitli ve düzenli bir çalışmayı gösteriyordu. Gümüş işlemeli Tatar çizmeleri geçirilmiş küçük bacaklarının hareketlerinden damarlı kuru elinin sıkı dayanışından Prens’te dinç bir yaşlılığın henüz çetin ve çok dayanıklı gücü belli oluyordu. Birkaç devir yaptırdıktan sonra tezgâhın ayaklığından ayağını çekti, marangoz kalemini silip tezgâha takılı meşin torbaya attı, masaya yaklaşarak kızını çağırdı. Çocuklarını hiçbir zaman takdis etmezdi o.</p>
				<p>Tıraşsız, diken diken yüzünü ona yaklaştırıp sertçe ama aynı zamanda dikkatli ve yumuşak gözlerle, “İyi misin?.. Peki, otur bakalım!” dedi.</p>
				<p>Kendi eliyle yazdığı geometri defterini aldı, koltuğunu ayağıyla yanaştırdı.</p>
				<p>“Yarına!” diye hızla sayfayı bularak sert tırnağıyla paragrafları işaretledi.</p>
				<p>Prenses defterin üzerine eğildi.</p>
				<p>“Dur, sana bir mektup,” diye ihtiyar ansızın masaya sarkan torbadan kadın yazısıyla yazılmış bir zarf çıkardı, masanın üstüne attı.</p>
				<p>Prensesin yüzü pençe pençe kızardı, aceleyle mektubu aldı, üzerine eğildi.</p>
				<p>Prens, sağlam, sarımtırak dişlerini göstererek soğuk bir gülümsemeyle sordu:</p>
				<p>“Eloiz’den mi?” </p>
				<p>Prenses ürkek ürkek bakarak ve ürkek ürkek gülümseyerek, “Evet, Jüli’den,” dedi.</p>
				<p>Prens sertçe, “İki mektuba daha izin veririm ama üçüncüyü okurum,” dedi, “korkarım, çok saçma şeyler yazıyorsunuz. Üçüncüyü okurum.”</p>
				<p>Prenses daha çok kızararak mektubu uzattı:</p>
				<p>“Bunu da okuyun isterseniz, <em>mon père</em>.<a class="si-noteref epub-type_noteref" href="#f220" id="ref_f220">220</a>” </p>
				<p>Prens mektubu iterek, “Üçüncüyü dedim ya, üçüncüyü,” diye bağırdı. Dirseğini masaya dayadı, geometri defterini yanına çekti.</p>
				<p>“E, Bayan,” diye başladı, kızına sokularak deftere eğilmiş, bir elini onun oturduğu koltuğun arkasına koymuştu, Prenses çoktandır yabancısı olmadığı tütün ve kekremsi yaşlılık kokusuyla kendini her taraftan sarılmış hissediyordu. “Ee, Bayan, üçgenler benzerdir; bakın lütfen: <em>a, b, c</em> açısı...”</p>
				<p>Prenses ürkekçe babasının, ta yanında parlayan gözlerine baktı. Yüzünü pençe pençe kırmızılıklar kapladı, belliydi ki, bir şey anlamıyordu ve öyle korkuyordu ki, bu korku babasının ilerideki bütün açıklamalarını, ne kadar açık da olsalar, anlamasına engeldi. Suç öğretmende mi, öğrencide miydi, her nedense her gün aynı şey yinelenirdi: Prensesin gözleri bulanır, bir şey görmez, bir şey işitmez, yalnız sert babasının kuru yüzünü yakınında hisseder, onun nefes alışını, kokusunu duyar ve yalnız çalışma odasından bir çıksa da kendi odasında meseleyi rahatça çözse diye düşünürdü. İhtiyar kızar, oturduğu koltuğu gürültüyle ileri geri sürer, öfkelenmemeye çalışırdı. Hemen her derste öfkelenir, darılır, bazen de defteri fırlatıp atardı.</p>
				<p>Prenses yanıtta yanılmıştı.</p>
				<p>“Gel de aptal deme!” diye defteri itti. Hızla yana döndü ama hemen kalktı, biraz gezindi. Elleriyle hafifçe Prenses’in saçlarına dokundu. Tekrar oturdu.</p>
				<p>Koltuğu yaklaştırdı, anlatmaya devam etti.</p>
				<p>Prenses ders defterini alıp kapayarak gitmeye hazırlanırken yaşlı Prens, “Olmaz Prenses,” dedi. “Matematik büyük şeydir, matmazel. Kalın kafalı hanımlarımıza benzemeni istemem senin. Sabredersen, seversin.” Yanağını okşadı. “Akılsızlığı giderir.”</p>
				<p>Prenses gitmeye davrandı. İhtiyar onu bir jestle durdurdu, yüksek masadan açılmamış yeni bir kitap aldı.</p>
				<p>“İşte Eloiza’n sana yeni bir ‘sır anahtarı’ gönderiyor. Dinî bir kitap. Ama ben kimsenin inancına karışmam... Şöyle bir göz gezdirdim. Al. Hadi bakayım. Hadi şimdi.”</p>
				<p>Kızının omzunu okşadı, arkasından kapıyı kendisi kapadı.</p>
				<p>Prenses Mariya odasına, onu yalnız bırakıp çirkin ve hastalıklı yüzünü daha çok çirkinleştiren hüzünlü, ürkek haliyle döndü. Üzerinde minyatür resimler, devrilmiş defterler, kitaplar duran yazı masasının başına geçti. Babası ne kadar düzenliyse Prenses de o kadar düzensizdi. Geometri defterini bıraktı. Sabırsızlıkla zarfı açtı. Mektup en yakın çocukluk arkadaşındandı, bu arkadaşı Rostovların isim gününde bulunmuş olan Jüli Karagina idi.</p>
				<p>Jüli şöyle yazıyordu:</p>
				
				<div class="letter html5_article">
				<p>“<em>Chère et excellente amie, quelle chose terrible et effrayante que l’absence! J’ai beau me dire que la moitié de mon existence et de mon bonheur est en vous, que malgré la distance qui nous sépare, nos coeurs sont unis par des liens indissolubles; le mien se révolte contre la destinée, et je ne puis, malgré les plaisirs et les distractions qui m’entourent, vaincre une certaine tristesse cachée que je ressens au fond du coeur depuis notre séparation. Pourquoi ne sommes-nous pas réunies, comme cet été dans votre grand cabinet sur le canapé bleu, le canapé à confidences? Pourquoi ne puis-je, comme il y a trois mois, puiser de nouvelles forces morales dans votre regard si doux, si calme et si pénétrant, regard que j’aimais tant et que je crois voir devant moi, quand je vous écris</em>?”<a class="si-noteref epub-type_noteref" href="#f221" id="ref_f221">221</a></p>
				</div>
				
				<p class="margin-low">Prenses buraya kadar okuyarak derin bir nefes aldı. Solundaki duvar aynasına dönüp baktı. Ayna çirkin, cılız, zayıf yüzünü aksettiriyordu. Hep hüzünle bakan gözleri şimdi aynada kendisine daha büyük bir ümitsizlikle çevrilmişti. Prenses içinden, “Dalkavukluk ediyor,” dedi, döndü. Okumaya devam etti. Ama Jüli dostuna dalkavukluk etmiyordu: Gerçekten, Prenses’in büyük, derin ve ışıklı gözleri (sanki bazen onlardan huzme halinde sıcak bir ışık fışkırırdı) o kadar hoştu ki, çoğu zaman, yüzünün çirkinliğine rağmen bu gözler güzellikten öte, çekici bir hal alırlardı. Ama Prenses gözlerinin güzel ifadesini, kendisini düşünmediği anlardaki o güzel ifadeyi hiç görmemişti. Aynaya bakar bakmaz yüzü, herkeste olduğu gibi, yapay, biçimsiz bir şekil aldı. Okumaya devam etti.</p>
				
				<div class="letter html5_article">
				<p><em class="normal">“</em>Tout Moscou ne parle que guerre. L’un de mes deux frères est déjà à l’étranger, l’autre est avec la garde, qui se met en marche vers la frontière. Notre cher empereur a quitté Pétersbourg et, à ce qu’on prétend, compte lui-même exposer sa précieuse existence aux chances de la guerre. Dieu veuille que le monstre corsicain, qui détruit le repos de l’Europe, soit terrassé par l’ange que le Tout-puissant, dans sa miséricorde, nous a donnée pour souverain. Sans parler de mes frères, cette guerre m’a privée d’une relation des plus chères à mon coeur. Je parle du jeune Nicolas Rostoff, qui avec son enthousiasme n’a pu supporter l’inaction et a quitté l’université pour aller s’enrôler dans l’armée. Eh bien, chère Marie, je vous avouerai, que, malgré son extrême jeunesse, son départ pour l’armée a été un grand chagrin pour moi. Le jeune homme, dont je vous parlais cet été, a tant de noblesse, de véritable jeunesse qu’on rencontre si rarement dans le siècle où nous vivons parmi nos vieillards de vingt ans. Il a surtout tant de franchise et de coeur. Il est tellement pur et poétique, que mes relations avec lui, quelque passagères qu’elles fussent, ont été l’une des plus douces jouissances de mon pauvre coeur, qui a déjà tant souffert. Je vous raconterai un jour nos adieux et tout ce qui s’est dit en partant. Tout cela est encore trop frais. Ah! Chère amie, vous êtes heureuse de ne pas connaître ces jouissances et ces peines si poignantes. Vous êtes heureuse, puisque les dernières-sont ordinairement les plus fortes! Je sais fort bien, que le comte Nicolas est trop jeune pour pouvoir jamais devenir pour moi quelque chose de plus qu’un ami, mais cette douce amitié, ces relations si poétiques et si pures ont été un besoin pour mon coeur. Mais n’en parlons plus. La grande nouvelle du jour qui occupe tout Moscou est la mort du vieux comte <em class="normal">Bezuhov</em> et son héritage. Figurez-vous que les trois princesses n’ont reçu que très peu de chose, le prince Basile rien, est que c’est M. Pierre qui a tout hérité, et qui par-dessus le marché a été reconnu pour fils légitime, par conséquent comte <em class="normal">Bezuhov </em>est possesseur de la plus belle fortune de la Russie. On prétend que le prince Basile a joué un très vilain rôle dans toute cette histoire et qu’il est reparti tout penaud pour Pétersbourg.</p>
				<p>“Je vous avoue, que je comprends très peu toutes ces affaires de legs et de testament; ce que je sais, c’est que depuis que le jeune homme que nous connaissions tous sous le nom de M. Pierre tout court est devenu comte <em class="normal">Bezuhov</em> et possesseur de l’une des plus grandes fortunes de la Russie, je m’amuse fort à observer les changements de ton et des manières des mamans accablées de filles à marier et des demoiselles elles-mêmes à l’égard de cet individu, qui, par parenthèse, m’a paru toujours être un pauvre, sire. Comme on s’amuse depuis deux ans à me donner des promis que je ne connais pas le plus souvent, la chronique matrimoniale de Moscou me fait comtesse <em class="normal">Bezuhov</em>. Mais vous sentez bien que je ne me soucie nullement de le devenir. A propos de mariage, savez-vous que tout dernièrement la tante en général <em class="normal">Anna Mihailovna</em>, m’a confié sous le sceau du plus grand secret un projet de Mariage pour vous. Ce n’est ni plus, ni moins, que le fils du prince Basile, Anatole, qu’on voudrait ranger en le mariant à une personne riche et distinguée, et c’est sur vous qu’est tombé le choix des parents. Je ne sais comment vous envisagerez la chose, mais j’ai cru de mon devoir de vous en avertir. On le dit très beau et très mauvais sujet; c’est tout ce que j’ai pu savoir sur son compte.</p>
				<p>“Mais assez de bavardage comme cela. Je finis mon second feuillet, et maman me fait chercher pour aller dîner chez les Apraksines. Lisez le livre mystique que je vous envoie et qui fait fureur chez nous. Quoiqu’il y ait des choses dans ce livre difficiles à atteindre avec la faible conception humaine, c’est un livre admirable dont la lecture calme et élève l’âme. Adieu. Mes respects à monsieur votre père et mes compliments à mademoiselle Bourienne. Je vous embrasse comme je vous aime. </p>
				<p class="by">Julie».</p>
				<p><em>“P.S. Donnez-moi des nouvelles de votre frère et de sa charmante petite femme</em>”<a class="si-noteref epub-type_noteref" href="#f222" id="ref_f222">222</a>.</p>
				</div>
				
				<p class="margin">Prenses biraz düşündü. Dalgın dalgın gülümsedi (ışıklı gözlerin aydınlattığı yüzü büsbütün değişmişti), ansızın kalktı, ağır adımlarla yüksek masaya yaklaştı. Bir kâğıt aldı, eli hızla yürümeye başladı, şöyle bir yanıt yazdı:</p>
				
				<div class="letter html5_article">
				<p>“<em>Chère et excellente amie. Votre lettre du 13 m’a causé une grande joie. Vous m’aimez donc toujours, ma poétique Julie.</em></p>
				<p>“L’absence, dont vous dites tant de mal, n’a donc pas eu son influence habituelle sur vous. Vous vous plaignez de l’absence – que devrai-je dire moi, si <em class="normal">j’osais </em>me plaindre, privée de tous ceux qui me sont chers? Ah si nous n’avions pas la religion pour nous consoler, la vie serait bien triste. Pourquoi me supposez-vous un regard sévère, quand vous me parlez de votre affection pour le jeune homme? Sous ce rapport je ne suis rigide que pour moi. Je comprends ces sentiments chez les autres et si je ne puis approuver ne les ayant jamais ressentis, je ne les condamne pas. Il me paraît seulement que l’amour chrétien, l’amour du prochain, l’amour pour ses ennemis est plus méritoire, plus doux et plus beau, que ne le sont les sentiments que peuvent inspire les beaux yeux d’un jeune homme à une jeune fille poétique et aimante comme vous.</p>
				<p>“La nouvelle de la mort du comte <em class="normal">Bezuhov</em> nous est parvenue avant votre lettre, et mon père en a été très affecté. Il dit que c’était ‘lavant-dernier représentant du grand siècle, et qu’à présent c’est son tour; mais qu’il fera son possible pour que son tour vienne le plus tard possible. Que Dieu nous garde de ce terrible malheur! Je ne puis partager votre opinion sur Pierre que j’ai connu enfant. Il me paraissait toujours avoir un coeur excellent, et c’est la qualité que j’estime le plus dans les gens. Quant à son héritage et au rôle qu’y a joué le prince Basile, c’est bien triste pour tous les deux. Ah! Chère amie, la parole de notre divin sauveur qu’il est plus aisé à un chameau de passer par le trou d’une aiguille, qu’il ne l’est à un riche d’entrer dans le royaume de dieu, cette parole est terriblement vraie; je plains le prince Basile et je regrette encore davantage Pierre. Si jeune et accablé de cette richesse, que de tentations n’aura-t-il pas à subir! Si on me demandait ce que je désirerais le plus au monde, ce serait d’être plus pauvre que le plus pauvre des mendiants. Mille grâces, chère amie, pour l’ouvrage que vous m’envoyez, et qui fait si grande fureur chez vous. Cependant, puisque vous me dites qu’au milieu de plusieurs bonnes choses il y en a d’autres que la faible conception humaine ne peut atteindre, il me paraît assez inutile de s’occuper d’une lecture inintelligible, qui par là même ne pourrait être d’aucun fruit. Je n’ai jamais pu comprendre la passion qu’ont certaines personnes de s’embrouiller l’entendement, en s’attachant à des livres mystiques, qui n’élèvent que des doutes dans leurs esprits, exaltant leur imagination et leur donnent un caractère d’exagération tout à fait contraire à la simplicité chrétienne. Lisons les Apôtres et l’Evangile. Ne cherchons pas à pénétrer ce que ceux-là renferment de mystérieux, car, comment oserions-nous, misérables pécheurs que nous sommes, prétendre à nous initier dans les secrets terribles et sacrés de la providence, tant que nous portons cette dépouille charnelle, qui élève entre nous et l’éternel un voile impénétrable? Bornons-nous donc à étudier les principes sublimes que notre divin sauveur nous a laissé pour notre conduite ici-bas; cherchons à nous y conformer et à les suivre, persuadons-nous que moins nous donnons d’essor à notre faible esprit humain et plus il est agréable à Dieu, qui rejette toute science ne venant pas de lui; que moins nous cherchons à approfondir ce qu’il lui a plu de dérober à notre connaissance, et plutôt il nous en accordera la découverte par son divin esprit.</p>
				<p>“Mon père ne m’a pas parlé du prétendant, mais il m’a dit seulement qu’il a reçu une lettre et attendait une visite du prince Basile. Pour ce qui est du projet de mariage qui me regarde, je vous dirai, chère et excellente amie, que le mariage, selon moi, est une institution divine à laquelle il faut se conformer. Quelque pénible que cela soit pour moi, si le Tout-Puissant m’impose jamais les devoirs d’épouse et de mère, je tâcherai de les remplir aussi fidèlement que je le pourrai, sans m’inquiéter de l’examen de mes sentiments à l’égard de celui qu’il me donnera pour époux. </p>
				<p>“J’ai reçu une lettre de mon frère, qui m’annonce son arrivée à Lısiye Gori avec sa femme. Ce sera une joie de courte durée, puisqu’il nous quitte pour prendre part à cette malheureuse guerre, à laquelle nous sommes entraînés Dieu sait, comment et pourquoi. Non seulement chez vous au centre des affaires et du monde on ne parle que de guerre, mais ici, au milieu de ces travaux champêtres et de ce calme de la nature, que les citadins se représentent ordinairement à la campagne, les bruits de la guerre se font entendre et sentir péniblement. Mon père ne parle que de marches et contremarches, choses auxquelles je ne comprends rien; et avant-hier en faisant ma promenade habituelle dans la rue du village, je fus témoin d’une scène déchirante... C’était un convoi des recrues enrôlés chez nous et expédiés pour l’armée... Il fallait voir l’état dans lequel se trouvant les mères, les femmes, les enfants des hommes qui partaient et entendre les sanglots des uns et des autres!</p>
				<p>“On dirait que l’humanité a oublié les lois de son divin Sauveur, qui prêchait l’amour et le pardon des offenses, et qu’elle fait consister son plus grand mérite dans l’art de s’entretuer.</p>
				<p><em>“Adieu, chère et bonne amie, que notre divin Sauveur et sa très Sainte Mère vous aient en leur sainte et puissante garde. </em></p>
				<p class="align-right"><em>Marie.</em>”<a class="si-noteref epub-type_noteref" href="#f223" id="ref_f223">223</a></p>
			</div>

				<p class="margin">“<em>Ah, vous expédiez le courier, princesse, moi j’ai déjà expédié le mien. J’ai écris à ma pauvre mère</em>,”<a class="si-noteref epub-type_noteref" href="#f224" id="ref_f224">224</a> diye gülümseyen Matmazel Bourienne, r’leri boğarak Prenses Mariya’nın düşünceli, hüzünlü ve kasvetli havasına büsbütün başka bir hava, hoppa, neşeli, sevinçli bir hava katarak hoş ve taşkın bir sesle söze başladı.</p>
				<p>“<em>Princesse, il faut que je vous prévienne</em>.”<a class="si-noteref epub-type_noteref" href="#f225" id="ref_f225">225</a> Sesini alçaltarak ekledi. “<em>Le prince a eu une altercation.</em>”<a class="si-noteref epub-type_noteref" href="#f226" id="ref_f226">226</a> <em>Altercation</em>’un r sini özellikle boğarak, kendini dinleyerek söylüyordu. “<em>Une altercation avec Michel Ivanoff. Il est de très mauvaise humeur, très morose. Soyez prévenue, vous savez</em>...”<a class="si-noteref epub-type_noteref" href="#f227" id="ref_f227">227</a></p>
				<p>Prenses Mariya, “<em>Ah chère amie,  je vous ai prié de ne jamais me prévenir de l’humeur dans laquelle se trouve mon père. Je ne me permets pas de le juger, et je ne voudrais pas que les autres le fassent</em>,”<a class="si-noteref epub-type_noteref" href="#f228" id="ref_f228">228</a> diye yanıt verdi.</p>
				<p>Prenses saate baktı. Klavsen saatini beş dakika geçirdiğini görünce telaşla divan odasına gitti. Yürütülen günlük yaşayış programı gereğince Prens saat on iki ile iki arasında dinlenir, Prenses de klavsen çalardı.</p>
				</div>
				<div class="si-footnotes html5_section epub-type_footnotes">
						<div class="si-footnote html5_aside epub-type_footnote" id="f218"><a class="si-backref" href="#ref_f218">218</a><span class="si-footnote-text"> “Kıraç Dağlar” demektir. Romandaki Lısiye Gori malikânesi Tolstoy’un kendi malikânesi olan Yasnaya Polyana modeline göre betimlenmiştir.</span></div>
					
						<div class="si-footnote html5_aside epub-type_footnote" id="f219"><a class="si-backref" href="#ref_f219">219</a><span class="si-footnote-text"> Prusya Kralı.</span></div>
					
						<div class="si-footnote html5_aside epub-type_footnote" id="f220"><a class="si-backref" href="#ref_f220">220</a><span class="si-footnote-text"> Babacığım.</span></div>
					
						<div class="si-footnote html5_aside epub-type_footnote" id="f221"><a class="si-backref" href="#ref_f221">221</a><span class="si-footnote-text"> Sevgili ve eşsiz dostum, ayrılık ne korkunç, ne müthiş bir şeymiş! Varlığımın ve mutluluğumun yarısının sizde olduğunu, bizi ayıran mesafeye rağmen kalplerimizin çözülmez bağlarla bağlı bulunduğunu kendi kendime ne kadar söylersem söyleyeyim kalbim kaderime isyan ediyor; çevremi saran zevk ve eğlencelere rağmen ayrılışımızdan beri kalbimin derinliklerinde duyduğum hüznü yenemiyorum. Geçen yaz olduğu gibi neden sizin büyük çalışma odasındaki mavi kanepede, sırdaş kanepede birleşmiş değiliz? Neden o kadar sevdiğim, şu mektubu yazarken karşımda görür gibi olduğum o tatlı, o sakin ve etkileyici bakışlarınızdan üç ay önce olduğu gibi şimdi de canıma can katacak gücü ememiyorum?</span></div>
					
						<div class="si-footnote html5_aside epub-type_footnote" id="f222"><a class="si-backref" href="#ref_f222">222</a><span class="si-footnote-text"> Bütün Moskova yalnız savaştan söz ediyor. İki erkek kardeşimden biri şimdiden yurtdışında. Öbürü de sınıra doğru yol almaya başlayan muhafız alayı ile birlikte. Aziz imparatorumuz Petersburg’dan ayrıldı, anlaşıldığına göre o da değerli varlığını savaşın tehlikelerine atıyor. Yüce gönüllü Tanrı’nın bize hükümdar seçtiği bu melek, dua ederim ki, Avrupa’nın rahatını bozan Korsikalı ifriti yere sersin. Bu savaş, beni kardeşlerimden olduğu gibi kalbimin en sevgili bağlarından birinden de mahrum etti. Heyecanlı olduğu için hareketsiz kalmaya dayanamayan, orduda görev almak üzere üniversiteyi bırakan genç Nikolay Rostov’dan söz ediyorum. Sevgili Marieciğim, onun orduya katılışının, genç olmasına rağmen benim için çok acı olduğunu size itiraf edeyim. Bu yaz size söz ettiğim bu delikanlıda o kadar asalet, öyle coşku dolu bir gençlik var ki böylesine yaşadığımız yüzyılda bizim yirmi yaşındaki yaşlılar arasında seyrek rastlanır. O çok açık yürekli, çok cömert. O kadar temiz ve şair ruhlu ki onunla olan görüşmelerimiz, kısa ve geçici olmalarına rağmen şimdiye kadar çok acılar çeken zavallı kalbimin biricik mutluluğu olmuştur. Birbirimizden nasıl ayrıldığımızı, ayrılırken neler konuştuğumuzu size bir gün anlatacağım. Bütün bunların anısı çok taze. Ah! Sevgili dostum, bu acıları bilmediğiniz için mutlu olmalısınız. Mutlusunuz, çünkü sonuncular her zaman öncekilerden daha şiddetli oluyor. Kont Nikolay’ın benim için bir dosttan daha ileri bir şey olamayacak kadar genç olduğunu pek iyi biliyorum. Ama bu tatlı dostluk, bu çok şairce, çok temiz görüşmeler benim bir gereksinimim olmuşlardı. Bu konuyu kapatalım. Günün, Moskova’yı meşgul eden başlıca konusu, yaşlı Kont Bezuhov’un ölümü ve onun mirası. Düşünün ki üç Prenses çok az bir şey aldı, Prens Vasiliy’e hiçbir şey düşmedi, bütün miras Piyer’e kaldı, üstelik de o meşru evlat tanındı, dolayısıyla Kont Bezuhov ve Rusya’nın en büyük servet sahiplerinden biri oldu. Bütün bu işlerde Prens Vasiliy’in çok çirkin bir rol oynadığını, sonunda da keyfi kaçmış bir halde Petersburg’a döndüğünü söylüyorlar.</span>
						<span class="para">Bütün bu vasiyetname işlerinden pek az anladığımı itiraf ederim. Bildiğim bir şey varsa o da bugüne kadar M. Piyer adıyla tanıdığımız bu delikanlının şimdi Kont Bezuhov unvanını almış ve Rusya’nın en büyük servetlerinden birine konmuş olmasıdır. Kızlarına koca bulmak derdiyle yanan annelerin, hatta bizzat kızlarının (parantez içinde söyleyeyim) bende bir zaman zavallı bir adam izlenimi bırakan bu kişiye karşı kadınların tavırlarını nasıl değiştirdiklerini izlemek benim için çok eğlenceli oluyor. İki yıldır bana pek çok nişanlı yakıştırmak âdet olduğuna göre Moskova beni bu kez Kontes Bezuhova yapacak. Ama Kontes Bezuhova olmak düşüncesinin beni asla ilgilendirmeyeceğini bilirsiniz. Evlenme konusu açılmışken söyleyeyim: Herkesin halası Anna Mihailovna geçenlerde bana, çok büyük bir sır olarak saklanmak üzere, size dair bir evlenme projesi anlattı. Adı geçen zat, Prens Vasiliy’in zengin ve kibar bir kadınla evlendirilmek suretiyle kendisine mevki sağlanmak istenen oğlu Anatol’dan başkası değil. Ana baba sizi seçmiş. Bunu nasıl karşılayacağınızı biliyorum, ama size haber vermeyi bir görev saydım. Çok güzel, çok çapkınmış diyorlar. Ona dair öğrendiklerim bunlar.</span>
						<span class="para">Bu kadar gevezelik yeter. Kâğıdın ikincisi de doluyor. Öğle yemeğine Apraksinlere gitmek için annem de beni arıyor. Size gönderdiğim ve burada büyük gürültüler koparan mistik kitabı okuyunuz. İçinde insanoğlunun zayıf zihniyle kavranması güç şeyler varsa da okununca ruhu yükselten, sakinleştiren müthiş kitaptır. Allahaısmarladık, babanıza saygılarımı, Matmazel Bourienne’e iltifatlarımı sunarım. Sizi de bütün sevgimle kucaklarım.</span>
						<span class="sign">Jüli</span>
						<span class="para">Hamiş: Erkek kardeşiniz ve çok şirin eşi hakkında sizden haberler beklerim.</span></div>
					
						<div class="si-footnote html5_aside epub-type_footnote" id="f223"><a class="si-backref" href="#ref_f223">223</a><span class="si-footnote-text"> Sevgili arkadaşım. 13 tarihli mektubunuz bende büyük bir sevinç uyandırdı. Şair ruhlu Jüliciğim, demek beni hâlâ seviyorsunuz. Şu halde o kadar kötülediğiniz ayrılık, sizin üzerinizde beklenen tesiri göstermemiş. Ayrılıktan şikâyet ediyorsunuz, ya ben şikâyet etmeye cesaret edebilseydim, ne demeliydim? Ben ki bütün sevdiklerimden mahrumum. Ah! Kendimizi teselli edecek dinimiz de olmasaydı hayat ne kadar hazin olacaktı. O delikanlıya eğiliminizden söz ederken neden benim kaşlarımı çattığımı sanıyorsunuz? Bu konuda katı oluşum yalnızca kendime karşıdır. Başkalarında bu duyguları anlıyorum, onları kendimde hiçbir zaman denemediğim için, onaylamasam da ayıplamam. Yalnız, bana öyle geliyor ki Hıristiyanlığın sevgisi, insanoğluna karşı sevgi, düşmanlara karşı sevgi, sizin gibi şair ruhlu, seven bir kıza bir delikanlının güzel gözleriyle esinleyebileceği duygulardan daha değerli, daha tatlı, daha güzel bir sevgidir.</span>
						<span class="para">Kont Bezuhov’un ölüm haberini mektubunuz gelmeden almıştık. Bu haber babamı çok üzdü. Kont Bezuhov’un, büyük yüzyılın temsilcileri içinde sondan ikinci olduğunu, şimdi de ölüm sırasının kendisine geldiğini, bununla beraber bu sırayı mümkün olduğu kadar geciktirmek için elinden gelen her şeyi yapacağını söylüyor. Tanrı bizi bu korkunç felaketten korusun. Daha çocukken tanıdığım Piyer hakkındaki düşüncelerinize katılamayacağım. O bana daima çok iyi yürekli bir insan olarak göründü; bu da benim insanlarda en fazla değer verdiğim şeydir. Aldığı mirasa, Prens Vasiliy’in bu işte oynadığı role gelince: Bu her ikisi için de hazin. Ah, sevgili dostum, bir deve için iğne deliğinden geçmenin, bir zengin için cennete girmekten çok daha kolay olduğu hakkında ilahi kurtarıcımız İsa’nın söylediği söz çok korkunç bir gerçektir. Prens Vasiliy’e acır, Piyer için ise daha fazla üzülürüm. Bu yaşta bu müthiş servetin yükü altında olmak onu ne tehlikelere sürükleyecektir. Dünyada en büyük arzumun ne olduğu bana sorulsaydı, dilencilerin en yoksulundan daha yoksul olmayı istediğimi söylerdim. Gönderdiğiniz kitap için binlerce teşekkür. Bu kitabın içinde birçok güzel şey arasında insanoğlunun zekâsına sığmayacak başka şeyler de bulunduğunu söylediğinize göre, böyle anlaşılmaz bir kitapla ilgilenmenin boş olduğunu sanıyorum. Bundan hiçbir yarar elde edilemez. Bazı kimselerin, ruhlarında yalnız kuşku uyandıran, hayal güçlerini harekete geçiren ve onlara Hıristiyanlığın sadeliğine büsbütün aykırı bir abartıcılık karakteri veren mislik kitaplara bağlanarak kafalarını bulandırmak takıntısını ben hiçbir zaman anlayamadım. Azizleri ve İncil’i okuyalım. Bunlardaki sırlara nüfuz etmeye çalışmayalım, zira biz zavallı günahkârlar, ezeliyetle aramıza nüfuz edilmez bir perde geren bu beden kalıbını taşıdıkça Tanrısal hikmetin müthiş ve kutsal sırlarına akıl erdirmeyi nasıl isteyebiliriz? Bunun için, yeryüzünde nasıl hareket edeceğimize dair ilahî kurtarıcımızın bıraktığı yüksek prensipleri öğrenmekle yetinelim; onlara göre hareket etmeye, aciz zekâmızı ne kadar az işletebilirsek kendinden gelmeyen her ilmi reddeden Tanrı’nın bizden o kadar çok hoşlanacağına, bizden saklı tutmayı arzu ettiği şeyleri ne kadar az derinleştirirsek kendi tanrısal ruhuyla bize bunu o kadar çabuk bilinir kılacağına kendimizi inandırmaya çalışalım.</span>
						<span class="para">“Babam bana bir talip çıktığından söz etmedi. Yalnız, bir mektup aldığını, Prens Vasiliy’in bir ziyaretini beklediğini söyledi. Hakkımdaki evlenme projesine gelince; size şunu söyleyeyim ki, sevgili dostum, bana göre evlenme insanın uygulamak zorunda olduğu tanırsal bir kuraldır. Eğer Tanrı bir gün bana evli bir kadın ve ana olmak görevini yüklerse, benim için ne kadar güç olursa olsun, onun bana koca olarak verdiği kimseye karşı olan duygularıma bakmadan bu görevleri elimden geldiği kadar sadakatle yerine getirmeye çalışacağım.</span>
						<span class="para">Erkek kardeşimden, karısı ile birlikte Lısiye Gori’ye gelmek üzere olduğunu bildiren bir mektup aldım. Ama bu sevinç sürekli olmayacak. Çünkü o, nasıl ve neden girdiğimizi Tanrı’dan başka kimsenin bilmediği bu uğursuz savaşa katılmak üzere bizi bırakıp gidecek. Yalnız sizdeki iş ve toplantı merkezlerinde değil, kentlilerin genellikle köyde varlığını hayal ettikleri buradaki sakin, doğal çevrede, tarla işleri arasında da savaş söylentileri duyuluyor, konuşuluyor. Babamın, anlamadığım birtakım yürüyüşlerden ve karşı yürüyüşlerden başka bir şey anlattığı yok, dün köy yolunda her zamanki gezintimi yaparken yürekler acısı bir sahneye tanık oldum... Bu, bizim burada askere alınarak orduya sevk edilen erlerden bir kafileydi... Gidenlerin anneleri, karıları ve çocuklarının hallerini görmek, iki tarafın hıçkırıklarını duymak gerekti! Sanki insanlık, hakaretlerin affını, sevgiyi telkin eden tanrısal koruyucusunun kanunlarını unutmuş, birbirini öldürmek sanatına bel bağlamıştır.</span>
						<span class="para">Sevgili dostum, Allahaısmarladık. Tanrısal kurtarıcımız, onun kutsal anası, sizi kutsal ve güçlü kanatları altına alsın.</span>
						<span class="sign"><em>Marie</em></span>
						</div>
					
						<div class="si-footnote html5_aside epub-type_footnote" id="f224"><a class="si-backref" href="#ref_f224">224</a><span class="si-footnote-text"> A, mektup mu yolluyorsunuz, Prenses, ben benimkileri yolladım. Anneciğime yazdım.</span></div>
					
						<div class="si-footnote html5_aside epub-type_footnote" id="f225"><a class="si-backref" href="#ref_f225">225</a><span class="si-footnote-text"> Prenses, sizi uyarmalıyım.</span></div>
					
						<div class="si-footnote html5_aside epub-type_footnote" id="f226"><a class="si-backref" href="#ref_f226">226</a><span class="si-footnote-text"> Prens tartıştı.</span></div>
					
						<div class="si-footnote html5_aside epub-type_footnote" id="f227"><a class="si-backref" href="#ref_f227">227</a><span class="si-footnote-text"> Mihail İvanov’la tartıştı. Aksiliği üstünde, canı sıkkın. Haberiniz olsun.</span></div>
					
						<div class="si-footnote html5_aside epub-type_footnote" id="f228"><a class="si-backref" href="#ref_f228">228</a><span class="si-footnote-text"> Ah! Sevgili Matmazel, babamın nasıl bir ruh hali içinde bulunduğunu bana hiçbir zaman bildirmemenizi rica etmiştim. Onu kınamaya dilim varmaz benim; başkalarının da kınamasını istemem.</span></div>
				</div>
  </body>
</html>