<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-16.html" xml:lang="tr-TR">
    <div class="Basic-Text-Frame-7">
      <p class="arabaslik-orta-1 para-style-override-16" id="toc_marker-4-16">16. Sahne</p>

      <p class="Normal-6 para-style-override-17"><span>(</span><span class="char-style-override-6">Bir mezarlık.</span><span>)</span></p>

      <p class="Normal-6 para-style-override-17"></p>

      <p class="Normal-6 para-style-override-17"><span>OCTAVE, MARIANNE</span></p>

      <p class="Normal-6 para-style-override-18"></p>

      <p class="Normal-6 para-style-override-21"><span>(</span><span class="char-style-override-6">Bir mezarın başında.</span><span>)</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Bu dünyada onu yalnızca ben tanıdım. Şu uzun yas örtüsüyle kaplı bu bembeyaz mezartaşı onu mükemmel bir şekilde ifade ediyor. Dingin bir melankoli o şefkatli ve hassas ruhu tıpkı bu örtü gibi kaplıyordu. O suskun yaşamı sadece benim için bir gizem değildi. Birlikte geçirdiğimiz ve benim için kurak bir çöldeki serin vahaları andıran o geceler yüreğimi daha önce hiç görmediği çiy damlalarıyla sulardı. Célio benim onunla birlikte göğe yükselen iyi yanımdı. O başka bir dünyanın insanıydı; hazları bilir, ama yalnızlığı tercih ederdi; yanılsamaların ne kadar aldatıcı olduğunu bilir, gerçeği onlara tercih ederdi. Onu seven kadın ne kadar bahtiyar olacaktı.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Peki, seni seven kadın mutlu olmayacak mı Octave?</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Ben sevmeyi hiç bilmem, sevgiyi sadece Célio bilirdi</span><span class="char-style-override-6">.</span> <span>Dünyada sadece bu mezarın içindeki külleri sevdim, seveceğim. Sadece o, ruhundaki mutluluk kaynaklarını başkalarına sunmayı bilirdi, sadece o sınırsız fedakârlıkları bahşedebilirdi; sadece o sevdiği ve tüm hayatını adayacağı kadın için ölüme meydan okurdu. Ben yüreksiz bir sefihten başka bir şey değilim; kadınların bence hiç değeri yok. Benim sevgim de bana duyulan sevgi gibidir: Bir rüyadaki geçici sarhoşluktan ibaret. Benim neşem sadece bir palyaçonun maskesidir; kalbim neşemden daha ihtiyardır. Ah! Ben alçağın biriyim. Ölümünün intikamı alınmadı.</span></p>

      <p class="Normal-6 para-style-override-21"><span>(</span><span class="char-style-override-6">Kılıcını yere atar.</span><span>)</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Hayatınızı riske atmadan intikamını nasıl alabilirdiniz? Claudio bir düelloyu kabul edemeyecek kadar ihtiyar, üstelik bu şehirde sizden hiç korkmayacak kadar nüfuz sahibidir.</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Célio benim için öldü; ben onun için ölmüş olsaydım, intikamımı alırdı. Onun mezarı benim mezarımdır; şu soğuk taşın altında ben yatıyorum; Claudio’nun adamları kılıçlarını benim için bilemişlerdi; onlar beni öldürdüler!.. Elveda gençliğimin neşesi, gamsız çılgınlıklarım! Vezüv’ün eteklerindeki şen ve özgür hayatım! Elveda gürültülü ziyafetler, akşam sohbetleri, altın ışıklı balkonların altındaki serenatlar! Elveda Napoli kadınları, meşaleler altındaki maskeli balolar, ormanların gölgesinde geç vakte kadar uzayan şölenler! Elveda aşk ve dostluk! Bu dünyada artık bir boşluktan ibaretim.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Ama benim kalbim için değil Octave, neden elveda aşk diyorsun?</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Ben sizi sevmiyorum Marianne; sizi Célio seviyordu.</span></p>

      <p class="Normal-6 para-style-override-20"></p>

      <p class="Normal-6 para-style-override-20"></p>

      <p class="Normal-6 para-style-override-20"></p>

      <p class="Normal-6 para-style-override-20"></p>

      <p class="Normal-6 para-style-override-20"></p>

      <p class="Normal-6 para-style-override-20"></p>

      <p class="Normal-6 para-style-override-18"></p>

      <p class="Normal-6 para-style-override-23"></p>
    </div>
  </div>
</body>
</html>
