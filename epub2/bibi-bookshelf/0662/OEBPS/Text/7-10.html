<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-10.html" xml:lang="tr-TR">
    <div class="Basic-Text-Frame-7">
      <p class="arabaslik-orta-1 para-style-override-16" id="toc_marker-4-10">10. Sahne</p>

      <p class="Normal-6 para-style-override-17"><span>CLAUDIO, MARIANNE</span></p>

      <p class="Normal-6 para-style-override-18"></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Siz benim bostan korkuluğu olduğumu mu sanıyorsunuz?</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Bu müthiş fikir aklınıza nereden geldi?</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Benim gibi bir ceza hâkimi ağızdan çıkan sözün değerini bilmez mi sanıyorsunuz? Ben serseri bir tiyatrocu muyum ki saflığımdan yararlanılmaya kalkışılsın?</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Kime kızgınsınız bu akşam?</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Söylediğiniz sözleri duymadım mı sanıyorsunuz? “Bu adam yahut arkadaşı evime gelirse, yüzlerine kapıyı kapasınlar.” Hava kararmak üzereyken, sizin onunla bir çardak altında özgürce konuşmanızı hoş görür müyüm sanıyorsunuz?</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Beni çardağın altında mı gördünüz?</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Evet evet, işte bu gözlerle, şu meyhanenin çardağının altında. Bir hâkim karısının meyhanenin çardağı altında biriyle konuşması uygun değildir. El âlemin önünde hiç çekinmeden istediğinizi yaparken, kapınızı onun yüzüne kapattırmanın bir manası yoktur.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Akrabalarınızdan biriyle konuşmam ne zamandan beri yasak edildi?</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Akrabalarımdan biri, âşıklarınızdan biri olunca ondan uzak durmak gerekir.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Demek Octave âşıklarımdan biri? Aklınızı mı kaybettiniz? O hayatında kimseye kur yapmamıştır.</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>O ahlâkı bozuk, batakhanelerde kadın peşinde koşan bir adamdır.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>İşte pek zarif tabirinizle âşıklarımdan biri olmaması için bir başka neden daha. Ama canım isterse Octave’la bir meyhanenin çardağı altında konuşurum.</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Aykırı hareketlerinizle beni canınızı sıkacak tedbirler almak zorunda bırakmayın ve ne yaptığınızı iyi düşünün.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Sizi hangi sıkı tedbirleri almaya mecbur edebilirim? Pek merak ediyorum ne yapacağınızı.</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Sizi gerek evimde, gerek başka bir evde ve dışarda onu görmekten ve kendisiyle bir tek kelime konuşmaktan men edebilirim.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Aa! Bu da yeni çıktı! Octave sizin olduğu kadar benim de akrabam. Onunla ne zaman istersem konuşurum; dışarda yahut başka yerde, hatta canı isteyip gelirse bizim evde.</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Bu son söylediğiniz cümleyi unutmayın. Bana karşı gelirseniz, size ibret olacak bir ceza veririm.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Müsadenizle ben kendi arzuma göre hareket edeyim, siz de bana istediğiniz cezayı verin. Umurumda bile değil.</span></p>

      <p class="Normal-6 para-style-override-18"><span>CLAUDIO</span></p>

      <p class="Normal-6 para-style-override-20"><span>Kapıyalım bu bahsi Marianne. Ya bir meyhane çardağının altında sohbet etmenin uygunsuzluğunu anlarsınız ya da beni şanıma yakışmıyacak bir şiddet uygulamaya mecbur edersiniz.</span></p>

      <p class="Normal-6 para-style-override-21"><span>(</span><span class="char-style-override-6">Çıkar.</span><span>)</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-21"><span>(</span><span class="char-style-override-6">Yalnız.</span><span>)</span></p>

      <p class="Normal-6 para-style-override-20"><span>Baksanıza, kimse yok mu orada?</span></p>

      <p class="Normal-6 para-style-override-21"><span>(</span><span class="char-style-override-6">Hizmetçi içeri girer.</span><span>)</span></p>

      <p class="Normal-6 para-style-override-20"><span>Şu çardağın altındaki masada oturan genci görüyor musunuz? Gidin ona kendisiyle görüşmek istediğimi söyleyin, bahçeye gelsin.</span></p>

      <p class="Normal-6 para-style-override-21"><span>(</span><span class="char-style-override-6">Hizmetçi hana gider.</span><span>)</span></p>

      <p class="Normal-6 para-style-override-20"><span>Bu da yeni çıktı! Beni kim sanıyorlar? Bunda ne fenalık var sanki? Bugün ne çirkin bir elbise giymişim!.. O da ne demek? Bana şiddet uygulayacakmış! Ne şiddeti?.. Keşke annem burada olsaydı. Ama neye yarar? Bir kelime söylese hemen ondan yana çıkar. Hırsımı birinden çıkarmak istiyorum...</span></p>

      <p class="Normal-6 para-style-override-21"><span>(</span><span class="char-style-override-6">İskemleleri devirir.</span><span>)</span></p>

      <p class="Normal-6 para-style-override-20"><span>Ben de pek safmışım doğrusu! İşte Octave geliyor. Kocamın onunla karşılaşmasını isterdim. Ah! Demek bu başlangıç öyle mi? Bunu bana önceden söylemişlerdi, biliyordum, bekliyordum bunu!.. Dur bakalım, dur bakalım! Bana bir ceza hazırlıyormuş; neymiş acaba merak ediyorum.</span></p>

      <p class="Normal-6 para-style-override-21"><span>(</span><span class="char-style-override-6">Octave girer.</span><span>)</span></p>

      <p class="Normal-6 para-style-override-20"><span>Oturun Octave, size söyleyeceklerim var.</span></p>

      <p class="Normal-6 para-style-override-21"></p>

      <p class="Normal-6 para-style-override-21"></p>
    </div>
  </div>
</body>
</html>
