<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-7.html" xml:lang="tr-TR">
    <div class="Basic-Text-Frame-6">
      <p class="arabaslik-orta para-style-override-16" id="toc_marker-3-7">7. Sahne</p>

      <p class="Normal-5 para-style-override-17"><span>HERMIA, CÉLIO</span></p>

      <p class="Normal-5 para-style-override-18"></p>

      <p class="Normal-5 para-style-override-21"><span>(</span><span class="char-style-override-6">Célio girer.</span><span>)</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Ee, sevgili oğlum, bugün gönlün nasıl eğlenceler istiyor?</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Siz ne isterseniz anneciğim.</span></p>

      <p class="Normal-5 para-style-override-21"><span>(</span><span class="char-style-override-6">Oturur.</span><span>)</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-21"><span>(</span><span class="char-style-override-6">Kolunu tutarak.</span><span>)</span></p>

      <p class="Normal-5 para-style-override-20"><span>Ya! Demek eğlenceler müşterek ama kederler değil, öyle mi? Bu adil bir paylaşm değil, Célio. Bazı şeyleri benden saklayabilirsin oğlum, fakat kalbini kemiren ve seni etrafında olup bitenleri göremeyecek hale sokan sırlarını bana söylemelisin.</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Söyleyecek sırrım yok. Hem olsa da sırların bir heykelmişim gibi içimde kalmalarını isterim.</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>On, on iki yaşlarındayken bütün ıstırapların, bütün küçük kederlerin bana bağlıydı. Gözlerinin kederi veya neşesi benim şu gözlerimin sert veya tatlı bir bakışına bağlıydı ve küçük, sarışın başın daima annenin kalbine sığınırdı. Şimdi yavrum, ben artık sadece ablan gibiyim; dertlerini belki yatıştıramam fakat paylaşabilirim.</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Anneciğim, siz de vaktiyle güzeldiniz. Soylu alnınızı gölgeleyen bu kırlaşmış saçların, üzerinizdeki bu uzun mantonun altında bir kraliçenin haşmetli edasının ve Av Tanrıçası Diana’nın zarif hatlarının varlığı hissediliyor. Ah anneciğim! Siz de başkalarını sevdaya düşürdünüz, sizin de yarı açık pencerelerinizin altında gitar sesleri yükseldi; bu gürültülü meydanlarda, bayram şenliklerinde kayıtsız ve mağrur gençliğinizle dolaştınız. Kimseyi sevmediniz; babamın akrabalarından biri aşkınızdan ölmüştü.</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Neler hatırlatıyorsun bana!</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Anneciğim, kalbiniz bu hatıranın acısına dayanabilecekse, sizi ağlatmayacaksa, bana bu macerayı anlatın. Bütün ayrıntıları öğrenmek istiyorum.</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Ah yavrum! Ne lüzum var? Bu da nereden aklına geldi şimdi?</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Yalvarırım, dinliyorum.</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Baban o zamana kadar beni hiç görmemişti. Aile dostumuzdu. Benimle evlenmek isteyen genç Orsini adına evimize geldi. Büyükbaban onu mevkiine yaraşır bir şekilde karşıladı, içtenlikle evimize kabul etti. Orsini çok iyi bir talipti, fakat reddettim. Baban iki ayda bir evimize gelip bana arkadaşını kabul ettirmeğe çalışırken, Orsini’ye karşı bende uyandırdığı bir parça sevgiyi büsbütün öldürmüştü. Orsini’nin beni öylesine büyük bir tutkuyla sevdiğini fark etmemiştim. Cevabımı öğrenince bayılıp babanın kolları arasına düşmüş. Sonra uzun süre ortadan kayboldu; seyahate çıktı ve servetini artırdı, biz de kederini unuttuğunu düşündük. O zaman baban tavrını değiştirdi ve Orsini için elde edemediğini bu defa kendisi için istedi. Onu gerçek bir aşkla seviyordum. Annemle babam da kendisini beğendikleri için hiç tereddüt etmedim. Evlenme hemen o gün kararlaştırıldı, birkaç hafta sonra da düğünümüz yapıldı. Orsini o sırada seyahatten döndü. Gelip babanı buldu, ağır sözler söyledi; onu güvenini kötüye kullanmakla, reddedilmesine sebep olmakla suçladı. Babana, “Ben aradan çekiliyorum, zaten sizin istediğiniz de buydu,” demiş. Baban bu sözlerden sonra telaşa kapılarak babama koşmuş; Orsini’yi fikrinden caydırmak için yardımını istemiş. Ne yazık ki, iş işten geçmişti; zavallı delikanlıyı odasında kendini kılıçla öldürmüş buldular.</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Ya! Demek akıbeti bu oldu?</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Evet, çok acı bir akıbet.</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Hayır anneciğim; ümitsiz bir aşkın yardımına gelen ölüm hiç de acı değildir. Yalnız ona bir şey için acıyorum; arkadaşının kendine ihanet ettiğini sanmış.</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Neyin var Célio? Niçin başını çeviriyorsun?</span></p>

      <p class="Normal-5 para-style-override-18"><span>CÉLIO</span></p>

      <p class="Normal-5 para-style-override-20"><span>Siz de anneciğim, siz de üzgünsünüz. Anlıyorum, bu hikâyeyi anlatmak sizi üzdü. Neden anlatmanızı istedim bilemiyorum.</span></p>

      <p class="Normal-5 para-style-override-18"><span>HERMIA</span></p>

      <p class="Normal-5 para-style-override-20"><span>Benim üzüntüme aldırma, bunlar sadece hatıra. Senin üzüntülerin benim için çok daha önemli. Bu üzüntülerin üstüne gitmezsen, kalbine yerleşip kalırlar. Bana onları anlat demiyorum; fakat canını sıkan bir şey olup olmadığını soruyorum. Mademki sen de benim üzüntülerimi paylaşıyorsun, gel beraber onları yenmeğe çalışalım. Evde birkaç dostumuz var, gidip eğlenmeye gayret edelim, yaşamaya çalışalım yavrum: Ben geçmişe, sen de geleceğe güler yüzle bakalım. Hadi gel Célio, gel, ver bana elini!</span></p>

      <p class="Normal-5 para-style-override-21"><span>(</span><span class="char-style-override-6">Çıkarlar.</span><span>)</span></p>

      <p class="Normal-5 para-style-override-18"></p>

      <p class="Normal-5 para-style-override-18"></p>
    </div>
  </div>
</body>
</html>
