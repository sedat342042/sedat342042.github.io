<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4.html" xml:lang="tr-TR">
    <div class="Basic-Text-Frame-1">
      <p class="anabaslik-1" id="toc_marker-1">Marianne’in Kalbi</p>

      <p class="Normal-1 para-style-override-11"></p>

      <p class="Normal-1 para-style-override-11"><span>1942 yılında</span> <span class="char-style-override-6">Marianne’in Kalbi</span> <span>adıyla dilimize çevirdiğimiz</span> <span class="char-style-override-6">Les Caprices de Marianne</span><span>, Alfred de Musset’nin çok beğenilen, sık sık oynanan birkaç dramından biridir. Yazarın tiyatro anlayışının iyi bir örneği olduğu, konusu, işlenişi bakımlarından da ilgi çektiği için beğenilir, oynanır. Ayrıca yirmi üç yaşında iken yazdığı bu dram, Musset’nin gençlik yıllarının izlerini de taşır. Oyundaki Octave ile Célio, şairin kendi karakterinin iki yanını –kararsız, uçarı ve duygulu, romantik yanını– iyi belirtir. Kendi karakter özelliklerini incelemesi bakımından da üzerinde durulmaya değer bir yapıttır.</span></p>

      <p class="Normal-1 para-style-override-11"><span>10 Mayıs 1833 tarihinde Paris’ten George Sand’a yazdığı bir mektupta Musset şöyle der: “Çok söylemişimdir, iki insan yaşıyor bende: Octave ile Célio.” Kardeşinin anlattığına göre, Musset bu dramı kolaylıkla, altı haftada yazmış. Başka oyunlarının birçoğunda olduğu gibi, oku­duğu herhangi bir eserin, hikâyenin, herhangi bir olayın etkisi altında kalmadan, kendi yaşantı ve karakter özelliklerinden faydalanmış.</span></p>

      <p class="Normal-1 para-style-override-11"><span>Eserin iki metni var: Biri, oynanacağı hiç hesaba katılmadan yazılanı. Bu metin ilkin 15 Mayıs 1833 tarihinde</span> <span class="char-style-override-6">Revue des deux Mondes</span> <span>adlı dergide yayınlanmıştır. Öteki, yazarın sahne imkânlarını göz önünde bulundurarak birincinin bazı bölümlerini değiştirmesiyle ortaya çıkan metin. İlk defa 14 Haziran 1851 günü, Paris’te o zaman “Cumhuriyet Tiyatrosu” adını taşıyan Comédie-Française’de oynanmıştır. Oyunu işte bu metinden dilimize çevirdik. İki perde de aynı dekor içinde oynanır. Yazarın notuna göre, sahne bir meydanı gösterir. Sağda, birinci planda bir evin bahçe parmaklığı. Evin kapısı parmaklığın yanında. Evin köşesiyle kapısı arasında, birinci katta ileri çıkan bir balkon. Panjurlu bir pencere ve perdesi. Solda, birinci planda önünde çardak bulunan bir han. Çardağın altında bir masa ile bir sıra vardır.</span></p>

      <p class="Normal-1 para-style-override-11"><span>Romantik Fransız dramının yapmacığa kaçmayan, bu yüzden de eskimeyen örneklerinden biri olan</span> <span class="char-style-override-6">Marianne’ın Kalbi</span><span>, eskiden olduğu kadar çağımızda da tiyatro tutkunlarının, oyuncuların ilgisini çekmiştir. 1935 yılında Gaston Baty, 1958 de Jean Vilar gibi ustalar oyunu yeni mizansenlerle seyircilere sunmuşlardır. Comédie-Française’de Molière’den sonra en çok Musset oynanıyor. Eserin yeni baskısı eskisi bir yana bırakılarak değil, bazı kelime ve deyimler değiştirilerek yapıldı.</span></p>

      <p class="Normal-1 para-style-override-11"></p>

      <p class="Normal-1 para-style-override-12"><span>Bedrettin TUNCE</span></p>

      <p class="Normal-1 para-style-override-12"></p>

      <p class="Normal-1 para-style-override-12"></p>
    </div>
  </div>
</body>
</html>
