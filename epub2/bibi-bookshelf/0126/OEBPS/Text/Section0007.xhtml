<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Franz Kafka - Aforizmalar</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="normal"><b>kitap üzerine birkaç not</b></p>

  <p class="normal">Elinizde tuttuğunuz bu kitapta "Günah, ıstırap, umut ve doğru yol üzerine aforizmalar" ve " O : 1920 günlüğünden aforizmalar" başlıklarıyla iki ayrı bölümde yayınlanan aforizmaları Franz Kafka, Ekim 1917 ile Şubat 1920 arasında, kısa süren iki yaratıcılık döneminde yazmıştı. O tarihlerde Kafka'nın iç dünyası büyük yıkımlarla karşı karşıyaydı: vereme yakalandığını daha yeni öğrenmiş; uzatmalı nişanlısı Felice Bauer'den ayrılmış; 1908'den 1922'ye kadar çalıştığı İşçi Kaza Sigortası Şirketi'nden hastalığından ötürü uzun süreli bir izin almış ve 'tek oğullarının' ailesine ne evliliğini ne de ünlü bir yazar olarak kabul edildiğini görme mutluluğunu tattıramayacağını artık kabullenmişti.</p>

  <p class="normal">Bu aforizmaların yazımına gösterdiği özenden, onların rastgele şekillenmiş düşünceler değil, aksine Kafka'nın zihninde belirli bir bütünlüğe sahip oldukları ve hatta belki de onları yayınlamayı düşündüğü anlaşılıyor. Kafka'nın yaşam ve ölüm, iyi ve kötü, ve sanatın işlevi üzerine düşüncelerini açıkça ortaya koyan bu aforizmalara hakim olan hava bize Hölderlin, Rilke ve Heidegger gibi romantik ve post-romantik yazarları anımsatıyor.</p>

  <p class="normal">Ama ne yazık ki Kafka, ömrünün son yıllarındaki tasarılarının birçoğunda olduğu gibi, bu tasarısını da tamamlayamamış ve bu aforizmalar dizisi, başlıksız, yarım kalmış çalışmalarının arasına katılmıştı. Eğer "vefalı" arkadaşı Max Brod, bu sayfalan bir araya getirip de düzenlememiş olsaydı, Kafka'nın gerçekten de ayrı bir eser bütünlüğü taşıyan bu aforizmaları gün ışığına çıkmamış olacaktı.</p>

  <p class="normal"><b>Günah, ıstırap, umut ve doğru yol üzerine aforizmalar</b> Kafka, sekiz tanesi hariç bu aforizmaları Ekim 1917 ile Şubat 1918 arasında, o sırada kullanmakta olduğu ve <i>"Oktav Defteri G"</i> ve <i>"H"</i> olarak bilinen iki deftere kaydetmiş, ve Şubat sonlarında, özel olarak hazırladığı ve numaralandırdığı küçük sayfalara geçirmişti.</p>

  <p class="normal">Daha sonra eksik numaraları bir öncekine ekleyerek numaralandırmadaki boşlukları doldurdu: 8/9, 11/12, 70/71 gibi. 65 ve 89 numaralı sayfalar hâlâ kayıptır.</p>

  <p class="normal">Öbür sekiz aforizma ise, 1920'lerin sonlarına doğru kaleme alınmıştır. Kafka, bunları ayrı ayrı aforizmalar olarak 26, 29, 39, 54, 74, 99, 106 ve 109 numaralı sayfalara kopya etmişti.</p>

  <p class="normal"><b>O:1920 günlüğünden aforizmalar</b></p>

  <p class="normal">Kafka'nın <i>Günlüklerinde</i> aforizma niteliğine sahip birçok bölüm bulunur, ancak burada yayınlanan bölüm bir bütünlük göstermektedir. Bu bölüm, bağımsız bir parça olarak, bizim de burada kullandığımız <i>"O"</i> başlığıyla, Max Brod tarafından daha önce yayınlanmıştı. İki aforizma, <i>"Dünyada korku, acı ve yalnızlığın..."</i> ve<i>"Zayıf dayanma gücü..."</i> (2 Şubat), Günlük defterinde değil, ayrı bir sayfada bulunmuştur ama elyazmalarına bakılınca bu parçaların Günlüğe dahil olduğu anlaşılmaktadır.</p>

  <p class="normal"><b>Türkçe'de aforizmalar</b></p>

  <p class="normal">Bu kitapta bir arada ve bir bütünlük içinde yayınladığımız aforizmalar daha önce, Türk dilinin uzman Kafka çevirmeni <i>Kâmuran Şipal'in</i> hazırladığı çeşitli kitaplarda ayrı parçalar halinde yayınlandı, ancak elinizde tuttuğunuz kitaba göre birtakım farklılık göstermektedir.</p>

  <p class="normal">Kafka'nın ülkemizde parça parça yayınlanan aforizmalarının, bir kitap bütünlüğünde okurlara ulaştırılması işinin, -diğer bazı örneklerde olduğu gibi- bize, yani Altıkırkbeş Yayın'a düşmesi tarihsel bir hatadır.</p>

  <p class="normal">Aslında, yayıncılık tarihimizde böyle bir hata yapılması bize büyük bir keyif vermektedir.</p>

  <p class="normal">Bir yerlerden hatırladığımız şu cümleyi söylemeden geçemeyeceğiz:</p>

  <p class="normal"><i>"Ölümün olduğu yerde, hiçbir şey ciddi olamaz."</i></p>

  <p class="normal">Altıkırkbeş Yayın Kafka Apati Grubu</p>
</body>
</html>
