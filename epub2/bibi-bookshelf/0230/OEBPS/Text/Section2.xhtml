<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><a id="bookmark1"></a>İKİNCİ BÖLÜM</h3>

  <p style="text-align: justify;">Aradan iki gün geçti. Sheldon biraz daha zayıflamıştı. Sonunun geldiğini ve günde dört kez yinelenen hasta denetimini sürdüremeyeceğini sezer gibi oluyordu. Günde ortalama dört hasta ölüyor ve hastalık gittikçe daha çok yayılıyordu. Zenciler büyük bir korkuya kapılmışlardı. Herbiri, hastalığın kendine de ulaşacağını, acılar içinde öleceğini düşünüyordu. Hastalık bir kez gelmeyegörsün, ölüm kesindi. Eninde sonunda yakalarına yapışacaktı nasıl olsa. En sağlıklılar bile böyle düşünüyor, ölüme hazır bekliyordu. Her gün tek soru vardı kafalarında: ölüm onları ne zaman gelip bulacaktı?..</p>

  <p style="text-align: justify;">Ancak, öleceklerine, böylesine kesinlikle inandıkları halde, bu kalabalık vahşi sürüsü, ölüme oldukça yaklaşmış hasta beyaz adamı alaşağı edip, sandallara elkoyma yürekliliğini gösteremiyorlardı. ölümden kurtulup, kendi adalarına ulaşabilmelerinin tek yolu da buydu.</p>

  <p style="text-align: justify;">Ağır ağır yaklaştığını bildikleri ölümü beklemeyi yeğ tutuyorlardı: Efendilerine karşı gelmekle ölümü çabuklaştıracaklarına inanıyorlardı. Ve onun uyumadığım çok iyi biliyorlardı. Uzaktan, bir ölüm büyüsüyle yok edebilmenin olanaksızlığını da deneyleriyle öğrenmişlerdi. Zencilerin tümünün köküne kibrit suyu eken bu hastalık bile onu öldüremiyordu.</p>

  <p style="text-align: justify;">Kamçılama olayından sonra düzen yeniden sağlanmıştı. Zenciler, beyaz adamın demir yumruğu önünde eğilmeyi kabullenmişlerdi. Ona olan öfkelerini .ancak, o arkasını döndüğünde, suratlarını asarak, kötü kötü bakarak gösterebiliyorlardı. Homurdanabilmek için de, geceyi, onun kendilerini duyamayacağı baraka köşelerini seçiyorlardı. Kaçma girişimleri de, geceleyin veranda çevresinde pusuya yatmalar da sona ermişti.</p>

  <p style="text-align: justify;">Kamçılama olayının üçüncü günü, tanyeri ağarırken, Jessie'nin beyaz yelkenleri göründü.</p>

  <p style="text-align: justify;">Jessie sekiz mil uzaktaydı. Çok hafif rüzgâr, sahile yanaşıp, çeyrek mil uzaklıkta demir atmasını, ancak öğleden sonra saat iki sularında sağlayabildi.</p>

  <p style="text-align: justify;">Onun görünmesi bile Sheldon'a yeni bir güç vermiş, yıpratıcı bekleme saatleri, keyfini kaçırmamıştı. îşçi yöneticilerine olağan günlük emirleri vermiş, hastane olarak kullanılan hangarı da, her günkü gibi denetlemişti .</p>

  <p style="text-align: justify;">Şimdi her şey yoluna giriyordu. Şimdi her şeye daha kolay katlanabilirdi. Elinden silahı bırakıp rahatça sırtüstü yatabilir, kendine iyi bakıp, sağlığını düzene sokabilirdi.</p>

  <p style="text-align: justify;">Jessie orada karşısındaydı. Ortağı, yeterince sağlıklı ve güçlü, geminin güvertesinde dikiliyor olmalıydı. Yeni işçiler bulmak için Malaita Adası'na düzenlediği altı haftalık geziden sağ salim. döndüğüne göre, hemen işlerin başına geçecek, her şey yoluna girecekti.</p>

  <p style="text-align: justify;">Sheldon, şezlonguna uzandı ve kıyıya doğru gelen Jessie'nin sandalını seyretmeye başladı. Jessie'de yalnız üç yelken bulunmasına şaşırmıştı. Karaya bu kadar geç çıkılması daha da şaşırtıcıydı. En önde yürüyen, giriş kapısını açıp, ötekileri içeri sokan beyaz adamın, Jessie'nin kaptanı olduğunu gördü. Sedyede getirilen de Hughie Drummond'du. Bunu anlayınca gözlerinin önüne bir perde iner gibi oldu, dünyası karardı. Çok üzülmüştü. Şu anda hemen ölmek istiyor, bunu tek kurtuluş yolu olarak görüyordu. Uğradığı düş kırıklığı dayanılır gibi değildi. Bu çok kötü ,çok zayıf durumunda, Berande işletmesini tek başına elinde tutup, işleri yürütebilmesi olanaksızdı.</p>

  <p style="text-align: justify;">Ancak, biraz sonra yeniden güç kazanarak, zencilere, sedyeyi hemen yanma, döşemenin üstüne bırakmalarını emretti. Son kez çok sağlıklı biri olarak gördüğü Hughie Drumrnond, tam bir iskelete dönmüştü. Kapalı gözleri göz çukurlarına gömülmüştü. Büzülmüş dudaklarından dişleri görünüyor, elmacık kemikleri deriyi yırtıp dışarıya fırlayacağa benziyordu.</p>

  <p style="text-align: justify;">Sheldon, adamlarından birini termometre getirmeye gönderdikten sonra, durumu anlamaya çalışan gözlerle kaptana baktı. Kaptan:</p>

  <p style="text-align: justify;">«Kara su humması» dedi, «Tropikal sıtmanın en ağırı. Altı gündür bilinçsiz yatıyor. Güvertede de dizanteri var. Siz ne durumdasınız?»</p>

  <p style="text-align: justify;">Sheldon: «Günde dört kişi gömüyorum!» diye kar şılık verdi. Şezlongunu aşağıya indirerek termometreyi ortağının dilinin altına yerleştirdi.</p>

  <p style="text-align: justify;">Kaptan Olson lanetler savurarak hizmetçilerde: birini viski getirmeye gönderdi. Sheldon termometrey bakarak:</p>

  <p style="text-align: justify;">«Yüz yedi Fahrenheit!» dedi. «Zavallı Huhgie!»</p>

  <p style="text-align: justify;">Kaptan Olson kendisine viski sunarken de:</p>

  <p style="text-align: justify;">«Başımıza bu da geldi!» diye söylendi.</p>

  <p style="text-align: justify;">Sonra gözcülük yapacak birini çağırdı, bir meza kazılmasını ve iki sandıktan bir tabut hazırlanmasıı emretti.</p>

  <p style="text-align: justify;">Zenci ölüleri tabuta konmazdı. Sağlıklarında o duğu gibi çıplak, bir oluklu teneke üzerinde, hastan olarak kullanılan hangardan mezara götürülürlere!</p>

  <p style="text-align: justify;">Sheldon, gerekli emirleri verdikten sonra, kapa gözlerle yeniden şezlonguna uzandı.</p>

  <p style="text-align: justify;">Kaptan Olson, «Gerçek bir cehennemdi, Bay She don!» diye söze başladı. Bir yudum viski aldıktan, sonra devam etti: «Gerçek bir cehennem, Bay Sheldon size nasıl anlatsam, rüzgâr ya ters yönden esiyordu ya da genellikle hiç esmiyordu. On gün böylece sürtüp durduk. Bu on gün içinde, on bin köpekbalığı sı rekli gemimizi izledi. Onlara yem attığımız için peşimizi bırakmıyorlardı. Karaya çıktığımızda da kürekleri kemiriyorlardı. Salomon Adaları'nın tümünü cehenneme çeviren bir kuzeybatı rüzgârının esmesini isterdim.</p>

  <p style="text-align: justify;">«Başımıza ne geldiyse sudan geldi. Owga Irma| nın suyundan. Fıçılarımızı oradan doldurmuştuk. E küçük bir kuşku duymamıştım. Daha önce de suy muzu oradan alırdık, ama kötü bir şey olmamış Altmış adamım vardı, tam altmış, on beş de tayfa. Onları sabahtan akşama bordaya atmamız gerekiyordu. Herifler yaşamak istemiyorlardı, durmadan lanet okuyorlardı. Hep kendi kötülükleri yüzünden öldüle Yanımdakilerden ancak üçü ayakta durabiliyor. Biri yatıyor. Yedisi öldü. Allah belalarını versin. Başka ne diyebiliriz ki?»</p>

  <p style="text-align: justify;">Sheldon:</p>

  <p style="text-align: justify;">«Burada çalıştırmak için getirdiğin altmış kişiden kaçı kaldı?» diye sordu.</p>

  <p style="text-align: justify;">«Yarısı öldü. Otuz kişi kaldı. Onların da yirmisi hasta yatıyor. Son on kişi de pek sağlıklı sayılmaz, sallanıp duruyorlar!»</p>

  <p style="text-align: justify;">Sheldon, içini çekerek:</p>

  <p style="text-align: justify;">«Bu, hastanemin daha da büyümesi anlamına gelir. Nasıl yaparsanız yapın, onları karaya çıkarın. Viaburi, hey sen Viaburi, büyük çanı bütün gücünle çal!»</p>

  <p style="text-align: justify;">İşletmede çalışanlar, iş bırakma saati henüz gelmediği halde, çağrılıp, gruplara ayrıldılar. İlk grup, hastane için kullanılacak ağaçları kesmek amacıyla ormana gönderildiler. Öbür grup, damları örtmek için ot toplamaya gitti. Kırk kişilik bir başka grup da, başlarının üstünde taşıdıkları balina sandalını kıyıya indirdiler.</p>

  <p style="text-align: justify;">Sheldon, başına çöreklenen bunca terslik karşısında, dişini sıkıp tüm gücünü yitirmemeye çalışıyor ve Berande'ı yine tek başına yumruğunun egemenliğinde tutuyordu.</p>

  <p style="text-align: justify;">Merdiven parmaklıklarına dayanmış, hastaların karaya çıkışlarını seyreden Kaptan Olson:</p>

  <p style="text-align: justify;">«Barometreye baktınız mı?» diye sordu.</p>

  <p style="text-align: justify;">«Hayır!» diye karşılık verdi Sheldon. «Yoksa düşüyor mu?»</p>

  <p style="text-align: justify;">«Düşüyor!»</p>

  <p style="text-align: justify;">Sheldon:</p>

  <p style="text-align: justify;">«Bence, sizin bu gece güvertede yatmanız daha iyi olur!» diye düşüncesini belirtti. «Gömme işini kafanıza takmayın. Zavallı Hughie için gerekeni yapacağım!»</p>

  <p style="text-align: justify;">Kaptan Olson:</p>

  <p style="text-align: justify;">«Demir atarken zencilerden biri daha ölmek üzereydi!» dedi. Bu uyarısına karşılık, ne yapması gerektiği konusunda açık seçik bir öneri bekliyordu.</p>

  <p style="text-align: justify;">Sheldorı kızmaya başlayarak:</p>

  <p style="text-align: justify;">«Onu da bordadan denize atarsınız!» diye bağırdı. «Oh Allahım, burada yeterince kazılacak mezar bulunduğunu mu sanıyorsun be adam!»</p>

  <p style="text-align: justify;">Kaptan Olson, pek üzülmüş görünmüyordu:</p>

  <p style="text-align: justify;">«Ben de öyle düşünüyordum!» diye karşılık verdi.</p>

  <p style="text-align: justify;">Sheldon yumuşayarak, çocuksu bir üzüntüye kapıldı:</p>

  <p style="text-align: justify;">«Ah, kaptan Olson!» dedi. «Eğer uygun görürseniz, yarın sabah lütfen buraya gelip bana yardım edin. Kendiniz gelemezseniz, ikinci kaptanı gönderin!»</p>

  <p style="text-align: justify;">«Kendim geleceğim. Johnsson öldü. Size anlatmayı unuttum. Üç gün önce öldü!»</p>

  <p style="text-align: justify;">Sheldon, Jessie'nin kaptanının küfürler savurarak ve Tanrı'dan Salomon Adalarımın belasını vermesini dileyerek kıyıya inişini seyretti. Sonra, Jessie'nin kumulların önünde yalpalayarak, tekrar kuzey doğuya doğru sürüklenmeye başladığını ve o tarafta, Florida Adası'nın üstünde kara bulutların kümelendiğini gördü. O sırada ortağı aklına geldi. Onu eve taşıtmak için adamlarını çağırdı. Ancak, Hughie Drummond ölmek üzereydi. Soluk alıp verişleri güçlükle duyuluyordu. Sheldon, onun sararmış çıplak bedenini yok layarak ateşinin ne ölçüde düştüğünü anlamaya çalışıyordu. Termometre yüz yedi Fahrenheit'ı gösterdiğinde ölüm kaçınılmazdı.</p>

  <p style="text-align: justify;">Sheldon, onun önünde diz çöktü. Evin hizmetçileri çevresinde dizildiler. Beyaz gömlekleriyle, peştemalları, kara derileriyle ilgi çekici bir karşıtlık oluşturuyor, vahşî görünüşleri, kulaklarına taktıkları büyük çubuklar ve parlayan oymalı burun halkaları bu karşıtlığı tamamlıyordu.</p>

  <p style="text-align: justify;">Sheldon, titreyerek tekrar ayağa kalktı ve düşer gibi şezlonguna uzandı. Bunaltıcı hava, şimdi daha da ağırlaşmıştı. Güçlükle soluk alınabiliyordu. Zencilerin yüzleriyle çıplak kollarında ter tanecikleri birikmişti. İçlerinden biri:</p>

  <p style="text-align: justify;">«Bayım! Çok sert bir fırtına geliyor!»</p>

  <p style="text-align: justify;">Sheldon, yüzüne bakmaksızın, başım sallayarak onu onayladı. En yakını olan birinin, Hughie Drummond'un ölümü ve şimdi tam bir boyuneğmişlikle gömülmeyi bekleyişi, yaşamı onun için de taşınmaz bir yük durumuna getirmiş, onu da tam bir çöküntüye sürüklemişti. Gerçek huzura kavuşmanın en kestirme yolunun ölüp gitmek olup olmadığını düşünüyordu. Yine de en iyisinin bu olduğu sonucuna varıyordu. Apaçık bir gerçekti bu. Gözlerini yumuvermesi yeterdi. Bu güne dek kendisini yaşatan tek şeyin irade gücü olduğunu biliyordu. Ancak, kemirilip tükenmiş bedeninin gittikçe büyüyen korkuları ölümle çözülebilirdi. Yaşama böylesine bağlı kalmak delice bir şeydi. Yirmi kez ölümle burun buruna gelmişti. Gerçekten ölmek dururken aynı şeye belki yirmi kez daha katlanmanın ne anlamı vardı ki! Ölümden yalnız korkmamakla kalmıyor, daha ötesi onu çok da istiyordu. Bedeni de, ruhu da istiyordu bunu. Yaşam ateşi bütünüyle sönüp gidivermeliydi. Ancak, güçlü iradesi, onu hâlâ yaşam ile ölüm arasında tutabiliyordu.</p>

  <p style="text-align: justify;">Kıyıda, her iki sandaldan karaya inen zencilerin, büyük bir üzüntü içinde ve bir dinsel tören yürüyüşüyle, hastaları, sedyeler üzerinde veya sırtlarında taşıdıkları görülüyordu. Ayrıca, bulutlarla kaplı ufukta fırtınanın patlamak üzere olduğunun belirtileri vardı.</p>

  <p style="text-align: justify;">Hastanedeki hastaları düşündü. Burada gerçekleştirmek zorunda olduğu işler vardı. Ve onun yaradılışında, kendini görevli hissettiği durumlarda, sırtüstü yatmak ya da ölümü kabullenmek gibi kaçamaklara yer yoktu.</p>

  <p style="text-align: justify;">İşçilerin başında bulunanları çağırıp, hastaneye ait her iki yapının dayanıklı olması için gerekli emirleri verdi. Ayrıca, evin veranda direklerine asılı yedek çapa zincirlerini anımsayarak, hastane yapımı sırasında kullanılmalarım emretti. Sandık tahtalarından tuhaf bir tabut yapılmış. Hughie Drummond, emri gereğince içine yatırılmıştı.</p>

  <p style="text-align: justify;">Yarım düzine zencinin taşıdığı tabut, aşağıya, sahile doğru götürüldü. Kendisi de, bir zencinin sırtına binmişti. Bir elini zencinin boynuna atmış, diğer eline de bir dua kitabı almıştı.</p>

  <p style="text-align: justify;">Duasını okurken, zenciler, korkuyla, birbirini izleyen kara bulutların oluşturduğu çizgiye bakıyorlardı. Dua bittiği zaman, Sheldon, ilk kez, kurumuş bedeninde, hafif ve nazlı bir rüzgârın serinletici esintisini duydu. Kürekler mezarı çarçabuk kumla doldururken, ikinci ve epeyce şiddetli bir fırtma geldi. Sheldon yere düşmekten korkarak, sırtına bindiği zencinin boynuna sarıldı.</p>

  <p style="text-align: justify;">Jessie artık görünmüyordu. Sayısız küçük dalgalar köpük köpük sahile vurdukça ürkütücü bir gürültü kopuyordu. Kaynayan kocaman bir kazanın fokurdamasına benzer sesler duyuluyordu. Fırtınanın koparıp yere silkelediği hindistancevizlerinin düşerken çıkardıkları boğuk sesler çevreye yayılıyordu. Esintiden iki büklüm eğilen hindistancevizi ağaçlarının ince uzun gövdelerinde kırbaç gibi bir ses saklıyordu. Ortalık, adamın başına düşse ikiye bölecek yelpaze gibi yaprak saplarıyla dolmuştu, Arkasından bir yağmur, bir tufan; sanki yer yerinden oynuyordu. Sheldon'u sırtında taşıyan zenci, kasırgadan yere yuvarlanmamak için iki büklüm yere eğilmişti.</p>

  <p style="text-align: justify;">Sheldon, yanında kuma gömülmüş duran ve yağmur sularının oluşturduğu soğuk balçıkta ölü olarak yatan arkadaşını düşünüyor, kafasından, «Bu gece rahat uyuyabilir!» diye geçiriyordu.</p>

  <p style="text-align: justify;">Bin güçlükle kıyıdan yukarıya çıkmaya çalışıyorlardı. Zenciler, gece Sheldon'u taşıyan arkadaşlarına sarılmış, onu ileriye doğru sürüklemeye, çabalıyorlardı. İçlerinden çoğu, bu işi seve seve yapmıyorlardı elbette. Ellerinden gelse, sırtta taşman beyaz adamı bir anda yere yuvarlayıp, ayaklarının altında çiğneyerek, ölümlerin en iğrentiyle cezalandırmaktan geri kalmazlardı. Ancak, beyaz adamın kemerinde asılı duran ve her an ölüm saçmaya hazır otomatik silahın takırdamaya başlamasından ödleri kopuyordu Bu yüzden kendilerini tutuyor, beyaz adamı, bu korkunç fırtına altında kazasız belasız evine taşımak için bütün güçlerini kullanmak zorunda kalıyorlardı.</p>

  <p style="text-align: justify;">Bütün ıslanmışlık ve tükenmişliğine karşılık Sheldon, giysilerini değiştirdiğinde, kendisini de şaşırtan bir hafiflik ve rahatlığa kavuşmuştu. Korkunç ölçüde zayıf ve bitkin olduğu halde, şimdiki durumunu çok daha iyi buluyordu. Hastalığı sona eriyor, yeniden sağlıklı bir yaşama başlıyordu. Yüksek sesle:</p>

  <p style="text-align: justify;">«Şimdilik ateşi önlemek yeter!» diye bağırdı. Gücünü toplayınca kinin almaya karar verdi.</p>

  <p style="text-align: justify;">Verandaya çıktığında yağmur durmuştu. Ancak, şimdilik yarı kasırga görünümünü koruyan rüzgâr gittikçe şiddetleniyordu. Deniz uğulduyor, bir mil genişliğinde dalgalar, kıyıya iki yüz metre kala, bembeyaz köpüklerle yuvarlanıyor ve sahilin kumlarında yok olup gidiyorlardı. Yeniden görünmeye başlayan Jessie, çift demir attığı halde yerinde duramıyor, üstünden aşan dalgalarla, sağa sola savruluyordu. Kolayca bükülebilen dört köşe demir saçlarla sağlamlaştırılmış bayrak direklerine iki bayrak asılmıştı. Biri mavi, biri kırmızıydı. Bu, Berande'a özgü işaretleşmede, «Ne yapmamı istersiniz, karaya bir sandal çıkarmayı denemek zorundayım!» anlamına gelirdi.</p>

  <p style="text-align: justify;">İşaretlerin anlamını belirleyen liste, duvarda, bayrak direkleriyle, bilardo masası aracında asılıydı. Bu liste yardımıyla işaretlerin anlamını çözümleyince, kendi bayrak direklerinin çengeline biri beyaz, öteki kırmızı iki bayrak astırarak Jessie'ye karşılık verdi. Bu bayraklarla, «Neal Adası'nın barınağına sığının!» demiş oluyordu.</p>

  <p style="text-align: justify;">Beklediği işaret gelince Kaptan Olson, her iki demirin zincirlerini çabucak çözdürerek yola koyuldu. Orada bırakılan çapa demirlerini hava iyileştiğinde gelip alacaktı .</p>

  <p style="text-align: justify;">Jessie, gemi direği halatına bağlı yelkenlerini şişirerek dönüş yaptı, iki yanları küçültülmüş gabya yelkenleriyle de ileriye fırladı. Bir yarış atı gibi, Balesuna Adası kayalıklarının iki kablo boyu uzağından geçti. Tam burnu dönerken patlayıveren, öncekilerden daha korkunç bir kasırga, kısa bir süre sonra etkisini yitirdiğinden, kayalıklara çarpmaktan kurtulmuş oldu.</p>

  <p style="text-align: justify;">Berande üzerinde kasırga her şeyi silip süpürür, ağaçları devirir, hindistancevizlerini koparıp yerlere saçar ve evin yüksek temel kazıklarını paralarcasına sarsarken, Sheldon, bütün gece sürekli uyumuştu. Kargaşanın farkında bile değildi. Katkısız, düşsüz, tam deliksiz bir uyku çekmişti.</p>

  <p style="text-align: justify;">Yeniden doğmuş gibi uyandı. Açtı.. Bir haftadan fazla bir sûre ağzına bir şey koymamış sayılabilirdi. Bir bardak suya süt tozu karıştırıp içti. Saat ona doğru da gözünü karartıp bir tas.et suyu çorbası yuvarladı.</p>

  <p style="text-align: justify;">Hastanede de durum daha iyiydi. Kasırgaya karşın yalnız bir kişi ölmüş, hastaneye de bir tek yeni hasta getirilmişti. Yarım düzine zenci de, tam iyileşmemiş olsalar, hastaneden ayrılıp barakalarına dönmüşlerdi. Rüzgâr, hastalığı defedip mikroplu toprağı temizlemişti. Buna çok seviniyordu.</p>

  <p style="text-align: justify;">Saat on bire doğru, .Balesuna'dan Seelee'in bir sandalı geldi. Jessie, yarı yolda, Seelee'in köyüyle Neal Adası arasında batmıştı. Akşama doğru, iki zenci tayfa,, Kaptan Olson ve diğer beyazın boğulduğunu bildirdiler.</p>

  <p style="text-align: justify;">Jessie elden gitmiş, içindekiler yaşamlarını yitirmişti.</p>

  <p style="text-align: justify;">Tam düzelmeye başlamışken, bu haberler üzerine yeni bir nöbet titremesiyle sarsıldı. Yarım saat sonra ateşi yükselmişti. Üstelik, küçük bir doz kinin alabilmek için en az bir gün beklemesi gerektiğini de biliyordu.</p>

  <p style="text-align: justify;">Üstüne çektiği bir yığın örtü altında büzülmüş, başına gelenlere yüksek sesle gülüyordu. Bir yandan da, mutsuzluklarının sınırım belirlemeye çalışıyordu. Bunca terslikten sonra, deprem ve su baskınından başka başına gelebilecek bir şey kalmış olamazdı.</p>

  <p style="text-align: justify;">Bundan daha da kötüsü düşünülemeyeceğine göre, bu noktadan sonra durumun düzelmesi beklenebilirdi. Böylesi bir yorumun getirdiği gevşemeyle, tir tir titrediği örtülerin altında katıla katıla gülmesini sürdürüyordu. Zenci uşaklar, hep birden başlarını uzatıp, şaşkınlıkla onu seyrediyor, hangi şeytanın, içine girip, onu bu duruma getirdiğini anlamaya çalışıyorlardı.</p>

  <p style="text-align: justify;">Kuzeybatı fırtınasının ikinci günü, Sheldon, yüksek ateşten bitkin düşmüştü. Onca zayıflığına, güçsüzlüğüne karşılık, kendini fazla zorlamıştı. Eğer bu ateş olağan bir sıtma nöbeti ise, yirmi sekiz saat yataktan çıkamazdı. Yoksa ateş on gün daha sürerdi.</p>

  <p style="text-align: justify;">Bu arada, dizenteri Berande'ı terkediyordu. İyileşmekte olan yirmi kadar hasta, hastane çevresinde aylak dolaşıyor, durumları her saat daha iyiye gidiyordu. Yalnız bir kişi ölmüştü, o da, kardeşi başucunda ağlayıp duran hastaydı.</p>

  <p style="text-align: justify;">Sheldon, nöbete tutulduğunun dördüncü günü, verandada yatıyor ve yorgun gözlerle azgın denize bakıyordu. Rüzgâr biraz hafiflemiş sayılabilirdi, ancak, dalgalar Berande kıyılarını gümbürtüyle dövüyor, bayrak direklerinin ayaklarına köpükler serpiyor ve bu köpükler, kapı kılavuz direğine kadar uzanıp orada dağılıyordu.</p>

  <p style="text-align: justify;">Sheldon, yüksek dozda;kinin almıştı. İlaç, kulaklarında, an kovanı vızıltılarını andıran sesler oluşmasına yolaçmış, elleriyle dirseklerinde titremeler, midesinde çok rahatsız edici bir kaynama başlamıştı.</p>

  <p style="text-align: justify;">Birdenbire, düş olması gerektiğine inandığı, bir görüntüyle, gözleri faltaşı gibi açıldı. Jessie nin kıyıya yaklaştığında demir attığı yerde bir sandalın burnunu görmüştü. Köpüklü bir dalganın sırtında önce göğe doğru yükseliyor, sonra da çok doğal bir biçimde yeniden aşağıya iniyordu. Ve dalgaların oluşturduğu çukura gömüldüğünde, burnu gerçek bir sanda,! burnundan ayırt edilemiyordu. Ne var ki, görünümün gerçek olması olanaksızdı. Sheldon, Salomon Adalarımda, bu fırtınada denize açılacak bir deli bulunamayacağmı çok iyi biliyordu. Ancak, düş aynen sürüyor, sandal gözünün önünde süzülüp duruyordu.</p>

  <p style="text-align: justify;">Bir dakika sonra gözlerini yeniden açtığında, bir dalganın üstünde yükselen sandalı, —üstelik bu kez boylu boyunca— tekrar gördü. Sandalın altı küreği rahatça seçilebiliyordu. Ve kıç tarafta bir tümsekle, bütün gücüyle dümene asılan iri yapılı biri vardı. Ayrıca, pruvaya çökmüş, kıyıyı gözetleyen sekizinci bir kişi.</p>

  <p style="text-align: justify;">Sheldon'u en çok şaşırtan, kürekçilerle dümen arasmda oturan bir dişi yaratık olmuştu. Bir kadın! Onun bir kadm olduğunu örgülü saçlarından anlamıştı. Rüzgârda uçuşan bu saçları, tıpkı kendi kovboy şapkasına benzeyen geniş kenarlı bir şapka toparlamaya çalışıyordu.</p>

  <p style="text-align: justify;">Sandal, dalgaların ardında kayboluyor, bir süre sonra tekrar ortaya çıkıyordu.</p>

  <p style="text-align: justify;">Dümendeki adam bir zenciydi ve Salomon Adaları yerlilerinden daha iri bir beden yapısı vardı. Artık iyice seçilebilen kadınsa beyazdı.</p>

  <p style="text-align: justify;">Sheldon'un kafası karmakarışık olmuştu. Kendi kendine bilinçsizce sorular soruyordu: «Kimdi bu? Ne arıyordu? Ne istiyordu?» Bütün bunları merak ediyor, gerçeği öğrenmek istiyordu, ama, çok hastaydı. Ve olup bitenlerin, gördüklerinin, bir düşten başka bir şey olmadığına hâlâ inanıyordu.</p>

  <p style="text-align: justify;">Kadınla, yanındaki adam .yükselen dalgaların üstünde çevreye dikkatle göz gezdirirlerken, bir an kürekçilerin durduğunu gördü.</p>

  <p style="text-align: justify;">«Yetenekli gemiciler bunlar!» diye düşündü. Bu sırada sandal, yükselen bir dalganın üstünde öne doğru ilerliyordu. Kürekçiler, bütün güçleriyle yeniden küreklere asılıp, ustaca bir dönüşle, sandalı kıyıya ulaştırdılar. İçi yarı yarıya suyla. dolu. sandal kumların üstüne oturdu.</p>

  <p style="text-align: justify;">Kürekçiler hemen kıyıya atladılar ve sandalı burnundan yakalayıp giriş kapısı önüne sürüklediler.</p>

  <p style="text-align: justify;">Sheldon ev hizmetçilerini çağırmaya başladı. Boşunaydı. Hizmetçiler, hastanede kalan son hastaya bakmaya gitmişlerdi.</p>

  <p style="text-align: justify;">Yataktan çıkmak, aşağıya, yola inip gelenleri karşılamak istiyordu. Ancak, bunu yapabilecek gücü bulamadığından, yattığı yerden gelenlere bakıyor, bir an önce yanında olmalarını istiyordu. Onlar sandallarıyla uğraşırken sabırsızlanıyor, bekleyişi sonsuza dek sürmüş gibi bir duyguya kapılıyordu.</p>

  <p style="text-align: justify;">Kadın, orada, bir direğe yaslanmış duruyor, denizin dalgalan, yanma kadar ulaşıp, lastik botlannr yalıyordu. Araştırıcı gözlerle eve bakıyor, her şeyi inceden inceye gözden geçiriyordu.</p>

  <p style="text-align: justify;">Sonunda, adamlanndan ikisine dönüp bir şeyler söyledi, kendisi önde, iki adam arkada yola, koyulup eve doğru yürümeye başladılar.</p>

  <p style="text-align: justify;">Sheldon kalkmak istedi, yanya kadar doğruldu, ancak, gücü yetmediğinden, yine şezlonguna gömüldü. Kızın ardında yürüyen iki adamın devlere özgü iri bedenini şaşkmlîka seyrediyordu. En azından altı ayak boyundaydılar. Güçleri de ona göre olmalıydı. Buradaki yerlilere hiç benzemiyorlardı. Derileri, Salomon Adaları yerlilerinki gibi siyah değildi. Açık kahverengiydiler. Yüz çizgileri, geniş ve uyumluydu. Rahatça «güzel» denilebilirdi bu adamlara.</p>

  <p style="text-align: justify;">Kadın, daha doğrusu, —görünüşünden anlaşıldığı gibi— genç kız, verandaya çıkıp Sheldon'a yaklaştı, tki adam, nazik ve gergin, merdivenin en üst basamağında bekliyorlardı. Kız, oldukça kızgın görünüyordu. Gri gözlerinde şimşekler çakıyor, dudakları titriyordu. Sheldon da, onun sağlam kişilikli biri olduğunu düşünüyordu.</p>

  <p style="text-align: justify;">Kızın gözleri Sheldon'u çok etkilemişti. Bir bakıma bu gözlere gri denemezdi. En azından, yalnızca gri denemezdi. Düz kaşlarının altında kocaman kocaman açılmış bu gözler birbirlerinden oldukça uzak duruyorlardı.</p>

  <p style="text-align: justify;">Özel olarak işlenmiş bir sedef parçasmınkiler kadar düzgün yüz çizgileri vardı. Kahverengi saç örgülerini örten büyük kovboy şapkasıyla, belinde asılı 38 kalibrelik uzun namlulu Colt tabancası, ilk göze çarpan özellikleriydi.</p>

  <p style="text-align: justify;">«Ne güzel konukseverlik!» diye söze başladı, önce selamlaşmaya bile gerek görmemişti. «Söylemek zorundayım, gözünüzün önünde insanlar sulara gömülüyor, siz hiçbir şey yapmıyorsunuz!»</p>

  <p style="text-align: justify;">«Ben!.. Ben özür dilerim!» diye kekeleyen Sheldon, bütün gücünü toplayarak doğrulmaya çalıştı. Ayakları titriyor, yavaş yavaş yere gömülerek boğuluyormuş gibi bir duyguya kapılıyordu.</p>

  <p style="text-align: justify;">Kızın, kendisine yönelik kaygılı bakışları, bir an için onu sevindirir gibi olmuştu. Ancak, birdenbire gözleri kararmaya başladı, yaşamı boyunca ilk kez, bayılmakta olduğunu hissetti.</p>

  <p style="text-align: justify;">Büyük çanın çınlayan sesi onu kendine getirmişti. Gözlerini açtığında, düştüğü yerden kaldırılıp yatağına yatırılmış olduğunu gördü. Duvardaki saate göz attı, altıyı gösteriyordu. Odayı aydınlatan güneş ışınlarından da, sabahın olduğu anlaşılıyordu.</p>

  <p style="text-align: justify;">İlk bakışta, tatsız bir şeyler sezer gibi oldu. Sonra, duvara asılmış kovboy şapkasıyla, fişeklikli palaskaya takılı 38 kalibrelik uzun namlulu Colt tabancayı gördü. Birdenbire, gün boyu izlediği sandalla, düzgün kaşlar altında şimşek gibi parlayan gri gözler belleğinde canlandı.</p>

  <div>
    <p style="text-align: justify;">Az önce çan çalmıştı. Aklına, bezdirici çiftlik işleri geldi, içini bir korku sardı. Destek olsun diye ellerini duvara dayayarak yatağında yarı doğruldu. Bu sırada, yatağının üstündeki cibinlik, başdöndürücü, göz karartıcı bir biçimde sallanmaya, başlamıştı.</p>
  </div>

  <p style="text-align: justify;">Onun sesini duyduğunda, gözleri sımsıkı kapalı, kendini tutmaya ve başdönme duygusunu bastırmaya çalışıyordu.</p>

  <p style="text-align: justify;">«Hemen uzanın bayım!» diyordu.</p>

  <p style="text-align: justify;">Emretmeye alışkın bir sesin kesin buyruğuydu bu.</p>

  <p style="text-align: justify;">Bir eliyle onu yatağa doğru itiyor, öteki eliyle de, sırtını destekleyip, yatağa yavaş düşmesini sağlıyordu. Konuşmasını:</p>

  <p style="text-align: justify;">«Yirmi dört saattir kendinizden geçmiş yatıyorsunuz!» diye sürdürdü. «İşlerinizin yönetimini ben ele aldım. İzin verdiğim zaman ayağa kalkacaksınız. Şimdi söyleyin bana, hangi ilaçlan kullanıyorsunuz? Kinininizi buyurun. Bu gereklidir. Söz dinleyen bir hasta olacaksınız!»</p>

  <p style="text-align: justify;">Sheldon:</p>

  <p style="text-align: justify;">«Sayın Bayan!» diye konuşmaya başladı. Kız hemen sözünü kesti:</p>

  <p style="text-align: justify;">«Susun, konuşmanıza izin vermiyorum. Yani, konuşmamanızı istiyorum. Buna uyup uymamak elbette size kalmış bir şey!»</p>

  <p style="text-align: justify;">«Fakat çiftlik!.. »</p>

  <p style="text-align: justify;">«Ölmüş bir adamın çiftliğe hiçbir yaran olamaz. Hem siz bana ilişkin bir şeyler öğrenmek istemez misiniz? Beni hiç merak etmiyor musunuz? Bu ilgisizliğinizle, onurumla oynamış oluyorsunuz. İlk kez uğradığım bir gemi kazası yüzünden, bir rastlantıyla burada bulunuyorum. Ama, durumum sizde en küçük bir merak uyandırmıyor ve yalnızca kendi işlerinizden söz etmek istiyorsunuz. Uğradığım deniz kazasını birine anlatabilme isteğiyle yanıp tutuştuğumu nasıl görememiş olabilirsiniz?»</p>

  <p style="text-align: justify;">Sheldon, kimbilir kaç haftadan bu yana, ilk kez gülmeye başlamıştı. Kızın canlı ve hareketli yüz çizgileri, pırıl pırıl gülen gözleri, hafiften kırışmış göz uçları, çok ilgi çekici görünüyordu. Kaç yaşında olduğunu öğrenmeyi çok isterdi. Ancak, yüksek sesle:</p>

  <p style="text-align: justify;">«Başınızdan geçenleri anlatmanızı rica ederim, lütfen!» dedi.</p>

  <p style="text-align: justify;">«Artık olmaz, şimdi olmaz!» Kız, konuşurken başım sertçe geri atmıştı. «Başımdan geçenleri, beni dinlemesini rica etmek zorunda kalmaksızın anlatabileceğim başka birini bulacağım. Ayrıca, öğrenmek istediğim birkaç şey var: İşçilerinize işbaşı yaptırmak için büyük çanın ne zaman çalınması gerektiğini az çok kestirebilirim. Ancak, hepsi bu kadar. Adamlarınızın gülünç konuşmasını anlayamıyorum. Söyler misiniz, paydos saati ne zaman başlıyor?»</p>

  <p style="text-align: justify;">«Teşekkür ederim. Bu kadarı bana yeter. Bir de, erzak dolabınızın anahtannm nerede olduğunu söylemenizi istiyorum. Adamlarıma yiyecek vereceğim!»</p>

  <p style="text-align: justify;">«Adamlarınıza mı?» Sheldon, soluk soluğa bağırıyordu. «Konserveleri ha! Hayır, hayır, kesinlikle olamaz bu. Adamlarınızı dışarıya, benimkilerin yanına gönderin, onlarla yesinler!»</p>

  <p style="text-align: justify;">Kızın gözlerinde, ilk karşılaştıklarında olduğu gibi, bir şimşek çaktığını gördü. Yüzü de, aynı buyurucu görünüme bürünmüştü.</p>

  <p style="text-align: justify;">«Onlarla yemelerini kesinlikle istemem. Adamlarımın insan olduğunu unutamam. Dışardaki içler acısı barakalara gittim, heriflerin ne yediklerini gördüm. Tuh, yazıklar olsun. Yalnız patates. Tuz bile yok. Patatesten başka hiçbir şey. Yanılmıyorsam, hafta boyunca onlara verdiğiniz tek yiyecek bu. Her gün iki öğün ve haftanın her günü aynı yiyecek!»</p>

  <p style="text-align: justify;">Sheldon, başını önüne eğdi.</p>

  <p style="text-align: justify;">«Adamlarım, o yemeği bir gün bile yemeye razı&nbsp;olmazlar. Şimdi söyleyin, anahtar nerede?»</p>

  <p style="text-align: justify;">«Orada, saatin altında, giysi çengeline asılı!»</p>

  <p style="text-align: justify;">Kız anahtarı almaya giderken Sheldon homurdanıp duruyordu: «Zenciler ve konserveler!»</p>

  <p style="text-align: justify;">Bu kez kız, her zamankinden daha çok kızmıştı. Kan beynine sıçramış, yanakları kıpkırmızı kesilmişti. Sheldon'a döndü:</p>

  <p style="text-align: justify;">«Benim adamlarım zenci değildir. Bunu kafanıza ne denli çabuk sokarsanız, ilişkilerimiz için o denli iyi olur. Konservelere gelince, yenilenlerin hepsinin parasını ödeyeceğim, Lütfen, bunun için hiç kaygılanmayın. Sizin durumunuzda biri için üzülmek iyi olmaz. Ayrıca, burada uzun süre kalmayacağım, sizin iyileşip ayağa kalkmanızı bekleyeceğim, o kadar. Bu durumda bir beyazı yapayalnız bırakıp gitmeye gönlüm razı olmaz!»</p>

  <p style="text-align: justify;">Sheldon, oldukça sakin:</p>

  <p style="text-align: justify;">«Siz Amerikalısınız değil mi?» diye sordu.</p>

  <p style="text-align: justify;">Kız, meydan okuyan bir bakışla-.</p>

  <p style="text-align: justify;">«Evet!» diye karşılık verdi. «Peki, neden sordunuz?»</p>

  <p style="text-align: justify;">«Yalnızca öğrenmek istedim, özel bir nedeni yok!»</p>

  <p style="text-align: justify;">«Soracağınız başka bir şey?»</p>

  <p style="text-align: justify;">Sheldon başını salladı:</p>

  <p style="text-align: justify;">«Başka ne olabilir ki!»</p>

  <p style="text-align: justify;">«Bana daha hoş şeyler söylemek isteyeceğinizi düşünmüştüm yalnızca!»</p>

  <p style="text-align: justify;">Sheldon, iyice zayıflamış elini uzatıp, üstüne basa basa:</p>

  <p style="text-align: justify;">«Benim adım Sheldon, David Sheldon!» diye konuştu.</p>

  <p style="text-align: justify;">Elini uzatışı kendiliğinden olmuştu. Birdenbire kendini tutmak gereğini duydu.</p>

  <p style="text-align: justify;">«Benim adım Lackland, Jean Lackland!»</p>

  <p style="text-align: justify;">Sheldon'un uzanan elini tuttu: «Dost olmak istiyor muyuz?»</p>

  <p style="text-align: justify;">Sheldon, dili sürçerek:</p>

  <p style="text-align: justify;">«Başka nasıl olabilir ki?» diye karşılık verdi.</p>

  <p style="text-align: justify;">Kız, durumu açıklığa kavuşturabilmek için:</p>

  <p style="text-align: justify;">«Adamlarıma istediğim kadar konserve verebilirim, öyle mi?»</p>

  <p style="text-align: justify;">«Bütün yiyecekler bitene kadar!»</p>

  <p style="text-align: justify;">Sheldon, kızın yumuşak ses tonuna uygun bir sesle konuşmuştu. Kız:</p>

  <p style="text-align: justify;">«Bu bir şaka olmasın?» diye sordu.</p>

  <p style="text-align: justify;">«Şaka değil. Ben!.. Ben, bir şeyler yapmak isterim. Ama görüyorsunuz ki hastayım!»</p>

  <p style="text-align: justify;">Kız, yüksek sesle:</p>

  <p style="text-align: justify;">«Siz İngilizsiniz, değil mi?» dedi.</p>

  <p style="text-align: justify;">«Eh, öyle. Siz benim nasıl biri olduğumu çok iyi biliyorsunuz. Şimdilik bir hastayım!»</p>

  <p style="text-align: justify;">Kız, dalgın dalgın:</p>

  <p style="text-align: justify;">«Ah!» dedi, «gerçekten!.. »</p>

  <p style="text-align: justify;">Sheldon, alnını buruşturdu, dudaklarını kıstı. Sonra bir kahkaha koy verdi:</p>

  <p style="text-align: justify;">«Suç bende!» dedi. «Gerektiği gibi davranamadım. Bundan sonra daha dikkatli olacağım!»</p>

  <p style="text-align: justify;">«Siz gülmenize devam edin. Bu arada ben kahvaltı hazırlıklarıyla uğraşacağım. Özel bir isteğiniz var mı?»</p>

  <p style="text-align: justify;">Sheldon başını salladı.</p>

  <p style="text-align: justify;">«Bir şeyler yerseniz size yararı olur. Ateşiniz düştü. Yalnız biraz zayıfsınız. Şimdi birkaç dakika bekleyin!»</p>

  <p style="text-align: justify;">Mutfağa gitmek için hemen dışarı fırladı, kapıda ayaklarım. ıslatan bir çift sandal bulup giydi, şaşkınca bir sevinçle gözden kayboldu.</p>

  <p style="text-align: justify;">Sheldon, «Tanrım, bunlar benim sandallarım, karaya çıkarken sırtında olanlardan başka hiçbir giyeceği yok. Ayaklarına giymek için de yalnız deniz botları var!» diye düşündü.</p>

  <p style="text-align: justify;">Sheldon'un artık iyileştiği açıkça görülüyordu. Ateşi düşmüştü. Yeniden güç kazanmaya çalışmak tan başka hiçbir şey yapması gerekmiyordu.</p>

  <p style="text-align: justify;">Mutfak işlerine Jean el koymuştu. Sheldon, Berande'da ilk kez, mutfağın, bir beyazın mutfağına benzediğini görüyordu.</p>

  <p style="text-align: justify;">Hastanın yemeklerini Jean kendi elleriyle hazırlıyordu. Neşesi ve canlılığıyla iyileşmesini çabuklaştırmış, Sheldon, iki gün içinde kendi başına verandaya çıkabilecek güce ulaşmıştı.</p>

  <p style="text-align: justify;">Durumları ona oldukça garip görünüyordu. Asıl garip olanı da, kızın olup bitenleri hiç yadırgamaması, her şeyi doğal karşılamayıydı. Buraya temelli yerleşmiş gibiydi, ev işlerini de, Sheldon onun babası ya da kardeşiymiş gibi, daha ötesi, kendisi de bir erkekmiş gibi rahatlıkla üstlenmişti.</p>

  <p style="text-align: justify;">«Olağanüstü bir şey bu!» diyordu, «Bir roman sayfası gibi. Denizden çıkıyorum, iki yüz köle ile yapayalnız bir hasta adam buluyorum!.. »</p>

  <p style="text-align: justify;">Sheldon:</p>

  <p style="text-align: justify;">«İki yüz köle değil, iki yüz işçi!» diye düzeltti. «Sözleşmeli işçi. Burada üç yıl çalışmak için benimle anlaştılar. Üç yıllık sözleşmeleri sona erince özgür adamlar olacaklar!»</p>

  <p style="text-align: justify;">Kız, acelesi varmış gibi sözünü kesti:</p>

  <p style="text-align: justify;">«Evet, evet!» dedi. «Demek ki, bir yamyamlar adasında, iki yüz işçisiyle yapayalnız bir hasta adam!. Bunların hepsi de yamyam değil mi? Yoksa* bu yalnızca bir söylenti mi?»</p>

  <p style="text-align: justify;">Sheldon:</p>

  <p style="text-align: justify;">«Söylenti!» diye güldü. «Durum biraz abartılıyor. Adamlarımın çoğu orman halkmdandır. Orman halkının da tümü yamyamdır!»</p>

  <p style="text-align: justify;">«Ama artık yamyamlıktan vazgeçmişlerdir, burada işçi olarak çalışmaya başladıktan sonra!.. »</p>

  <p style="text-align: justify;">«Ellerine bir fırsat geçse, sizi hemen yerler!»</p>

  <p style="text-align: justify;">«Bu bir olasılık mı, yoksa kesinlikle biliyor musunuz bunu?»</p>

  <p style="text-align: justify;">«Kesinlikle biliyorum!»</p>

  <p style="text-align: justify;">«Nereden biliyorsunuz? Bu kanıya nasıl vardınız?</p>

  <p style="text-align: justify;">Buradaki adamlarınızın davranışlarından mı?»</p>

  <p style="text-align: justify;">«Evet, buradaki adamlarımın davranışlarından. Hatta, ev hizmetçilerimin ve şu anda size daha lezzetli ekmekçikler hazırlamaya çalışan aşçımın davranışlarından,</p>

  <p style="text-align: justify;">«Üç ay önce, zencilerden, on biri, bir. sandalla kaçtılar. Malaita'ya gidiyorlardı. Dokuzu Malaitalı, ikisi Christovallı orman halkmdandı. San Christovalhlar akıllarını kaçırmış olmalılar ki, dokuz Malaitalıya güvenip, onlarla birlikte sandala bindiler.»</p>

  <p style="text-align: justify;">Kızın sinirleri gerilmişti:</p>

  <p style="text-align: justify;">«Peki, sonra ne oldu?»</p>

  <p style="text-align: justify;">«Dokuz Malaitalı, çok değerli olduğu için alıkonulan başlan dışında, iki Christovallıyı olduğu gibi yediler. Başlan, sandalın güvenli bir köşesine yerleştirip, karaya ayak basıncaya dek özenle korudular. Bu kelleler şimdi, Langa-Langa içlerinde, kimbilir hangi orman köyünde bulunmaktadır!»</p>

  <p style="text-align: justify;">Kız ellerini çırptı, gözleri ışıl ışıl olmuştu.</p>

  <p style="text-align: justify;">«Tamam, bunlar gerçek yamyam. Hem de Yirminci Yüzyılda. Çok romantik. Artık az rastlanabilecek bir serüven yaşama olanağı var dernek!»</p>

  <p style="text-align: justify;">Sheîdon, kıza alaylı alaylı baktı.</p>

  <p style="text-align: justify;">Kız:</p>

  <p style="text-align: justify;">«Ne var, ne oldu?» diye sordu.</p>

  <p style="text-align: justify;">«Ah, hiçbir şey. Ancak, iğrenç bir zenci sürüsüne yem olmakta romantik bir şey göremiyorum!»</p>

  <p style="text-align: justify;">«Doğru söylüyorsunuz. Ancak, yamyamlarla yaşamak, iki yüz yamyamı egemenliği altında tutup, onların kendisini yiyebilmelerine fırsat vermemek! Bundan daha romantik bir serüven düşünemiyorum. Aynca, serüvenle romantizmin birbirinden ayrılamayacağını da bilmeniz gerek!»</p>

  <p style="text-align: justify;">Sheldon:</p>

  <p style="text-align: justify;">«Demek oluyor ki, serüvenlerin en görkemlisi, bir zencinin midesinde geziye çıkmaktır!» diye karşılık verdi.</p>

  <p style="text-align: justify;">Kız:</p>

  <p style="text-align: justify;">«Sizin, romantizmle en küçük bir ilişkiniz bulunmadığından kuşkum yok!» diye bağırdı. «Siz, işadamları gibi, ahmak, hantal, yerinden kalkmaz ve can sıkıcı birisiniz. Zaten, neden burada bulunduğunuza akıl erdiremiyorum. Evinizde kalsanız, ya da banka memurluğu yapsanız sizin için daha iyi olurdu!.. »</p>

  <p style="text-align: justify;">«Ya da hırdavatçı yardımcılığı! Teşekkür ederim!»</p>

  <p style="text-align: justify;">«Söyleyin bana, Allahaşkma söyleyin, siz burada ne yapıyorsunuz, dünyanın sonu olan böyle bir yerde ne işiniz var?»</p>

  <p style="text-align: justify;">«Ekmeğimi kazanmaya çalışıyorum. Köşeyi dönmek istiyorum!»</p>

  <p style="text-align: justify;">«Genç oğulun, kendine bir ev ve bir at alıncaya dek ağır ağır katetmek zorunda olduğu bir yoldasınız!»</p>

  <p style="text-align: justify;">Kız, bu alıntıdan sonra konuşmasını sürdürdü:</p>

  <p style="text-align: justify;">«Eğer bu da romantik değilse, başka hiçbir şey romantik değildir. Düşünün, at ve ev kazanmak için, dışarda binbir serüvene atılan sayısız insan var. Siz de onlardan birisiniz. Ben de!»</p>

  <p style="text-align: justify;">«Ben!.. Evet!.. Bağışlayın!»</p>

  <p style="text-align: justify;">«Şimdi, ben de bir genç kız çocuğum. Benim de ne evim, ne atım var. Hiç kimsem ve hiçbir şeyim yok. Ve ben de sizin gibi uzaklardayım!»</p>

  <p style="text-align: justify;">«Eğer sizin durumunuz da bana anlattığınız gibiyse, biraz romantik sayılabilir!»</p>

  <p style="text-align: justify;">Sheldon, elinde olmadan, kızın, verandada, cibinlik altındaki hamakta, karşı köşedeki Tahitili koruyucularına sesini duyurabilecek uzaklıkta uyuduğu son geceyi anımsıyordu. O gece karşı durabilecek gücü yoktu, ama şimdi iyileşmiş, kendi karar verebilecek duruma gelmişti. Artık, kız yatağını içeriye taşımalı, kendisi hamakta yatmalıydı.</p>

  <p style="text-align: justify;">«Bakınız, ben yaşamım boyunca romantik düşler kurmuşumdur. Ancak, bunların tek basma gerçekleşebileceğine manmamışımdır. Beklenmedik bir şeyle karşılaşmış oldum. İki yıl önce, yapılabilecek tek şey vardı benim için!»</p>

  <p style="text-align: justify;">Bir an durakladı, tiksinti belirten el kol hareketleriyle:</p>

  <p style="text-align: justify;">«Yapabileceğime inandığım, başka hiçbir şey yapamayacağımı sandığım tek şey, evet, tek şey, evlenmekti,» diye sözünü tamamladı.</p>

  <p style="text-align: justify;">«Ama, sonunda, bir yamyamlar adasıyla, bir fişeklikli kemer size daha çekici geldi, değil mi?»</p>

  <p style="text-align: justify;">«Yamyamlar adası pek aklımdan geçmemişti, ama. fişeklikli kemer son derece pratik göründü!»</p>

  <p style="text-align: justify;">«Gerekli olduğunda tabancanızı kullanmaya cesaret edemeyebilirsiniz. Ya da... »</p>

  <p style="text-align: justify;">O anda, kızın gözlerinde bir parıltı sezmişti.</p>

  <p style="text-align: justify;">«Ya da, onu kullanmak zorunda kaldığınızda, hedefinizi ya vurur, ya da vuramazsınız!»</p>

  <p style="text-align: justify;">Kız birdenbire yerinden kalkıp eve yöneldi. Sheldon, onun tabancasını alıp getirmek istediğini biliyordu.</p>

  <p style="text-align: justify;">«Sizinki kalsın!» dedi, «Benimki burada, onu denemek istemez misiniz?»</p>

  <p style="text-align: justify;">«Bayrak direklerinizin makaralarına ateş edilebilir!»</p>

  <p style="text-align: justify;">Sheldon güldü, bu işi becerebileceğini sanmıyordu.</p>

  <p style="text-align: justify;">Kız biraz kuşkulu:</p>

  <p style="text-align: justify;">«Silahınızı tanımıyorum!» dedi.</p>

  <p style="text-align: justify;">«Oldukça hafif bir silahtır. Güçlük çıkaracağını sanmam!»</p>

  <p style="text-align: justify;">Kız, sabırsızca.-</p>

  <p style="text-align: justify;">«Evet, evet,» dedi. «Otomatik silahları tanırım, ısındıkları zaman sıkışırlar. Yalnız sizinkini tanımıyorum!» dedi.</p>

  <p style="text-align: justify;">Silahı alıp bir süre gözden geçirdi. Sonra ateş etti. Makara sapasağlam yerinde duruyordu. Sheldon, kızgınlığını yumuşatmak amacıyla, kıza:</p>

  <p style="text-align: justify;">«Uzaklık çok fazla!» dedi.</p>

  <p style="text-align: justify;">Fakat, kız dudaklarını ısırarak bir daha ateş etti. Hedefini bulan mermi, sekerken keskin bir ses çıkardı. Demir makara sağa sola sallandı. Şarjördeki sekiz mermi bitinceye kadar arka arkaya tetiğe bastı. Altı kez hedefi buldu. Her atışta, makara çatal direk üzerinde sallanıyor, mermi demiri delip geçiyordu.</p>

  <p style="text-align: justify;">Sheldon şaşkındı. Kız, kendisinden de, ortağı Hughie Drummonddan iyi ateş ediyordu. Oysa, başka kadınlar, bir tüfek veya tabanca ile ateş etmeye kalkıştıklarında, çoğu zaman, gözlerini kapayıp gelişigüzel tetiğe basarlar, bu sırada da var güçleriyle bağırırlardı.</p>

  <p style="text-align: justify;">«Gerçekten iyi bir atış, özellikle de bir kadın için!» dedi. «Yalnızca iki kez boşa attınız. Hiç tanımadığınız bir silahla, bu çok büyük bir başarı sayılır!»</p>

  <p style="text-align: justify;">Kız yakman bir sesle:</p>

  <p style="text-align: justify;">«îki merminin neden boşa gittiğini bir türlü anlayamıyorum!» dedi. «Tabanca çok iyi çalışıyor. Bana bir şarjör daha verin. Bu kez, sekiz mermi de kesinlikle hedefi bulacaktır!»</p>

  <p style="text-align: justify;">«Bundan kuşkum yok. Ancak, size yeni bir makara bulmam gerekiyor. Viaburi!.. Koş, depodan bir makara getir!..»</p>

  <p style="text-align: justify;">Kız, Sheldon'u dışarıya çağırarak:</p>

  <p style="text-align: justify;">«Sekiz atışın sekizinde de makarayı vuracağıma bahse girerim!» dedi.</p>

  <p style="text-align: justify;">Sheldon, yüksek sesle:</p>

  <p style="text-align: justify;">«Hiç tasalanmayın, bahsi kabul ediyorum!» diye karşılık verdi. «Size ateş etmeyi kim öğretti?»</p>

  <p style="text-align: justify;">«Ah, önce babam, sonra da Von ve kovboyları iyi nişancılardı. Bence babam çok iyiydi, Von da parlak bir nişancıydı!»</p>

  <p style="text-align: justify;">Sheldon, «Bu Von da kim?» diye düşünmeye başladı. Yoksa, iki yıl önce, onu, evlenmekten başka yapabileceği hiçbir şey olmadığına inandıran o muydu?</p>

  <p style="text-align: justify;">«Birleşik Devletler'in neresindensiniz?» diye sordu. «Şikago'dan, Wyoming'den, ya da başka bir yerden misiniz? Siz bana kendinizle ilgili hiçbir şey anlatmadınız. Hakkınızda bildiğim tek şey, adınızın Jean Lackland olduğudur!»</p>

  <p style="text-align: justify;">«Nerede doğduğumu öğrenmek istiyorsanız, biraz batıya doğru gidin!»</p>

  <p style="text-align: justify;">«Öyleyse Nevadalı” olmalısınız!»</p>

  <p style="text-align: justify;">Kız başını sallıyordu:</p>

  <p style="text-align: justify;">«Kaliforniya'dan mı?»</p>

  <p style="text-align: justify;">«Biraz daha batıya!»</p>

  <p style="text-align: justify;">«Coğrafyadan bildiklerimin tümünü unutmamışsam şayet, buna olanak yok derim!»</p>

  <p style="text-align: justify;">Kız:</p>

  <p style="text-align: justify;">«Coğrafya değil, politika!» diyerek güldü. «El konulan yerleri düşünün!»</p>

  <p style="text-align: justify;">Sheldon büyük bir sevinçle bağırdı:</p>

  <p style="text-align: justify;">«Filipinler!»</p>

  <p style="text-align: justify;">«Hayır, Hawaii. Ben orada doğdum. Görkemli bîr ülke. Nasıl özlem duyduğumu bilemezsiniz. Oradan kendi isteğimle ayrılmış değilim. Büyük kavga başladığında ben New York'taydlm. Hawaii yeryüzünün en güzel yeridir. Güzel Hawaii, benim Hawaii'm!»</p>

  <p style="text-align: justify;">Sheldon, dokunaklı bir sesle:</p>

  <p style="text-align: justify;">«Öyleyse neden, dünyada gidilecek başka yer yokmuş gibi kalkıp Tanrının terkettiği bu yere geldiniz?» diye sordu. «Buraya ancak kaçıklar gelir!»</p>

  <p style="text-align: justify;">«Neilson'un kaçık olduğunu sanmıyorum. Eğer yanılmıyorsam, burada tam üç milyon kazanmıştı!.»</p>

  <p style="text-align: justify;">«Benim burada bulunuşumun nedeni de o. Ama, ne yazık ki, Neilson bu konuda tek örnektir.»</p>

  <p style="text-align: justify;">«Ben de bu yüzden buradayım. Babam, Marquesas'ta onun için anlatılanları duyunca hemen yola çıktık. Ancak, zavallı babam buralara kadar gelemedi!»</p>

  <p style="text-align: justify;">Sheldon, dili dolaşarak:</p>

  <p style="text-align: justify;">«O, yani babanız öldü mü?» diye sordu.</p>

  <p style="text-align: justify;">Kız, başını salladı. Gözleri yaşla dolmuştu.</p>

  <p style="text-align: justify;">«Size olup biten her şeyi anlatabilirim!» dedi, «En doğrusu da bu!»</p>

  <p style="text-align: justify;">Birden, üzüntülerini silkip atmak ister gibi doğruldu. Başında bir kovboy şapkasıyla, belinde uzun namlulu bir tabanca taşıyabilen onurlu bir kadına yaraşır biçimde başını yukarı kaldırdı.</p>

  <p style="text-align: justify;">«Ben, Hilo'da doğdum. Hilo, takımadaların en büyüğü, en güzeli olan Hawaii Adası'ndadır. Orada, tam bir Hawaiili kız gibi yetiştirildim. Tam bir özgürlük içinde ve daha altı kere altının ne ettiğini öğrenmeden, ata binmeyi ve yüzmeyi öğrenerek. Bu yüzden, ilk kez nerede at koşturduğumu ve yüzmeyi nerede öğrendiğimi anımsayamıyorum. Ancak, bunların her zaman için alfabeden daha önce geldiğini çok iyi biliyorum.</p>

  <p style="text-align: justify;">«Babamın Hawaii ve Maui'de hayvan sürüleri vardı. Bunlar geniş topraklarda yaşarlardı. Yalnız Hokuna, otuz altı kez iki yüz bin ar genişliğindeydi. Bulunduğu yer, Mauna Kea ile Mauna Loa arasıydı, Keçi ve manda vurmayı orada öğrendim. Molakai'de benekli geyikler vardı.</p>

  <p style="text-align: justify;">«Von, Hokuna'da yöneticiydi. Aşağı yukarı benim yaşlarımda iki kızı vardı. Sıcak mevsimlerde hep orada olurdum. Bir defasında bütün bir yıl orada kaldım.</p>

  <p style="text-align: justify;">«Biz katkısız üç Kızıîderiliydik ve doğuştan vahşiydik. Ama bir öğretmenimiz vardı. Ondan, dil, dikiş ve yemek dersleri alırdık,</p>

  <p style="text-align: justify;">«Von, askerlik yapmıştı, babam da eski bir denizciydi. İkisi de sert disiplin yanlışıydılar. Biz üç kız, annesiz büyümüştük. Babalarımız üstümüze titrerdi. Korkunç derecede şımarık yetişmiştik. Babalarımız kadınsızdı, işlerimizi yaparken bize arkadaş gibi davranırlardı. Böylece, yalnız kaldığımızda da üstesinden gelebilmek için, ev işlerini, hayvana bakmak, hayvan sürmek gibi diğer işleri, başkalarından kat kat daha iyi öğreniyorduk.</p>

  <p style="text-align: justify;">«Kokteyl hazırlamak her zaman bizim işimizdi.</p>

  <p style="text-align: justify;">Bu iş, hizmetçilere dinsel bir tören gibi görünürdü. Bu gibi işler dışında, kendi başımıza hakkından gelemeyeceğimiz hiçbir iş vermezlerdi.</p>

  <p style="text-align: justify;">«Atlarımızı getirip götürmek, eyer vurmak gibi işleri elbette kovboylar yaparlardı. Ancak, biz de, gerektiğinde bu işleri kendi başımıza yapabilecek yetenekte olmak zorundaydık. At yakalamak işinde de böyle!»</p>

  <p style="text-align: justify;">Sheldon:</p>

  <p style="text-align: justify;">«At yakalamak ne demek oluyor?» diye sordu.</p>

  <p style="text-align: justify;">«Vahşi atları kementle yakalamak. Ayrıca, babamla Von, atlara eyer vurmakla ilgili bilgiler verirler, alıştırmalar yaparlar, sonunda da bizi sıkı bir sınavdan geçirirlerdi. Tüfekler ve tabancalar konusunda da aynı yöntemi izlerlerdi. Tüfeklerle tabancaları uşaklarımız temizleyip yağlarlardı. Ancak, bu işlemler sırasında, onları bilerek denetleyebilmemiz için, işlemleri bizim de çok iyi öğrenmiş olmamız gerekliydi. Küçücük bir pas lekesi yüzünden daha işin başında tüfeğimizin elimizden alındığı çok olmuştur.</p>

  <p style="text-align: justify;">«Ayrıca, bardaktan boşanırcasma yağan yağmurda, açıkta, ıslak odunla ateş yakmayı da bilmek zorundaydık. Bu, dilbilgisi dışında en çok zorlandığımız konuydu.</p>

  <p style="text-align: justify;">«Bunlardan başka, özel öğretmenimizin öğrettiklerinden fazla olarak, babam Fransızca, Von Almanca dersi verirdi. Biz bu dilleri oldukça iyi öğrendik. Elbette ki, eyer üstünde ve kampta öğrendiklerimiz daha iyi girmiştir kafamıza.</p>

  <p style="text-align: justify;">«Serin mevsimlerde, kızlar, babamın, biri sahilde iki eve sahip bulunduğu Hilo'da beni ziyaret etmeyi alışkanlık haline getirmişlerdi. Üçümüz, taşınmaz mallarımızın bulunduğu Puna'dan aşağılara doğru inerdik. Bu, kanolar, sandallar, balıklarla iç içe olmak ve doyuncaya kadar yüzmek demekti.</p>

  <p style="text-align: justify;">«Babam, Görkemli Hawaii Yat Kulübünün üyesi olduğu için, bütün yarışlara ve diğer yat gezilerine her zaman bizi de götürürdü. Bunları hiç kaçırmazdık.</p>

  <p style="text-align: justify;">«On dört yaşıma girince, babamın gerçek ve kusursuz ev yöneticisi oldum; hizmetçiler üzerinde çok geniş yetkilerim vardı. Ve o günlerdeki yaşamım bana onur veriyordu.</p>

  <p style="text-align: justify;">«On altı yaşımızda, biz üç kız, Kaliforniya'ya, Miîls'in dillere destan öğretmen okuluna gönderildik. Yurt özlemi çekiyorduk. Sandwich Adası'ndan geldik diye bizleri küçük yamyamlar diye adlandıran öteki kızlarla dostluk kuramadık. Onlar, atalarımızın Kaptan Cook'u yediklerini öne sürerek bize takılırlardı. Oysa, bu, gerçek dışı bir masaldı. Yeri gelmişken söyleyeyim, bizim atalarımız hiçbir zaman Hawaii'de yaşamadılar.</p>

  <p style="text-align: justify;">«Doğal olarak zaman zaman eve gidip gelmelerim de içinde, okulda üç yıl kaldım. îki yıl da New York'ta.</p>

  <p style="text-align: justify;">«Sonra, babamın Mani'deki bir şeker işletmesi iflas etti. Mühendisler yanlış bilgi vermişlerdi.</p>

  <p style="text-align: justify;">«Babam, 'Lackland'ın Deliliği' diye adlandırılan bir demiryolu yapımı işine girmişti. Bu iş, sonunda iyi para getirmeye başlamış olmasına karşın, iflas onu da silip süpürdü.</p>

  <p style="text-align: justify;">«Ancak, hiçbirisi, bizim için, Wall-Street'teki panik kadar sarsıcı olmamıştı. Tam bir yıkımdı bu. Benim sevgili babam, benim iyi babam! Bana yazdığı mektuplarda bu durumdan hiç söz etmiyordu. Bu acı gerçeği gazetelerden öğrendim ve hemen evin yolunu tuttum.</p>

  <p style="text-align: justify;">«Daha önceden, evlenmenin bir kız için en yüce amaç olduğu düşüncesiyle dolmuştu kulaklarım. Eve gidişim, bu amaca yönelik romantik bir ayrılış sayıldı.</p>

  <p style="text-align: justify;">«Babamm başarısızlığı yüzünden, benim için gerçek romantizm başlamış oluyor!»</p>

  <p style="text-align: justify;">Sheldon:</p>

  <p style="text-align: justify;">«Ne zamandan beri?» diye sordu.</p>

  <p style="text-align: justify;">«Geçen yıldan beri. Büyük panik yılından bu yana!»</p>

  <p style="text-align: justify;">Sheldon, derin düşüncelere dalmıştı.</p>

  <p style="text-align: justify;">«Bakın!» dedi. «On altı artı beş artı bir eder yirmi iki. Siz seksen yedide (1887) doğdunuz!»</p>

  <p style="text-align: justify;">«Evet, doğru, pek nazikçe bir saptama değil sizin yönünüzden!»</p>

  <p style="text-align: justify;">«Kabalık ettiğim için gerçekten çok üzgünüm. Ama yerinde bir saptama, doğru bir hesap. Tam yirmi iki yaşında olduğunuz kesin!»</p>

  <p style="text-align: justify;">«Kadınların yaşından söz edilmez. Bana hoşa gidecek bir şeyler söyleyemez misiniz? Yoksa, siz İngilizler hep böyle misiniz?»</p>

  <p style="text-align: justify;">Bir an, gri gözlerinde bir parlama, dudaklarında bir titreme belirdi. «Ben genellikle İngilizleri sevememişimdir. Tanıdığım son İngiliz bir gözcüydü. Babam onun işine son vermek zorunda kalmıştı!»</p>

  <p style="text-align: justify;">«İngilizler konusunda kanıtlarınız var mı?»</p>

  <p style="text-align: justify;">«O ingiliz birtakım güçlükler yaratmıştı. Çok rica ederim, benimle alay etmeye kalkışmayın!»</p>

  <p style="text-align: justify;">«Deneyeceğim!»</p>

  <p style="text-align: justify;">«Oh, bana gelince!.. »</p>

  <p style="text-align: justify;">Başmı geriye atmış, sözünü bitirmek için ağzını açmıştı. Fakat birdenbire yüzünde bir değişiklik oldu.</p>

  <p style="text-align: justify;">«Anlatmaya devam edeceğim!» dedi. «Babam,, hiçbir şey alıkoymadı ve tekrar denize dönmeye karar verdi. Her zaman denizi sevmişti ve inanıyorum ki, bu dönüşe sevinmişti. Yine, sabahtan akşama hazırlıklar ve planlarla uğraşan bir oğlan çocuğu olmuştu. Oyunbozanlık etmeyip sonuna dek onu izlemekte kararlı olduğumu göstermemden sonra, gece yanlarına kadar benimle oturur, her şeyi benimle konuşurdu. Bildiğiniz gibi, işe -inciler ve midye kabuklarıyla- Güney Denizi'nden başlamıştı ve orada şu veya bu yoldan tekrar servet yapabileceğine kesinlikle inanıyordu. Temel iş olarak hindistancevizi yetiştirmeyi düşünüyor, onun yanında, hiç değilse işletme gelir getirmeye başlayıncaya kadar, ticaret ve belki de inci balıkçılığı yapmayı hesaplıyordu. Yatını bu işe elverişli bir tekneyle değişmişti. Durumundan kaygılıydım ve denizcilik kurallarını öğrenmeye çalışıyordum. Kaptanlığı kendisi yapıyordu. Erikson adında Danimarkalı bir dümencimiz vardı. Diğer mürettebat, Japonlardan ve Hawaiililerden oluşuyordu.</p>

  <p style="text-align: justify;">«Önce, Ekvator Adalarıma doğru yola çıktık. Babam, büyük bir düş kırıklığına uğramıştı. Her şey değişmişti. Her yer, büyük devletlerce zaptedilmiş ya da paylaşümıştı. Büyük şirketler, el koydukları topraklarda, ticaret ve balıkçılık işlerinde tekeller kurarak, oburca bir sömürü düzeni oluşturmuşlardı. Oralarda herhangi bir işe el atmamıza izin vermezlerdi.</p>

  <p style="text-align: justify;">«Sonra, Marquesas Adaları'na doğru yelken açtık. Oralar çok güzeldi. Ancak, yerli halk yokedilmiş, hemen hemen kimse kalmamıştı. Fransız hükümetinin, yağı çıkarılmak için kurutulmuş hindistancevizi dışalımına uyguladığı vergilerin ağırlığı babamın elini kolunu bağlamıştı. Bunları Ortaçağ uygulamaları olarak niteliyordu.</p>

  <p style="text-align: justify;">«Ama oradan hoşlanmıştı. Nuka-Hiva'da, göz kamaştırıcı bir limanı da olan bir vadide 25-36 kez on beş bin arlık bir yere abayı yaktı ve bin iki yüz dolar sayıp, orayı aldı.</p>

  <p style="text-align: justify;">«Fakat Fransız vergileri aşırı ölçüde yüksekti, —toprak da bu yüzden böylesine ucuzdu— ve en kötüsü, işçi bulamıyorduk. Orada bıılunan Kanak'lar çalışmak istemiyorlardı ve Fransız görevliler, olup bitenleri görmezden gelmek için, geceleri bir yerlerde tüneyip başlarını öte yana çeviriyorlar, bizi bir an önce kaçırtmak için ne gibi yeni engeller çıkarabileceklerini düşünüyorlardı.</p>

  <p style="text-align: justify;">«Altı ay sonra babam sıfırı tüketmiş, bütün umutlarını yitirmişti.</p>

  <p style="text-align: justify;">«'Salomon Adalarına gidip, bir de İngiliz yönetimini denemek istiyoruz!' diyordu. 'Orada da yeni olanaklar bulamazsak, Bismark Takımadaları'na geçeriz! Bu arada, Amirallik adalarına da henüz uygarlığın adım atmadığına bahse girebilirim!'</p>

  <p style="text-align: justify;">«Bütün hazırlıklar tamamlanmış, pılı pırtı gemiye yüklenmişti. Marquesas ve Tahitililerden yeni bir mürettebat oluşturulmuştu. Doğruca Tahiti'ye gitmek istiyorduk. Gemimiz Miele'nin orada iyice bir elden geçmesi gerekiyordu. O sırada babam hastalandı ve öldü!»</p>

  <p style="text-align: justify;">«Ve şimdi siz yapayalnız kaldınız!»</p>

  <p style="text-align: justify;">Jean başını salladı.</p>

  <p style="text-align: justify;">«Yapayalnızım. Ne erkek, ne de kız kardeşlerim var. Babamın bütün akrabaları, Kansas'ta, bir sel baskınında ölmüşlerdi. O sıralar babam daha küçük bir çocukmuş.</p>

  <p style="text-align: justify;">«Tekrar Von'un yanma dönebilirdim. Orada her zaman için beni bekleyen bir yuva vardır. Ancak, yapmam gereken başka bir şey vardı. Babamın planlarını gerçekleştirmenin benim için kaçınılmaz bir görev olduğunu hissediyordum.</p>

  <p style="text-align: justify;">«Eğer beni dinlemek isterseniz, kesinlikle Tahiti' ye gitmeyin. Ashnda çok çekici bir yer. Yerlileri de eşi bulunmaz insanlar. Ama beyazlar! Hırsızlar, soyguncular, yalancılar hep onlardan. İçlerinden dürüst ve namuslu olanlar bir elin parmakları sayısını geçmez.</p>

  <p style="text-align: justify;">«Bir kadın oluşum, onların işlerini kolaylaştırıyordu yalnızca. Her fırsatta beni soyup soğana çeviriyorlardı. Yalan söylemek için bin bir bahane bulabiliyorlardı. Zavallı kaptan yardımcımız Bay Erikson'u da baştan çıkarmışlardı. Haydutlarla bir olmuş, hiç utanmadan onların isteklerini yerine getirmeye başlamıştı. Gereksinmelerimiz için benden aldığı her on frankın üçünü cebine atıyor, bin beş yüz franklık bir hesaptan beş yüzü onun cebine giriyordu. Beni alçakça soyuyordu. İşi sonradan farkedebilmiştim. Fakat, gemimiz Miele çok yaşlıydı ve yola devam etmek zorundaydık. Bu yüzden, her şeyin değerinin Üç katını bile değil, tam yedi katını ödüyordum. Bu ödemelerden ne kadarının Erikson'un cebine girdiğini farkedemiyordum.</p>

  <p style="text-align: justify;">«Kentte, möbleli çok güzel bir evde oturuyordu. Bu evi ona .gemiyi onaran tezgâh sahipleri, hiç para almadan vermişlerdi. Evine, her gün, çeşit çeşit meyve, sebze, balık, et, dondurma gönderiliyor, bunlar için on para ödemiyordu. Bana ödettiği fazla paralardan payina düşen komisyonun bir. bölümü böyle karşılanıyordu. Durum böyle iken, yaşlı gözlerle karşıma geçip sızlanarak, beni soyan haydut sürüsünün farkına vardığım işlemlerini örtbas etmeye çalışıyordu.</p>

  <p style="text-align: justify;">«Durumumu anlatmak için, haydutların avcıma düştüm dememe gerek yok. Yalnızca, Haiti'ye gittim, demek yeter. îşte Haiti budur.</p>

  <p style="text-align: justify;">«Haydutlar karşılıklı birbirlerini dolandırmaya başladıkları sırada, ilk kez bazı şeyleri farkeder gibi oldum. Dolandırılmış bir dolandırıcıdan, beni mahveden hesaplan öğrendim, suçlamalan değerlendirdim.</p>

  <p style="text-align: justify;">«Bir dava açıp. bu yıkımın "benim için ne anlama geldiğini mahkemede anlatmak istedim. Yargıçlar da ötekilerden daha az kötü değillerdi. Ben de başka bir şey yaptım. Gece yarısı Erikson'un evine gittim. Yanmada tabancam vardı, onu yatağında kıstırdım. Kalkmasına izin vermeyerek, evin her yanını aradım, her şeyi gözden geçirdim. Bulduğum bin dokuz yüz frankı alarak evden çıktım. Beni şikâyet edemediği gibi, bir daha gemiye de gelemedi,</p>

  <p style="text-align: justify;">«Diğer haydutlar, bana gülmekten başka bir şey yapmadılar. Orada yaşayan iki Amerikalı, bu haydutlara karşı dava açmakla bir şey kazanamayacağımı, eğer gemim Miele'yi elden kaçırmak istemiyorsam, böyle bir girişimden sakınmamı öğütlediler.</p>

  <p style="text-align: justify;">«Yeni Zelandalı bir Alman'ı kaptan yardımcısı olarak aldım. Gemicilik belgesi vardı ve bu belgede kaptanlık yapabileceği yazılıydı. Ancak, bu işten ondan daha iyi anladığımdan, gerçek kaptan bendim. Gemiyi kendim yönetiyordum.</p>

  <p style="text-align: justify;">«Sonunda gemimi yitirdim, ama hakh nedenlerim vardı. Dört gün, çalkantısız, süt liman bir denizde yol aldık. Sonra kuzeybatı fırtınasına yakalandık ve limana doğru sürüklendik. Rüzgârın etkisini azaltmak için yelkenleri toplamaya çalışırken, Tahitili gemi mühendislerinin, gemiyi ne denli kötü onardıkları açıkça ortaya çıktı. Alçakça davranmışlardı. Ana direklerle, yelken direkleri bordaya göçtü. Tek umudumuz, dönüp, Florida ile Isabel arasındaki geçitten kazasız belasız geçmeyi başarabilmekti. Tam her şeyin yoluna girdiğine inanıp keyiflendiğimiz alaca karanlıkta, kıyının en az on dört kulaç derinliğinde bir mercan kayasına çarptık. Zavallı yaşlı Miele, bir iki çırpınmadan sonra, sandala binmemize güçlükle yetecek kadar az bir sürede suyun dibini boyladı. Tek darbede işi bitmişti. Alman yardımcım da boğuldu.</p>

  <p style="text-align: justify;">«Ertesi sabah sizin çitfliğe ulaşıncaya dek, bizi önüne katıp sürükleyen fırtınada azgın dalgalarla boğuşup durduk!»</p>

  <p style="text-align: justify;">Sheldon:</p>

  <p style="text-align: justify;">«Şimdi, tekrar Von'un yanma dönmeyi düşünüyorsunuzdur sanırım!» dedi.</p>

  <p style="text-align: justify;">«Kesinlikle dönmeyeceğim. Babam, Salomon Adaları'na gelmeyi düşünüyordu. Buralarda iyi bir yer bulup, küçük bir işletme kurmaya çalışacağım işime yarayacak bir yer biliyor musunuz? Elverişli ye ucuz!»</p>

  <p style="text-align: justify;">Sheldon-.</p>

  <p style="text-align: justify;">«Siz Amerikalılar yaman kişilersiniz, gerçekten yaman!» diye bağırdı, «Ah Tanrım, böylesine korkulu bir gMşimi aklımın köşesinden bile geçiremem!»</p>

  <p style="text-align: justify;">Kız:</p>

  <p style="text-align: justify;">«Böylesine - bir serüveni!.. » diye düzeltti.</p>

  <p style="text-align: justify;">«Doğru, bu bir serüven olur. Ancak, şunu aklınızdan çıkarmayın ki, şayet Guadalcanar veya Malaita'da karaya çıkmış olsaydınız, siz ve kibar Tahitilileriniz, çoktan afiyetle mideye indirilmiş olacaktınız!»</p>

  <p style="text-align: justify;">Jean ürpermiş, tüyleri diken diken olmuştu:</p>

  <p style="text-align: justify;">«Gerçeği kabul ediyorum!» dedi. «Guadalcanar' da karaya yanaştığımızda büyük bir korkuya kapılmıştık. Denizcilikle ilgili sözlükte, yerlilerin çok hain olduklarını ve düşmanca davrandıklarını okumuştum. Ancak, bir kez olsun oraya gitmeyi çok isterim. Orada da çiftlikler, işletmeler vardır!»</p>

  <p style="text-align: justify;">«Hayır, orada bir tek beyaz yoktur!»</p>

  <p style="text-align: justify;">«Götürecek bir gemi bulunca, oraya bir kez gideceğim!»</p>

  <p style="text-align: justify;">Sheldon:</p>

  <p style="text-align: justify;">«Bunu yapamazsınız!» diye bağırdı, «Bir kadın oraya yalnız basma gidemez!»</p>

  <p style="text-align: justify;">Jean:</p>

  <p style="text-align: justify;">«Ne olursa olsun gideceğim!» diye karşılık verdi.</p>

  <p style="text-align: justify;">«Kendi kişiliğine saygısı olan bir kadın oraya gidemez!»</p>

  <p style="text-align: justify;">«Kendinize gelin! Bir gün oraya gideceğim, siz de ne kadar yanıldığınızı anlamış olacaksınız!»</p>
</body>
</html>
