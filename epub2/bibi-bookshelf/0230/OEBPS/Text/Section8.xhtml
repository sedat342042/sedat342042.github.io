<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><a id="bookmark0"></a>SEKİZİNCİ BÖLÜM</h3>

  <p style="text-align: justify;">En sabırlı insan bile, birine abayı yaktı mı, sabrını yitirmeye başlar. Sheldon da Jean'a sırılsıklam tutkundu. Günde yirmi kez kendini ahmaklıkla suçlayıp duygularına egemen olmayı, düşüncelerini başka yöne aktarmayı deniyor, ama günde yirmi kez tekrar Jean'ı düşünmekten kendini alamıyordu. Kız, yaşamının en büyük sorunu olmuştu. Tüm benliğini kaplıyor, sürekli olarak, ona yaklaşabilmenin en uygun yolunu kestirmeye çalışıyordu. Kur yapma konusunda fazla deneyimli sayılmazdı. Bu ince sanatta, yalnızca bir tek girişimi olmuştu. Fırsatı iyi değerlendirmiş, kolayca ilgi çekmeyi becermişti. Kendisi yönünden oldukça başarılı bir hikâyeydi bu.</p>

  <p style="text-align: justify;">Ama bu kez her şey çok farklıydı. Bu kız, tanıdığı kızların hiçbirine benzemiyordu. Çok özel bir durum sözkonusuydu. Bir çözüm yolu bulabilmenin ne ölçüde güç olduğu da ortadaydı.</p>

  <p style="text-align: justify;">Burada sözkonusu olan, yalnızca, erkek istemeyen bir kız değildi. Değil bir kocaya sahip olmak, böyle bir şeyi düşünmekten bile korkan, yeryüzünde bir eşi bulunmayacak garip bir yaratıktı. Oğlan çocuğu oyunlarından hoşlanıyor, serüvenden serüvene koşmaya can atıyordu. Bu eğilimlerini gerçekleştirmesine engel saydığından, normal ve sağlıklı bir dişi olduğu halde, evlilik düşüncesinden nefret ediyordu.</p>

  <p style="text-align: justify;">Ona nasıl yaklaşabilirdi ki? Sınır tanımaz bir özgürlük tutkusu vardı. Kendisine karışılmasını istemiyor, her çeşit baskıdan tiksinti duyuyor ve şiddetle karşı koyuyordu. Bir erkeğin onu kollarının arasına alabilmesi, ona bu yoldan yaklaşabilmesi olanaksız gibiydi. Böyle bir şeye kesinlikle izin vermezdi. Ürkmüş küçük bir kuş gibi çırpınmaya başlar, kollarının arasmdan uçup giderdi. Elini tutmakla onda uyandırabileceği etki, içten bir dostluk duygusundan daha öte bir şey olamazdı. Kadınca bir duygusallıktan uzak olduğundan, kendisinin onun için nasıl yanıp tutuştuğunun da ayrımına varamıyordu.</p>

  <p style="text-align: justify;">Bunu ona anlatmanın bir yolunu bulmalıydı. Ne yapması gerektiğini kestiremiyordu. Ona olan sevgisini nasıl kanıtlamak, onda da aynı duyguları uyandırabilmek için neler yapmalıydı? Şimdilik, kendisine karşı kadınca, bir sevgi duymaktan çok uzaktı. Her şeyden önce yaşam anlayışı engeldi buna. Delişmen bir oğlan çocuğunun yaşam anlayışı egemendi düşüncelerine. İyi eğitilmiş bir kadının bütün incelik ve çekiciliğine sahip olduğu halde, düşünce biçimi yüzünden cinsellikten uzak ve çocuksu kalmıştı.</p>

  <p style="text-align: justify;">Onunla konuşmalıydı. Yer ve zamana uygun bir başlangıç olmalıydı bu. Duygu ve düşüncelerine kesinlikle ters düşmemeliydi. En iyisi, Berande'da birlikte kalmalarının evlenmelerini gerektirdiğini öne sürmekti.</p>

  <p style="text-align: justify;">Çiftlikte atla gezinirken, hep bu konuyu düşünüyor, kafasında çeşitli tasanlar kuruyordu. Başlangıçta uygun gördüğü bir düşünce, az sonra değerini yitiriyor, yerini bir başka düşünceye bırakıyordu. Ama, her seferinde, zincirin bir halkası kopuk kalıyordu. Ye her ne zaman bir şeyler söylemeye yeltense, söz hemen başka konulara kayıyordu.</p>

  <p style="text-align: justify;">Bir sabah eline iyi bir fırsat geçti.</p>

  <p style="text-align: justify;">Karşılıklı oturmuş, hindistancevizi taşıma fiyatlarının ucuzlamasından söz ederken, Jean:</p>

  <p style="text-align: justify;">«En büyük özlemim, Berande'ın gelişmesinde başarıya ulaştığımızı görmektir!» demişti.</p>

  <p style="text-align: justify;">Sheldon, hemen söze girerek:</p>

  <p style="text-align: justify;">«Ben de, size, yüreğimin en içten özlemini açıklamak isterdim. Buna izin vereceğinizi umanm!» diye fırsatı değerlendirmek istedi. «Her şeyden çok Özlem duyduğum, düşlerime doldurduğum bir şey bu!.. »</p>

  <p style="text-align: justify;">Bir an, konuşmasına ara vererek, sözlerinin kızın üzerindeki etkisini heyecanla gözlemeye çalıştı. Jean' m, söylemek istedikleriyle kesinlikle ilgisiz bir hava içinde olduğu, yalnızca Berande'ın günlük işlerine kafa yorduğu açıkça belli oluyordu. Aynca, kendisiyle daha açık seçik, daha senli benli konuşulmamasma şaştığı da anlaşılıyordu. Sheldon'un, kararsızca durakladığını görünce sabırsızlanarak:</p>

  <p style="text-align: justify;">«Hadi, ne istediğinizi açıkça söyleyin!» dedi.</p>

  <p style="text-align: justify;">«Berande'da başanya ulaşmamızı elbette ki ben de çok isterim. Ama, benim en büyük özlemim şu anda bu değil. Benim yürekten özlemlerimin, sizin işle ilgili özlemlerinizle çelişir bir yanı da yok. Siz, Berande'daki ortaklığımızı pekiştirerek sürdürmek istiyorsunuz. Bu da, en iyi, sizin benimle evlenmeye hazır olduğunuz gün gerçekleşebilir!»</p>

  <p style="text-align: justify;">Jean, birdenbire akrep sokmuş gibi geriledi. Yüzü kireç gibi bembeyaz olmuştu. Gözlerinde şimşekler çakıyordu. Genç kızlığa özgü bir şaşkınlık, bir sarsılmışlık değildi bu. Öfkeden kudurmuştu düpedüz.</p>

  <p style="text-align: justify;">«Hemen şimdi, hemen şimdi yapalım bu işi. Hiç durmayalım, ben hazırım!» diye bar bar bağırmaya başladı. Bir süre soüra kendine gelir gibi olmuştu. Guvutu'da Morgan Raff'la iş pazarlığı yapar gibi alçak perdeden, soğuk ve sakin bir sesle konuşuyordu artık:</p>

  <p style="text-align: justify;">«Şimdi beni dinleyin Bay Sheldon, sizi mızmız ve can sıkıcı bir baba olarak daha çok sevebilirim. Ve şunu, ilk ve son kez kesinlikle kafanıza sokmanızı isterim: Ben Salomonlar'a koca aramaya gelmedim. Sorun bu olsaydı, bunu, evimde oturarak da çözümleyebilirdim. Yelkenle binlerce mil yol almama gerek kalmazdı. Ben, yeryüzünde, kendi yolumda yürümek istiyorum. Salomon Adaları'na bunun için geldim. Evlilik, kendim için çizdiğim yola uygun düşmüyor. Bu iş, başka kızlar için çok uygun olabilir. Ama kesinlikle bana göre değil. Size çok teşekkür ederim. Ama, bugün burada karşınıza geçip oturmamın tek nedeni, sizinle hindistancevizi taşımacılığı konusunda konuşmak istememdi. Bu arada, evlenme işlerinden de söz etmek gibi bir düşüncem yoktu. Ayrıca!.. Ayrıca!..»</p>

  <p style="text-align: justify;">Bir süre sustuktan sonra, yalvaran bir sesle yeniden konuşmaya başladı. Sheldon, üzüntüsünden ne yapacağını şaşırmıştı. Çok kaba ve duygusuz bir herif olduğuna inanmaya başlayacaktı nerdeyse.</p>

  <p style="text-align: justify;">«Neden anlamak istemiyorsunuz? Her şey berbat oldu. Ortaklığımız beni çok sevindirmişti. Bundan onur duyuyordum. Ama sevincim fazla sürmedi. Pek çok şey bana olanaksız görünmeye başladı. Bazı şeyleri neden anlamak istemiyorsunuz? Eğer bana kur yapmaya kalkışırsanız, ortaklığımız daha fazla süremez. Oysa, burada çok mutluydum!»</p>

  <p style="text-align: justify;">Tam bir düş kırıklığı içinde görünüyordu. Gözlerinden yaşlar boşanıyor, hıçkıra hıçkıra ağlamama): için kendini güç tutuyordu.</p>

  <p style="text-align: justify;">Sheldon:</p>

  <p style="text-align: justify;">«Sizi uyarmıştım!» dedi. «Bir kadınla, bir erkek arasmda böyle olağandışı bir ilişki sürüp gidemez.»</p>

  <p style="text-align: justify;">«Tamam, her şey aydınlığa kavuşmuş oldu. Ne yaptığınızı şimdi çok iyi anlıyorum!»</p>

  <p style="text-align: justify;">Kız yeniden öfkelenmiş, o yumuşak yakınma sesi değişmişti:</p>

  <p style="text-align: justify;">«Uyanlarınız birtakım kişisel hesaplara dayanıyordu. Salomonlar'da beni uyarmaya yeltenen her erkek gibi. Sizin de onlardan bir farkınız yok!»</p>

  <p style="text-align: justify;">Bu sözler, Sheldon'a, suratına patlatılmış bir tokat gibi gelmişti. Büyük bir üzüntüyle anlıyordu ki, kızın söyledikleri pek de yanlış sayılmazdı. Ona karşı insafsızca davrandığına inanmaya başlamıştı.</p>

  <p style="text-align: justify;">Sözlerinin yerini bulduğunu, istediği etkiyi yarattığını gören kızın gözleri, bir utku kazanmış gibi ışıl ışıl parlıyordu.</p>

  <p style="text-align: justify;">Sheldon:</p>

  <p style="text-align: justify;">«Kesinlikle söylemeliyim ki, durum, sizin inanmış göründüğünüz gibi tek yanlı değil!» diye söze başladı. «Berande'da işler, siz gelmeden önce de pek fena gidiyor sayılmazdı. En azından ben, sizin yaptığınız gibi, durmadan korkaklıkla suçlanarak aşağılanmıyordum. Lütfen unutmayın, sizi Berande'a ben çağırmadım. Buraya yerleşmenizi de ben istemedim. Bütün uyarılarıma karşılık burada kalmayı yeğlemekle bu tatsız durumu siz yarattınız. Her zaman birlikte olduğumuz halde, bir erkek olarak size karşı duyarsız kalabileceğimi nasıl düşünebilirsiniz? Hem beni çileden çıkanyorsunuz, hem de bu yüzden suçlamak istiyorsunuz. Başlangıçta burada kalmanıza kesinlikle karşı olduğumu biliyorsunuz. Size karşı böylesine bir sevgi duymuş da değildim henüz. En büyük dileğim, sizi Sidney'e, ya da Hawaii'ye geri gönderebilmekti. Ama siz burada kalmakta direndiniz. Gerçekten de siz!.. »</p>

  <p style="text-align: justify;">Bir süre sustu. Dilinin ucuna gelivermiş daha elverişli bir deyişi yakalamaya çalışır gibiydi.</p>

  <p style="text-align: justify;">Kız, ağzını açmaya fırsat vermeden:</p>

  <p style="text-align: justify;">«Başınıza zorla ekşidim, demek istiyorsunuz!» diye bağırdı. Savaşı sürdürme tutkusuyla yanakları al al olmuştu. «Benim duygulanma aldınş etmemekte direniyorsunuz!»</p>

  <p style="text-align: justify;">Sheldon:</p>

  <p style="text-align: justify;">«Haklı olabilirsiniz!» dedi. «Benim durumum da farklı değil ki!»</p>

  <p style="text-align: justify;">Okul çocuklannm küfürleşmesine dönüşüp soysuzlaşma eğilimi gösteren tartışmayı yörüngesine oturtup duruma tam bir açıklık getirmekte kararlıydı:</p>

  <p style="text-align: justify;">«Bir erkek gibi davranmakta inat ediyorsunuz. Bir erkek gibi konuşup, erkek ağzıyla karşılık beklemekten vazgeçmiyorsunuz. Beni dinlemeniz gerekir. Aslında bu tatsız durumun ortaya çıkmasında sizi suçlu sayamayız. Ama zaten ben sizi suçlamıyorum ki! Bunu aklınızdan çıkarmayın ve düşünün: Sizin de beni suçlamamanız gerekmez mi?»</p>

  <p style="text-align: justify;">Bir an, kızın kavuşturulmuş kollannm altında inip kalkan göğüslerine takılıp kaldı. Onu kucakla yıp, bağrına basmamak için kendini zor tuttu. Şimdilik, söyleyeceklerini kafasında toparlamayı daha uygun buldu. Karşısında güzel bir oğlan çocuğu varmış gibi konuşuyordu. Şöyle veya böyle, konuşmanın her çeşidini deneyerek, onun etkisi altma almak, bazı gerçekleri kafasına sokmak istiyordu.</p>

  <p style="text-align: justify;">«Artık olan olmuştur, hiçbir şeyi önleyemezsiniz. Benim.için çıldınrcasma arzulanan bir kadm olduğunuz gerçeğini de değiştiremezsiniz. Bende yepyeni. duygular ve özlemler uyandırdınız. Elbette bunu siz&nbsp;istemediniz ve beni kendinize çekmek için herhangi bir girişimde bulunmadınız. Bu sizin yaradılışınızdan kaynaklanan bir şey. Benim sizi böylesine arzulamam da, yaradılışımdan kaynaklanıyor. Başka türlü olmak, sizin gibi benim de elimde değil. Hiçbir şeyi değiştirenleyiz. Siz, nasıl kendinizi beni istemeye zorlayamazsanız, ben de&nbsp;kendimi sizi arzulamaktan vazgeçmeye&nbsp;zorlayamam!»</p>

  <p style="text-align: justify;">Kız, bu sözlere karşı çıkarak:</p>

  <p style="text-align: justify;">«Ah, istemek! İstemek! İstemek!..» diye avaz aVaz bağırmaya başladı. «Ben deli değilim. Benim de birazcık olsun aklım var. Bütün bunlar, ahmakça, anlamsız ve tatsız şeyler. Ben, Noah-Noah, Adamu-Adam, Lalaperu ya da herhangi bir zenciyle evlenmemin daha doğru olacağına gerçekten inanıyorum. Onlara emir verebilir Ve kendimden uzak tutabilirim. Hiç olmazsa beni rahat bırakırlar, evlilik ve istekler üzerine söylevler çekmezler!»</p>

  <p style="text-align: justify;">Sheldon, zorla gülmeye açlıştı, ama hiç de gülecek durumda değildi.</p>

  <p style="text-align: justify;">«Sizde gerçekten duygu diye bir şey yok!» dedi.</p>

  <p style="text-align: justify;">Kız:</p>

  <p style="text-align: justify;">«Bir erkeğin bana egemen olmasını istemediğim için, değil mi?» diye bağırdı. «Kabul, ben dediğiniz gibi olayım. Peki, siz şimdi ne yapmak istiyorsunuz?»</p>

  <p style="text-align: justify;">«Önce ben size bir şey sorayım: Siz neden bir kadın görünümüne sahipsiniz? Bedeniniz neden kadın bedeni? Neden, çok güzel bir kadının çekici dudakları ve pırıl pırıl nefis saçları var sizde? Bu soruların karşılığını da ben vereceğim: Çünkü siz bir kadınsınız. İçinizde bir kadın yaşıyor. Ve o kadın şimdilik uyuyor. Ama bir gün uyanacak. Kesinlikle uyanacak!»</p>

  <p style="text-align: justify;">Kız, birdenbire büyük bir korkuya kapılmış gibi:</p>

  <p style="text-align: justify;">«Allah göstermesin, yazdıysa bozsun!» diye bağırdı;</p>

  <p style="text-align: justify;">Nasırına basılmış gibi, elinde olmayarak gösterdiği bu beklenmedik tepki karşısında Sheldon gülmekten kendini alamadı. Kızın dudakları arasında da ne denli uğraşırsa uğraşsın saklamayı beceremediği bir gülücük belirmişti.</p>

  <p style="text-align: justify;">Sheldon:</p>

  <p style="text-align: justify;">«Size söyleyeceklerim daha bitmedi!» diye konuşmasını sürdürdü. «Ben, sizin, Salomonlardaki di|\3r erkeklerin tümüne karşı, hatta kendinize karşı nasıl korunabildiğinizi anlamak istedim. Sizin için burada bir tehlike olmadığı kanısındayım. Bana karşı kendinizi koruyabilecek güçte olduğunuzu da bilmiyor değilim. Benim koruyuculuğum kabul edilmemiştir. Her zaman kendinize güvendiniz ve içinde benim bulunmadığım bir dünyada, kendi çizdiğiniz yolda yürümeyi yeğlediniz. Kendi başınıza kayalara oturmuş bir gemiyi kurtardınız. Malaita'da, yamyamlar arasında işçi topladmız. Erkeksiz, korumasız bir genç kız olarak, yanınızda o aşağılık serserilerle, Saiomonlar arasında yelken açmaktan kaçınmadınız. Fowler! Brahms! Curtis! Bütün bunları biliyor ve o karmaşık içdünyanızîa sizi çok iyi tanıyorum. Ne kadar anlamsız bir şey olduğunu bile bile —ki bu insan doğasında varolan ve kaçınılmayan bir dürtüdür— sizi seviyorum. Anlamlı, anlamsız bütün istekleriniz, akla ve mantığa aykırı olağandışı girişimleriniz ve her şeyinizle seviyorum. Böylece, nasılsanız öyle. Değişmenizi beklemiyorum. Olduğunuz gibi kalmanızı istiyorum!»</p>

  <p style="text-align: justify;">Kız, belirli bir, bezginlik ve isteksizlikle, elini havaya kaldıracak oldu.</p>

  <p style="text-align: justify;">Sheldon:</p>

  <p style="text-align: justify;">«Hayır!» diye bağırarak onu durdurdu. «Size.olan sevgimi anlatmama engel olamazsınız. Buna hakkınız yoktur. Ve şunu da aklınızdan çıkarmayın ki, bu erkek erkeğe bir konuşmadır. Tüm konuşmamız boyunca siz de benim gibi bir erkeksiniz. İçinizde saklı duran kadım, sıradan bir rastlantı, önemsiz bir ayrıntı sayabiliriz. Size olan sevgimi, size gülünç gelen bu duyguyu anlatmaya yönelik de olsa, konuşmalarını başından sonuna dinlemek zorundasınız. Bu konuda son konuşmamız olacaktır bu. Artık sizi sevgimle rahatsız etmeyeceğim. Her şey, bundan önce olduğu gibi sürüp gidecek. Siz, Berande'ı değerlendirip yücelteceksiniz. Berande, sizin elinizde günden güne daha iyi olacak. Ve siz, burada, Salomon Adaları'nın herhangi bir yerinden çok daha büyük bir güvence içinde yaşayacaksınız. Sizi bunca sevmeme karşılık, beni de ilk günlerdeki gibi bulacaksınız. Bu noktada, en büyük isteğimi belirterek, erkek erkeğe konuşmamıza son veriyorum: Benimle evlenmeyi kabul edeceğiniz günün, yaşamımın en güzel günü olacağını zaman zaman anımsamanızı rica ederim. Lütfen, arasıra bunu da düşünün. Zaten de düşünmeden edemezsiniz. Artık bu konuyu burada kapatıyoruz ve bir daha da açmak istemiyoruz. Erkek erkeğe konuşmamız da burada sona eriyor. Dostça el sıkışabiliriz!»</p>

  <p style="text-align: justify;">Sheldon elini uzattı. Kız bir süre durakladıktan sonra, kendisine uzatılan, eli dostça ve sıkıca tutarak, gözyaşları arasından hafifçe gülümsedi.</p>

  <p style="text-align: justify;">«Bana!..» diye başladığı konuşmasını bir süre tamamlayamadı. Hıçkırıkları konuşmasını engelliyor, kekelemesine yol açıyordu. Sonunda: «Bana, şimdilik zenci kadın yerine, güvenebileceğim başka birini gönderin!» diyebildi.</p>

  <p style="text-align: justify;">Bu konuşma ile, aradaki buzlar eriyerek, her şey eskisi gibi oldu.</p>

  <p style="text-align: justify;">Sheldon, bir daha o konuya dönmedi ve davranışlarını da ona göre ayarladı. Kıza karşı, hiçbir zaman kendisi için yanıp tutuştuğunu belli eden bir tutum içinde olmadı. Her şey eskisi gibiydi. Aralarına, bir soğukluk, bir kopukluk, bir çekingenlik de girmşti zaten. Kızın davranışları da her zamanki gibi açıkyürekli ve dostçaydı. Bu arada Sheldon, hiç renk vermeden, sevgisini açıklamasının onda uyandırmasını beklediği kadınlık duygularına ilişkin bir belirti görebilmeyi ummaktan da geri kalmıyor, ama umutları hep boşa çıkıyordu.. O da, kendisi gibi hiç değişmiyordu. Ancak, kendisi, gerçek duygularını belli etmemek için çaba harcarken, onun böyle bir çaba içinde olmadığını, tam bir açıkyüreklilikle, içinden nasıl geliyorsa öyle davrandığını görüyordu. Ektiği tohumların, eninde sonunda yeşereceğine inanıyor, ama bunun ne zaman gerçekleşebileceğini kestiremiyordu. Bu garip kızın, ne zaman, ne yapacağı belli olmazdı. Üstelik, ne ölçüde umutlu olursa olsun, madalyonun bir de öteki yüzü olduğunu düşünmeden edemiyordu. Ya kız, onu, arzulayabileceği bir erkek olarak görmüyor ve yalnızca bu yüzden ondan uzak durmaya çalışıyorsa! Bu da oldukça büyük bir olasılıktı. Gerçekten de, ona uygun bir erkek olmayabilirdi. Sevgisini açıklaması, kızın içinde saklı duran kadını hiç etkilememiş, yüzeyde kalan olağan bir tepki oluşturmaktan öte bir sonuç vermemişti belki de! Kızın, hiç değişmeden sürüp giden kendi bildiğince yaşama tutkusu da, bu olasılığı pekiştiriyordu.</p>

  <p style="text-align: justify;">Sheldon, kendini, gittikçe daha çok çiftlik işlerine adamaya başlamıştı. Bu arada kız da, ev işlerini çekip çeviriyor, hesapları gözden geçiriyordu. Onu da sımsıkı eline almış, geliştirdiği yepyeni yöntemlere onun da uymasını sağlamıştı. Berande'ın çalışma düzeni, gittikçe daha iyiye doğru bir gelişme gösteriyordu. Süreleri dolan elli zenci Martha ile gönderilmişlerdi. Beş yıl önce Cellat Johnny'nin toplayıp getirdiği bu zenciler, Berande'ın en kötü işçileriydi. Tedhiş eylemleri sırasında oradan kaçmak zorunda bırakılan Berande'ın ilk sahibi zamanından kalmışlardı. Sheldon'un alıp eğittiği öteki işçiler çok daha iyi ve güven vericiydiler.</p>

  <p style="text-align: justify;">Jean, Sheldon'un sıkı bir gözetim altında tuttuğu yeni işçiler üzerinde daha sağlıklı bir denetim kurmayı başarmış, onlara karşı daha adaletli davranmaktan da geri kalmamıştı. Ama, ne yapılsa, istenilen sonuç alınamıyor, yeni gelenler, eskilerin etkisiyle bozulmaya başlıyordu.</p>

  <p style="text-align: justify;">Kız, bir gün, kahvaltı sırasında:</p>

  <p style="text-align: justify;">«Bence, işçiler evin yakınında çalıştırılsa daha iyi olacak!» diye uyarıda bulundu. «Ben evi temizledim, şimdi de, sizin, barakaları iyice elden geçirtip temizletmeniz gerekiyor. Sıkı bir arama yapmak zorundayız. Çok hırsızlık oluyor, hiç umulmadık şeyler çalmıyor!»</p>

  <p style="text-align: justify;">Sheldon:</p>

  <p style="text-align: justify;">«Çok doğru söylüyorsunuz!» diye onu onayladı. «Bütün sandıklan aramam gerekiyor. İki gömleğim kayboldu. Diş fırçamı da bulamıyorum!»</p>

  <p style="text-align: justify;">Kız da:</p>

  <p style="text-align: justify;">«Benim de iki fişek kutum aşmldı. Mendillerimden, havlulanmdan, yatak çarşaflanmdan Ve en iyi terliğimden söz etmek istemiyorum. Ama, sizin diş fırçanızdan ne istediler, buna bir anlam veremiyorum. Yakında bilardo toplarını da çalacaklannı sanıyorum!»</p>

  <p style="text-align: justify;">Sheldon, bir kahkaha atarak:</p>

  <p style="text-align: justify;">«Sizin gelişinizden birkaç hafta önce toplardan biri çalınmıştı!» dedi. «Sandıkları bugün öğleden sonra arayabiliriz!»</p>

  <p style="text-align: justify;">Jean'la, Sheldon, öğleden sonra, ikisi de silahlarını kuşanmış olarak, barakalann yolunu tuttular. Gözcülerin yardımıyla, akşama dek her yeri bir bir aradılar. Yanm düzine zenci zincirleme yan yana diziliyor, teker teker adlan okunarak, aldıklannı geri vermeleri isteniyordu. Sonra, herbiri sandıklannm anahtannı getirmek zorunda bırakılıyor, gözcüler araştırmayı tamamlayıncaya dek, orada kalıp, sandıklanndan çıkanlan gözleriyle görmelerine izin veriliyordu.</p>

  <p style="text-align: justify;">Ele geçirilenler gerçekten şaşırtıcıydı. Neler neler bulunmamıştı ki! Bir vuruşta, bir adamın kellesini uçurabilecek, ustura gibi keskin, bir düzine çalı bıçağı, havlular, yatak çarşafları, gömlekler, terlikler, diş fırçaları, süpürge ve sabun, kaybolan bilardo topu ve yitirilmiş pek çok şeyle, aylar boyunca aşırılmış ve akılda kalmamış ufak tefek şeyler bir bir ortaya döküldü. En şaşırtıcısı, ele geçirilen patlayıcı maddeler olmuştu: Lee-Meifords, Winchesters ve Marlins tüfekleri için dizi dizi mermi şeritleri, her kalibreden tabancalar için mermiler, Jean'ın iki sandığından aşırtmış fişekliklerle, Malaita çıkışlı dev kalibreli Snider tüfeklerinin mermi şeritleri, kara barut şişeleri, dinamit çubukları, metrelerce dinamit fitili ve kutu kutu dinamit kapsülü. Ama en büyük ve ilgi çekici parti, Gogoomy ile beş Port-Adams'lı yerlinin birlikte kaldıkları barakada ele geçirildi. Sandıklardan hiçbirşey çıkmamasından kuşkulanan Sheldon, bir süre düşünüp, durumu değerlendirdikten sonra, sandıkların altındaki toprağın kazılmasını emretti. İlk önce, hasıra sarılmış olarak, çok iyi yağlanmış, en küçük pas izi bulunmayan, yepyeni iki Winchester tüfeği çıkarıldı. Berande'da bu tüfeklerden bulunmadığı için, Sheldon, nereden bulunup da oraya gömülebildiklerine akıl erdiremedi. Barakanın köşe direklerinden birinin altında kırk şişe kara barut saklanmıştı. Yanında beş kutu da kapsül vardı. Sheldon, yitikleri arasında böyle . şeylerin de bulunduğunu hiç anımsamıyordu. Anlaşılan, bunlar kendisinden çalınmamış, başka yerlerden sağlanmıştı. Sheldon, ortağı Hughie Drummond'un kaybolan büyük Colt tabancasını hemen tanırken, Jean da, Berande'a çıkışlarının ilk haftasında Matapuu'nun çalındığını bildirdiği otuz ikilik iver -Lohnson tabancasına kavuşmuştu. Silahların mermileri orada bulunamayınca, Sheldon, bütün toprağın kazılmasını emretti. Un konulmak için kullanılan büyük bir teneke kutu bulundu. Kutunun.içinden, Sheldonla Gogoomy'nin faltaşı gibi açılmış gözleri önünde, iki yüz mermilik Winchester şeridiyle, başka silahlar için çok sayıda mermi çıkarıldı. Kaçak mallarla, çalınmış mallar, parça parça taşıtılarak, evin arka verandasına istif edildi. Kırk kadar suçlu merdivenin birkaç adım ötesine dizilmiş, onların arkasına da sık sıralar halinde işletmenin tüm işçileri yerleştirilmişti. Gözcüler, merdiven basamaklarında üslenirken, Jean'la, Sheldon da, verandadaki yerlerini almıştı.</p>

  <p style="text-align: justify;">Suçlular, birbiri ardından çağrılıp sorguya çekiliyorlardı. Ama, bu yoldan hiçbir sonuca yarılamıyor, hiçbir gerçek açıklığa kavuşamıyordu. Arsızca karşılarına dikilip, açık açık yalan söylüyorlar, yalanları ortaya çıkarılınca, bunu bir başka yalanla açıklamaya çalışıyorlar, o da olmayınca, art arda düzinelerle yalan uyduruyorlardı. Kendini beğenmiş sırıtkan biri, on bir çubuk dinamiti, sahilde bulduğunu ileri sürüyordu. Aynı adam, Matapuus, tabancasını Kapu'nun sandığında bulduğunu söylüyor, ona da Lervumie'nin verdiği belirtiliyordu. O da, tanık göstererek, Noni' den aldığını kanıtlamaya çalışıyordu. Noni de, Sulefatoi'den almıştı. Sulefatoi Choka'dan, Choka da Ngava'dan. Ngava da, silahı kendisine Kapu'nun verdiğini söyleyerek, halkayı tamamlıyordu. Böylece, iki kez suçlu durumuna düşen Kapu, soğukkanlılığını hiç bozmadan, silahı Lervumie'den aldığını yineliyor, Lervumie kendisine Noni'nin verdiğini belirten bitip tükenmez açıklamalarda bulunuyordu. Noni de, yine Sulefatoi'yi gösterince, halka bir kez daha kapanmış oluyordu. Kuşkusuz, pek çok şey, ev hizmete ilerince aşırıhp götürülmüştü. Ama, hep de, tekrar tekrar, kesinlikle suçsuz olduğunu öne sürüyor, öteki arkadaşlarını su çluyo rdu.</p>

  <p style="text-align: justify;">Bilardo topuyla yakalanan adam, onu daha önce hiç görmediğini söylüyor, karşısmdakileri, bu topu. kötü bir ruhun, gizli yollardan sandığına koymuş olabileceğine inandırmaya çalışıyordu. Kısaca, sandığına nasıl girdiğini bilmiyordu ve bu durumda, topun, kesinlikle, gizli güçlerin barındığı gökyüzünden atılmış olması gerekiyordu.</p>

  <p style="text-align: justify;">Önceden orada bulunmayan çalıntı malların çoğunun, son yıllarda Berande önünde demir atan gemilerden çıkarıldığı anlaşılıyordu. Elbette ki, gerçeği bütün ayrıntılarıyla saptayabilmenin olanağı yoktu. -Ancak, kökeni belli olmayan silahlarla, mermiler, gelip geçen gemilerden başka bir yerden sağlanmış olamazdı.</p>

  <p style="text-align: justify;">Sheldon, Jean'a:</p>

  <p style="text-align: justify;">«Şimdi ne yapmamız gerekir?» diye sordu. «Bir yanardağ üstünde uyuyormuşuz. Hepsini kırbaçlamayıyız!»</p>

  <p style="text-align: justify;">Gogoomy, olduğu yerden:</p>

  <p style="text-align: justify;">«Siz beni dövemez!» diye bağırdı. «Benim baba büyük başkan. Siz beni döver, çok patırtı çıkar. Hem de çabuk. Siz başınıza iş açar. Ben bunu söyler!»</p>

  <p style="text-align: justify;">Sheldon:</p>

  <p style="text-align: justify;">«Sen ne demek Gogoomy?» diye karşılık verdi. «Şimdi sana yedi çan çaldıracak ben. Buraya gel Kwaque, onu demire bağla. Başkan oğlu Gogoomy'yi!»</p>

  <p style="text-align: justify;">Güçlü kuvvetli bir gözcü olan Kwaqüc, Gogoomy' yi yakalayıp, kalabalığın dışına çıkardı. Diğer gözcülerin de yardımıyla, ellerini arkaya büküp kalın kelepçeyi taktı.</p>

  <p style="text-align: justify;">Gogoomy, öfkeden kudurmuş gibi yüzünü gözünü çarpıtarak, gözcülere:</p>

  <p style="text-align: justify;">«Ben size göstermek, hepinizi öldürmek ben!» diye bağırıyordu.</p>

  <p style="text-align: justify;">Jean, Sheldon'un kulağına eğilip, yavaşça:</p>

  <p style="text-align: justify;">«Lütfen kamçılatmayın!» dedi. «Kamçılanmaları gerekliyse, hepsini Tulagi'ye gönderip, hükümet temsilcisine teslim ettirin. O gerekeni yasal yoldan yapsın. En iyisi, onlara, para cezasıyla, hükümet temsilcisinin kamçısı arasında seçim yapmak hakkı tanıyın!»</p>

  <p style="text-align: justify;">Sheldon, başmı sallayarak ayağa kalktı. Gözlerini zenciler arasında dolaştırarak:</p>

  <p style="text-align: justify;">«Manonmie!» diye bağırdı.</p>

  <p style="text-align: justify;">Manonmie, sıranın önüne çıkıp, bekledi.</p>

  <p style="text-align: justify;">Sheldon, onu:</p>

  <p style="text-align: justify;">«Sen kötü bir genç!» diye azarladı. «Çok kötü bir genç! Sen çok çaldı. Bir havlu çaldı. Bir çalı bıçağı çaldı. Onluk iki mermi şeridi çaldı.Sen ister, ben alır senden, kaim kitaba göre bir paund ceza. Sen istemez, ben almaz senden bir paund, gönderir seni Tulagi, sen yer büyük Efendi hükümet komiserinden kamçı. Tulagi Cezaevi'nde, Yeni-Georgialı çok genç var. Isabel'li çok genç var. Onlar hiç sevmez Malaitah genç. Ben diyor, sen yer çok kötü kamçı. Sen ne der?»</p>

  <p style="text-align: justify;">Manonmie, yüksek sesle karşılık verdi:</p>

  <p style="text-align: justify;">«Sen alır benden bir paund. Ben ister!»</p>

  <p style="text-align: justify;">Sheldon, bir paundluk cezayı kalın işletme defterine geçirirken, zenci, bir kuş gibi hafiflemiş olarak geri çekildi.</p>

  <p style="text-align: justify;">Suçlular, teker teker çağrılıp, para cezası ödemeyi mi, yoksa Tulagi'ye gönderilmeyi, mi istedikleri soruluyor, sonunda hepsi de, para cezasını seçmek zorunda, kalıyorlardı. Kimilerinin cezası hafif oluyor, birkaç şilinle yetiniliyordu. Barakalarında silah, mermi ve patlayıcı madde bulunanlar, daha ağır cezaya çarpılıyordu.</p>

  <p style="text-align: justify;">Gogoomy ve suç ortaklarına, kendilerinden üçer paund ceza kesileceği bildirildiğinde, Gogoomy'nin homurdanarak, adamlarına cezayı kabul etmemelerini buyurduğu, onların da bu buyruğa uyduğu görüldü. Bunun üzerine Sheldon:</p>

  <p style="text-align: justify;">«Ben sizi Tulagi'ye gönderir!» diye uyanda bulundu. «Siz orada iyi kırbaçlanır, üç yıl da cezaevinde kalır. Bay Burnett görür Winchester, görür mermiler, görür tabanca, görür kara barut, görür dinamit, ben der çok kızar, üçer yıl hapis cezası verir. Siz üçer paund ceza ödemez gider cezaevine yatar!»</p>

  <p style="text-align: justify;">Gogoomy, ne yapacağını şaşırmış, titremeye başlamıştı.</p>

  <p style="text-align: justify;">Sheldon, Jean'a yaklaşarak, yavaşça<span style="font-weight:bold;">:</span></p>

  <p style="text-align: justify;">«Gerçekten de Burnett bunu yapar!» dedi.</p>

  <p style="text-align: justify;">Gogoomy, Sheldon'a, Jean'a ve Kwaque'ye, öc-alma duygularıyla dolu, karanlık ve düşmanlık saçan bir yüzle bakıyordu.</p>

  <p style="text-align: justify;">«Sen benden üç paund alır!», diye homurdandı. -Sen görecek, çok gürültü kopacak; ben der, benim baba, büyük başkan Port-Adams'ta!»</p>

  <p style="text-align: justify;">Sheldon:</p>

  <p style="text-align: justify;">«Yeter artık, kapa çeneni!» diye bağırdı.</p>

  <p style="text-align: justify;">Büyük başkanın oğlu:</p>

  <p style="text-align: justify;">«Ben korkmaz!» diye karşılık verdi. Böyle dikkafalı davranmakla, arkadaşlarının gözünde saygınlığının artacağını düşünüyor olmalıydı.</p>

  <p style="text-align: justify;">Sheldon, Kwaque'ye, Gogoomy'yi bu gece, hapsetmesini, sabahleyin güneş doğarken de, beş arkadaşıyla birlikte çayır biçmeye göndermesini emretti.</p>

  <p style="text-align: justify;">Kwaque, pişmiş kelle gibi sırıtarak:</p>

  <p style="text-align: justify;">«Ben anlıyor!» diye karşılık verdi. «Ot kesmek, otlar arasında ngari-ngari(*) olmak. Ben demek bu!»</p>

  <p style="text-align: justify;">Gözcüler, zencileri düzene sokup, işbaşı yaptırmaya götürürken, Sheldon, Jean'a:</p>

  <p style="text-align: justify;">«Gogoomy ile başımız her zaman dertte olacak!» dedi. «Bunu hiç aklınızdan çıkarmayın. Çiftlikte yalnız başınıza atla dolaşırken çok dikkatli olun. Winchester tüfekleriyle, mermi ve patlayıcıları elden kaçırmakla çok büyük bir darbe yemiş oldu. Bu onu kudurtmuştur. Her an başımıza iş açabilir!» diye uyarıda bulundu.</p>

  <p style="text-align: justify;"><a id="bookmark1"></a>(*) Ngari-ngari: Sözcük anlamı: Tırmık-tırmık. Tehlikeli olmayan, çok rahatsız edici bir cilt zehirlenmesi.</p>

  <p style="text-align: justify;">«Tudor'un ne olduğunu bilmeyi çok isterdim. Orman içlerine daldıktan bu yana aradan tam iki ay geçti. Binudan ayrıldıktan sonra ondan hiç haber alamadık!»</p>

  <p style="text-align: justify;">Jean Lackland, Balesuna'nın mısır ekilen kıyısında, atının üstündeydi. Evden yaya gelen Sheldon atın sırtına dayanmıştı. Kızın sözlerini:</p>

  <p style="text-align: justify;">«Evet, uzun süredir haber alamadık!» diye doğruladı. Şapkasının altından dikkatle kızın yüzünü inceliyor, altın arayıcısı için ne ölçüde üzüntü duyduğunu kestirmeye çalışıyordu.</p>

  <p style="text-align: justify;">«Tudor bu işi başarır. Kefeni yırtacağına inanıyorum. Başladığı işi bitirecektir. B}nu Charley'i kendisiyle gelmeye razı etti. Ondan başka hiçbir zencinin ormanda o kadar uzağa gitmeyi göze alamayacağına bahse girerim. Hepsinin içinde yamyamlarca yenilme korkusu var. Tudor'a gelince!..»</p>

  <p style="text-align: justify;">Kız, hafif bir çığlık atarak:</p>

  <p style="text-align: justify;">«Şuraya bakın, görüyor musunuz?» diye sözünü kesti. Daralan ırmağın öteki yanında, hafif bir burgaç üstünde, yüzen bir ağaç kütüğünü andıran kocaman bir timsahı gösteriyordu:</p>

  <p style="text-align: justify;">«Tüh, şimdi tüfeğimin elimde olmasını isterdim!»</p>

  <p style="text-align: justify;">Yeni bir dalga ile timsah suya dalıp gözden silindi.</p>

  <p style="text-align: justify;">Sheldon:</p>

  <p style="text-align: justify;">«Bu sabah, bana, ilaç istemek için Binu'lu bir adam gelmişti!» diye kızın dikkatini çekti. «Nedeni bu canavar olabilir. Binu'lu kadınlar suda yürürlerken, içlerinden biri büyük bir timsaha basmış. Kıyının sık otları yüzünden onu önceden görememiş. Timsah kadım suya yuvarlayıp, ayağını kapmış. Öteki kadınlar, kollarından tutup çekmeye başlamışlar. O yana, bu yana çekiştirip dururlarken, kadının ayağı kopup timsahın ağzında kalmış. Dizkapağından aşağısı gitmiş, diyordu. Ona bir parça antiseptik verdim. Kadımn kurtulacağını sanırım!»</p>

  <p style="text-align: justify;">Kızın tüyleri diken diken olmuştu:</p>

  <p style="text-align: justify;">«Ah bu iğrenç canavarlar!» diye dövünmeye başladı. «Onlardan nefret ediyorum. Tiksiniyorum!..»</p>

  <p style="text-align: justify;">Sheldon:</p>

  <p style="text-align: justify;">«Ama, siz köpekbalıkları arasına dalmaktan çekinmiyorsunuz. Onlar da canavar değil mi?» diye sözünü kesti.</p>

  <p style="text-align: justify;">«Onlar yalnızca köpekbalığıdır. Karınlarını doyurabilecek kadar balık bulabildikçe, korkulacak hiçbir yanları yoktur. Ancak çok aç kaldıkları zaman insanlara da saldırabilirler!»</p>

  <p style="text-align: justify;">Sheldon, kızın körpe bedenini bir köpekbalığmın dişleri arasında görür gibi oldu. İçinden dayanılmaz bir ürperme geçti.</p>

  <p style="text-align: justify;">«Dediğiniz gibi de olsa, böyle bir şey yapmaktan sakınmanızı isterdim!» diye fısıldadı. Mademki, az buçuk, da olsa korkulacak bir yanları var!»</p>

  <p style="text-align: justify;">KlZ:</p>

  <p style="text-align: justify;">«Böyle şeyler yapmak bana çok büyük bir zevk veriyor!» diye bağırdı.</p>

  <p style="text-align: justify;">Bu söz üzerine, aklına gelen oldukça bayağı bir deyim, Sheldon'un dilinin ucuna takılıp kaldı. Kızla bozuşmamak için, kendini tutup, sustu. Onunla herhangi bir tartışmaya girmemeliydi. Ancak, arasıra yapılan taktik yanlışlar, kızın, onun duygularını anımsamasına yolaçabilirdi.</p>

  <p style="text-align: justify;">«Kimi şeyler şiir kitapları içindir, kimi şeyler günlük yaşam için; kimi şeyler de köpekbalıklarının midesi içindir!» diye acı acı güldü. Sonra da, havayı yumuşatmak İçin:</p>

  <p style="text-align: justify;">«Sizin kadar iyi yüzebilmeyi çok isterdim!» diye ekledi. ,</p>

  <p style="text-align: justify;">KlZ:</p>

  <p style="text-align: justify;">«Biliyor musunuz, sizin gibi bir adamla evlenmenin nasıl bir şey. olabileceğini gözlerimin önüne getirebiliyorum!» dedi. Ve birdenbire, her zaman şaşkınlıkla anımsayacağı geçici bir hevese kapılır gibi olduğunun ayırımına vardı. «Sizin kendinizi çok iyi bir koca olarak hazırlayabileceğinize inanıyorum. Elbette M, bunu söylerken, kadına tepeden bakan, yaşamına tümüyle egemen olmayı amaçlayan, hiçbir özgürlük ve kişilik tanımayan birini düşünmüyorum. Tam tersine, karısının da bir insan olduğunu bilen, kendisiyle eşit, hak ve özgürlüklere sahip bulunduğunu kabul eden bir kocadan söz ediyorum. Sizin de bu konuda oldukça önemli bir yol aldığınıza, olumlu bir gelişme gösterdiğinize gerçekten inanıyorum!»'</p>

  <p style="text-align: justify;">Sheldon'u yeniden, düş kırıklığına uğratan bir kahkaha attı, sonra da atım sürüp, oradan uzaklaştı.</p>

  <p style="text-align: justify;">Sheldon, kızın sözlerini düşünüyor, bu sözlerde, hafiften bir yumuşamanın izlerini bulmaya çalışıyordu. <span style="font-style:italic;">BVL</span> sözler, kadınca bir tedirginliğin, hatta, bile bile başvurulmuş, kadınca bir kışkırtma, bir baştan çıkarma girişiminin belirtisi sayılamaz mıydı? Bir; ara, bayağı sevinecek gibi oldu. Ama, iyimserliği fazla sürmedi. Onun bir oğlan çocuğu olduğunu çok iyi biliyordu. "Ve bir kadın, böylesine pervasızca konuşamazdı.</p>

  <p style="text-align: justify;">Jean, atıyla, sıra sıra dizilmiş genç hindistancevizi ağaçları arasına dalmıştı. Orada gördüğü, boşlukta avare avare süzülüp duran bir boynuzlu karganın ardından sürüklenerek, çiftlik sınırının bittiği yerde başlayan yüksek ormana kadar gitti. Tatlı bir dağ güvercini: homurtusu kulaklarını okşar gibiydi. Ayak izlerinden, az önce bir yabandomuzunun geçtiği anlaşdıyordu. Bir süre de bu izlerin ardına düşmekten kendini alamadı. Ormanın içerilerine dalmış, kendi sınırlarından oldukça uzaklaşmıştı. Tekrar geri dönüp ormandan çıktı. Uçsuz bucaksız çayırlar arasında daracık bir patikadan barınağının yolunu tuttu. Sık otlar, beline, hatta daha yukarılara uzanıyordu. Bir ara, Gogoomy ve arkadaşlarının, ceza olarak, ot biçmeye gönderildiklerini anımsadı. Ancak, çalışıyor olmaları gereken yerde, hiçbirini göremedi. İyi yetiştirilmiş atı, yumuşak kumlu toprak üstünde gürültüsüzce ilerlerken, otlar arasından kulağına bazı sesler geldi. Gogoomy'nin konuştuğunu anlayınca, atanın dizginlerini çekip, öfkeyle dinlemeye başladı.</p>

  <p style="text-align: justify;">Gogoomy, kulağı tırmalayan Tarzan İngilizcesiyle:</p>

  <p style="text-align: justify;">«Beyaz adamın evini köpek bekler. Köpek, geceleri dışarda dolaşır. Siz bir domuz yakalar. Büyük oltaya bir parça et takar. Köpek geldiğinde önüne atar. Köpekbalığı gibi oltayı yuttuğunda, siz onu öldürür!» diyordu. Bozuk İngilizce sözcükler arasına, kendi anadilinden sözcüklerle, başka yerli dillerinden sözcükler de katıyordu. «Büyük Efendi, büyük evde uyur. Beyaz kadın, barınakta uyur. Adamu, barınağın dışında uyur. Siz köpeği tamam yapar. Adamu'yu tamam yapar. Büyük Efendi'yi tamam yapar. Beyaz kadını tamam yapar. Hepsini birden öldürür. Orda çok tüfek var. Çok barut var. Çok savaş baltası var. Çok bıçak var. Çok domuzbalığı dişi var. Çok tütün var. Çok kaput bezi var. Ben diyor, her şey çok var. Siz hepsini balina sandalına taşır. Siz cehennemden kaçar gibi kürek çeker. Güneş doğar, biz çok uzaklarda olur!»</p>

  <p style="text-align: justify;">Zencilerden biri:</p>

  <p style="text-align: justify;">«Güneş batar, ben domuz yakalar!» dedi. Jean, bu ince sesi tanımıştı. Bu, Gogoomy'nin kabilesinden Cosse'nin sesiydi.</p>

  <p style="text-align: justify;">Bir başka ses:</p>

  <p style="text-align: justify;">«Ben köpeği yakalar!» dedi.</p>

  <p style="text-align: justify;">Gogoomy de, bir utku sevinciyle:</p>

  <p style="text-align: justify;">«Ben de beyaz kadını yakalar!» diye söze katıldı. «Ben Kwaque'yi de yakalar. Ben lanet eder ona. Ben çabuk öldürür onu!»</p>

  <p style="text-align: justify;">Jean, öldürme tasarılarıyla ilgili konuşmayı sabırla dinledi. Öfkesinden tir tir titriyordu. Atını mahmuzlarken, gittikçe artan kızgınlığı ağır basmış, can&nbsp;güvenliği yönünden ne ölçüde sakıncalı olduğunu düşünmeden, onlara yaklaşarak bağırmıştı:</p>

  <p style="text-align: justify;">«Siz orada ne yapar? Evet, ne yapar?.. »</p>

  <p style="text-align: justify;">Hepsi, korkuyla aî^ağa fırlayıp, oraya buraya dağılmaya başladılar. Jean, karşısında en azından bir düzine zenci görüp, şaşırdı. Onların, kana susamış yamyam bakışlarını, ellerinde tuttukları, iki adım boyunda, ağır baltaları görünce de, birdenbire, nasıl düşüncesizce bir iş yaptığının, kendini nasıl bir tehlikenin içine attığının bilincine vardı. Yanında, hiç olmazsa bir tabanca ya da tüfek bulunsaydı, durumu böylesine kötü olmazdı. Ama, ne yazık ki, dalgınlığına gelmiş, silahını almayı düşünmemişti. Bir an için ne yapacağını şaşıran Gogoomy, kızın belinde, tabanca denen ve insanı cansız yere seren o korkunç şeyi göremeyince, gözleri sevinçten parlayarak, olduğu yerde durdu. Salomon Adaları geleneğinde, en geçerli beyazlar arası kural, bir beyazın, zenciler karşısında, korktuğunu kesinlikle belli etmemesi olduğundan, bir an önce bu işten sıyrılıp, paçayı kurtarmaktan başka bir şey düşünmediği halde, atının üstünde hiç kımıldamadan durmayı yeğleyen kız, olabildiğince sert bir sesle:</p>

  <p style="text-align: justify;">«Siz çok konuşur!» diye bağırdı. «Çok konuşur, az iş yapar!»</p>

  <p style="text-align: justify;">Gogoomy, hiçbir karşılık vermeden, bedeninin ağırlığını, bir ayağından, ötekine aktarır gibi yaparak, biraz ilerledi. Onu kollayan arkadaşları da, öne doğru süzülerek, çevresinde bir yarım daire oluşturdular. Ellerine, ot biçmekte kullanılan korkunç oraklar almışlardı. Amaçlan belliydi.</p>

  <p style="text-align: justify;">. Kız, hiç bozuntuya vermeden:</p>

  <p style="text-align: justify;">«Siz hemen ot biçmeye başlamak!» diye buyurdu. Ancak, Gogoomy, hiç oralı olmadan bir adım daha attı. Kız, göz karanyla, aradaki uzaklığı ölçmeye çalışıyordu. Durum umutsuzdu. Kaçmaya yeltense, atını geri döndürmek için harcayacağı zaman, orak darbeleri altında can vermesi için yeterliydi.</p>

  <p style="text-align: justify;">Bu çok olağanüstü durumda, zenci yüzler, bir bir kızın gözlerinin önünden geçiyor, bir daha silinmeyecek biçimde belleğine yerleşiyordu. Önünde duran zenci, çeki] e çekile gerilip nerdeyse göğsüne kadar uzatılmış kulak memeleri yırtık, yaşlı biriydi. Yanımdakinin, bir Afrikalı zencininki gibi yassı ve geniş bir burnu vardı. Çatık kaşlarının altındaki vahşi gözleri, sarımsı, hastalıklı bir beyaz tabakadan başka bir şey görülemeyecek kadar derine gömülmüştü. Bir üçüncüsünün, kalın dudakları ve lüle lüle. aşağı, ya sarkan kıvırcık favorileri vardı. Ve Gogoomy!.. Bugüne dek, onun kadar güzel bir vahşi görmemişti. Ötekilerden hemen ayrılan, doğal bir soyluluğu simgeliyordu. Beden yapısının ve yüzünün çizgileri, kendisininki kadar kusursuzdu. Hiçbir hastalık belirtisi görülmeyen iyi yağlanmış derisi, parlak ve düzdü. Boynuna takılmış bir dizi domuz balığı dişiyle, işlenmiş midye kabuğundan, opal gibi parlayan büyük ve gösterişli bir yarım ay, bütün göğsünü kaplıyordu. Alnı, küçük, beyaz kavri midyesi kabuklarıyla çevrelenmişti. Saçlarına, bir tek beyaz tüy sokulmuştu. Ayak baldırlarından birine, çorap bağcığı gibi, bir dizi beyaz inci bağlanmıştı. Aşın bir züppelik belirtisiydi bu. Bütün giysisini, kalçasına dolanmış, incecik bir bez parçası oluşturuyordu.</p>

  <p style="text-align: justify;">Sonra, alnı ve yüzü kırış kırış, hayvan bakışlı, yaşlı birini gördü. Hırsından, kat kat olmuş maymun yüzüyle, parçalayacakmış gibi kendisini gözlüyordu.</p>

  <p style="text-align: justify;">Çok sert ve keskin bir sesle:</p>

  <p style="text-align: justify;">«Gogoomy!» diye bağırdı. «Eğer sen çayır biçmez, ben senin kafaya vurur. Ben böyle der!»</p>

  <p style="text-align: justify;">Gogoomy, bakışlarıyla onu küçümsediğini belli ediyor, ama bir şey söylemiyordu. Bunun yerine, sağı solu gözden geçirip, arkadaşlarının, kızın çevresinde oluşturduğu çemberin, yeterince daralıp, daralmadığını saptamaya çalışıyordu. Bu arada, sıradan bir rastlantıymış gibi, bir iki adım daha atmaktan geri kalmıyordu.</p>

  <p style="text-align: justify;">Jean, durumunun ne ölçüde umutsuz olduğunu biliyor, soğukkanlılığım yitirmemeye çalışıyordu. Ve tek kurtuluş yolu görüyordu: Kalabalığı yarıp geçmek! Birdenbire, kafalarına vuracakmış gibi kırbacını kaldırdı, aynı anda hayvanı mahmuzlayıp doğruca Gogoomy'nin üstüne sürdü. Bütün bunlar, göz açıp kapayıncaya kadar bir sürede olmuştu. Çayır biçme orakları havaya kalktı, Gogoomy dışında bütün zenciler kıza saldırdı. Gogoomy, attan sakınmak için yana çekilerek, orağını salladı. Bir dokunacak olsa, kız ikiye bölünürdü. Ancak, kızın eteğinin ucuyla, eyerinin kenarı ve köşesi yırtılmıştı. At da sırtından yara almıştı. Jean, orak darbelerinden kurtulabilmek için, atının boynuna sarkmıştı.</p>

  <p style="text-align: justify;">Sağ elinde tuttuğu kırbaç, yeniden yukarı kalktı. İnce deri, boşlukta ıslık çalarak sakladı. Gogoomy'nin, kötülük saçan sevimli yüzünün tam ortasında, yatay beyaz bir çizgi oluştu. Aynı anda, buruşuk suratlı yaşlı zenci ,acı acı bağırarak, atın önüne düştü. Arkasından öfkeyle homurdanışı, vahşi bir maymununkinden farksızdı.</p>

  <p style="text-align: justify;">Sonunda, kız kurtulup, özgürlüğüne kavuşmuş, evine doğru tırısa kalkmıştı. Denizci sezgisiyle çok iyi biliyordu ki, olup bitenleri anlattığında, Sheldon, sınırsız bir tepki gösterecek ve büyük bir kararlılıkla işin üstüne gidecekti.</p>

  <p style="text-align: justify;">Eve vardığında, onu şezlonguna rahatça uzanmış, kahvaltısını bekler buldu. Olanları duyunca, hemen yerinden sıçrayıp, el çırparak hizmetçileri çağırdı. Bir yandan kızı dinliyor, bir yandan da, aceleyle fişekliğini kuşanıp, otomatik tabancasını, gerilmiş elleriyle yerinden alıyordu. Ve yeri göğü inleten bir. sesle:</p>

  <p style="text-align: justify;">«Ornıiriî» diye bağırıyordu. «Sen büyük çanı çal. Durmadan çal, çok çal, hızlı çal! Çanı iyice çaldıktan sonra atımı eyerle. Viaburi! Hemen Seelee'nin evine koş. Ona, çok zenci kaçtı, de. On zenci ve ayrıca iki zenci. Hepsini söyle!»</p>

  <p style="text-align: justify;">Küçük bir kâğıda, kargacık burgacık bir şeyler karalayıp, Lalaperu'nun eline sıkıştırdı:</p>

  <p style="text-align: justify;">«Hemen koş, bu kâğıdı Beyaz Efendi Boucher'ın evine götür. Hemen götürüp eline ver!» .</p>

  <p style="text-align: justify;">Jean:</p>

  <p style="text-align: justify;">«Bu durumda, iki yandan birden sıkıştırılmış olacaklar!», dedi. «Yaşlı Seeîee, bütün köyü onların üstüne salar!»</p>

  <p style="text-align: justify;">Büyük çan çalmaya başladığında, ilk gelenler, Jean'ın Tahitilileri oldu. Terden parlayan derilerinden ve sık soluk alış verişlerinden, yol boyunca koşarak geldikleri anlaşılıyordu. Daha uzaklardaki grupların yetişmesi, aşağı yukarı bir saate yakın zaman aldı.</p>

  <p style="text-align: justify;">Sheldon, önce Tahitilileri silahlandırıp, mermi ve kelepçe dağıttı. Adamu-Adam, sandalların başında, elde silah nöbet tuttu. Noah-Noah, Matapuus'un da yardımıyla, işten dönen çalışma gruplarının kargaşalık çıkarıp ayaklanmaya kalkışmalarına karşı onları, yatıştırmak için orada bırakıldı. Öteki beş Tahitili de, yaya olarak, Jean'la Sheldon'u izlemekle görevlendirildi.</p>

  <p style="text-align: justify;">Avlu kapısından, at üstünde dışarı çıkarlarken, Sheldon:</p>

  <p style="text-align: justify;">«Kwaque nerede? Neden sizinle birlikte değil?» diye bağırdı. <sup>1</sup> .</p>

  <p style="text-align: justify;">Zenciler, karmakarışık ve anlaşılmaz sesler çıkararak, durumu açıklamaya çalıştılar. Hiçbir şey anlayamayan Sheldon, herkesin susmasını emretti. Çok sert konuşuyor ve zencilere karşı, hoşgörüsüz ve demir pençeli Beyaz Efendi.görünümüne dönmek zorunluluğu duyuyordu.</p>

  <p style="text-align: justify;">«Buraya, gel Babatani, yalnız sen konuş, söyle ne oldu?»</p>

  <p style="text-align: justify;">Onca zenci arasından kendisinin seçilmesinden büyük bir onur duyduğu belli olan Babatani, özer.:: bir ağırbaşlılıkla öne doğru ilerleyerek:</p>

  <p style="text-align: justify;">«Gogoomy, Kwaque'nin işini bitirmek!» diye açıklamada bulundu. «Onun kafasını kesip, cehenneme götürdü!»</p>

  <p style="text-align: justify;">Kısa sözcükler ve yetersiz kavrayış gücüyle cinayetin ayrıntılarını anlatmaya çalıştı. Olanları öğrenen Jean'la Sheldon, atlarını mahmuzîayıp, yeniden yola düzüldüler. Jean'ın saldırıya uğradığı otlar arasında, atıyla çiğnediği buruşuk yüzlü yaşlı adamı, yere uzanmış, kıvranır buldular. Hâlâ inleyip duruyordu. At, ayak bileğini ezmiş ve işe yaramaz duru ma getirmişti. Yerde sürünerek yüz metre kadar uzâklaşabilien yaşlı adam, daha fazla dayanamamış, hiçbir kaçma umudu kalmadığını anlayarak, oracıkta kıvranmaya başlamıştı. Onu eve taşıma görevi, çiftliğin en uzak ucunda çalışan son işçi grubuna verildi.</p>

  <p style="text-align: justify;">Bir mil kadar ilerledikten sonra, kaçakların ayak izlerinin doğruca ormanlık bölgeye yöneldiği bir yerde, Kwaque'nin ölüsünü buldular. Başı baltayla kesilip götürülmüştü ama, Sheldon bu başsız bedenin kesinlikle Kwaque'nin bedeni olduğunu anlamakta gecikmedi. Ölünün yanından sık ormana doğru sürüp giden kan izleri, adamın kaçaklarla sonuna dek savaştığını ve onlardan bir ikisini yaraladığını açıkça belli ediyordu.</p>

  <p style="text-align: justify;">Jean'la Sheldon, atlarını orada bırakmak zorundaydılar. Öteki Tahitililerle birlikte yaya olarak orman içlerine doğru ilerlerken, atlarla ilgilenme işini Papehara üstlendi.</p>

  <p style="text-align: justify;">Yollan, zaman zaman taşan Berande Irmağı'nm oluşturduğu bir bataklığa çıkıyordu. Burada, katillerin kızıl kan izleri, bir timsah ölüsüyle kesişiyordu Güneşte uyumak için oraya uzanan hayvanın, hiç beklemediği bir baskına uğradığı, kaçışlarına engel olmaması için de, katillerce parçalandığı besbelliydi. Yaralı bir kaçak da orada oturmuş, arkadaşlarının işlerini bitirip geri dönmelerini bekliyordu.</p>

  <p style="text-align: justify;">Bir saat sonra, bir yabandomuzu geçidi önünde durakladılar. Kan izleri, burada kesintiye uğruyordu.</p>

  <p style="text-align: justify;">Tahitililer, her yana dağılarak, bütün ormanı aramaya başlamışlardı. Bu sırada,. Utami'nin bağırıp çağırdığı duyuldu. Bir şey bulmuş, onu göstermek istiyordu. Jean, Sheldon geri gelinceye kadar bekledi. Sheldon:</p>

  <p style="text-align: justify;">«Mauko!» dedi. «Kwaque ona iyi bir ders vermiş. O da buraya düşüp, ölmüş. Kwaque'den yediği darbe, daha ötelere gidebilmesine elvermemiş. Bu kadarının sizin için yeterli olduğunu düşünmüyor musunuz? Yoksa, hâlâ bizimle gelmek mi istiyorsunuz?»</p>

  <p style="text-align: justify;">«Hayır, bunlar hiç de güzel şeyler değil. Ben geri dönüp, atların yanında bekleyeceğim!»</p>

  <p style="text-align: justify;">«Ama, yalnız gidemezsiniz. Adamlarınızdan ikisini yanınıza alın!»</p>

  <p style="text-align: justify;">«Onları sonra alırım. Kaçakları izleyenleri azaltarak, savaşım gücünüzü zayıflatmak .şimdilik pek akıllıca bir şey olmaz. Üstelik, ben yorgun da değilim!» .</p>

  <p style="text-align: justify;">Bir yerde, izler, —kaçaklar düşüncelerini değiştirmişler ve artık Balesuna'ya ulaşmaya çalışıyorlarmış gibi— sağa kıvrılıyordu. Ancak, sonra bir dirsek oluşturarak yine sağa dönüyor, çiftlik sınırında, atlan bıraktıkları yere yöneliyordu.</p>

  <p style="text-align: justify;">On iki pus büyüklüğünde kadife kanatlı kelebeklerden başka hiçbir şeyin kımıldamadığı sessiz bir fundalıktan geçerken, birdenbire silah sesleri duyuldu. Hâlâ yanlarında bulunan Jean, patlamalara sayarak:</p>

  <p style="text-align: justify;">«Sekiz!» diye bağırdı. «Hepsi de aynı tüfekten. Ateş edenin Papehara olması gerekir!»</p>

  <p style="text-align: justify;">Aceleyle Papehara'yı bıraktıkları yere koşmaya başladılar. Ancak, oraya vardıklarında büyük bir kuşkuya kapıldılar. Her iki at, bağlandıkları yerde, hiçbir şey olmamış gibi sessiz sessiz otluyor, Papehara da, çömeldiği otlar üstünde rahatça oturuyordu.</p>

  <p style="text-align: justify;">Ona doğru yürürlerken, Sheldon'un ayağı, birdenbire, otlar arasına yığılıp kalmış bir zenci bedenine takıldı. Sendeleyen Sheldon dengesini bulmaya çalışırken, ikinci bir zenci daha gözüne çarptı. Yere serilmiş yatan bu adamı Jean hemen tanımıştı. Bu, güneş battığında bir domuz yakalayıp, yem olarak Şeytan'ın önüne atmayı üstlenen, Gogoomy'nin kabile arkadaşı Cosse'ydi.</p>

  <p style="text-align: justify;">Papehara, Jean'ı selamlarken canı sıkılmış gibi:</p>

  <p style="text-align: justify;">«Şanssızlık, Bayan!» diye başını sallıyordu. «Yalnız ikisini vurabildim. Asıl Gogoomy'yi öldürmek isterdim. Ama, o kurtuldu!»</p>

  <p style="text-align: justify;">Jean, Tahitili'yi:</p>

  <p style="text-align: justify;">«Onları neden öldürdün?» diye azarladı. «Canlı yakalaman gerekirdi!»</p>

  <p style="text-align: justify;">Tahitili, gülerek:</p>

  <p style="text-align: justify;">«Nasıl?» diye sordu. «Sigara içiyordum. Tahiti'yi, ekmek ağaçlarını, Bora-Bora'da geçen güzel ve tatlı günlerimi düşünüyordum. Tam o sırada, on genç zenci, çalılıklar arasından, aceleyle bana doğru koşuyorlardı. Hepsinin elinde uzun bıçaklar vardı. Gogoomy, bir elinde uzun bıçağını, öteki elinde Kwaque'nin kellesini taşıyordu. Onları canlı yakalamayı bekleyemezdim. Arka arkaya ateş edip, ortalığı cehenneme çevirdim. Siz olsanız, Kwaque'nin kafası ve on uzun bıçakla, on genç zenciyi, canlı olarak nasıl yakalardınız?»</p>

  <p style="text-align: justify;">Gafil avlama girişimleri, Tahitilinin baskın çıkmasıyla sonuçsuz kalıp, darmadağın olan zencilerin izleri, hemen toparlanıp, birlikte gittiklerini gösteriyordu. İzler, Berande Irmağıma doğru uzanıyordu. Bundan da, kaçakların, mangrov bataklıklarına sokularak, oradan karşı kıyıya geçmeyi amaçladıkları açıkça anlaşılıyordu.</p>

  <p style="text-align: justify;">Sheldon:</p>

  <p style="text-align: justify;">«Onları daha fazla izlememize gerek yok artık!» dedi. «Seelee, onları kendi adamlarıyla avlar. Kesinlikle elinden kaçırmaz. Şimdi bize düşen, kaçakların yeniden çiftliğe dönüp, kıyıma girişmelerini önlemek için, sahili sürekli gözetim altında tutmaktır!»</p>

  <p style="text-align: justify;">Küçük bir yerli kayığı, karşı sahildeki fundalıkların gölgesinde, bir hayalet kadar sessiz ve belirsiz, aşağı doğru kayıyordu. Üç çıplak zenci, hiç gürültü yapmadan, kürekleri suya daldırıp çıkarıyordu. Kayığın kenarlarına, kemik çengelli, ince uzun mızraklar dizilmişti. Adamların herbirinin sırtında, içi okla dolu özel bir torba asılıydı. İnsan avcısı gözlerinden hiçbir şey kaçamazdı. Jean'la Sheldon'u görmüşler, ama hiç oralı olmamışlardı.</p>

  <p style="text-align: justify;">Gogoomy ile arkadaşlarının ırmağı terkettlkleıi yerde, kayık birdenbire durdu: Sonra, bir dönüş yapıp, mangrovlarm koyu karanlığında gözden silindi. Arkadan gelen ikinci ve üçüncü kayık da birer hayal gibi süzülerek, kaçakların ırmaktan geçtikleri yerde bir dirsek çizip karanlıklara gömüldü.</p>

  <p style="text-align: justify;">Atlarını eve doğru yöneltirlerken, Jean, Sheldon'a&nbsp;«Umarım, daha fazla ölen olmaz!» dedi.</p>

  <p style="text-align: justify;">Sheldon:</p>

  <p style="text-align: justify;">«Bundan hiç kuşkum yok!» diye karşılık verdi. «Aramızdaki anlaşmaya göre, yaşlı Seelee, yalnızca canh getirdikleri için yüksek ücret alabilir. Bu yüzden, gerekli özeni gösterecektir!»</p>
</body>
</html>
