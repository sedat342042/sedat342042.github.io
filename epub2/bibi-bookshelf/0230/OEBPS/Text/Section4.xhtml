<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><span style="font-weight:bold;">DÖRDÜNCÜ BÖLÜM</span></h3>

  <p style="text-align: justify;">Güneş batarken, küçük bir yat, yavaş yavaş kıyıya yanaştı, az sonra da, kaptanı karaya çıktı. Yirmi yaşlarında, yumuşak sesli bir genç adamdı. Sheldon, onun, Malaitalı zencilerden oluşan tayfaların başında, teknesini kendi başına yönettiğini anlatınca, kız, delikanlıya büyük bir hayranlık duymaya başladı. Yaşam öyküsünün romantik bir çekiciliği vardı. Norfolk doğumluydu ve bir ayaklanmaya katıldığı için oraya sürülmüş bir İngiliz'in oğluydu. Yumuşak bakışları, esmer teni ve İngiliz atılganlığı, anadan gelme Tahiti kanıyla, İngiliz kanının çekici bir karışımını sergiliyordu. Kendisine, savaşçı Salomon Adaları yerlilerinden oluşturduğu tayfalarının başında, tek yönetici olarak yaşamını kazanma savaşımı verebilme gücünü sağlayan da buydu.</p>

  <p style="text-align: justify;">Jean'la karşılaşması, onun için hiç beklenmedik bir şey olmuş, bu yüzden biraz sıkılmıştı. Ancak, kızın, Sheldon'un kadınca bulmadığı için üzüntü duyduğu, çok serbest, ve senli benli davranışları bu sıkıntısını dağıtmıştı.</p>

  <p style="text-align: justify;">Genç Young'un, dış dünyadaki değişikliklerden hiç haberi yoktu. Ancak, Salomon Adalarına ilişkin her şeyi çok iyi biliyordu. Lunga çiftliğinden on beş zenci, çaldıkları silahlarla birlikte kaçıp ormana saklanmışlardı. Bu çiftlik, Guadalcanar Limanı'nın doğu kıyılarında bulunuyordu. Zencilerin, geri dönerek üç beyazı öldürdükleri bildirilmişti. Bu üç beyazdan ikisi, onları izleyen kişilerdi. Young, şayet yakalanmazlarsa, zencilerin, bir sandal ele geçirebilmek için, Berande yakınındaki limana gelebileceklerini düşünüyor, bundan kaygı duyuyordu. Zenciler, bu işi çok kolay gerçekleştirebilirlerdi.</p>

  <p style="text-align: justify;">Young, birden aklına gelmiş gibi:</p>

  <p style="text-align: justify;">«Söylemeyi unuttum, Ugi'deki satıcınız da öldürüldü!» dedi. «Port Adam yöresinden beş büyük yerli sandalı geldi, zenciler, geceleyin sessizce karaya çıkıp, Oskar'ı uykuda bastırdılar. Beraberlerinde götürebilecekleri her şeyi aldılar, kalanı da yaktılar. Haberi Mboli Geçidimde öğrenen Flibberty-Gibbet, zaman yitirmeksizin demir alıp Ugi'ye hareket etti. Haber duyulduğu sırada ben de Mboli'deydim!»</p>

  <p style="text-align: justify;">Sheldon:</p>

  <p style="text-align: justify;">«Korkarım, Ugi'yi gözden çıkarmak zorunda kalacağız!» diye düşüncesini belirtti.</p>

  <p style="text-align: justify;">Young, ona katdarak:</p>

  <p style="text-align: justify;">«Bu orada aynı yıl içinde öldürülen ikinci satıcıdır!» diye karşılık verdi. «Orada en az iki beyaz bulundurmak gerekiyor, tek kişi yetersiz kalıyor. Malaita yerlileri, sandallarını, her zaman için soygun yapmakta kullanmışlardır. Port-Adams halkının nasıl bir haydut sürüsü olduğunu siz de benim kadar bilirsiniz! Yanımda bir köpek getirdim. Neal Adasından Tommy Jones gönderdi. Daha önce size söz vermiş. Köpek, birinci sınıf bir zenci avcısı. Güverteye çıkışından daha iki dakika geçmeden tayfalarımın hepsi paçalarını kurtarabilmek için direklere tırmanmak zorunda kaldı. Tommy, adını 'Şeytan' koymuş!»</p>

  <p style="text-align: justify;">Jean, Sheldon'a:</p>

  <p style="text-align: justify;">«Burada neden bir köpek bulundurmadığmıza hep şaşmışımdır!» dedi.</p>

  <p style="text-align: justify;">«Korunmaları çok zor, hepsi de, eninde sonunda timsahlara yem oluyorlar!»</p>

  <p style="text-align: justify;">Young, o yumuşacık sesiyle yeni bir haber daha verdi:</p>

  <p style="text-align: justify;">«Jak Hanley, iki ay önce Marovo Denizkulağı'nda öldürüldü!»</p>

  <p style="text-align: justify;">KlZ:</p>

  <p style="text-align: justify;">«Marovo Denizkulağı nerededir?» diye sordu.</p>

  <p style="text-align: justify;">«Yeni Georgiende, birkaç yüz mil batıda. Tam Bougainville'nin karşısında!»</p>

  <p style="text-align: justify;">Young, konuşmasını:</p>

  <p style="text-align: justify;">«Onu, kendi ev hizmetçileri öldürdü!» diye sürdürdü. «Onları, Marovo yerlileri ayartmıştı. Santa-Cruz adlı teknesinin denizcileri Choiseul'a kaçıp, canlarını kurtardılar. Durumu öğrenen Mather, Lily ad<sup>1</sup> lı yelkenli gemisiyle Marovo'ya hareket etti. Brand' da bir köyü ateşe verdi ve Hanley'in kellesiyle geri döndü. Kelleyi, zencilerin kurumaya bıraktıkları bir kulübede bulmuştu. Şunu da eklersem, bütün bildiklerimi size iletmiş olacağım: Isabel'in doğu bölgelerinde birçok Lee-Enfield tüfeğinin saklandığı söyleniyor. Yerlilerin bunları nereden bulduklarım kimse bilmiyor. Hükümetin bu işi kovuşturması gerek- Ah, evet, Cambrian. Bu gemi, Bina'da üç köyü yerle bir etti. —Minota yüzünden, siz de biliyorsunuz— ve ormanı top ateşine tuttu. Sonra da, Sioyu düzene sokmaya gitti!»</p>

  <p style="text-align: justify;">Daha başka şeyler de konuşulduktan sonra, Young gemisine dönmek için ayağa kalktığında, Jean:</p>

  <p style="text-align: justify;">«Bunca şeyin altından tek başına nasıl kalkabiliyorsunuz Bay Young?» diye sordu.</p>

  <p style="text-align: justify;">Young, bir kız çocuğunkino benzeyen kocaman gözlerini, bir an için Jean'a çevirdi, sonra da, o sakin ve yumuşak sesiyle karşılık verdi:</p>

  <p style="text-align: justify;">«Ah, çok kolay! Arasıra birtakım güçlüklerle karşılaşmam doğaldır. Böyle durumlarda soğukkanlılığımızı yitirmememiz gerekir. Zenciler, bir an için bile korktuğumuzu sanmamalıdır. Bazen, gerçekten çok korktuğum olur, ama, bunu onlara kesinlikle belli etmem!»</p>

  <p style="text-align: justify;">Young uzaklaşırken Sheldon:</p>

  <p style="text-align: justify;">«Siz, onun, kendisini ısıran bir sivrisineği bile öldüremeyeceğine inanıyorsunuzdur sanırım. Bounty kökeninden gelme bütün Norfolk halkı böyledir. Young'u görüyorsunuz. Üç yıl önce, Minerva'yı aldığında, Malaita'da, Suu önlerindeydi. Orada, bir zamanlar Queensland'da çalışan, vahşî hayvan sürüsü görünümünde bir halk vardır. Bu zenciler, Young'un kafasını koparıp, kabile başkanlarına götürmek istiyorlardı. Kabile başkanı yaşlı Tekgözlü Bily'nin oğlu, işçi toplamak için gittiği Lunga'da dizanteriden ölmüştü. Bu, Suululann, karşılık olarak, herhangi bir beyazın kafasını koparmalarım gerektiren bir olaydı. Young, daha çok genç ve deneyimsiz olduğundan, kafasını kolayca koparabileceklerine inanıyorlardı. Suu' lular, sözümona Young'a işçi sağlama konusunda bir anlaşmaya varmak için gemiye çıktıklarında, teknesi kıyıya-yanaştırılarak bütün tayfaları öldürüldü. Bu sırada, gemideki Suu'lular da, Young'a saldırıyorlardı. Mutlu bir rastlantıyla, Young'un elinde, patlamaya hazır bir dinamit lokumu vardı. Dinamitle, balık avlıyordu. Fünyesi ateşlenmiş dinamit lokumunu zencilerin üstüne fırlattı. Zencilerden yaşamını kurtarabilenler, kendilerini suya zor attılar. Young da, demir alıp, hemen oradan uzaklaştı. Young, bu olaydan pek söz etmez. Zenciler, onun kellesini getirene yüz midye parası ödül vereceklerini bildirdiler. Bu, İngiliz sikkesiyle yüz sterlin demektir. Durum böyle olduğu halde, Young, sık sık Suu'ya gidip gelmekten geri kalmaz. Kısa bir süre önce, Cape Marsh'tan, Fulcrum Kardeşler İşletmesi'ne otuz kişi götürmek için orada bulunuyordu!»</p>

  <p style="text-align: justify;">Jean:</p>

  <p style="text-align: justify;">«Burada yaşamanın ne demek olduğunu, bugün daha iyi anlamış oldum!» dedi. «Çok değişik ve hareketli bir yaşam. Haritada, Salomon Adaları, kızıl-kan rengine boyanmalı, hastalıklar nedeniyle de, kırmızının yanma sarı konmalı!»</p>

  <p style="text-align: justify;">Sheldon:</p>

  <p style="text-align: justify;">«Salomon Adaları'nda, hep kötü şeyler olduğunu da sanmayın!» diye karşılık verdi. «Berande, buraların en kötü işletmesidir ve burada her zaman en kötü şeyler olmaktadır. Böyle ağır salgın hastalıkların yayıldığı her yerde, sizin geldiğiniz gün gördüklerinize benzer olaylar patlak verebilir. Jessie'nin de, taze güç yerine, hastalıkla dönmesi, Berande için tam bir yıkım olmuştur. Gerçekten, pek çok şeye katlanmak zorunda kalmıştır Berande. Güney denizlerinin görmüş geçirmiş yaşlıları, adını duyduklarında yaka silkmekte ve yere tükürmektedirler! Burada bir uğursuzluk olduğuna inanılıyor!»</p>

  <p style="text-align: justify;">Jean:</p>

  <p style="text-align: justify;">«Berande gelişecek, iyileşecektir!» dedi. «Ben, tüm hurafelere güler geçerim. Siz burada durmadan çalıştınız. Bu kötülükler sonsuza dek sürüp gidemez. Ancak, korkarım, Salomon Adalarımın hava koşullan, hiçbir zaman, bir beyazın yaşamı için elverişli olmayacak!»</p>

  <p style="text-align: justify;">«Evet, zamanla her şey değişecektir. Elli yıl daha bekleyebilirseniz, ormanlardan dağ tepelerine kadar bütün hastalıklı ağaçlann kesildiğini, sıtmanın kökünün kazındığını ve çok sağlıklı bir yaşamın başladığını görebilirsiniz. Buralarda, küçüklü büyüklü pek çok yeni yerleşim bölgesi oluşacaktır. Çünkü, çok geniş verimli topraklar bomboş durmakta, bugün için onlardan yararlanılamamaktadır!»</p>

  <p style="text-align: justify;">Jean:</p>

  <p style="text-align: justify;">«Ama, buralar, hiçbir zaman beyazlann yaşamasına elverişli yerler olamayacaktır!» diye diretti. «Beyazlar, kol işçisi olarak çalışmaya dayanamayacaklardır!»</p>

  <p style="text-align: justify;">«Doğru!»</p>

  <p style="text-align: justify;">«Bu da, köleliğin yaygınlaşacağı anlamına gelir, diye düşünüyorum!»</p>

  <p style="text-align: justify;">«Evet, tropikal ülkelerin her yerinde olduğu gibi! Kara derililer, esmerler, san derililer, beyazların gözetiminde, kol işçisi olarak çalışmaya zorlanacaklardır. Kara derililer iyi çalışmazlar, verimsiz işçilerdir: Bu yüzden de, zaman yitirmeden Hintli ve Çinli işçiler getirmek zorundayız. Bu noktada da, sömürgecilik sorunu gündeme gelir. Ben, zencilerin, artık bu işlerden bıkıp usandığım, dayanma güçlerinin .kalmadığını sanıyorum!»</p>

  <p style="text-align: justify;">Ertesi sabah, Jean, korkunç bir gürültüyle uyandı. İlk işi, tabancasına sarılmak oldu. Ancak, dışarda nöbet tutan Noah-Noah'ın kahkahalarla güldüğünü duyunca .korkulacak bir şey olmadığım anladı. Olup bitenleri gözleriyle görmek için avluya çıktı.</p>

  <p style="text-align: justify;">Kaptan Young, yanında «Şeytan»la, kıyıdan eve doğru geliyordu. Tam o sırada da, köprü yapım ekibi, yanlarından geçiyordu. Şeytan, simsiyah, kısa tüylü, gergin kaslı, en az yetmiş libre (<a id="footnote1"></a><sup><a href="../Text/Section5.xhtml#bookmark0">1</a></sup>) ağırlığında, kocaman bir köpekti. Zencileri hiç sevmiyordu. Tommy Jones, onu çok iyi eğitmişti. Her gün saatlerce bağlı tutmuş, durmadan ona sataşmaları, hiç rahat bırakmamaları için de, birkaç zenci görevlendirmişti. Bu yüzden, köpek, bütün zenci soyuna, korkunç bir hınç duyuyordu. Sahüe çıkar çıkmaz, hiç zaman yitirmeden, köprü yapım ekibi işçilerine saldırdı. Zenciler, ne yapacaklarını şaşırmış, bilinçsizce sağa sola kaçışmaya, çitleri aşıp, hindistancevizi ağaçlarına tırmanmaya başlamışlardı.</p>

  <p style="text-align: justify;">Sheldon, verandadan, Jean'a:</p>

  <p style="text-align: justify;">«Günaydın!» diye seslendi. «Bu zenci avına ne dersiniz?»</p>

  <p style="text-align: justify;">Jean:</p>

  <p style="text-align: justify;">«Ev hizmetçüerinizi şerrinden koruyabilmek için, onu hep yanımızda taşımak zorunda kalacağımızı düşünüyorum!» dîye. karşılık verdi.</p>

  <p style="text-align: justify;">«Ya sizin Tahitililer! Onları da korumanız gerekmeyecek mi? Noah dikkat, hemen kaçmaya bak, geliyor!»</p>

  <p style="text-align: justify;">Şeytan, ağaçlara tırmanan zencilere erişilemeyeceğini anlayınca, doğruca dev yapılı Tahitiîiye saldırdı. Ne yapması gerektiğini o anda kestiremeyen Tahitili, başına gelebilecekleri göze alarak, kaçmak tansa, olduğu yerde kalmayı yeğ tuttu. Ve birdenbire, akıl almaz bir şey oldu. Köpek, üstüne atılacak yerde, seyredenlerin kahkahaları arasmda, Tahitilinin çevresinde hoplayıp zıplamaya, dostça ayaklarına sürünüp, kuyruk sallamaya başladı.</p>

  <p style="text-align: justify;">Jean:</p>

  <p style="text-align: justify;">«îşte akıllı bir köpek!» diye düşündü. «O, sizden daha akıllı Bay Sheldon! Hiç değilse, bir Tahitilinin, bir zenci olmadığını anlayabilmek için, başkalarınca uyarılması gerekmiyor! Ne dersin Noah, seni neden ısırmadı? Bir Tahitili olduğunu biliyor, değil mi?»</p>

  <p style="text-align: justify;">Tahitili başını salladı ve pişmiş kelle gibi sırıtmaya başladı. Sonra da:</p>

  <p style="text-align: justify;">«Benim Tahitili olduğumu bilmez. Ama, beyazlar gibi pantolon giydiğimi gördü!» diye açıklamada bulundu.</p>

  <p style="text-align: justify;">Sheldon, verandadan inip, köpeğin yanma geldi. Kendine alıştırmak için, sevip okşamaya başladı.</p>

  <p style="text-align: justify;">Tam o sırada, adanın karşı yönünden, Jean'ın iki denizcisinin, Adamu-Adamla, Matauare'nin geldiği görüldü. Balesuna'da bir timsah tuzağı kurmaktan dönüyorlardı ve pantolon yerine, bellerine, güçlü bedenlerine daha çok yaraşan, birer havlu bağlamışlardı. Şeytan, onları görür görmez, Sheldon'un elinden fırlayıp üstlerine atıldı., Noah, gülümseyerek:</p>

  <p style="text-align: justify;">«Pantolonları yok!» diye bağırdı.</p>

  <p style="text-align: justify;">Adamu-Adam'ın, ayaklan kıçına değerek kaçışı, onu daha çok güldürdü. Adamu-Adam, yağmur sularının toplandığı çelik tanka su taşıyan iskele borulanna tırmanmaya başladı. Avını elinden kaçıran köpek, bu kez de dönüp, Matauare'ye saldırdı.</p>

  <p style="text-align: justify;">Jean:</p>

  <p style="text-align: justify;">«Kaç Matauare, kaç!» diye bağırdı. Ancak, Tahitili yerinden kımıldamayıp, köpeğin gelmesini bekledi.</p>

  <p style="text-align: justify;">Jean Sheldon'a dönüp:</p>

  <p style="text-align: justify;">«Hepsinin en korkusuzu Matauare'dir, adı da, Tahiti düinde bu anlama gelir!» diye açıklamada bulundu.</p>

  <p style="text-align: justify;">Tahitili, soğukkanlılığını yitirmeden köpeği gözlüyordu. Kana susamış köpek üzerine sıçrar sıçramaz, bir şimşek çabukluğuyla elini kaldırıp, şaşılacak bir beceri ve el yatkmhğıyla hayvanı alt çenesinden sıkıca yakaladı. Şeytan, arkaya doğru kıvrılarak havada bir yarım daire çizdi, bir iki takla attı ve bütün ağırlığıyla sırtüstü yere yuvarlandı. Köpek, üç kez daha sıçradı, her seferinde, aynı biçimde çenesinden yakalanıp, yere savruldu. Başa çıkamayacağını artık iyice anladığı Tahitiliye kuşkuyla bakarak, çevresinde koşuşturmaya, atlayıp, zıplamaya başladı.</p>

  <p style="text-align: justify;">Sheldon:</p>

  <p style="text-align: justify;">«Böylesi daha iyi şeytan, böylesi daha iyi!» diye köpeği onayladı. «Daha iyi, sen benimsin!»</p>

  <p style="text-align: justify;">Köpek, tam bir saat, Matauare'nin davranışlarını izleyerek, evden biri olup olmadığını kestirmeye çalıştı.</p>

  <p style="text-align: justify;">Sonra, birdenbire ilgisini çeken üç hizmetçiye yöneldi. Ornfiri'yi, mutfakta, kızgın ocağın karşısına sıkıştırdı. Korku içinde veranda direklerinden birine tırmanmak isteyen Lalaperu'nun eteğini yırttı. Bilardo masasına dek kovaladığı Viaburi, Jean'ın tam zamanında yardıma koşmasıyla paçayı kurtarabildi.</p>

  <p style="text-align: justify;">Bitip tükenmez enerjisi ve iyi huylanyla Şeytan, eşi bulunmaz bir hayvandı. Her zaman göreve hazır görünen dişleriyle sağa sola saldırıyor, ısıracak kara bacaklar bulamadığından, ağaçlardan düşen hindistancevizleriyle uğraşıyor, çitlerden aşan tavukları kovalıyor, korku içinde herhangi bir haber getiren ekip başı işçilere saldırıyordu. Yavruyken katlanmak zorunda kaldığı eziyetleri bir türlü aklından çıkaramıyor, bilinçaltında, zencilere karşı hiç eksilmeyen bir hmç besliyordu. Bu hınçla, her yerde korku saçıyordu. Sonunda Sheldon, herhangi bir nedenle avluya yabancı bir yerli girdiğinde, onu oturma odasına kilitlemek, yerli gidinceye dek de, dışarı çıkmasına izin vermemek zorunda kaldı. Ancak, bu işlem, köpeğin duygularını incitiyor, öfkesini iyice kamçılıyor, bu yüzden de, ev hizmetçileri, serbest bırakılır bırakılmaz, ondan bucak bucak kaçmak zorunda kalıyorlardı.</p>

  <p style="text-align: justify;">Genç Young, teknesi Minerva ile, yelken açıp yola koyuldu. Tanrı izin verir de uğrayabilirse, gelecek sefer, Tommy Jones'i de yanma alıp, Berande'a bırakacaktı.</p>

  <p style="text-align: justify;">Sheldon, akşam yemeğinde, Jean'a:</p>

  <p style="text-align: justify;">«Sidney'e vardığınızda ne yapacağınız konusunda bir tasarınız var mı?» diye sordu.</p>

  <p style="text-align: justify;">Jean:</p>

  <p style="text-align: justify;">«Sidney'e gideceğimi ilk kez duyuyorum, bunu da nereden çıkardınız?» diye karşıhk verdi. «Sanırım, Tulagi'den, orman telgrafıyla, üç yardımcım ve tayfalarımla birlikte, istenmeyen bir göçmen olarak, sınırdışı edilmemi bildiren bir haber aldınız!»</p>

  <p style="text-align: justify;">«Kesinlikle hayır! Daha önce Sidney'den söz etmediğim de doğru!»</p>

  <p style="text-align: justify;">Sheldon kekeliyor, durumu kurtarmaya çalışıyordu. Kızı incitmekten korkuyor, bunu hiç istemiyordu. «Bir sorayım demiştim, hepsi bu. Görüyorsunuz, siz teknenizi yitirdiniz ve - ve hepsi evvelce -anlıyorsunuz - düşünüyordum ki, eğer - eğer - şimdi, kısaca sizin dostluk bağlarınızı - Sidney'deki acentem size bir hesap açıp, para verebilir - geçici olarak tabii -kısaca, yalnızca sevinirim, ve - biliyorsunuz, doğrusu, gerçekte... »</p>

  <p style="text-align: justify;">Birdenbire kekelemekten vazgeçerek, düşünmeye başladı. Bir süre sonra da:</p>

  <p style="text-align: justify;">«Ne oldu?» diye sordu.<br /></p>

  <p style="text-align: justify;">Büyük bir heyecana kapılmıştı. «Yine ne yaptım, şimdi!»</p>

  <p style="text-align: justify;">Kızın gözleri parladı, dudakları alay edercesine kıvrıldı. Soğukkanlılığını yitirmemeye çalışarak:</p>

  <p style="text-align: justify;">«Beklenmedik bir şey yapmış değilsiniz!» dedi. «Siz, beni, kendi alışılmış, bencil, tepeden bakan, ölçülü değerlendirme biçiminize göre basitleştirerek ele alıyorsunuz. Benim, Sidney'e gitmeye niyetim olmadığı yolundaki açıklamam, elbette ki, size çok anlamsız görünecektir. Size göre, ben, oraya gitmek zorundayım. Çünkü, siz öyle buyuruyorsunuz!»</p>

  <p style="text-align: justify;">Bir an konuşmasına ara verdi, görülmemiş tuhaf bir yaratıkmış gibi merakla süzdü Sheldon'u.</p>

  <p style="text-align: justify;">«Yardımlarınız için, elbette ki size teşekkür borçluyum. Ancak, bu, yaralanan onurumu iyileştirmeye yetmez. Zaten, her beyazdan, başkalarının yaptıklarından daha fazlası beklenemez. Kazaya uğrayan denizcilere yardım etmek bir insanlık borcudur, değil mi? Ancak, şunu bilesiniz ki, bu denizcinin, yani benim, kimsenin yardımına gereksinmem yok. Ve bu denizci, kesinlikle Sidney'e gitmeyecek! Çok teşekkürler!»</p>

  <p style="text-align: justify;">«Peki, ne yapmak istiyorsunuz?»</p>

  <p style="text-align: justify;">«Kendime, egemen cinsin baskı ve vesayeti altındada yaşama utancını duymayacağım bir yer bulmak istiyorum!»</p>

  <p style="text-align: justify;">Sheldon, sıkıntısını örtbas etmeye çalışan yapmacık bir gülüşle:</p>

  <p style="text-align: justify;">«Durun!» diye bağırdı. «Biraz fazla ileri gittiniz! Durumun ne ölçüde umutsuz olduğunu kendiniz de biliyorsunuz! Hiçbir olanağınız yok!»</p>

  <p style="text-align: justify;">«Hiçbir şey bilmiyorum, bayım! Bildiğim tek şey, sizin olanaksız dediğiniz şeyi kesinlikle gerçekleştirecek olduğunuzdur!»</p>

  <p style="text-align: justify;">«Ama, işler her zaman böyle yolunda gitmez. Gerçekten!..»</p>

  <p style="text-align: justify;">«Yeter! Olanaksız dediğiniz şeyleri şimdiye dek gerçekleştirebilmişsem, bu başarımı şimdiden sonra da sürdürebilirim. Salomon Adaları'na yerleşmeyi düşünüyorum, ama Berande'a değil. Sabahleyin, sandalla Pari-Suîay'a hareket ediyorum. Oranın durumunu Kaptan Young'la konuşmuştum. El değmemiş geniş ve verimli topraklar bulabileceğimi söyledi. Fidanların yabandomuzlarınca yok edilmesinden de korkmam gerekmezmiş. Ağaçlar meyve verebilecek olgunluğa ulaşıncaya dek, yabanî otların üremesine de engel olmayacağım. İlk işim, adayı satmalmak olacak. Sonra, kırk elli işçi bulacağım. Kurumuş ağaç köklerini ayıklamak ve ekip dikmekle uğraşacağım. Aynı zamanda, kendime bir barınak yapacağım. Ve siz, benden kurtulmuş olacaksınız. Şimdi, lütfen karşı çıkmayın!»</p>

  <p style="text-align: justify;">Sheldon, sertçe:</p>

  <p style="text-align: justify;">«İstediğiniz gibi yapacağım!» dedi. «Söylediklerimi kabul etmek istemediğinize göre, aynı şeyleri yeniden konuşmaya hiç niyetim yok. Şimdi ben sizden rica ediyorum, bu konuda söylediklerimin hepsini unutun, yapmayı düşündüğünüz işle ilgili bilgi vermemi isteyin. Hindistancevizi yetiştirmeyi sizden biraz daha iyi bilirim. Siz, bir para babası gibi konuşuyorsunuz. Ne kadar paranız olduğunu bilmiyorum. Ama, çok varlıklı biri olduğunuzu da düşünemiyorum. Ayrıca, bir parça toprağı ekilebilir duruma getirmenin size kaça patlayacağım da çok iyi biliyorum. Hükümetin, Pari-Sulay'ı size satmaya yanaştığını kabul edelim. Bunun için dünyanın parasını ödemeniz gerekecek. Bir o kadar da toprağın ayıklanması için. En azından bir yirmi bin dolar denkleştirebilir misiniz?»</p>

  <p style="text-align: justify;">Kız, onu büyük bir ilgiyle dinliyor, önceki tartışmalarının unutulmuş olacağmı düşünerek seviniyordu. Birdenbire gerçekleşiveren bu değişim, yüzünden açıkça okunabiliyordu.</p>

  <p style="text-align: justify;">«Hayır, o kadar param yok, yalnızca sekiz bin dolarım var!»</p>

  <p style="text-align: justify;">«Biraz daha düşünmek zorundasınız. En azından kırk elli işçi bulmanız gerekeceğini kendiniz söylediniz. Bu durumda, primlerden başka adam başına otuzar dolar ücret ödemek zorundasınız!»</p>

  <p style="text-align: justify;">«Ben, Tahitililerime ayda on beş dolar veriyorum!»</p>

  <p style="text-align: justify;">«Onlar, çiftlik işlerine yatkın kişiler değildir. Tutacağınız elli adama, yılda toplam bin beş yüz dolar ücret ödeyeceksiniz. Ağaçların meyve vermeye başlaması yedi yıl sürer. Yedi çarpı bin beş yüz dolar, on bin beş yüz dolar eder ki, bu da sizdeki paradan fazladır. Ve bu, yalnızca işçi ücretleri toplamıdır. Sizin barınağınızla, diğer yapılar, araç, gereç, kinin, Sidney'e yapacağınız geziler filan için katlanmanız gerekecek harcamaları da aklınızdan çıkarmayın!»</p>

  <p style="text-align: justify;">Sheldon, büyük bir ciddiyetle başını sallayarak:</p>

  <p style="text-align: justify;">«Böyle olmayacak şeyler düşünmekten vazgeçmelisiniz!» diye ekledi.</p>

  <p style="text-align: justify;">«Fakat ben kesinlikle Sidney'e gitmek istemiyorum. Hareketsiz bir yaşam istemiyorum. Elimdeki parayla herhangi bir çiftliğe ortak olabilirim. Örneğin, Berande'a ortak olmayı çok isterdim!»</p>

  <p style="text-align: justify;">Sheldon, dehşet içinde:</p>

  <p style="text-align: justify;">«Allah korusun!» diye haykırdı. Korkulu bakışları, kızı kahkahalarla güldürmüştü:</p>

  <p style="text-align: justify;">«Sizi daha fazla sıkıntıya sokmak istemiyorum. Doğru bulmadığınız şeyleri kabul etmeniz için sizi zorlayacak da değilim. Evet, evet! Artık biliyorum: Siz, buraya geldiğimden beri kabul ettirmeye çalıştığım düşüncelere karşı, kendi düşüncelerinizi açıklığa kavuşturabilmek için daha neler söylemeniz gerektiğini düşünüyorsunuz. Yeni sözcükler bulmaya çalışıyorsunuz. Kibarca, bana olabilecekleri anlattınız. Bildiğiniz gibi, şimdilik gitmem olanaksız. Burada kalmak zorundayım. Beni Tulagi'ye de göndermek istemiyorsunuz. Böylece, beni bazı konularda dayatmak zorunda bırakıyorsunuz. Buralarda bana uygun bir başka ortak bulamayacağıma göre yine gidip Pari-Sulay'ı satın almakta direneceğim. Şimdilik yalnızca on kişi çalıştıracağım, toprağı düzenleme işim de biraz yavaş yürüyecek. Sonra da, az parayla eski bir yat edinip, çalışma ruhsatı alacağım. Doğruca Malaita'ya işçi toplamaya gideceğim!»</p>

  <p style="text-align: justify;">Sheldon'un, kendisine şiddetle karşı çıkmasını bekliyor, birbirine kenetlenmiş ellerini, keskinleşmiş yüz çizgilerini gözlüyordu.</p>

  <p style="text-align: justify;">«Bana açıkça ve soğukkanlılıkla ne düşündüğünüzü söyleyin! Eveleyip gevelemeden dobra dobra konuşun. Bağırıp, çağırmalarınıza artık alışmaya başladım, bu bir gerçek. Kibarlık olsun diye uygun sözcükler aramanıza gerek yok!»</p>

  <p style="text-align: justify;">Sheldon:</p>

  <p style="text-align: justify;">«Düşüncelerinizin ne ölçüde doğaya aykırı, sağlıksız ve gerçekleşmesi olanaksız olduğunu anlatabilmek için, şu anda kadın olmayı çok isterdim!» diyerek, ayağa kalkıp, dışarı doğru yürüdü.</p>

  <p style="text-align: justify;">Kız, onu baştan aşağı süzerek:</p>

  <p style="text-align: justify;">«Erkek olarak kalmanız daha iyi!» dedi. «Yoksa, bir erkeğin bütün isteklerinize karşı koymasına engel olamazdınız. Ben, Salomon Adaları'na, 'Hammefendi'cilik oynamaya gelmedim. Kişiliğimin bir de erkekçe yanı olduğunu lütfen unutmayın! Bir erkek gibi yaşamak istiyorum!»</p>

  <p style="text-align: justify;">Sheldon, iyice kızmaya başlamıştı. Bu kız, kendisiyle oyun mu oynuyordu? Ruhunda, kadınlıkla ilgisi bulunmayan, sağlıksız, dengesiz bir başka kişilik mi saklıydı yoksa? Ya da aptal, dikkafalı, duygusal, tertemiz bir koca bebek miydi?</p>

  <p style="text-align: justify;">«Size daha önce de söyledim, bir kadının Maiaita'ya işçi toplamaya gitmesi olacak iş değildir. Sizi son kez uyarıyorum. Bir daha da bu konuya dönmek istemiyorum!»</p>

  <p style="text-align: justify;">«Ve ben de sözlerinize hemen karşılık veriyorum: Durum sizin düşündüğünüz gibi değil! Siz, denizcilikten anlamadığınız halde, ben, kaptan olarak bunca yol katedip, Miele'yi, Tahiti'den ta buralara getirdim. Sonunda onu yitirmiş olmam da, sizin Amirallik haritalarınız yüzündendir. Ben bir denizciyim ve bir tekneyi, Salomon Adaları'na gidip gelen kaptanlarınızın çoğundan daha iyi yönetebilirim. Bu konuyu Kaptan Young'la da konuştuk. Ben bir denizciyim, hem de sizden çok daha iyi bir denizci. Bunu siz de bilmeli ve kabullenmeîisiniz. Silah da kullanabilirim. Aklımı kaçırmış da değilim. Bütün işlerimi kendim görebilirim. Kesinlikle bir tekne satın alacağım ve onunla Malaita'ya gidip işçi toplayacağım!»</p>

  <p style="text-align: justify;">Sheldon, umutsuzca kollarını salladı.</p>

  <p style="text-align: justify;">KlZ:</p>

  <p style="text-align: justify;">«En doğrusu da budur!» diye bağırdı. «Siz beni postalamaya bakın. Von'un dediği gibi: 'Şimdi en doğrusu budur'!»</p>

  <p style="text-align: justify;">Sheldon:</p>

  <p style="text-align: justify;">«Bunları konuşmanın artık bir anlamı kalmadı. En iyisi biraz müzik dinlemek!» dedi, yerinden kalkıp, gramofona doğru yürüdü. Plağı koyup, kolu çevirmeye başlarken, tekrar kızın sesi duyuldu.</p>

  <p style="text-align: justify;">«Yaşammız boyunca bir süt kuzusundan daha fazla bir şey öğrenebildiğinizi hiç sanmam. Beni bu yüzden anlayamıyorsunuz! Şeytan, buraya gel! Onu köhnemiş müziğiyle baş başa bırakalım!»</p>

  <p style="text-align: justify;">Sheldon, asık suratla kızı izliyor, hiçbir şey söylemiyordu. Ancak, bu suskunluğu, kızın, raftan bir tüfek alıp, mermileri iyice gözden geçirdikten sonra kapıya yöneldiğini görmesiyle sona erdi:</p>

  <p style="text-align: justify;">«Nereye gitmek istiyorsunuz?»</p>

  <p style="text-align: justify;">KlZ:</p>

  <p style="text-align: justify;">«Bir erkek olarak, size korkunç ya da yakışıksız gelebilir!» diye karşılık verdi, «Ancak, bir kadın olduğum için neden timsah avına gidememem gerektiğini bana açıklamak zorundasınız! iyi geceler, tatlı uykular!..»</p>

  <p style="text-align: justify;">Sheldon, gramofonu kurmaktan vazgeçip, kapıya dek yürüdü, sonra da, birdenbire bir koltuğa yığıldı.</p>

  <p style="text-align: justify;">Kız, ona acı veren alayb kahkahalarla parmaklıklardan inerken, keyifle bağırıyordu:</p>

  <p style="text-align: justify;">«Bir timsahın hesabımı göreceğini umuyorsunuz, değil mi?»</p>

  <p style="text-align: justify;">Ertesi gün, Sheldon, yalnız başına kalmıştı. Jean, incelemelerde bulunmak için Pari-Sulay'a gitmişti. En erken öğleden sonra geri dönebilirdi. Kızın yokluğu Sheldon'u çok tedirgin ediyor, içindeki yalnızlık duygusu gittikçe daha da büyüyordu. Öğleden sonra, sık sık yinelenen sert rüzgârlar esmeye başlamıştı. Sheldon kaygılıydı. Elinde içki kadehiyle verandaya çıkıyor, korku içinde, denizi ve bir türlü geri dönemeyen büyük sandalı gözlüyordu. Saatler ilerledikçe yeni kuruntulara kapılıp suratı asılıyor, ne yaptığını pek bilmeden işletme hesaplarım gözden geçiriyor, toplama çıkarma işlemleri yapıyor, hiç de îçaçıcı olmayan hesaplar yüzünden suratı biraz daha karanyordu. Jessie'nin batışı Berande için büyük bir yıkım olmuştu. Yitirilen yalnızca onun parasal değeri değildi. Tekne, taşıma işlerinden kazandığı parayla, henüz kendini toparlayamayan işletmenin giderlerine katkıda bulunuyor, onun ayakta kalmasına yardımcı oluyordu.</p>

  <p style="text-align: justify;">«Zavallı Hughie!» diye mırıldandı. «Artık yaşamamana senin adına seviniyorum, eski dost! Bu acılar bu sıkıntılar!.. »</p>

  <p style="text-align: justify;">Rüzgârın şiddetini artırdığı bir sırada, kıyıya bir tekne yanaştı. Adı Flibberty-Gibbet olan bu teknenin kaptanı, batan Jessie'nin 'kaptanının kardeşlerinden Peter Olson'du. Gemiden binbir güçlükle çıktıktan sonra, sendeleye tökezleye merdivenleri zorla tırmanan kaptan, önüne ilk çıkan koltuğa yığılıverip öylece kaldı. Yaşlanmış, tükenmiş, sıtmadan önderi bir kemiğe dönmüş ve sinirleri laçka olmuştu. Sheldon'un verdiği sodalı viski, kadavraya dönmüş bu bitkin adamı bir süre sonra kendine getirdi. Kaptan, teşekkürleriyle birlikte önemli haberleri bildirdikten sonra, işletmeyle ilgili hesaplan sundu.</p>

  <p style="text-align: justify;">Sheldon:</p>

  <p style="text-align: justify;">«Sıtma sizi yiyip bitirmiş, Kaptan!» dedi, «Neden Sidney'e gitmiyorsunuz, oranın daha elverişli hava koşullannda tekrar kendinize gelebilirsiniz!»</p>

  <p style="text-align: justify;">Yaşlı kaptan başmı sallayarak:</p>

  <p style="text-align: justify;">«Bunu yapamam!» dedi. «Bir zamanlar oralardaydım, az kalsın ölüyordum. Oralarda sıtma çok daha yaygın ve öldürücüdür!»</p>

  <p style="text-align: justify;">Sheldon: «Ölmek ya da sağlıklı olmak!» diye düşündü.</p>

  <p style="text-align: justify;">«Oralara gitmem, kesinlikle ölümün kucağına atılmayı kabullenmem demektir. Üç yıl önce hir uğramıştım. Sert hava, daha karaya çıkar çıkmaz beni yataklara sermişti. Derhal bir hastaneye taşıdılar. Aralıksız tam iki hafta hiç kendime gelemedim, baygın yattım. Biraz iyileşince, hekimler, beni tekrar sıcak denizlere gönderdiler. Benim için tek kurtuluş yolunun bu olduğunu söylediler. Şimdilik hâlâ yaşıyorum, ama sıtma beni öldürüyor. Avustralya'ya gidersem bir ayda işim bitiktir!»</p>

  <p style="text-align: justify;">Sheldon:</p>

  <p style="text-align: justify;">«Öyleyse ne yapmayı düşünüyorsunuz?» diye sordu. «Buralarda kalıp ölümü bekleyemezsiniz!»</p>

  <p style="text-align: justify;">«Ömrümün sonuna dek burada kalmak zorundayım. Yurduma dönmeyi elbette çok isterim. Ama, p kadar uzaklığa dayanamam, yollarda ölür giderim. Sonuna dek burada kalmak ve ölümü beklemek zorundayım, ama, Salomon Adaları'nı görmeyi kesinlikle istemezdim!»</p>

  <p style="text-align: justify;">Sheldon, kaptanı evinde yatırmak istedi ama, bir türlü söz dinletemedi. Sonuna dek direnen kaptan, gerekli emirleri alıp kotrasına döndü.</p>

  <p style="text-align: justify;">Günün en sert rüzgârı esiyor, güneşin batışı Sheldon'a hüzün veriyordu. O sırada dalgalı denizde bir batıp bir çıkan balina sandalı göründü. Yan yelkeni indirilen sandal kıyıya yanaştı.</p>

  <p style="text-align: justify;">Jean'ı, ters yönde esen rüzgâra karşı sandalı koruyabilmek için bütün gücüyle dümene asılmış gören Sheldon, büyük bir telaş ve üzüntü içindeydi. Biraz sonra kızın Tahitilileri bordadan atlayıp şaşılacak bir çabuklukla sandalı kıyıya çektiler. Jean, ardında —garip bir topluluk oluşturan— adamlarıyla kapıdan girdi.</p>

  <p style="text-align: justify;">O sırada yağmaya başlayan yağmur şiddetli bir doluya dönüşüyor, yüksek hindistancevizi ağaçlan, sertleşen rüzgârın önünde iki büklüm oluyordu. Rüzgârın gökyüzüne yığdığı birbirine geçmiş bulutlarla, kısa süren alacakaranlıkta, simsiyah bir tropikal gece başlıyordu.</p>

  <p style="text-align: justify;">Kız, rüzgârdan darmadağınık olmuş saçlan, gülümsemesi eksilmeyen yanmış yüzüyle, soluk soluğa odaya girdi. Sheldon, bütün bir öğleden sonrasını zehir eden o hüzünlü havadan birdenbire kurtulmuş, sevincinden göklere uçacak gibi olmuştu. Bütün sıkıntılar unutulup gitmişti.</p>

  <p style="text-align: justify;">Kız, gergin göğüsleri inip kalkarak:</p>

  <p style="text-align: justify;">«Olağanüstü güzellikte bir yer, olağanüstü güzellikte bir yer gerçekten şu Pari-Sulay!» diye bağırıyordu, «Orayı satmalıyorum ve hemen bu akşam hükümet komiserine mektup yazıp isteğimi bildiriyorum. Bannağımı yapacağım yeri belirledim, göz kamaştırıcı bir yer. Sizin bir kez oraya gelip, işimle ilgili uyanlarda bulunmanız, öğütler vermeniz gerekecek. İşlerimi tamamlayana dek burada kalmama karşı çıkmazsınız sanırım. O sert sert esen rüzgâr görkemli değil miydi? Yemek için biraz geç kaldım galiba, şimdi doğruca hazırlanmaya gidiyorum, bir dakika sonra tekrar dönerim!»</p>

  <p style="text-align: justify;">Kızdan ayrı kaldığı kısa süre içinde, Sheldon, büyük oturma odasını bir baştan bir başa arşınlayıp durdu. Özlem ve sabırsızlıkla, kızın dönmesini bekledi. Gelip yerine oturduğunda da, hemen bir açıklama yaptı:</p>

  <p style="text-align: justify;">«Lütfen beni dinleyin, bir daha sizinle hırlaşmayacağım!»</p>

  <p style="text-align: justify;">Kız, yüksek sesle:</p>

  <p style="text-align: justify;">«Hırlaşmak mı?» diye karşılık verdi. «Bu çok çirkin bir sözcük. Kavga demek daha soyluca olur!»</p>

  <p style="text-align: justify;">«Siz nasıl isterseniz öyle adlandırın, ama ben kesinlikle bir daha böyle bir şey yapmak istemiyorum!»</p>

  <p style="text-align: justify;">Sinirli sinirli öksürdü, çünkü kızın gözlerindeki parıltıdan kaçmılmaz bir çatışmanın yaklaşmakta olduğu anlaşılıyordu.</p>

  <p style="text-align: justify;">«Bağışlayın!» diye aceleyle ekledi. «Bu kararım yalnızca beni bağlar. Ben kesinlikle kavgaya karışmayacağım, demek istiyorum .Siz bildiğiniz gibi davranabilirsiniz. Bağırıp çağırmaya başlarsanız, ben susacağım, ağzımdan tek sözcük çıkmayacak. Bu işe en iyi niyetlerle başlıyorum. Ben şimdiden!.. »</p>

  <p style="text-align: justify;">Kız:</p>

  <p style="text-align: justify;">«Yersiz uyarılar!» diye söze karıştı.</p>

  <p style="text-align: justify;">Sheldon:</p>

  <p style="text-align: justify;">«Böyle laflar ederek beni faka bastırıyorsunuz!» diye yakındı.</p>

  <p style="text-align: justify;">«Nasıl? Henüz tek sözcük konuşmuş değilim. Uslu uslu oturmuş, tüm yeryüzü için barış düşleri kuruyorum. Ve siz birdenbire bana hakaret etmeye başlıyorsunuz!»</p>

  <p style="text-align: justify;">«Bu da ne demek oluyor?»</p>

  <p style="text-align: justify;">«Bağırıp çağırmaktan söz ediyor, beni kavgacılıkla suçluyorsunuz. Ben kimseyle kavga etmek istemiyorum. Tek istediğim barınağım tamamlanınca buradan çekip gitmek!»</p>

  <p style="text-align: justify;">Kıvrılan dudakları, pek de ciddi olmadığını ve içten konuşmadığım ele veriyordu. Karşısındaki adamın bu sözlerinden tedirgin olduğunu görünce, yüksek sesle, bir kahkaha atarak:</p>

  <p style="text-align: justify;">«Size şaka yapmak istedim!» dedi. «Siz gülmeyince; bana kırgın olduğunuzu düşünmek zorunda kalıyorum. Size gülünüz derim, bu en doğrusudur. Ama, sizin için güç olmayacaksa!» Ve hemen ekledi:</p>

  <p style="text-align: justify;">«Böyle somurtup durmayın. Dişi ağrıyan biri gibi görünüyorsunuz. İyi, hiçbir şey söylemeyin isterseniz. Benimle hiç kavga etmemeye söz verdiniz. Bense, haklı olduğum zamanlar kavgadan kaçmam, nasıl istersem öyle konuşurum. Şimdi akluna geldi: Yolda Flibberty-Gibbet'i gördüm. Onun bu kadar büyük bir kotra olduğunu bilmiyordum. Ancak, acınacak bir durumda. Donanımı hiç de iyi görünmüyor. Bir daha seferki fırtınada denizin dibini boylar. Yanmdan geçerken, Noah-Noah'ın yüzünü inceledim, hiçbir şey söylemiyordu ama, alaylı alaylı gülüyordu. Ben de iyi görmüyorum teknenin durumunu!»</p>

  <p style="text-align: justify;">Sheldon:</p>

  <p style="text-align: justify;">«Kaptanı sıtmaya yakalanmış, çok ağır hasta!» diye açıklamada bulundu. «Gemiyi dümencisine bırakmak zorundaydı. Ugi'de oturuyor. Satıcım Oskar' m öldürüldüğü işletmenin orada. Bir de zenci gemicileri Onların ne biçim gemiciler olduklarını bilirsiniz!»</p>

  <p style="text-align: justify;">Kız, bir şey söylemeden başını salladı; derin düşüncelere dalmış göründüğü bir sırada Sheldon tabağına bir parça sığır eti daha koymasını rica etti. Aslında pek aç sayılmazdı. Ancak kız eğilip kalkarken, eti sıyırıp verirken, ince uzun, güçlü, hiçbir süs takısı bulunmayan nefis parmaklarını seyretmek istiyor, bundan büyük bir zevk duyuyordu. Kollarının biçimli yuvarlaklığına göz attıkça kendinden geçer gibi oluyordu. Giysisinden taşan, damar yapısının bozmadığı, kaymak gibi dümdüz ve parlak bileklerine uzanan bu kollar .yaşmın bütün canlılık ve inceliğini yansıtıyordu. Güneşte yanmış, esmerleşmiş parmakları tıpkı bir oğlan çocuğununkilere benziyordu.</p>

  <p style="text-align: justify;">Sheldon, birdenbire, kızı yeni bir anlayışla değerlendirmek gereğini duydu. Onun gizemli kişiliğini kavrayabilmenin ve onu daha yakından tanıyabilmenin yolunu bulduğunu sanıyordu. Oğlan çocukların-kine benzeyen güneş yanığı parmaklar, kızla ilgili pek çok şeyi açıklığa kavuşturabilirdi.</p>

  <p style="text-align: justify;">Kendisine karşı, çoğu kez, son derece öfkeli bir tutum içinde olmasına şaşmamak gerekirdi. Çünkü onu bir kadın olarak görüyor ve davranışlarını ona göre ayarlıyordu. Oysa, o kesinlikle bir kadın değildi. Yalnızca bir kız çocuğuydu. Ancak, erkek çocuklarına yaraşır şeyler yapmayı yeğleyen güneş yanığı parmaklarıyla da, yarı oğlan sayılabilirdi.</p>

  <p style="text-align: justify;">Yüzmeyi ve her türlü güçlükle yiğitçe savaşmayı seven bir kız çocuğuydu. Bıçkın bir delikanlı gibi serüvenden hoşlanıyor, tüfeklere, tabancalara ve kovboy şapkalarına büyük bir ilgi duyuyor, erkeklerle cinsellikten uzak dostluklar kurabiliyordu,</p>

  <p style="text-align: justify;">Sheldon, onu evin içinde seyrederken, kendini, bir kilisede oğlanlar korosunu dinlermiş gibi hissediyordu. O oğlanları, en azından onların seslerini anımsıyordu. Onların da cinsellikle bir ilişkileri yoktu.</p>

  <p style="text-align: justify;">Kız, bedensel görünümüyle tam bir kadındı. Ruhsal yönden ise, çok değişik bir gelişim çizgisi izlemişti. Atlarla silahlar onun oyuncakları olmuştu. Ev olarak da kamplarla ormanları tanımıştı. Anlattığına göre, öğrencilik yıllarında, kendini tam bir sürgün gibi hissetmiş; tırısa kaldırdığı vahşî atlarla, çılgınca kulaçladığı Tahiti denizini özlemişti hep. Yetişme biçimi, düşünce ve değer yargılarıyla tam bir oğlan çocuğuydu. Anlattığına göre, etek giymekten tiksinti duyuyor, alışılmış kadın giysilerine karşı çıkıyordu. Bir gün o da olgunlaşacak, olağan yaşama ayak uydurmak zorunda kalacaktı. Ancak, şimdilik gelişme aşamaşmdaydı henüz. Bu yüzden, Sheldon'a düşen, onun oğlan çocuğu davranışlarını hoş karşılamak, kadınca gelişimini tamamlayana dek yanlışlarını yüzüne vurmamaktı. Kendi kendine, belli bir gelişim döneminden sonra gerçekten kadmlaşıp kadınlaşamayacağını soruyor, daha önemlisi, o zaman da kızı bu kadar sevip sevemeyeceğini merak ediyordu. Çünkü, bugün öğleden sonra ağaçlan deviren fırtınada, gözlerini azgın denize dikip kızın dönmesini beklerken yaşamında oldukça büyük bir yer tutmaya başladığını ve her zaman onunla birlikte olmaya can attığım birdenbire anlayıvermişti. Sonra tekrar Berande'ın parasal durumunu düşünmeye başlamış, can sıkıntısından alnında kırışıklar belirmişti.</p>

  <p style="text-align: justify;">«Bağışlayın!» dedi. «Ne söylüyordunuz?»</p>

  <p style="text-align: justify;">«Söylediklerimin tek sözcüğünü bile dinlemediğinizi biliyorum. Flibberty-Gibbet'in içler acısı durumunu anlatıyordum. Ve, sabahleyin siz kaptana söyler söylemez, eğer onca da bir sakıncası yoksa adamlarımla birlikte tekneye çıkarak yönetimini ele alacağım!.. Önce, her yeri bir güzel temizleyeceğiz. Çünkü, bakır bölümleri bile dört pusluk bir pas tutmuş, yalpalarlarken gördüm. Unutmayın, günün birinde kaçmak zorunda kaldığımda, Flibberty-Gibbet'le gideceğim!»</p>

  <p style="text-align: justify;">Verandada kahve içerlerken, Şeytan çıkış kapısının önünde havlamaya başladı. Ardından da, hırpalanmış, yılgın bir zenci göründü. Aşağı inip, onu kurtarmak zorunda kalan Sheldon, zenciyi sorguya çekti.</p>

  <p style="text-align: justify;">«Senin efendin kim? Güneş batarken buraya neden geldin, ne istiyorsun?»</p>

  <p style="text-align: justify;">«Benim, efendim Boucher. Port-Adamlı birçok genç, efendimin yanında. Çok gürültü çıkanyorlar!»</p>

  <p style="text-align: justify;">Zenci, kemerinden bir kâğıt çekip, Sheldon'a verdi. Sheldon, kâğıda çabucak bir göz attı.</p>

  <p style="text-align: justify;">«Boucher'den!» dedi. «Packard'ın yerine yerleşen adam. Size anlatmıştım, Packard, kendi denizcileri tarafından öldürülmüştü. Boucher'in yazdığına göre, elli Port-Adamlı, büyük bir yerli sandalıyla gelip, karaya çıkmışlar. Evinin önüne yerleşmişler. Daha şimdiden yarım düzine domuz öldürmüşler. Kavga çıkarmaya çalışıyorlarmış. Boucher, onların, on beş Lunga'h kaçakla elbirliği yapmasından korkuyor!»</p>

  <p style="text-align: justify;">«Peki, sonra?..»</p>

  <p style="text-align: justify;">«Billy Pape, sonunda Boucher'in yerine başka birini aramak zorunda kalabilir. Orası, Billy Pape'ın konak yeridir. Ne yapmam gerektiğini kestiremiyorum. Sizi burada yalnız başına bırakmam istemem!»</p>

  <p style="text-align: justify;">«Beni de yanınıza alın!»</p>

  <p style="text-align: justify;">Sheldon, gülümseyerek başını salladı.</p>

  <p style="text-align: justify;">Kız:</p>

  <p style="text-align: justify;">«Hiç olmazsa adamlarımı alın!» diye bağırdı. «Onlar, dürüst ve yiğit gençlerdir, hiçbir şeyden korkmazlar. Hayaletlerden korkan Utami'yi saymazsak tabii!»</p>

  <p style="text-align: justify;">Büyük çan çaldı, elli zenci sandalı denize indirdi. Herkes, sandaldaki yerini aldı. Matauare ve öteki üç Tahitili, tüfekler ve mermilerle donanmış olarak, büyük balina sandalının kıç bölümüne yerleştiler. Sheldon, dümene geçti.</p>

  <p style="text-align: justify;">Balina sandalı kıyıdan uzaklaşırken, kız büyük bir özenle:</p>

  <p style="text-align: justify;">«Ah, ben de sizinle gelebilirdim, bunu çok istiyordum!» diye bağırıyordu. Sheldon, başını sallamakla yetindi.</p>

  <p style="text-align: justify;">KlZ:</p>

  <p style="text-align: justify;">«Ben de bir erkek kadar işe yarayabilirdim!» diye direniyordu.</p>

  <p style="text-align: justify;">«Sizin burada kalmanız gerekli. İkimiz birden uzaklaşırsak, Lungahlar sürüsü burayı basıp, her şeyi altüst edebilirler. Sağlıcakla kalın! Yarın sabah döneceğiz. Yalnızca on iki millik yolumuz var!»</p>

  <p style="text-align: justify;">Jean, eve dönerken sandalı denize indiren ve kıyıda toplanarak maymunca denilebilecek garip bir dille o günkü olaylardan söz eden zenciler arasından geçmek zorunda kaldı. Zenciler, kendisine yol verdiler. Ancak, önlerinden yürürken, birdenbire yapar yalnız ve yardımsız olduğunu hissederek korku duymaya başladı. Bu kalabalık topluluk, kendisini öldürmek isterse, onlara nasıl engel olabilirdi? Bu sırada, Noah-Noah'la diğer adamlarını çağırabileceğini, herbiri bir düzine zenciye bedel olan bu yiğit Tahitililerin, derhal yetişip, kendisini kurtarabileceğini düşünerek biraz rahatladı. Ancak, tam giriş kapısının önünde bir zenciyle burun buruna gelmişti. Karanlıkta kim olduğunu kestiremiyordu.</p>

  <p style="text-align: justify;">«Sen kimsin?» diye sertçe bağırdı. «Adın ne?»</p>

  <p style="text-align: justify;">«Ben Aroa!»</p>

  <p style="text-align: justify;">Jean, adamı tanımıştı. Hastanede iyileştirmeye çalıştığı iki zenciden biriydi, öteki ölmüştü.</p>

  <p style="text-align: justify;">«Ben çok ilaç kullandım!» diyordu.</p>

  <p style="text-align: justify;">Kız:</p>

  <p style="text-align: justify;">«Evet, şimdi artık iyisin!» diye karşılık verdi.</p>

  <p style="text-align: justify;">«Ben tütün isterim, çok tütün. Hasa isterim. Domuz balığı dişi isterim. Bir palaska isterim!.. »</p>

  <p style="text-align: justify;">Kız, bir an durup onu gözden geçirdi. Güldüğünü, en azından pişmiş kelle gibi sırıttığını göreceğini umuyordu. Ancak, zencinin güldüğü falan yoktu, donuk ve anlamsız bir yüzle öylece kendisine bakıyordu. Belindeki peştemal bir yana, çıplak sayılabilirdi. Kulaklarında çubuklar asılıydı, gür saçlarının arasına beyaz midye kabuklarından bir çelenk takmıştı. Yeni yağlanmış bedeni pırıl pırıl parlıyor, bir yırtıcı hayvanmkini andıran gözleri, ışıl ışıl yanıyordu.</p>

  <p style="text-align: justify;">Öteki zenciler, ardma dizilmiş, gerçek bir duvar oluşturmuşlardı. İçlerinden biri kıs kıs gülüyor, ötekiler, gergin ve homurtulu bir suskunluk içinde, kızı seyrediyorlardı.</p>

  <p style="text-align: justify;">Jean:</p>

  <p style="text-align: justify;">«Güzel!» dedi. «Ama, bu kadar çok şeyi ne yapacaksın?»</p>

  <p style="text-align: justify;">Aroa:</p>

  <p style="text-align: justify;">«Ben ilaç kullandım!» diye karşılık verdi. «Bunun için sen ödemede bulunmak gerek!»</p>

  <p style="text-align: justify;">Kız, «iyiliğe karşı ne de güzel teşekkür etmek bu!» diye düşündü. «Sonunda, Sheldon'un ne kadar haklı olduğu ortaya çıktı!»</p>

  <p style="text-align: justify;">Aroa, aynı donuk ve anlamsız yüzle karşısında dikiliyordu .</p>

  <p style="text-align: justify;">Sıçrayan bir balık, suda kamçı gibi sakladı Küçük bir dalga, kıyıda uykulu uykulu homurdandı. Uçan bir yarasanın gölgesi, sessizce yeri yaladı. Hafif bir rüzgâr, kızın yüzünü serinletti.</p>

  <p style="text-align: justify;">Jean, dış kapıdan girerken:</p>

  <p style="text-align: justify;">«Hepiniz barakalarınıza dönün!» diye bağırdı.</p>

  <p style="text-align: justify;">Zenci:</p>

  <p style="text-align: justify;">«Sen ödemek gerek bana!» diye diretiyordu.</p>

  <p style="text-align: justify;">«Aroa, sen koca bir delisin! Sana bir şey vermem! Şimdi doğruca barakaya git!»</p>

  <p style="text-align: justify;">Zenci yerinden kımıldamıyor, olduğu yerde duruyordu. Arsız arsız kızın yüzüne bakarak, bir kez daha:</p>

  <p style="text-align: justify;">«Ben ilaç aldım. Sen bana ödemek gerek. Sen bana ödemek gerek şimdi!» diye söylendi.</p>

  <p style="text-align: justify;">Daha fazla dayanamayan kız, ona bütün gücüyle bir tokat aşketti. Zenci sendeleyerek öteki zencilerin arasına karıştı. Ancak, iş bu kadarla kalmadı, önüne bir başka zenci dikildi:</p>

  <p style="text-align: justify;">«Sen bana ödemek gerek!»</p>

  <p style="text-align: justify;">Zencinin gözlerinde, Jean'ın daha Önce maymunlarda gördüğü huzursuz ve homurtulu bir parlayış vardı. Kızın, kendisini tepeden tırnağa süzen rahatsız edici bakışlarından tedirgin olduğu halde, dişini sıkıp, dudaklarını büzerek direndi.</p>

  <p style="text-align: justify;">Kız:</p>

  <p style="text-align: justify;">«Niçin ödemem gerekiyor?» diye sordu.</p>

  <p style="text-align: justify;">Zenci: «Ben, Gogöomy!» diye karşılık verdi. «Bawo'nun kardeşi ben!»</p>

  <p style="text-align: justify;">Jean, Bawo'nun, hastanede iyileştirmeye çalıştığı zencilerden biri olduğunu ve kurtarılamayarak öldüğünü anımsadı.</p>

  <p style="text-align: justify;">«Çekil git buradan!»</p>

  <p style="text-align: justify;">«Bawo ilaç aldı! Bawo tamam! Bawo kardeş ben! Sen bana ödemek gerek! Benim baba Port-Adam'da büyük kabile başkanı! Sen ödeyecek bana!»</p>

  <p style="text-align: justify;">Jean güldü:</p>

  <p style="text-align: justify;">«Gogoomy, sen de, Aroa gibi bir büyük delisin. Tanrım, bana ilaç için kim ödemede bulundu ki?»</p>

  <p style="text-align: justify;">Artık bu işe bir son vermek istiyordu. İçeri girerek büyük dış kapıyı kapadı. Ancak, Gogoomy kapıya abanmış, arsızca söyleniyordu:</p>

  <p style="text-align: justify;">«Baba büyük kabile başkam. Sen vuramazsın benim kafama. Korkarsın sen çok.»</p>

  <p style="text-align: justify;">Kız büyük bir öfkeyle bağırd<span style="font-weight:bold;">ı:</span></p>

  <p style="text-align: justify;">«Ben mi korkarım?»</p>

  <p style="text-align: justify;">Zenci, kapıya iyice abanarak:</p>

  <p style="text-align: justify;">«Sen çok korkarsın, benim kafaya vuramazsın!»</p>

  <p style="text-align: justify;">Jean, kapının üstünden uzanıp, zenciye okkalı bir tokat aşketti. Zenci sendeledi, yere düşer gibi oldu. Sonra .kapının üstüne sıçrayıp, zorla açmak istedi. O sırada, öteki zenciler de, çitleri delip, içeri girmeye çalışıyorlardı.</p>

  <p style="text-align: justify;">Jean, birdenbire, kafasında bir şimşek çakmış gibi irkildi. Tabancasmı yanma, almamış, evinin duvarına asılı bırakmıştı. Yüksek sesle bağırarak, adamlara sesini duyurmayı, böylece kendini güvence altına almayı düşündü. Sonra, onlardan yardım istemekten vazgeçerek, ıslık çalmaya ve Şeytan'ı çağırmaya başladı. Oysa, köpeğin yatak odasına kilitlendiğini biliyordu. Ancak, zenciler orada daha fazla duramadılar, korkularından vahşî çığlıklar atarak gecenin içinde kayboldular. Gogoomy de, büyük bir üzüntüyle onları izledi.</p>

  <p style="text-align: justify;">Kız, barınağına vardığı zaman hâlâ gülüyordu. Ancak, birden sinirlenip ağlamaya başladı. Gözlerinden inci gibi yaşlar boşanıyordu. Bütün bir gece, ölen zencinin başında bekleyip, onu iyileştirmek için çırpınmıştı. Buna karşılık, şimdi kardeşi tutmuş, ödemede bulunmasını istiyordu.</p>

  <p style="text-align: justify;">«Ah, nankör yaratıklar!» diye mırıldandı. Bir yandan da, durumu Sheldon'a bildirmenin doğru olup olmayacağım düşünüyordu.</p>

  <p style="text-align: justify;">Sheldon:</p>

  <p style="text-align: justify;">«Ve bu serüven de böylece olaysız geçti sayılabilir!» dedi.</p>

  <p style="text-align: justify;">Sandal hangara çekilirken, verandaya oturmuş kahve içiyordu. «Boucher, başlangıçta çekingen davranıyor, zor kullanılmasını istemiyordu. Ancak, bu nun gerekliliğine inandırılınca, çok iyi iş gördü. Bir mahkeme kurarak, yaşlı haydut Telepasse'ı yargıladık. Bu pis herif, Port-Adam kabile başkanlarından biridir. Sonunda, öldürdüğü domuzların değerinin ön katını ödemeyi ve yanındaki it sürüsüyle çekip gitmeyi kabullenmek zorunda kaldı. Şunu da söylemeliyim, bu it sürüsü iyi örgütlenmiş, güçlü bir topluluktu. Beş yerli kayığında en azından altmış kişi vardı, hepsi de kavga arıyordu. Üstelik, ellerinde bir düzine de tüfek bulunuyordu. Bu tüfekler onlardan kesinlikle geri alınmalı!»</p>

  <p style="text-align: justify;">Jean:</p>

  <p style="text-align: justify;">«Peki, bu işi neden kendiniz yapmadınız?» diye sordu.</p>

  <p style="text-align: justify;">«Bu işi hükümet yetkilisine iletmem gerekmez miydi? Yetkili, kendi vesayeti altında saydığı ve böyle adlandırdığı zenciler konusunda aşırı duyarlı biri. Defolup gittikten sonra, yemek yemek için, birkaç mil ötede yeniden karaya çıktılar. Bugün buraya da gelebilirler!»</p>

  <p style="text-align: justify;">Gerçekten de, iki saat sonra yerli kayıkları oradaydılar. Onların gelişini kimse görmemişti. Ev hizmetçileri mutfaktaydı. İşletme işçileri, barakalarına çekilmiş, yemek yiyorlardı. Şeytan, bilardo masasına sırtüstü uzanıp, derin bir uykuya dalmıştı. Uykusunda, orasına burasına konup, kendisini rahatsız eden sinekleri kovmaya çalışıyordu. Jean, depoyu elden geçiriyor, Sheldon verandadaki hamağında öğle uykusunu uyuyordu.</p>

  <p style="text-align: justify;">Sheldon, tam sırasında yavaş yavaş uyandı. Anlaşılmaz bir önseziyle uykusu yarıda kesilmiş, olağandışı bir şeyler döndüğünü, karanlık ve gizemli olaylarla karşı karşıya bulunulduğunu sezer gibi olmuştu. Yerinden kımıldamadan aşağıya baktı. Her yer, silahlı vahşilerle doluydu. Bunlar, sabahleyin karşılaştığı vahşilerdi. Ancak, sayıları artmıştı. Aralarına, daha önce hiç görmediği adamlar da karışmıştı. Yavaşça hamağından kayan Sheldon, hiç acele etmemeye özen göstererek, sessizce parmaklıklara yaklaştı. Hâlâ esneyip duruyordu. Yan uykulu gözlerle aşağıyı bir kez daha gözden geçirdi. İçinde garip bir duygu vardı. Bu yüksek yerden, ikide bir, başkaldırmış çılgın vahşî sürülerine bakmanın ve gözdağı vererek sindirmek ya da onlarla uzlaşma yolunu seçmek zorunda kalmanın kendisi için değişmez bir kader olduğunu anlıyordu. Aşağıya, gözle görülebilir bir kayıtsızlıkla bakması da bundandı. Sürüye yeni katılanlar, son model silahlarla donanmışlardı. Birdenbire anımsadı, bunlar, Lungadan kaçtıkları bilinen on beş kişi olmalıydılar. Evet, bundan hiç kuşkusu yoktu. Daha önce gördüklerinin ellerinde de, bir düzine eski silah vardı, geri kalanlar da, mızraklar, topuzlar, yaylar, oklar ve uzun saplı baltalarla silahlanmışlardı. Arkada, kumsalda, hemen kıyıya çekilmeye hazır savaş kayıkları duruyordu. Pruva ve kıç bölümleri, gözalıcı oymalarla süslenmiş, beyaz midye kabuklarından yapılma tuğralar ve çizgilerle bezenmişti. Artık her şeyi tam bir açıklıkla görebiliyordu. Ugi'deki satıcısı Oskar'ı öldürenler de bunlardı.</p>

  <p style="text-align: justify;">«Buraya neden geldiniz?» diye sordu.</p>

  <p style="text-align: justify;">Tam o sırada, şöyle bir göz atıverdiği ayna gibi dümdüz denizde, Flibberty-Gibbet'in hafif hafif sallanmakta olduğunu gördü. Kendilerine doğru geliyordu. Güneş tentesi altında beliren gölge de bir hayalet değildi. Yanılmıyordu. Tahitililer, Balesuna'dan yukarılara, balık avlamaya gitmiş olmalıydılar. Bu kadar büyük bir tehlike karşısında tek başına kalmış, yaprak kımıldamayan bu tropikal öğle saatinde dünyası kararmıştı.</p>

  <p style="text-align: justify;">Zenciler, Sheldon'un sorusuna hiçbir karşılık vermemişlerdi. Öylece duruyorlardı. Daha sert, öfkeli ve buyuran bir sesle yeniden sordu. Zenciler, bu kez, Sheldon'un çınlayan sesinden iyice tedirgin olmuşlar; hayvan sürüleri gibi bilinçsizce itişip kakışmaya, oraya buraya koşuşmaya başlamışlardı. Yine de hiç konuşmuyorlardı. Bütün gözler Sheldon'a dikilmiş, saldıracakları anı kolluyorlardı. Ne yapmaları gerektiği konusunda ,henüz son ve kesin yargıya varamamış görünüyorlardı. Sheldon, yerinden kımıldasa, adım atmaya yeltenecek olsa, sinek sürüleri gibi hep birden eyleme geçerek saniyesinde alaşağı edeceklerdi. Ve bunun için de içlerinden birinin eylemi başlatması gerekli ve yeterliydi. Hepsi bu anı gözlüyor, Sheldon da, korkuyla ,o ilk atılımı gerçekleştirecek kişinin kim olacağını kestirmeye çalışıyordu.</p>

  <p style="text-align: justify;">Bu sırada, tam altında, iki zenci bedeninin arasından yavaş yavaş kendine yönelen bir tüfek ucu&nbsp;gördü. Birdenbire, tüfeği elinde tutan ve ikinci sıra&nbsp;da bulunan adama işaret ederek:</p>

  <p style="text-align: justify;">«Ne yapıyorsun?» diye bağırdı.</p>

  <p style="text-align: justify;">Adam sallanarak tüfeği geri çekti.</p>

  <p style="text-align: justify;">Sheldon, hâlâ duruma egemen görünüyordu ve bunu sonuna dek sürdürmeye kararlıydı.</p>

  <p style="text-align: justify;">«Buradan gidin, herkes buradan çekilsin!» diye&nbsp;emir verdi. «Gidin buradan, haydi hepiniz tuzlu suya, sandalınıza!»</p>

  <p style="text-align: justify;">Kıllı göğsü bir yıldan beri temizlik görmemiş, leş gibi, yağlı ve şişman bir zenci çıktı:</p>

  <p style="text-align: justify;">«Ben konuşmak ister seninle!» diye bağırdı.</p>

  <p style="text-align: justify;">Sheldon keyifli görünüyordu:</p>

  <p style="text-align: justify;">«Demek sensin Telepasse?» diye karşılık verdi. «Adamlarına söyle, hemen çekilsinler, sen kal, konuşalım!»</p>

  <p style="text-align: justify;">Zenci, yüksek sesle:</p>

  <p style="text-align: justify;">«Onlar iyi çocuklar, burada kalmaklar!» diye bağırdı.</p>

  <p style="text-align: justify;">«Güzel! Peki benden ne istiyorsun?»</p>

  <p style="text-align: justify;">Sheldon, bu uzlaşıcı tutumla durumu kurtarmaya çalışıyordu.</p>

  <p style="text-align: justify;">Yaşlı başkan, yanındaki genç zenciyi göstererek:</p>

  <p style="text-align: justify;">«Bu benim çocuk!» dedi.</p>

  <p style="text-align: justify;">Sheldon, genç zenciyi hemen tanıdı. Gogoomy idi.</p>

  <p style="text-align: justify;">«Senin beyaz kadın iyi yapmadı. Gogoomy'nin başına vurdu. Gogoomy başkan gibi. Ne zaman ben öldüm, Gogoomy büyük başkan. Beyaz kadın onun basma vurdu. Bu iyi değil. Sen bana ödemeli çok tütün, çok barut, çok hasa!»</p>

  <p style="text-align: justify;">Sheldon:</p>

  <p style="text-align: justify;">«Sen alçak moruk!» dedi.</p>

  <p style="text-align: justify;">Bir saat önce, Jean olup bitenleri anlattığında, epeyce gülmüşlerdi. Şimdi de Telepasse kendi gelmiş, ödemede bulunulmasını istiyordu.</p>

  <p style="text-align: justify;">«Gogoomy buraya nasıl geldin. Hemen koş, çok çabuk barakana git!»</p>

  <p style="text-align: justify;">Gogoomy, Sheldon'un buyruğuna karşı, meydan okurcasına:</p>

  <p style="text-align: justify;">«Ben burada kalıyor!» diye sertçe karşılık verdi.</p>

  <p style="text-align: justify;">Yaşlı Telepasse:</p>

  <p style="text-align: justify;">«Beyaz kadın senin, onun kafasına vurdu!» diye tekrar söylenmeye başladı. «Son sözüm, ben çok kızar sen ödemezse!»</p>

  <p style="text-align: justify;">Sheldon, telâşla:</p>

  <p style="text-align: justify;">«Söyle adamlarına!» dedi. «Onlara söyle, deniz kıyısına çekilsinler, ondan sonra seninle konuşurum!.»</p>

  <p style="text-align: justify;">Bu sırada, verandanın döşeme tahtalarının hafifçe titreştiklerini duydu, Jean'ın içeri girdiğini ve yanına yaklaştığmı anladı. Ancak, dönüp bakmadı. Aşağıda, kendisine yönelik bir yığın silah vardı. Onları gözden kaçırmaması gerekiyordu. Veranda tahtaları ayaklarının altında tekrar titreşti. Jean evine dönüyordu. Az sonra, aynı titreşimlerle geri geldi. Onu ilk kez ağzında sigarayla görünce şaşırdı. Davranışlarında da bir gariplik vardı.</p>

  <p style="text-align: justify;">Az sonra gerçek durumu anlamakta gecikmedi. Kızın elindeki kâğıda sarılmış dinamit lokumunu bir bakışta ayırt etmişti. Lokumun yarığına, yöntemine uygun olarak bir mumlu kibrit başı sokulmuş ve bir ateşleme fitili takılmıştı.</p>

  <p style="text-align: justify;">«Telepasse, yaşlı köpek, söyle adamlarına, kıyıya dönsünler. Daha fazla beklemem. Son sözüm bul»</p>

  <p style="text-align: justify;">«Ben de beklemem, ben istedim sen öde, beyaz kadın, benim Gogoomy'nin başa vurdu!»</p>

  <p style="text-align: justify;">«Şimdi aşağıya iniyorum, ben de senin başına vuracağım!»</p>

  <p style="text-align: justify;">Sheldon, bunları söyleyerek parmaklıklara yanaştı, kabile başkanının üstüne atılmaya hazırlandı.</p>

  <p style="text-align: justify;">Vahşiler yeniden homurdanmaya başlamışlardı. Hepsinde belirli bir tedirginlik göze çarpıyordu. Tüfeklerin namluları Sheldon'a çevrildi.</p>

  <p style="text-align: justify;">O sırada Jean, sigaranın yanan ucunu ateşleme fitiline dokundurdu. Aynı anda, patlayan bir silahın, küçük havan toplarınkine benzer gümbürtüsü duyuldu. Sheldon'un arkasındaki pencere camı parça parça oldu, cam parçacıkları havalarda uçuştu.</p>

  <p style="text-align: justify;">Kız da, elindeki dinamit lokumunu, zenci kalabalığının en sık olduğu bölgeye savurmuştu. Ateşleme fitili, ıslık çalarak çevreye kıvılcımlar saçıyordu. Zenciler, birbirlerini itip kakarak, büyük bir telaş içinde, kıyıya doğru kaçışmaya başladılar. Oysa, tekrar ateş edebilirlerdi.</p>

  <p style="text-align: justify;">Silah sesine uyanan Şeytan, dışarı çıkabilmek için, havlayıp hırlayarak kapıyı tırmalıyordu. Onu duyan Jean, fırlayıp kapıyı açtı. Bu anda trajedi sona ermiş, güldürü faslı gündeme gelmişti. Zenciler, tüfekleriyle mızraklarını yerlere atarak koruyucu hindistancevizi ağaçlarına tırmandılar. Şeytan, her yere anında yetişiyordu. Hiçbir zaman bu kadar çok zenci ayağı ısırmak fırsatı bulamamıştı. Eline geçirdiği ayaklan keyifle yırtıp parçalıyordu. Bu iş, son zenci ayağı ulaşamayacağı bir yüksekliğe tırmanıncaya kadar sürdü.</p>

  <p style="text-align: justify;">Yaşlı ve şişko Telepasse dışında, tüm zenciler, soluğu hindistancevizi ağaçlannda almışlardı. Telepasse ise, yüzünde en küçük bir kımıldama olmaksızın, yuvarlandığı yerde ölü gibi yatıyordu.</p>

  <p style="text-align: justify;">Karınca ezmez Şeytan, çıt çıkarmayan düşmanlarını avlayabilmek için, büyük bir öfke ile havlayarak, ağaçtan ağaca koşuyor, biraz aşağılarda kalmış ayaklan yakalamaya çalışıyordu.</p>

  <p style="text-align: justify;">Sheldon, Jean'a:</p>

  <p style="text-align: justify;">«Ateşleme fitilinin nasıl bağlanacağı konusunda ders almanız gerektiğini sanıyorum!» dedi.</p>

  <p style="text-align: justify;">Jean'ın gözleri alaylı alaylı Sheldon'u süzdü:</p>

  <p style="text-align: justify;">«Fırlattığım şey dinamit değildi ki!» diye karşılık verdi.» «Ne dinamit, ne de başka bir patlayıcı vardı içinde. Yalnızca bir ilaç şişesiydi!»</p>

  <p style="text-align: justify;">Parmaklannı ağzına soktu, tıpkı bir delikanlı gibi, çok uzaklardan duyulabilecek keskin bir ıslık çaldı. Islığı duyar duymaz, Sheldon'u bir titreme aldı. Adamlarını çağırmak için her zaman böyle ıslık çalar, Sheldon da bundan büyük bir tedirginlik duyardı.</p>

  <p style="text-align: justify;">«Onlar, Balesuna'nın yukanlarma balık avlamaya gittiler!» diye açıklamada bulundu. «Ama, karşıdan Olson'la adamlan geliyorlar. Olson, dövüşken bir ihtiyardır. Hiç şakaya gelmez. Yeterince hızlı kürek çekmiyorlar diye adamlanm nasıl patakladığını görüyorsunuz!»</p>

  <p style="text-align: justify;">Kız:</p>

  <p style="text-align: justify;">«Peki, şimdi ne olabilir?» diye sordu. «Zencileri ağaçlara çıkarttınız ama, tekrar aşağıya indiremezsiniz!»</p>

  <p style="text-align: justify;">«Hayır, bu olmaz, ancak, onlara iyi bir ders vereceğim!»</p>

  <p style="text-align: justify;">Sheldon, büyük çana doğru ilerledi. Kız engel olmaya kalkışmasın diye de:</p>

  <p style="text-align: justify;">«Biraz bekleyin!» dedi. «Benim zencilerimin aşağı yukarı hepsi orman halkmdandır. Bu herifler ise, Tuzlu Su Halkı'dır. Birbirlerini sevmezler. Gözlerinizi açın, tam bir festival olacak!»</p>

  <p style="text-align: justify;">Büyük çam çaldı. îki yüz zenci yavaş yavaş evin önünde toplanmaya başladı. Şeytan yeniden oturma odasına kapatıldı, kendisine uygulanan bu acımasız işlem yüzünden yeri göğü inleterek havlayıp durdu.</p>

  <p style="text-align: justify;">İşletme işçileri, eski düşmanlarına yüksek sesle küfürler savurarak, ağaçların çevresinde savaş dansları oynamaya başladılar. Flibberty-Gibbet'in kaptanı da, bu gürültü patırtıya yetişmekte gecikmedi. Yinelenen sıtma nöbetleri yüzünden sendeleyerek yürüyor, zangır zangır titriyor ve silahını elinde güçlükle tutabiliyordu. Yüzü hayalet gibi masmavi olmuştu. Dişleri birbirine çarpıyordu. Dili dolaşarak:</p>

  <p style="text-align: justify;">«Ben burada oturup, size gözcülük yapacağım!» dedi. «Aksi şeytan, ne zaman bir işe yarayacak olsam, hemen sıtmam tutar. Ne yapmak istiyorsunuz?» «Her şeyden önce silahları toplayacağım!»</p>

  <p style="text-align: justify;">Ev hizmetçileriyle, ekip başları, sağa sola dağılmış silahları toplayıp, Sheldon'un gözetiminde verandanın yanma yığdılar. Sheldon, yeni silahlan ayınp modası geçmiş olanlannı kınp parçaladı. Mızrak, topuz, ok ve yay yığınını da, Jean'a armağan etti:</p>

  <p style="text-align: justify;">«Koleksiyonunuz için gerçekten eşsiz bir hazine. Doğrudan savaş alanından toplanma!» diye güldü.</p>

  <p style="text-align: justify;">Adamlan, Tuzlu Su Halkı'ndan ele geçirdiklerini ufalayıp, paramparça eder ve üstlerinde ne bulurlarsa yağmalarken, Sheldon da, kıyıdaki yerli kayıklarından ele geçirilen her şeyi bir araya toplayıp, büyük bir keyif ateşi yaktırdı. Kayıklar, içleri kum ve mercan adacıkları kalıntılarıyla doldurularak, denizin on kulaç derinliğine gömüldüler.</p>

  <p style="text-align: justify;">Sheldon, eve dönerlerken kıza:</p>

  <p style="text-align: justify;">«On kulaç derinlik onları yeterince uğraştıracaktır!» dedi.</p>

  <p style="text-align: justify;">Bu arada, korkunç dans şöleni sürüp gidiyordu. Savaş sarkılan ve danslarla çığırından çıkan işletme zencileri, çaresiz düşmanlanna ağza alınmaz küfürler savuruyor, kazıklar, taşlar ve mercan kalıntılarıyla saldınyorlardı. Ağaçlara tırmanmış güçlü kuvvetli yetmiş beş yamyam, dişlerini sıkıp, sırası gelince öc almaya ant içerek saldırılara boyun eğiyorlardı.</p>

  <p style="text-align: justify;">«Malaita'da bu düşmanlık tam kırk yıldan beri süregelmektedir. Fakat, öyle sanıyorum ki yaşlı Telepasse, bir daha işletme basmaya asla yeltenemeyecektir!»</p>

  <p style="text-align: justify;">Sheldon, gülerek kabile başkanına döndü:</p>

  <p style="text-align: justify;">«Hey, aşağılık Moruk!» diye bağırdı. Merdiven ayağmda duran yaşlı başkan, öfkeden kudurmuş gibiydi, baygınlıklar geçiriyordu.</p>

  <p style="text-align: justify;">«Şimdi de senin başına vurulacak. Bayan Lackland, gelin, onu aşağılamak için başına vurun!»</p>

  <p style="text-align: justify;">Jean:</p>

  <p style="text-align: justify;">«Ah, çok pis!» diye burun kıvırdı. «Önce, ona bir banyo yaptıralım, derim. Sen, Adamu-Adam, buraya gel, şu şeytanoğlu şeytanı, bez, sabun ve su ile yıka. Çamaşır teknesini doldur. Ornfiri, koş, bir tahta fırçası getir!»</p>

  <p style="text-align: justify;">Az önce balık avından dönen Tahitililer, evde olup bitenlere gülüyor, aralannda şakalaşıyorlardı. Ağaçlarda tüneyen yamyamlar, başkanlannın çamaşır teknesine sokulup, bedeninin kutsal kirinden arındırılmasını inançlarına yönelik korkunç bir aşağılama olarak görüyor, öfkelerinden kuduruyor ve:</p>

  <p style="text-align: justify;">«Tambo! Tambo!» (<a id="footnote2"></a><sup><a href="../Text/Section5.xhtml#bookmark1">2</a></sup>) diye haykınyorlardı.</p>

  <p style="text-align: justify;">O sırada barınağına girmiş olan Jean, yaşlı Telepasse'nin, yıkandıktan sonra hemen sarılıp kurulanması için çubuklu beyaz bir bez fırlattı. İhtiyar başkan, yıkanmış, tertemiz olmuştu. Güneşte pırıl pırıl panldıyor, Noah-Noah'ın boynunu ovarken ağzına kaçırdığı sabun köpüklerini tükürmek için uğraşıyor, bir yandan da yutkunup duruyordu.</p>

  <p style="text-align: justify;">Ağaçlardan indirilen Lunga kaçakları, ev hizmetçilerinin getirdikleri kelepçelerle birbirlerine kelepçelendiler. Ayrıca, Sheldon, onları, çelik bir zincirle, ikişer ikişer sımsıkı bağladı. Gogoomy de, neden olduğu olaylar yüzünden, kendisine iyi bir ders olsun diye günün kalan bölümünde bir yere kapatıldı. Sheldon, işletmenin zencüerini, öğleden sonra izinli sayarak ödüllendirdi. Onlar avludan ayrıldıktan sonra, Port-Adamlı zencilerin hepsi ağaçlardan indirildi. Sheldon ve Jean bütün bir öğleden sonra serin verandada oturarak, zencilerin suya dalıp batık teknelerini yüzdürmeye çalışmalarını seyrettiler. Zenciler, denize açılıp bir çift kırık kürekle uzaklaşmaya çalışırlarken güneş batmak üzereydi.</p>
</body>
</html>
