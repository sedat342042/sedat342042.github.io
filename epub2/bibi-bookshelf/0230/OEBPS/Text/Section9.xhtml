<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><span style="font-weight:bold;">DOKUZUNCU BÖLÜM</span></h3>

  <p style="text-align: justify;">Berandedan kaçanları izleme işi, hiçbir zaman böylesine sıkı tutulmamış, hiçbir zaman böyle sonuna dek dayatılmamıştı. Çünkü, Gogoomy'le arkadaşlarının yaptıkları, yeni gelen yüz elli işçi için çok kötü bir örnek oluşturuyordu. Kaçaklar, önce toplu bir kıyım tasarlamışlar, sonra bir gözcü öldürmüşler ve işlerini bırakıp orman içlerine kaçarak sözleşmelerini tek yanlı olarak çiğnemişlerdi. Sheldon, yeni gelen yamyamlara nasıl bir duyarlılıkla olayların üstüne gidildiğini, böyle şeyler, yapanların, durup dinlenmeden sonuna dek nasıl izlendiğini çarpıcı bir biçimde göstermek istiyordu. Elini çabuk tutup, işini bir an önce bitirmesi için, yaşlı Seelee'yi durmadan sıkıştırıyor, kendisi de, çiftlik işlerini Jean'a bırakıp, gece gündüz demeden, Tahitililerle ormanda iz kovalıyordu. Boucher de, kuzeydeki bölgede, kaçaklara hiç göz açtırmıyordu. Kıyıya inme girişimlerini, iki kez başarıyla püskürtmüştü.</p>

  <p style="text-align: justify;">Kaçaklar, art arda yakalanmaya başlamıştı. İkisi, yaşlı Seelee'nin Mangrov bataklıklarına yaptığı ilk baskında ele geçmişti. Boucher'in kalçasından yaraladığı bir üçüncüsü de, kuzeyden aşağılara doğru kaçmaya çalışırken, Seelee'nin adamlarınca yakalanmıştı. Ağır zincirlere vurulan üç kaçak, her gün, caydırıcı bir örnek olarak akıllarını başlarına getirsin diye, yakınlarda işe alman yarı vahşi yüz elli Punga-Pungalmm gözleri önünde direklere bağlanıp sergileniyordu. Birkaç gün sonra, açıktan Tulagi'ye doğru yelken açan Minerva'dan, işaretle, bir sandal gönderip, üç tutukluyu aldırması ve cezalandırılmaları için cezaevine götürmesi istendi.</p>

  <p style="text-align: justify;">Zencilerin beşi hâlâ yakalanmamıştı. Ama, kaçıp kurtulabilmeleri sözkonusu olamazdı. Kıyıya inemezlerdi, vahşi orman adamlarının korkusundan, orman içlerinde fazla uzaklara gitmeyi de göze alamazlardı.</p>

  <p style="text-align: justify;">Beş kaçaktan biri kendiliğinden geri dönüp, teslim oldu. Sheldon, ondan, Gogoomy'nin yalnızca iki arkadaşıyla kaldığını öğrendi. Anlattığına göre, dördüncü zenci öldürülüp yenmişti. Aynı sonla karşılaşmak korkusu, onu, geri dönüp teslim olmayı yeğlemek zorunda bırakmıştı.</p>

  <p style="text-align: justify;">Öldürülüp, yenen zenciyle aynı yerden, Malaita' nın kuzeybatı bölgesinde Malu'dan gelmişlerdi. Gogoomy'nin yanındaki iki kişi de, Port Adam'lıydı. Açıklandığına göre, Gogoomy ve arkadaşlarınca orman içinde yenmektense, teslim olup, Tulagideki hükümet yetkililerince cezalandırılmak daha iyidir,&nbsp;diye düşünmüştü:</p>

  <p style="text-align: justify;">«Gogoomy ve onun arkadaşları beni kai-kai yapmak (yemek) ister!» diyordu. «Ben istemez, onlar beni kai-kai yapmak!»</p>

  <p style="text-align: justify;">Üç gün sonra Sheldon, kaçaklardan birini kendi elleriyle yakaladı. Bataklık sıtması onu yiyip bitirmiş, ne çatışmaya, ne de kaçmaya gücü yetmişti. O gün, aynı durumda olan öteki zenci de, Seelee'nin eline geçti. Gogoomy, artık tek basma kalmıştı. Orman yamyamlarmca yenilmek korkusu içinde yaşarken, kendisini izleyenlerin bulunduğu yere yaklaştıklarını anlayınca, dağlara doğru kaçmaya başladı. Sheldon, dört Tahitili ve otuz adamı ile Seelee, on iki mil.. uzaklıktaki otlağa kadar onun izini sürdüler. Ama, Seelee ile adamları, daha ötelere gidebilme yürekliliğini gösteremediler. Seelee, ne kendisinin, ne de adamlarının, orman içinde daha fazla uzaklaşmayı göze alamayacaklarını bildirerek, vahşi orman adamları üstüne korkunç öyküler anlatıp, Sheldon'u da uyarmaya çalıştı. «Eski zamanlarda,» diyordu, «orman adamları, otlukları aşıp, Tuzlu Su Halkı'na saldırırlardı. Beyazlar gelip, kıyılara yerleşmeye başlayınca, ormanın derinliklerindeki güvenceli yerlerinden çıkmaz oldular. Tuzlu Su Adamlan'ndan hiç kimse, onları bir daha göremedi!»</p>

  <p style="text-align: justify;">Yaşlı Seelee, Sheldon'u, Gogoomy'nin paçayı kurtarabilmesinin kesinlikle olanaksız olduğuna inandırmaya çalışıyor, «Orman yamyamları onu haklayacaklardır. Ben der, onun işi çabuk biter, çok yakında kai-kai olur!» diyordu.</p>

  <p style="text-align: justify;">Arama eylemleri böylece sona ermiş oldu. Kıyı yerlileri, orman içinde daha ötelere gitmeye kesinlikle razı edilemiyorlardı. Ve Sheldon, dört Tahitiliyle aramaları sürdürmenin tam bir çılgınlık olacağını çok iyi biliyordu. Beline ulaşan otlar arasında, stepler üzerinden, tatlı bir eğimle yükselen tepeleri, Guadalcanar içlerine dek uzanan kayalıklar ortasında, ucu göklere değecekmiş gibi duran ve kıyı boyunca ilerleyen bütün denizcilerin yön ve derinlik saptamak için yararlandıkları görkemli «Arslan Başı»nı, üzüntüyle seyrediyordu.. Daha hiçbir beyaz ayağın basamadığı bir yaylaydı burası.</p>

  <p style="text-align: justify;">Akşam yemeğinden sonra bilardo oynamaya dalan Jean'la Sheldon, Şeytan'ın acı acı havlamaya başladığını duydular. Çevreyi araştırmaya gönderilen Lalaperu, üstü başı perişan ve yol yürümekten adım atamayacak duruma düşmüş bir yerliyle geri döndü.. Yerli, Beyaz Adamla konuşmak istediğini söylüyordu. Bu isteğinde dayatan ve çok uzun yollardan geldiği kolayca anlaşılan zenciyi, gecenin bu saatinde de olsa, içeriye almak zorunda kaldılar.</p>

  <p style="text-align: justify;">Verandaya çıkan Sheldon, adamın bitkin ve perişan dıırumunu görünce, çok önemli bir haber getirdiğini anlamıştı. Ama, yine de, adama sertçe çıkışmaktan geri kalmadı:</p>

  <p style="text-align: justify;">«Bu da ne demek oluyor? Güneş battıktan sonra evime nasıl gelebilirsin?»</p>

  <p style="text-align: justify;">Güçlükle ayakta durabilen adam, büyük bir korkuya kapılarak:</p>

  <p style="text-align: justify;">«Ben Charley!» diye fısıldadı. «Binu'dan gelir ben!»</p>

  <p style="text-align: justify;">«Sen Charley, Binu'dan gelir, öyle mi? Çok güzel! Benimle ne konuşmak, ister sen? Büyük Efendi Beyaz Adam şimdi nerede olmak?»<span style="font-weight:bold;">&nbsp;</span></p>

  <p style="text-align: justify;">Jean ve Sheldon, Charley'in getirdiği haberleri can kulağıyla dinlemeye başladılar.</p>

  <p style="text-align: justify;">Charley, Tudor'un, çayırlar arasından Balesuna yukarlarma uzanan araştırma çalışmalarını, beyazların, çakıllar arasında, bıkıp usanmadan, belki binlerce kez altın arayışlarını, ilk tepeler zincirinde karşılaştıkları, içi mızraklarla dolu çukurlardan oluşan kurtulunması olanaksız insan tuzaklarını, fundalıklar arasında, ne tütün, ne de sigara içen adam görmüş orman yerlilerine ilk kez rastlayışlarını, onların kendilerine dostça davranışlarını, orman içinde çalı dikenlerinden yaralandıkları ve sıtma nöbetlerine yakalandıkları kaide, Arslan Başı çevresinde dolanarak daha derinlere sızabilmek için olağanüstü çaba harcayışlarını bir bir anlattı. Charley, orman yerlilerine güvenmenin çılgınlık olduğuna inanıyordu.</p>

  <p style="text-align: justify;">«Ben her zaman Beyaz Efendi'yle konuştu!» diyordu. «Durmadan ona söyledi, bu orman adamları gözlerinin ucuyla hep sana bakar. Hep seni gözetler. Silahın elinde bulundukça, sana dostça davranır. Ama, keskin gözleriyle hep seni gözetler. Elinde silah yoksa, ben der, hemen kafam keser. Hemen oracıkta seni kai-kai yapar, mideye indirir!»</p>

  <p style="text-align: justify;">Ama, orman adamları, beyazlardan daha sabırlıydılar. Haftalar geçiyor, düşmanca' hiçbir davranışları görülmüyordu. Her geçen gün biraz daha kalabalıklaşıyor, durmadan, jamslar, tarolar, domuzlar, kümes hayvanları, yabani meyve ve sebzeler,armağan etmekten de geri kalmıyorlardı. Altın arayıcılar bir yerden bir yere taşınırlarken, kendi istekleriyle, her şeyi onlar taşıyorlardı. Beyazlar, güvenliklerine gittikçe daha az özen göstermeye, aldıkları sıkı önlemleri gevşetmeye başlamışlardı. Toprak içlerini incelerken, tüfekler ve ağır mermi kemerleri taşımaktan yorgun düşüyorlardı. Sonunda, araştırmalarını sürdürürken silahlarını kampta bırakır oldular. «Ben, Beyaz Efendiye, keskin bakışlara dikkat etmesini durmadan söyledi. O hep büyük büyük güldü. Ben ne söyledi, o hep çocukça buldu. Ben der, hepsi bana çocukça konuştu. Hepsi bana güldü!.. »</p>

  <p style="text-align: justify;">Bir sabah, Binu-Charley, orman adamlarının kadın ve çocuklarının ortalıkta görünmediğini sezdi. Tudor, yakındaki çadırında, sıtma nöbetleri içinde kıvranıyordu. Asıl kamp, o günlerde ortaya çıkarılan ve içinde kuvars bulunmasından kuşkulanılan bir damar üzerinde girişilen araştırmaları kolaylaştırmak amacıyla, beş mil öteye kaydırılmıştı. Binu-Charley, kadınlarla çocukların yokluğunu sezip, bir şeyler olmasından kuşkulandığı sırada, asıl kampla, Tudor'uü tek basma kaldığı çadır arasında bir yerde bulunuyordu.</p>

  <p style="text-align: justify;">«Ben der!» diyordu. «Ben düşündü, ben korku içinde hemen düşündü, siyah kadınlar, siyah çocuklar neden gitti? Neden uzak gitti? Ne var? Her günkü gürültü, patırtı ne oldu? Hiç ses yok, neden? Ben çok korktu, cehennemde gibi. Ben koştu, ben der, ben koştu!.. »</p>

  <p style="text-align: justify;">Binu-Charley, baygın bulduğu Tudor*u sırtına alarak, bir mil öteye taşımıştı. Sonra, arkada kalan izleri yok ederek, fundalıkların derinliklerinde çeyrek mil daha götürdü. Orada, kocaman bir banya ağacının kovuğuna sakladı. Silahlarla, mermi ve öteki patlayıcıları, güvenli bir yerde korumaya almak için tekrar geri dönerken, yolda orman halkından kalabalık bir topluluğun aşağıya doğru geldiklerini görerek, kendini fundalıklara attı. Az sonra, asıl kamp yerinden, arka arkaya iki el silah sesi duyuldu. Hepsi bu kadardı. Bir daha hiçbir beyaz göremediği gibi, kampın yanma da yaklaşamadı. Yeniden Tudor'un bulunduğu yere dönerek, tam bir hafta onunla birlikte saklandı. Bu süre içinde, yaşamlarını, yabani meyveler toplayarak, güvercin ve papağan avlayarak sürdürmeye çalıştı. Elindeki okla yay, kuş avlama konusunda çok işine yaramıştı.</p>

  <p style="text-align: justify;">Sonra da, olup bitenleri bildirmek için, doğruca Berande'a koşmuştu.</p>

  <p style="text-align: justify;">Charley'in dediğine göre, Tudor çok hastaydı, günlerdir baygın yatıyordu. Çok güçsüz olduğu için onu yanında getirememişti.</p>

  <p style="text-align: justify;">Jean:</p>

  <p style="text-align: justify;">«Büyük Beyaz Efendi'yi neden öldürmedin?» diye sordu. «Onun iyi tüfeği vardı, çok kaput bezi, çok tütünü, çok bıçağı ve tabancaları vardı. Tabancalardan biriyle işini bitirebilirdin. Bang-bang-bang! Hepsi bu kadar! Sonra her şeyi alır, giderdin!»</p>

  <p style="text-align: justify;">Zenci, kurnazca gülerek:</p>

  <p style="text-align: justify;">«Ben çok düşünür!» dedi. «Ben Büyük Beyaz Efendi'yi öldürür, gelir çok Beyaz Adam Binu'ya. Orası cehennem olur bana. Sorarlar, nerden buldun bu tüfeği? Binu-Charley bilir, onu öldürmek kendisi için iyi olmaz. Çok Beyaz.Adam gelir, yakalar beni. Ben bilir, onu öldürmezsem, belki de o bana çok tütün, çok bez, çok başka şey verir. Bu daha iyi. Ben düşünür!..»</p>

  <p style="text-align: justify;">Sheldon, Jean'a,</p>

  <p style="text-align: justify;">«Elimizde tek olanak var!» dedi.</p>

  <p style="text-align: justify;">Binu-Charley yorgun bakışlarla kendisini süzer ken, kız sabırsızlanarak, parmaklarıyla masanın üstüne vurmaya başlamıştı.</p>

  <p style="text-align: justify;">Sheldon:</p>

  <p style="text-align: justify;">«Sabah erkenden yola çıkacağım!» dedi.</p>

  <p style="text-align: justify;">KlZ:</p>

  <p style="text-align: justify;">«Biz çıkacağız!» diye düzeltti. «Yanıma Tahitilileri de.alacağım. Böyle durumlarda bir beyaz adam yalnız bırakılamaz!»</p>

  <p style="text-align: justify;">Sheldon, omuz silkmekle yetindi. Elbette, onun böyle bir işe bulaşmasını istemezdi. Ama, sonra yumuşadı. Onunla anlaşmazlığa düşüp, tartışmanın, isteğine karşı çıkıp, kavga etmenin bir anlamı yoktu. Onu yeterince tanıyordu. Üstelik, bir hafta boyunca, onu Berande'da. yalnız başına bırakmanın da sakın çaları vardı. Kimbilir, ne serüvenlere atılır, basma, ne işler açardı!</p>

  <p style="text-align: justify;">Sheldon, ellerini çırpıp ev hizmetçilerini çağırdı.. Çeyrek saatte, bütün hizmetçiler harekete geçirilmişti. Barakalara ulaştırmaları için emirler verildi. Biri yaşlı Seelee'yi bulup getirmesi için, Baîesuna yakınındaki köye gönderildi. Boucher'in getirilmesi için de, denize sandal indirildi. Tahitililere mermiler dağıtıldı, Depolardan birkaç günlük malzeme çıkarıldı.</p>

  <p style="text-align: justify;">Viaburi, Tudor'u aramaya gidecek topluluğa kendisinin de katılmak istendiğini öğrenince, büyük bir korkuya kapıldı. Lalaperu, onun yerine kendisinin götürülmesini önererek bu umulmadık davranışıyla herkesi şaşırttı.</p>

  <p style="text-align: justify;">Seelee, Berande'ın Büyük Beyaz Efendi'sinin, gecenin bu saatinde, konuşmak için kendisini çağırmasını, ona verilen önemin belirtisi sayıyor, bundan büyük bir onur duyuyordu. Ancak, o kadar uzaklara, orman halkının yaşadığı korkulu topraklara gidemeyeceklerini bildiriyor ve bu kararından kesinlikle şaşmıyordu. Altın arayıcılar da, yola çıkmadan önce kendisine başvurup düşüncesini sorsalardı, başlarına gelebilecekler konusunda onları uyarıp, yamyamlara yem olmaktan kurtarabileceğini söylüyordu. Ona göre, orman adamlarının bulunduğu bölgeye giden herkes için tek şans vardı: Yamyamlarca yenilmek! Sheldon da oraya gitmeye kalkışacak olursa, başına aynı şeyler gelecekti.</p>

  <p style="text-align: justify;">Sheldon, gözcüleri çağırtarak, Punga-Pungalılar arasından, en iyi, en iri ve en güçlü ön kişi seçerek getirmelerini istedi.</p>

  <p style="text-align: justify;">«Tuzlu Su gençlerinden değil!» diye sıkı tembihte bulundu. «Orman gençlerinden olacak. Ayakları güçlü olanlardan. Silah kullanmasını bilmeyenleri de istemem. Hepsi de çok iyi silah kullanmalı. Bana böylelerini bulup getirin!»</p>

  <p style="text-align: justify;">Punga-Pungalı gönüllüler, bellerine iliştirdikleri peştemallardan yukarısı çıplak bedenleri, göğüslerindeki vahşi süsleri, ışık ışıl parlayan gözleri ve heyecan fışkıran yüzleriyle, çakı gibi duruyorlardı. Herbirinin burnunda bir bağa halka, kulak memelerinde bir toprak lüle, ya da pazısında sıra sıra incilerden bir pazıbent takılıydı. Birinin göğsü, görkemli iki domuz •dişijle süslenmişti. Bir başkasının göğsünde, Venüs kabuğu kaslarından çıkarılıp cilalanmış bir plaket asılıydı.</p>

  <p style="text-align: justify;">Sheldon, konuşmasını:</p>

  <p style="text-align: justify;">«Çok çetin bir savaş olacak!» diye bir uyarıyla tamamladı.</p>

  <p style="text-align: justify;">Punga-Pungalılar, ağırlıklarını bir ayaklarından ötekine geçirerek, pişmiş kelle gibi sırıttılar.</p>

  <p style="text-align: justify;">«Orman adamları sizi kai-kai yapabilir (yiyebilir) !»</p>

  <p style="text-align: justify;">Zencilerin, şiş dudaklı, uzun boylu, Etiyopyalı görünüşlü, güçlü kuvvetli sözcüsü Kogoo:</p>

  <p style="text-align: justify;">«Biz korkmaz!» diye bağırdı. «Belki Punga-Punga gençleri, orman gençlerini kai-kai yapar!»</p>

  <p style="text-align: justify;">Sheldon, gülerek başını salladı. Punga-Pungalıları gönderdikten sonra, Jean'a bir çadır çıkarmak için depoya gitti.</p>

  <p style="text-align: justify;">Ertesi 'sabah, şafak sökerken, yerli kayıkları ve sandallardan oluşan bir filotilla ile, Berande'dan ayrılıp, yola koyulmakla, gerçekten ürkütücü bir yolculuğa ilk adımlarını atmış oluyorlardı. Topluluk, Jean, Sheldon, Binu-Charley, Lalaperu, sekiz Tahitili ve&nbsp;pırıl pırıl parlayan yepyeni tüfeklerinden onur duyan on Punga-Pungalıdan oluşuyordu. Aynca, işletmenin altışar kişilik iki sandal takımını da yanlarına almışlardı. Bunlar, deniz yolculuğunun son bulacağı ve Carli'nin kendilerine katılacağı yere kadar gelecekler ve sandallarıyla orada bekleyeceklerdi. Boucher, Berande işletmesine göz kulak olmak için geride kalacaktı. Topluluk, öğleden önce saat on bire doğru, ırmak kıyısında, yirmi kulübeli bir köy olan Binu'ya vardı. Burada, ok ve yayla silahlanmış ve bu savaş yürüyüşünden pek hoşlanmış otuz kadar BmuTu da kendilerine katıldı. Geniş yatağında sessizce akan ırmağın suları, birdenbire şiddetli bir akıntıya dönüşüyor, bu yüzden duraklamak zorunda, kalmıyor ve ilerlemek gittikçe daha güçleşiyordu. Üstelik, sular alçalmaya başladığından, yüklü sandallar sık sık dibe oturuyor, her seferinde yeniden kaldırıp itmek gerekiyordu. Bazı yerlerde, devrilmiş ağaçlar, daralan ırmağı geçişe kapatıyor, sandallarla yerli kayıkları engel asılana dek eller üstünde taşınıyordu. Geceleyin Carli'ye vardıklarında, Tudor ve adamlarının iki günde aldıkları bu yolu, bir günde tamamlamış olmaktan övünç duyuyorlardı. Sandalların tayfalarıyla, Binulular, çayırlık bölgenin ortalarında bulunan Carli'de bırakıldı. Binu'lulann en yüreklileri, bir mil kadar daha onları izledilerse de, sonradan paniğe kapılıp, geriye doğru kaçmaya başladılar. Binu-Charley ise, en önden yürüyerek gittikçe yükselen tepeler zinciri arasında, Tudor ve adamlarının haftalar önce geçtikleri patika yolu gösteriyordu. O gece, tropikal cengel ormanlarının bulunduğu engebeli toprakların derinliklerinde kamp kuruldu. Üçüncü gün, orman halkının geçtiği daracık keçiyolunu buldular. Yol o kadar dardı, ki, tek sıra halinde yürümek zorunda kaldılar. Bitip tükenmez dönemeçler yüzünden de, sık çalılıklar arasında, bir o yana, bir bu yana dolanıp durdular. Arasıra bir yabani güvercinin homurdandığı ya da hızla uçan karbeyazı bir kakadusun arsızca gakladığı, çok verimli ve nemli bir ormanda bulunuyorlardı. Kuşların ötüşünden başka hiçbir ses işitilmeyen suskun bir ormandı burası.</p>

  <p style="text-align: justify;">İlk kaza burada öğleye doğru meydana geldi. Binu -Charley, biraz geride kalmıştı. Orman adamlarını kai-kai yapabileceklerini söyleyerek övünen Punga - Pungah Kogoo, en önde giderek yol gösteriyordu. Jean'la Sheldon, kulaklarının dibinde birer vızıltı duydular ve aynı anda, Kogoomun, kollarını yukarı kaldırıp, silahını yere düşürdüğünü. ve hemen öne, elleriyle dizlerinin üstüne çöktüğünü gördüler. Çıplak sol omzuna, sivri ucuna kemik çengel takılmış bir ok saplanmıştı. Bir yandan girip, öte yandan çıkan ok, kara bedende kanlı bir delik açmıştı.</p>

  <p style="text-align: justify;">Öfkeden gerilmiş ellerin kavradığı tüfek namluları, birer keskin göz gibi, bütün ormanı taradı. Ancak, ormanın nemli ve ürkütücü sessizliğinde, ipucu olabilecek ne bir hışırtı, ne de bir kımıltı vardı.</p>

  <p style="text-align: justify;">Binu-Charley:</p>

  <p style="text-align: justify;">«Orman adamlarının işi değil bu!» diye bağırdı. Uzun uzun yanküanan sesi, topluluk içinde korku yarattı. «Kahrolası bir tuzak. Kogoo göremedi. Hiçbir şey göremedi onun gözler!»</p>

  <p style="text-align: justify;">Kogoo, düştüğü yerde, bükülmüş kollarının üstünde yatıyordu. Binu-Charley yanma geldiğinde, onu son kez inler buldu. Titreyen kasları son bir kez gerildi ve her şey bitti. Oracıkta sessiz sedasız yatıyordu. Sheldon, durumunu anlamak için kaldırmaya çalışırken:</p>

  <p style="text-align: justify;">«Ok kalbini delmiş!» dedi. «Bir tuzak olmalı!»</p>

  <p style="text-align: justify;">Jean'ın gergin yüzü sararmıştı. Daha bir dakika önce sağlıklı bir insan olan ölüye dikmişti gözlerini:</p>

  <p style="text-align: justify;">«Onu kendi ellerimle işe almıştım!» diye fısıldadı. «Ormandan doğruca Marthaya gelmiş, gönüllü olarak çalışmak istemişti. Bundan onur duymuştum. O benim en iyi adamımdı!»</p>

  <p style="text-align: justify;">Charley:</p>

  <p style="text-align: justify;">«Ben der, buraya bakın!» diye sözünü kesti. Daracık patikayı çevreleyen bitki duvarını elleriyle aralayarak, bir orman adamının tek başına gerip ok atamayacağı kadar ağır bir yay çıkardı ortaya. Yayın nasıl harekete geçtiğini araştırırken, karmakarışık çalılıklar arasına saklanmış bir ip buldu. Kogoo'nun ayağı ipe dokununca yay boşalmış ve ok, omzunun altından kalbine saplanmıştı.</p>

  <p style="text-align: justify;">Balta girmemiş ormanın derinliklerine dalmışlardı. Sarmal bitkilerle sık yaprakların oluşturduğu bitkisel dam, güneş ışınlarının içerilere sızmasını engelliyor, tam bir alacakaranlıkta ilerlemeye çalışıyorlardı. Tüm ormana egemen olan gizemli karanlıktan ve Kogoo'nun uğradığı mutsuz kazadan etkilendikleri anlaşılan Tahitililer, gözle görülür bir sessizlik ve durgunluk içindeydiler. Ancak, yüzlerinde en küçük bir korku belirtisi yoktu. Kararlı adımlarla ilerliyor, gidecekleri yere bir an önce varmak istiyorlardı. Buna karşılık, Punga-Pungalılar, olanlardan hiç etkilenmemişe benziyorlardı. Kendileri de orman halkmdandılar çünkü. Bu gibi suskun savaş yürüyüşleri, onlar için alışılmadık şeyler değildi. Savaş taktikleri değişik de olsa aynı şeyleri kendi ormanlarında da uygulamışlardı. Aslında olup bitenlerden en çok etkilenen ve umutsuzluğa düşenler, Jean'la Sheldon olmuştu. Ancak, beyaz insanlar olarak zencilere böyle olayları olağan karşılarmış gibi görünmek zorundaydılar. Onlara düşen, büyük bir yüreklilikle olayların üstüne gitmek, soylarına yaraşır «Büyük Efendi»liğin hakkını vermekti.</p>

  <p style="text-align: justify;">Biiıu-Charley'in öncülüğünde yollarına devam ediyorlardı. Charley, keskin bakışlarıyla, ustaca gizlenmiş tuzakları bir bir ortaya çıkarıyordu. Bu haydut yatağı yollara, binlerce hain tuzak yerleştirilmişti. Özellikle, büyük bir beceriyle serpiştirilmiş iğne gibi dikenler, çıplak ayaklan delik delik ediyor, yürüyüşün düzenle sürmesini engelliyordu.</p>

  <p style="text-align: justify;">Öğleden sonra, Binu-Charley, ilk kez, kıl payı bir varta atlattı. Az kalsın, yok ortasında, içine oklar doldurulmuş bir çukura yuvarlanıyordu. Bir süre yürüdükten sonra duraklanıyor, Binu-Charley yolun kuşkulu yerlerini incelerken, yarım saat ya da daha fazla mola veriliyordu. Charley, aşağıya kurulmuş insan tuzaklarına yaklaşabilmek için, zaman zaman yoldan ayrılıp fundalıklar arasında sürünerek dolaşmak ya da bodur ağaçlara tırmanmak zorunda kalıyordu. O kadar özen gösterdiği halde bir kez, zamanında ayırt edemediği bir yaydan fırlayan ok boşlukta uçarak Punga-Pungahlardan birinin omzunu sıyırıp geçti.</p>

  <p style="text-align: justify;">Daracık bir keçiyolunun, anayolla birleştiği yerde duran Sheldon, Binu-Charleyden, bu yolun nereye gittiğini bilip bilmediğini sordu. Binu-Charley:</p>

  <p style="text-align: justify;">«Ekilmiş toprak!» dedi. «Bu yol kısa. Oraya kadar. Sen ister, ben götürür!»</p>

  <p style="text-align: justify;">Bir iki dakika sonra da:</p>

  <p style="text-align: justify;">«Çok yavaş gitmek!» diye uyarıda, bulundu. «Ekilmiş toprağın yanmasında biz. Ben inanır, orada orman adam var. Biz onu yakalar!»</p>

  <p style="text-align: justify;">Binu-Charley, yerde sürünerek ilerlemeye başladı. Bir an, önünde uzanan boş alanı gözetledikten sonra, hiç gürültü yapmadan yanma gelmesi için Sheldon'a işaret etti. Jean da yanlarına çömeîmişti. Hep birlikte çevreyi incelemeye başladılar. Yer yer kesilmiş ağaç kökleri görünen tarıma açılmış alan, oldukça geniş sayılabilirdi. Çevresi, yabandomuzlarından korunmak için, özenle gerilmiş çitlerle çevrilmişti. Papaya ve muz ağaçlan, olgun meyvelerle doluydu. Altlanna, jams, bir tür patates ve yerelması ekilmişti. Ekili alanın , kıyısında, sazdan yapılmış küçük bir evin, yağmura karşı korunmamış açık yanı görünüyordu. Orada, bir deri bir kemik kalmış, sakallı bir orman adamı oturuyor ve önünde bir ateş yanıyordu. Ateşten çok yoğun bir duman yükseliyor, damın üstünde kapkara biçimler çiziyordu. Orman adamı, bu'</p>

  <p style="text-align: justify;">kapkara lekeleri seyrederek derin düşüncelere dalmış görünüyordu.</p>

  <p style="text-align: justify;">Sheldon, Punga-Pungalılara işaretle yanma çağırarak, orman adamını yakalama işini onların üstlenmesini ve adam kaçmaya yeltenmedikçe de ateş edilmemesini emretti. Jean gülmeye başlamıştı. Sheldon' un düşüncesini anlamış, bu düşünceyi kendisi de onaylamıştı: Kelle avcısına karşı kelle avcısı!..</p>

  <p style="text-align: justify;">Zenciler, avlarının üstüne aynı anda hep birden çullanabilecekleri bir düzen kurarak, sessizce ilerlemeye başladılar. Yüzleri gergin ve istekliydi. Gözlerinde coşkulu bir pırıltı vardı. İşte, savaşmaya gidiyorlardı. Çünkü, onlar için yaşamak, ölümle yaşam arası bir oyun demekti. Yalnız bu oyun için yaşanmaya değerdi. Binbir tuzak ve korku dolu ormanın karanlıklarında, bazen öldürerek, bazen ölerek, bazen de ölümle yaşam arasında, sinsice sürdürülen bir oyundu bu.</p>

  <p style="text-align: justify;">Sheldon'un fısıltıyla verdiği buyruk üzerine, Binu -Charley'in de aralarına katıldığı on adam, yay gibi ileriye fırladılar. Kulaklarının çok duyarlı olduğu anlaşılan orman adamı, da, aynı anda yerinden sıçrayarak, torbasından bir ok çıkarıp, yayım gerdi. İyice nişan alıp oku fırlattı. Ancak, ikinci oku atmaya fırsat bulamadan, üstüne çullanan düşmanları, onu yere yatırıp, silahını elinden aldılar.</p>

  <p style="text-align: justify;">Jean, bir «Oh!» çekti ve orman adamını göstererek «Bu bir eski Babilli!» dedi. «Bir Asurlu! Bir Fenikeli! Yalnızca şu düz burna, şu ensiz yüze, şu çıkık elmacık kemiklerine, şu basık alna, şu sakala ve şu gözlere bakmak yeterli!»</p>

  <p style="text-align: justify;">Sheldon, gülerek.-</p>

  <p style="text-align: justify;">«Ve şu kıvır kıvır saçlara!» diye ekledi.</p>

  <p style="text-align: justify;">Orman adamı, ölüm korkulan içinde kıvranıyor olmalıydı. Yaşamı boyunca edindiği tüm deneylerle biliyordu ki, bu durumda öldürülmekten öte hiçbir beklentinin yeri yoktu. Durum böyleyken., orman adamı, soğukkanlı ve başeğmez görünüyordu. Bilinçli bir biçimde, meydan okurcasma herkesi teker teker gözden geçirip inceledikten sonra, bakışları Jean' ıh üstünde takılıp, kaldı, ilk kez bir beyaz kadın görüyordu.</p>

  <p style="text-align: justify;">Birdenbire bağırmaya başlayan Binu-Charley:</p>

  <p style="text-align: justify;">«Ben der, bu adam yapmak onu kai-kai!» diyordu. «Genci kai-kai yapmak!» Sesinde öyle gülünç bir çınlama vardı ki, Jean, kötü bir şey olabileceğini hiç düşünmeden, neden söz ettiğini anlamak için ona döndü. Ancak, karşısında Gogoomy'i görünce irkildi. Duman içinde kara bir leke gibi gördüğü şey, Gogoomy'nin başıydı. Ateşin üstüne asılmıştı. Daha oldukça taze görünüyordu. Tütsüleme işine yeni başlanmıştı. Dumanın içinde sallanıp dönen bu asılmış iğrenç baş, kapalı gözlerine kadar Jean'ın onu ilk gördüğü günkü gibi Gogoomy'nin kötü ruhlu güzelliğini ve hayvanca erkekliğini, bütün görkemiyle korumayı sürdürüyordu. Jean çok üzgündü.</p>

  <p style="text-align: justify;">Punga-Pungahlarm davranışları, Jean'ı, içine düştüğü dehşet havasmdan uzaklaştıramıyordu. Onlar, kelleyi tanır tanımaz, kulakları tırmalayan ince sesleriyle, yüreklerinden kopup gelen vahşi kahkahalar atmaya başlamışlardı. Gogoomy'nin acılı sonu, onlara, bir şaka, bir güldürü olarak görünüyordu. Gogoomy, kaçmayı denemiş, becerememişti. Bir oyun oynamaya yeltenmiş, kaybetmişti. Bir orman adamınca yenmesi de, şakanın eğlenceli bir bölümüydü. Aslında, onların uzunca bir süre yaşayabilmesi de büyük bir şakaydı. Onlar için, bunda hiçbir olağanüstülük yoktu. Gogoomy'nin öldürülüp yenmesiyle, bir orman adamının yaşamı, en doğal biçimde son bulmuş oluyordu. O da kelleler avlamıştı. Şimdi de onun kellesi avlanmıştı. O da insanlar yemişti. Şimdi de . kendisi yenilmişti!..</p>

  <p style="text-align: justify;">Punga-Pungahlarm kahkahaları yavaş yavaş kesilmeye başladı. Parlayan gözler ve açgözlü sözlerle, şimdi oyunun gerisini seyretmeye hazırlanıyorlar ve ağızlarını şapırdatıyorlardı. Tahitilfler ise öfkeliydiler. Adamu-Adam, yavaşça başını sallayarak, tiksintisini belli ediyordu. Jean da çok kızgındı. Bir yandan yüzü sararmış, bir yandan da, yanaklarında al al lekeler oluşmuştu. Tiksintisi de giderek öfkeye dönüşmüştü. Açıktan açığa öc almaktan yanaydı. Sheldon, gülerek:</p>

  <p style="text-align: justify;">«Bunun için öfkelenmek gerekmez!» dedi. «Gogoomy'nin de Kwaque'nin başını kestiğini ve birlikte kaçan arkadaşını yediğini unutamazsınız. Bu onun için kaçınılmaz bir sondu. Kendisi başkalarını nasıl yemişse, başkaları da onu öyle yediler!»</p>

  <p style="text-align: justify;">Jean, onun yüzüne bakıyor, dudakları, konuşmak ister gibi titriyordu. Sheldon, konuşmasmı sürdürerek:</p>

  <p style="text-align: justify;">«Ve şunu da unutmayın!» dedi. «O bir kabile başkanının oğluydu. Port Adam'lı soydaşları, onun için bir beyazın kellesini keserek öc alma şansını hiçbir zaman ellerinden kaçırmayacaklardır!»</p>

  <p style="text-align: justify;">Jean:</p>

  <p style="text-align: justify;">«Olup bitenlerin hepsi de tüyler ürpertici ve iğrenç biçimde gülünç!» diye söze katıldı.</p>

  <p style="text-align: justify;">Sheldon da fırsatı kaçırmayıp:</p>

  <p style="text-align: justify;">«Ve de romantik!» diye fısıldayarak alaylı alaylı yüzüne baktı.</p>

  <p style="text-align: justify;">Kız, karşılık vermedi, yüzünü çevirmekle yetindi. Oysa, Sheldon, taşı gediğine koyma işini sürdürmek istiyordu.</p>

  <p style="text-align: justify;">Binu-Charley, yanındaki Punga-Pungalıyı göstererek:</p>

  <p style="text-align: justify;">«Bu çocuk hasta olmak!» dedi. «Bunun karnı bulanmak!»</p>

  <p style="text-align: justify;">Punga-Pungalı, bir saat önce, okla omzundan yaralanmıştı. Oracığa çömelerek, öne sarkmış başını kollarıyla sardığı dizlerine dayamış, acı acı inlemeye başlamıştı. Güçlükle sağa sola sallanıp duruyordu.</p>

  <p style="text-align: justify;">Zehirlenmiş olmasından korkan Sheldon, yarayı hemen temizledi. Bir de potasyum parmanganatlı iğne yaptı. Ancak, bunca önleme karşılık, omuz hızla şişmeye devam ediyordu.</p>

  <p style="text-align: justify;">Jean:</p>

  <p style="text-align: justify;">«Tudor'un bulunduğu yere kadar onu da yanımızda taşımalıyız!» dedi. «Yürümek, kan dolaşımını hızlandırarak zehirin dağılmasını sağlar. Adamu-Adam, hastaya yardım et. Az sonra uyumak isteyebilir. Buna kesinlikle izin verme. Uyumasına engel ol. Çünkü, uyursa ölür!»</p>

  <p style="text-align: justify;">Hemen yola çıkıldı. Binu-Charley, tutsak orman adamını önüne katmış, tuzakların yerlerini buldurtuyordu. Çalılıklara sürtünmeden geçilmesi olanaksız keskin bir dönemeçte, orman adamı, çevresini büyük bir dikkatle incelemeye koyuldu. Sonunda, iki yana ayırdığı küçük dallar arasında, bir rastlantıyla oradan geçecek olanların bedenlerine sürtünüp, çizgiler ve yarıklar oluşturacak bir ok ucu gördü.</p>

  <p style="text-align: justify;">Binu-Charley:</p>

  <p style="text-align: justify;">«Ben der!» diye bağırdı. «Bu oklar, bütün oklar, şeytan-şeytan!»</p>

  <p style="text-align: justify;">Oku eline alıp dikkatle incelemeye başladı. Ve birdenbire, orman adamına fırlatır gibi yaptı. Aslında böyle bir şey yapmayı düşündüğü yoktu. Ancak, orman adamı, büyük bir korkuyla sıçrayıp, kendini yana attı. Okun zehirli olduğundan hiç kuşkusu kalmamıştı. Bundan sonra, Binu-Charley, oku hep elinde tutarak, tutsağın tepesinde bir gözdağı verme aracı olarak kullandı.</p>

  <p style="text-align: justify;">Güneş, batıda yüksek bir tepenin arkasına gömülmüş, ıssız Ormana titrek bir alacakaranlık çökmüştü. Topluluk, yoluna güçlükle devam edebiliyordu. Uğursuz orman, birdenbire ve gizlice geliveren korkunç ölümün yüreklerde korku ve yılgınlık tohumları yeşerttiği binbir gizemle doluydu. İnsan yüreklerinde, hayvanca isteklerle en ilkel içgüdüler depreşiyor, ilk insanın hamurunu oluşturan engel tanımaz vahşete geri dönülüyordu.</p>

  <p style="text-align: justify;">Karanlığın iyice yoğunlaştırdığı sessizliği bozacak en küçük bir esinti bile yoktu. Islak ve boğucu hava, soluk alıp vermeyi güçleştiriyordu. Vıcık vıcık olmuş bedenlerden, oluk oluk ter boşanıyordu. Çürümüş bitkilerden, tüm yaşamı saran ve biraz daha karartan bir koku yayılıyordu.</p>

  <p style="text-align: justify;">Binu-Charley'in gösterdiği bir yerde, keçiyolundan ayrıldılar. Zaman zaman, ıslak toprak üstünde elleri ve dizleriyle sürünmek zorunda kalarak, sonunda en sık çalılıktan daha sık bir çalılık ortasında, yapraklan geniş bir alam gölgeleyen koskocaman bir banya ağacma ulaştılar. Ağacın karanlık kovuğundan, aklını kaçırmış gibi şarkı söyleyen birinin, bir düşteymiş gibi dinlenen bitkin sesi yükseliyordu.</p>

  <p style="text-align: justify;">«Ben der, Büyük Efendi ölmedi!»</p>

  <p style="text-align: justify;">Şarkı birdenbire kesildi. Kısık ve yorgun bir ses, «Hey!» diye bağırdı. Jean karşılık verince, kovuktaki konuşmaya başladı:</p>

  <p style="text-align: justify;">«Ben deli değilim. Aklımı kaçırmamak için şarkı söylüyorum. Yiyecek bir şeyleriniz var mı?»</p>

  <p style="text-align: justify;">Birkaç dakika sonra, Tudor, uygun bir yere yatırılıp, iyice örtülmüştü. Bir yandan da, ateşler yakılıyor, sular taşmıyor, Jean'ın cadın kuruluyor ve Lalaperu, çözdüğü bir denkten çıkardığı konserve kutusunu açmaya çalışıyordu. Tudor, sıtma nöbetini atlatmış, yola çıkabilecek kadar güç kazanmıştı. Ancak, daha oldukça zayıf ve açtı. Binlerce sivrisineğin ısırdığı yüzü, tanmamayacak durumdaydı. Tudor olduğuna, orada bulunduğu bilindiği için inanılıyordu. Jean, kendi merhemlerini yanında getirmişti. Tudor' un yüzünü ısıtılmış bezlerle kuruladıktan sonra iyice merhemledi. Kamp işleriyle uğraşan ve takımı gece yolculuğuna hazırlayan Sheldon, her an kızın bulunduğu yere bakmaktan kendini alamıyor, elleri Tudor'un yüzüne ve bedenine değdikçe de, kıskançlık nöbetlerine tutuluyor ve acı çekiyordu. Başka bir erkeği iyüeştirmeye çalışan bu eller, ona, bir oğlan çocuğunun elleri gibi görünmüyordu artık. Gogoomy' nin kesik başını gördüğünde yüzü sararan ve yanakları al al olan Jean'ın elleriydi bunlar. Bir kadmm elleriydi. Düşlere dalan Sheldon, sivrisinek yuvasında yattığı bir gecenin sabahında Jean'm, yüzüne merhem sürdüğünü görür gibi oluyor ve kendi kendine gülüyordu.</p>
</body>
</html>
