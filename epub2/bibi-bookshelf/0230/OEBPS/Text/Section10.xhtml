<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><span style="font-weight:bold;">ONUNCU BÖLÜM</span></h3>

  <p style="text-align: justify;">Bu sabah yapılacaklar, akşamdan kararlaştırılmıştı. Takım yürüyüşe geçerken, Tudor, banya ağacına çekilerek, dinlenip, yeniden güç kazanmaya çalışacaktı. Çok zayıf bir olasılık da olsa, Tudor'un adamlarından hâlâ sağ kalabilmiş olanlar bulunabilir ve kurtarılabilirdi. Bu yüzden, geri dönülmeden önce, çevrenin bir gözden geçirilmesi düşünülüyordu. Jean, bu araştırmalara katılmakta kararlıydı. Oysa, Sheldon araştırmaları sürdürürken, onun, Tudor'la birlikte banya ağacında kalması ve yorgunluğunu gidermeye çalışması isteniyordu. Ama, Jean dayatıyordu. Ne Sheldon, ne de Tudor, onu kalmaya, razı edebilmişlerdi.</p>

  <p style="text-align: justify;">Adamu-Adam'la, Arahu, ister istemez Tudor'un yanında bırakıldı. Çünkü, her iki Tahitilinin ayaklarına, orman adamlarınca tuzaklara yerleştirilmiş zehirli dikenler batmış, bu yüzden de, yürüyebilmeleri . çok zorlaşmıştı. Zehirin, çabuk öldürücü bir etkisi olmadığı ve bedene yavaş yavaş yayıldığı anlaşılıyordu. Omzundaki iğneli ok yarası yanlarındaki orman adammca iyileştirilmeye çalışılan Punga Pungalı da hâlâ yaşıyordu. Yarası daha korkunç bir yıkıma yol açmış olsaydı, daha o zamandan onu geri göndermenin bir yolu aranırdı. Şimdi o da Tudor'un yanında bırakdıyordu.</p>

  <p style="text-align: justify;">Yine Binu-Charley'in yönetiminde ve tuzaktan çıkardıkları zehirli oku bir gözdağı verme aracı olarak tepesinde tuttuğu tutsak orman adamının yol göstericiliğinde, yola çıkıldı. Dar patika otlarla örtülü, nemli ve soluk almaya güçleştirici geniş cengel ormanları arasından geçiyordu. Yolun böylece sürüp 'gideceği ve tepeler zincirine ulaşıhncaya dek, köye benzer bir şeyin görülemeyeceği biliniyordu. Bunaltıcı havada ter döküyor, soluk soluğa kalıyor, ve güçlükle ilerleyebiliyorlardı. Dalları birbirine karışmış, geçit vermez bir bitki denizine dalmışlardı. Kol kalınlığında sarmaşıkların, birbirine değecek yakınlıkta, bir dalından ötekine uzandığı ya da kocaman yılanlar gibi çevresinde dolanıp, çözülmez düğümler attığı dev ağaç kökleri, her adımda yollarını kesiyor, ayaklarına dolaşıp ilerlemelerini engelliyordu. Adam büyüklüğünde gür yapraklı bitküerden, zamk gibi yapışkan ağdalı bir sıvı akıyor, her yere bulaşıyordu, Oraya, buraya sıkışmış banya ağaçları, su basmış adacıklara benziyorlardı. Yan yana dizilmiş bitki sütunları, güneş ışınlarının sızmasını önleyerek, güpegündüz, bir geceyansı karanlığı oluşturuyorlardı. Ağaçlaşmış eğrelti otlan, dev yosunlar ve çeşitli türden öteki asalaklar, göz alıcı renklerde, sünger gibi delikli şişkin bitkilerle, yaşama alanı edinme savaşımı veriyorlardı. Bir mücevher gibi süslü ve hafif, marnlamayacak güzellikte sarmaşıklar, havayı titreterek küçücük çiçekler açıyorlardı. Mat altın şansıyla sülfür kırmızısı orkideler, yaprakların oluşturduğu damdan sızabilen altın gibi parlak güneş ışınlan içinde çevreye nur saçıyorlardı. Kötü ruhlu ormanın, zarif kuşlann pır pır pır uçarken çıkardığı —ne ötmeye, ne de cırlamaya benzeyen— garip seslerden başka hiçbir şeyin bozamadığı kımıltısız sessizlikte oluşturduğu ölüler evinin gizemiydi bu. Göz-alıcı renklerle donanmış güzelim kuşlann böylesine garip sesler çıkanşıyla çürümüş orkide çiçeklerinin hastalıklı renkleriyle çevreye nur saçışı arasında şaşmaz bir uyum vardı.</p>

  <p style="text-align: justify;">Yerden beş metre yükseklikte, çok dallı bir ağacın yaprakları arasında, beklenmedik bir şeyle karşılaşıldı. Doğduğu günkü kadar çıplak biri, kendisini şaşkınlıkla izleyen gözler önünde bir gölge gibi aşağıya süzülüverip, keçiyolu boyunca koşmaya başladı. Onu bir insan olarak düşünebilmek oldukça güçtü. Daha çok, tekinsiz bir çengel hortlağına ya da masallardaki orman cinine benziyordu.</p>

  <p style="text-align: justify;">Soğukkanlılığını yitirmeyen tek kişi Binu-Charley olmuştu. Elindeki zehirli oku, tutsak orman adamının başının üstünden, kaçan hayalete fırlattı. Çok iyi nişanlanmış, çok başarılı bir atış olduğu halde, hayalet, umulmadık bir sıçrayışla kendini, kurtardı. Ok, hiçbir zarar vermeden, iki ayağının arasından uçup gitti. Durum böyleyken, Binu-Charley, toparlanmasına zaman bırakmadan ona yetişip kar beyaz saçlarından yakaladı. Zenci genç bir adamdı. Bu yüzden de süslü püslü bir züppeydi. Yüzü kömürle karartılmış, saçları külle beyaza boyanmıştı. Delik burnuyla kulaklarına, yeni kesilmiş yaban domuzu kuyrukları geçirilmişti. Bunlardan başka tek süsü boynundaki, insan parmağı kemiklerinden yapılmış gerdanlıktı.</p>

  <p style="text-align: justify;">Öteki tutsağı görünce, tir tir titreyerek, ciyak ciyak bağırıp çağırmaya başladı. Kaşları çatılmış, yırtıcı hayvan gözlerini, korkulu bir tedirginlik kaplamıştı. Topluluğun tam ortasında, bitki dilleriyle bağlanmış olarak, bir Punga-Pungalmın gözetiminde yola çıkarıldı.</p>

  <p style="text-align: justify;">Keçiyolu, çengel ormanlıklarından yukarılara doğru tırmanmaya başlamıştı. Çürümüş bitki artıklarıyla dolu bataklıklara dalınıp çıkılıyor, ama durmadan daha yükseklere tırmanılıyordu. Gittikçe seyrekleşen orman, yerini belirsiz bir eğimle uzayıp giden bayırlara, sarp sırtlara ve taşlı yollara bırakıyordu.</p>

  <p style="text-align: justify;">Binu-Charley:</p>

  <p style="text-align: justify;">«Yaklaştık!» diye fısıltıyla uyardı. Daha sözünü bitirmeden, uzaklardan, boğuk tamtam sesleri gelmeye başladı. Ama, vuruşlar oldukça yavaştı, korkutucu bir etkisi yoktu.</p>

  <p style="text-align: justify;">Şimdi tam köyün altında bulunuyorlardı. Horozların ötüşleri, yarenlik eden iki kadın sesi ve bir çocuğun bağırışı rahatlıkla duyulabiliyordu. Burada yol, çok kullanılmaktan yıpranmış görünüyor ve birdenbire dikleşmesi yüzünden de, birkaç adımda bir, soluk almak için duraklamak zorunda kalmıyordu. Keçiyolunda bir genişleme de yoktu. Yağmurlardan ve kuşaklar boyu çiğnenmiş olmaktan, kimi yerlerde topraktan yirmi ayak aşağıya çökmüş bulunuyordu.</p>

  <p style="text-align: justify;">Sheldon, Jean'a:</p>

  <p style="text-align: justify;">«Burada, bir tüfekle bin kişiye karşı konabilir!» diye fısıldadı. «Ve yirmi kişi, ok ve yayla aynı şeyi yapabilir!»</p>

  <p style="text-align: justify;">Birkaç ağaç bulunan, otlarla örtülü yüksek bir düzlük üstüne' kurulmuş küçük köye ulaşmışlardı. Onları gören kadınlar, saz kulübelerinden apar topar fırlayıp, çocuklarını da yanlarına alarak, vahşi bir koro oluşturmuş gibi, gittikçe yükselen ve ürkmüş bıldırcın sesine benzeyen uyarı sesleri çıkararak, düzlüğe ters yönde kaçışmaya başladılar. Aynı anda, topluluğun üstüne yağmur gibi ok yağdı. Sheldon, Tahitililerle, Punga-Pungalıiara, silahlarını ateşlemelerini emretti. Az sonra ok yağmuru dindi, son orman adamı da kurtuluşu kaçmakta bulunca savaş başlayanından bitmiş oldu. Yarım düzine orman adamı ölürken, topluluktan kimse eksilmemişti. Hafif yara alanlar geride bırakıldı. Büyük bir öfkeye kapılan Tahitililerle, Punga-Pungalılar, kaçan orman adamlarının ardına düşmek için sabırsızlanıyorlardı. Ama Sheldon, bunu yapmalarına izin vermedi. Jean'ın da kendisini onaylaması, Sheldon için hoş bir sürpriz oldu. Çünkü, çatışma sırasında, bir ara gözleri kıza takılmış, savaş heyecanıyla genişlemiş burun delikleri, kınından çekilmiş bir kılıç gibi parlayan kısılmış gözleri ve bembeyaz olmuş gergin yüzüyle onu pek öfkeli .bulmuştu.</p>

  <p style="text-align: justify;"><a id="bookmark0"></a>Kız:</p>

  <p style="text-align: justify;">«Zavallı yaratıklar!» dedi. «Doğadan kaynaklanan güdülerinin gereğini yerine getiriyorlar. İnsan yemek, kelle kesmek, onları için en doğal görgü kuralı!»</p>

  <p style="text-align: justify;">Sheldon, bu düşünceye karşı çıkarak:</p>

  <p style="text-align: justify;">«Ama, beyazların başını kesmeye haklan olmadığını onlann kafasına sokmak zorundayız!» dedi.</p>

  <p style="text-align: justify;">Kız, başmı sallayarak onu onayladı:</p>

  <p style="text-align: justify;">«Eğer kesik kafa bulursak köyü yakarız. Hey, sen Charley! Kesik kafalar nerede durur?»</p>

  <p style="text-align: justify;">Charley, yüksek sesle:</p>

  <p style="text-align: justify;">«Belki, Şeytan-Şeytan evde durmak!» diye karşılık verdi. «Büyük başkanın evinde bulunmak. O, Şeytan olmak!»</p>

  <p style="text-align: justify;">Başkanın evi, köyün en büyük eviydi ve alabildiğine süslüydü. Akıl almaz güzellikte hasırlarla bezenmiş, direklere gözalıcı ve yüreklere korku salıcı, yan insan, yan hayvan desenleri işlenmişti.</p>

  <p style="text-align: justify;">Köy gençlerinin bazı geceler üzerinde yattıkları tahtalara basarak ve karanlıkta ayaklan dolaşarak içeri girdiler. Başlan, tavandan sarkan, ancak bir hayal gibi görebildikleri, kurumuş ve bunış buruş olmuş kurban parçalarına çarpıyordu. Her iki yanda, tuhaf oyma işleri ve kaba saba oyulmuş putlar vardı. Yontulmamış biçimsiz direklere, çürümüş ve anlatılamayacak ölçüde kirlenmiş hasırlar asılmıştı. Çevreye leş gibi bir koku yayılıyor, boğulacak gibi oluyorlardı. Gerilmiş bezlere takılı balık kuyruklanyla, yansı temizlenmiş köpek ve timsah başları, pislik ve kokuşmuşluğu tamamlıyordu.</p>

  <p style="text-align: justify;">Tam ortada, için için yanan ve birikmiş küllerden uzun zamandır yandığı anlaşılan bir ateşin başında,</p>

  <p style="text-align: justify;">yaşlı bir adam çömelmiş oturuyor ve içeri girenlere, yarı kapalı umursamaz gözlerle bakıyordu. Çok yaşlıydı. Öyle yaşlıydı ki, buruş buruş olmuş sarkık derisi, artık deriye de benzemiyordu. Elleri, kuru kemikten bir pençe gibiydi. İyice yıpranmış yüz çizgileri, gerçek bir ölününkinden farksızdı. Görevinin, ateşi söndürmeden sürdürmek olduğu anlaşılıyor, bir yandan gözünü kırpıştırırken bir yandan da ocağa kuru ve küflü odunlar atıyordu.</p>

  <p style="text-align: justify;">Dumanlar arasında, aradıkları şeyle karşılaşmakta gecikmediler. Görüntüye dayanamayan Jean, yüzünü çevirdi. Başı dönüyor, olduğu yerde sallanıyordu. Mide bulantısını bastırmak için, kendini dışarıya, güneş ışığına zor attı. Bir süre soluk soluğa kaldı. Güçlükle soluk alıp verebiliyordu.</p>

  <p style="text-align: justify;">Sheldon'u dışarı çağırarak:</p>

  <p style="text-align: justify;">«Hepsi oradalar mı? Görebildiniz mi?» diye sordu. Sonra da, ne yaptığını pek bilmeden, öne doğru birkaç adım atarak, az önce kapıldığı dehşet havasından kurtulmayı denedi.</p>

  <p style="text-align: justify;">Sheldon, yeniden içeri girdi, büyük bir tiksintiyle kafataslarmı sayarak kızın isteğini yerine getirmiş oldu. Evet, hepsi oradaydı. Yüzlerini, Berande'da konakladıkları zaman tanıdığı tam dokuz beyaz adam kellesi!</p>

  <p style="text-align: justify;">Kafataslarının sayılması işine büyük bir ilgi gösteren Binu-Charley, onları evirip çevirerek, boyunlarındaki balta izleriyle, parçalanmış yüz çizgilerini dikkatle inceleyerek, kimliklerinin saptanmasına yardımcı oldu.</p>

  <p style="text-align: justify;">Punga-Pungalılar, her zaman olduğu gibi, istiflerini bozmadan bön bön bakıyor, zaten paniğe kapılmış olan Tahitililer ise, yine her zamanki gibi, onların bu duygusuzluklarına illet oluyor ve öfkelerinden homurdamp duruyorlardı. Özellikle Matapuu öyle içerlemişti ki, birdenbire yerinden fırlayarak ateşin başına çömelmiş duran yaşlı orman adamının kaburgalarma şiddetli bir tekme atmaktan kendini alamadı. Yaşlı vahşi, hayvanca bir korku içinde, bir yabandomuzu gibi ciyak ciyak bağırarak küllerin içine yuvarlandı ve tir tir titreyerek yaklaşan ölümü beklemeye başladı. Hiç kımıldamıyor, öylece duruyordu.</p>

  <p style="text-align: justify;">Güneşte kurutulup, ateşte tütsülenmiş daha pek çok kafatası vardı. Ancak, ikisi dışında hepsi de zenci kafataslarıydı. Sheldon, onları seyrederken, karanlık ve kötü ormanda avlanmış olmalılar, diye düşünüyordu.</p>

  <p style="text-align: justify;">Havanın ağırlığı ve leş kokuları Sheldon'u hasta ediyordu. Ancak, Binu-Charley'in bulduğu iki kafatasıdan biri çok ilgisini çekmişti Orada öylece dikilip duruyor, kafatasma bakmaktan kendini alamıyordu,</p>

  <p style="text-align: justify;">Binu Charley:</p>

  <p style="text-align: justify;">«Bu siyah Mary (kadın) değildir. Beyaz Mary değildir. Peki bu nedir?» diye mırıldanıyordu.</p>

  <p style="text-align: justify;">Sheldon, gözlerini ondan ayıramıyordu. Uzun yıllar dumanda kalmaktan kararmış, eski ve kupkuru bir kafatasıydı bu. Büzülüp, küçülmüş ve mumyalanmıştı. Yaşlı bir Çinli kafatası olduğu da kesindi. Buraya nasıl gelebilmişti? Bu bir gizdi, bilinemezdi. Bir kadın başı oluşu da ilginçti. Çünkü Sheldon, Salomon Adalarıma bir Çinli kadının geldiğini hiç duymamıştı.</p>

  <p style="text-align: justify;">Kulaklarında geniş ve yuvarlak iki küpe takılıydı. Sheldon'un isteği üzerine Binu-Charley onları ovup, is ve pisliklerinden arındırdığında, parmaklarının arasında, perdahlanıp cilalanmış nefrit taşlarının kayganlığını, incilerin gözalıcı parlaklığını ve kırmızı doğu altınının okşayıcı sıcaklığını duydu.</p>

  <p style="text-align: justify;">Aynı ölçüde eskimiş öteki kafatası da bir beyazındı. Büzülmüş üst dudağım örten, karmakarışık ve çarpık çurpuk olmuş koyu kumral bıyıkları, bunu yeterince kanıtlıyordu. Sheldon, bu iğrenç ganimeti, oraya, çoktan unutulmuş bir trepang avcısının ya da bir sandal ağacı alım-satıcısının getirmiş olabileceğini düşünüyordu.</p>

  <p style="text-align: justify;">Binu Charley'in, Sheldon'un buyruğuyla küpeleri söküp almasından ve Punga-Pungaklarm yaşlı ateş bekçisini dışarıya çıkarmasından sonra, Şeytan-Şeytan evi ateşe verildi. Az sonra ateş, bir evden ötekine sıçrayarak bütün köyü sardı. Yaşlı ateş bekçisi güneşte oturmuş, gözlerini kırpıştırarak köyünün yanıp kül oluşunu izliyordu.<br /></p>

  <p style="text-align: justify;">Bir dizi köy bulunduğu anlaşılan daha yüksek. tepelerden, tamtam gürültüleri ve vahşi savaş borusu sesleri gelmeye başlamıştı. Ancak Sheldon, küçük birliğiyle gereken atağı yapmış ve kendince görevini tamamlamıştı. Tüm araştırma ekibi kişileri için de,, kendilerini kanıtlama olanağı doğmuştu. Kafatası avcıları arasında daha fazla kalmaya gerek yoktu. Önlerinde de, katetmek zorunda oldukları uzun bir dönüş yolu bulunmaktaydı.</p>

  <p style="text-align: justify;">Salıverilen iki tutsak, ürkütülmüş av hayvanları gibi sıçrayarak sarp keçiyoîundan aşağılara doğru, dumanı tüten cengele daldılar.</p>

  <p style="text-align: justify;">Olup bitenlerin tüyler ürpertici etkisinden hâlâ kurtulamamış olan Jean, Sheldon'un önünde hiç konuşmadan yürüyordu. Ancak yarım saat sonra biraz kendine gelebildi ve Sheldon'a dönüp, hafifçe gülümseyerek:</p>

  <p style="text-align: justify;">«Bundan böyle kelle avcılarının ardına düşmekten hoşlanabileceğimi hiç sanmam!» dedi. «Bunun kolay bulunmaz bir serüven olduğunu biliyorum. Ama, yapılabilecek çok daha iyi şeyler olduğu da kesin. Gördüklerim benim için iyi bir ders oldu. Artık, çiftlikte at koşturmakla yetinmem gerekecek. Belki başka bir Martha daha kurtarabilirim. Ama tekrar buralara gelip, Guadalcanar ormanlarının yamyamlarıyla karşılaşmak düşüncesi bana ürküntü veriyor.. Aylarca bu karabasanın etkisinden kurtulamayacağımı biliyorum. Ah şu iğrenç canavarlar, acımasız hayvanlar!»</p>

  <p style="text-align: justify;">Tudor'u bıraktıkları yere akşamüzeri varabildiler.. Tudor epeyce iyileşmişti ama, yine de sedyeyle taşınması gerekiyordu. Yarak Punga-Pungalınınomzundaki şişlik de yavaş yavaş iniyordu. Ancak, Ara-hu, ayağına batan zehirli iğne yüzünden hâlâ topallıyordu.</p>

  <p style="text-align: justify;">İki gün sonra, sandalları bıraktıkları Carli'deydiler. Kendilerini hızla akan ırmağın sürükleyiciliğine kaptırarak ertesi gün öğleden sonra Berande'a vardılar.</p>

  <p style="text-align: justify;">Jean, hafifçe inleyerek, tokasını çözdüğü tabanca palaskasını, oturma odasındaki çivisine astı. Sheldon da, yuvaya dönüşün bu özel işini her zamanki gibi iç geçirerek keyifle seyretmek için yakınında duruyordu. Ancak, bu dönüş keyfi fazla sürmedi. Jean'm, verandada, cibinlik geçirilmiş bir hamakta yatan Tudor'a gereğinden fazla ilgi göstermeye ve zamanının büyük bölümünü verandada geçirmeye başlamasıyla sona erdi.</p>

  <p style="text-align: justify;">Tudor'un tümden iyileşmesine dek geçen on gün, Berande için tam bir gönül rahatlığı ve dirlik düzenlik dönemi olmuştu. Çiftlik işleri saat gibi tıkırında gidiyordu. Gogoomy ve arkadaşlarının beklenmedik ayaklanmalarınm bastırılması, öteki zencilerde de alevlenen başkaldırma heveslerinin yatışmasını sağlamıştı. Eski işçilerden sözleşme süresi dolan yirmi zenci Martha ile geri gönderilmiş, yeni gelenlere uygulanan hakça yönetim, olağanüstü sonuçlar vermişti.</p>

  <p style="text-align: justify;">Sheldon, bir ara, çiftlikte atla gezinirken, ata binmenin keyfini ve rahatlığını düşünerek, onca zaman nasıl olup da bir at satınalmayı akıl edemediğine şaşıyordu. Bunu kıza borçluydu. Kız, daha pek çok yenilikler getirerek Berande'daki yaşam düzeyini yüceltmiş ve renklendirmişti. Berande'a neler kazandırmamıştı ki! Çakı gibi Punga-Pungaîılar, sebzeler, meyveler ve son olarak, denizde tereyağı sürülmüş ekmek gibi kayan Martha. Yaşlı Kinross'un hantal ve çekingen yönetimi altında büe çok para getiren, ucuza kapatılmış eşsiz gemi. Onunla, Berande, parasal yönden bir kez daha güvenceye kavuşmuş oluyordu. Zenciler, ağaç köklerini ayıklar, otları biçer ve gittikçe daha çok hindistancevizi fidanı ekerlerken, işletmenin geliri günden güne artıyor ve Berande, en görkemli günlerini yaşamaya başlıyordu.</p>

  <p style="text-align: justify;">Bunlar ve bunlara benzer daha pek çok şeyi düşündükçe, Berande'ın gelişip kalkınmasındaki katkıları yüzünden Jean'a ne ölçüde teşekkür borcu olduğunu daha iyi anlıyordu. Bu gri gözlü, romantik bakışlı zarif genç kız, ardında dev gibi Tahitilileri, belinde uzun namlulu Colt tabancasıyla çıkagelmiş, daha önceki serüvenleriyle, çılgın bir rüzgâr yüzünden gemisini yitirip, Berande'a sığınmak zorunda kalışını anlatmıştı. Sonra da, kendisi için yaptırdığı barınaktan oturma odasına gelerek, tabanca palaskasıyla, kovboy şapkasını, oğlan çocuğu elleriyle, bilardo masasının yanındaki duvarın çivisine asmıştı.</p>

  <p style="text-align: justify;">Sheldon, önceleri kendisini kızdırıp küplere bindiren her şeyi unutmuştu artık. Yalnızca, kızın çekici güzelliğini anımsıyordu. Ve şimdi onu, önceleri tepesini attıran özellikleriyle seviyordu: Oğlan çocuğu davranışları, serüven tutkusu, yüzmekten ve yaşamını hiçe sayarak canavar köpekbalıkları arasına dalmaktan duyduğu sevinç, işçi toplama merakı, sınırsız deniz ve gemi sevgisi, balina sandalını denize indirtir ya da bir elinde kibrit, bir elinde dinamitle sandalın burnuna biblo gibi dikilip Balesunaya balık avlamaya giderken sert emirler verişi, yerleşik ilke ve gelenekleri safça umursamayışı, gençlik taşkınlıkları, kavgacılıkları, özgürlük sevgisi, hastalık denebilecek ölçüde bağımsızlık tutkusu... Onu tüm bu yönleriyle ve her şeyiyle seviyordu şimdi. Çılgınca davranışlarını önlemeyi, ürkütücü taşkınlıklarını gemlemeyi de istemiyordu artık. Onu böylece, olduğu gibi seviyordu. Değişmesini beklemiyordu.</p>

  <p style="text-align: justify;">Sık sık atını durdurup, gözlerini kapayarak, ilk karşılaştıkları günü belleğinde canlandırmaya çalışıyor, sanki yan yanaymışlar gibi, ona sevgisini anlatıyordu. Sandalının kürekleri, korkunç bir yolculuktan sonra kıyıya çıkışı, uzun namlulu tabancası ve kovboy şapkasıyla, bir savaşçı gibi verandaya girişi, adamlarının bahçenin önünde barınmalarına izin vermesinin büyük bir konukseverlik olduğunu söyleyişi bir bir gözlerinin önünden geçiyordu.</p>

  <p style="text-align: justify;">Ancak, gözlerini açıp, atma yol verdiği zaman, içinde binbir kuşku beliriyor ve onu tedirgin ediyordu. Kız, yabani bir kuş gibiydi. Acaba onu elinde tutmayı becerebilecek miydi? Yoksa, avuçlarının arasından uçup gider miydi?</p>

  <p style="text-align: justify;">Tudor'un kıza karşı gösterdiği aşın ilgi de gözünden kaçmıyordu. Hep verandada duruyor, ancak, ayaklan henüz yeterince iyileşip, güçlenmediği halde, yemek zamanlan içeri dalıp, onlarla birlikte oturuyordu. Sheîdon'u küçük düşürücü şakalar yapması, iğneleyici laflar sokuşturması da genç kıza olan ilgisinin gittikçe arttığını gösteriyordu.</p>

  <p style="text-align: justify;">Arasıra iğneleyici laflar etmekten vazgeçmesi ise, savaşmaya hazırlanan iki ulus arasında diplomatik ilişkilerin kesilmesine benziyordu.</p>

  <p style="text-align: justify;">Sheldon'un ilk kez kuşkuya düşmesinden sonra bu kuşkuları pekiştiren yeni yeni nedenlerin ortaya çıkması da gecikmemişti. Kızla birlikte olmaktan çok hoşlandığı açıkça belli oluyordu. Hep* kendi üstünlüklerini ortaya çıkarmaya yönelik davranışlarda bulunuyor, serüvenci kişiliğiyle de, kızı avcuna alıp, iyice kendisine bağlamaya çalışıyordu.</p>

  <p style="text-align: justify;">Sheldon, depolan ve hindistancevizi fidanlannın dikim ve bakım çalışmalarını denetlemek için sabahlan atla çıktığı çiftlik gezintilerinden her dönüşünde, onları verandada iç içe oturur buluyordu. Tudor, dünyanın öteki ucunda yaşadığı serüvenlerden birini ballandıra ballandıra anlatmaya başlıyor; kız da ağzı bir karış açık, merak ve heyecanla onu dinliyordu.</p>

  <p style="text-align: justify;">Sheldon, Tudor'un kıza nasıl baktığmı ve her davranışını adım adım izlemeye çalıştığını görüyor, bu bakışlarda çakan şehvet kıvılcımlarından tedirginlik duyuyordu. Tudor'un açgözlü sabırsızlığı, yüzünden açıkça okunabiliyordu. Ve Sheldon, kendi yüzünün de, aynı biçimde, duygulannı açığa vurup vurmadığını merak ediyordu.</p>

  <p style="text-align: justify;">Tudor'un, Jean'a uygun bir erkek olmadığına kendini inandırmak istiyordu. Jean, akıllı ve olgun bir kızdı. Tudor'a bağlanmak, ona sürekli bir mutluluk sağlayamazdı. Böylesine yüzeysel biri, onu uzun süre oyalayamazdı. Nasıl olsa, kızın aklını başına getirecek bir yanlışlık yapar, ip kopardı.</p>

  <p style="text-align: justify;">Ama, hiçbir gaf yapmaksızın, oyununu sonuna dek başarıyla sürdürerek, kızı elinde tutmasından korkmuyor da değildi. Kız, bir rastlantı sonucu da, onun elinde kalabilirdi. Buna karşılık, Sheldon'un kesinlikle bildiği bir şey vardı: Tudor, onu yeterince tanımıyordu. Kimi konularda ne ölçüde yabani ve bağımsızlık düşkünü olduğunu bilmiyordu. Bu nedenle, kızı elde etme ve beraberliklerini sürdürme denemelerinin, er geç, yanlış bir davranışla başarısızlığa uğraması kaçınılmaz görünüyordu. Ancak, Tudor'un bu açmazı kendisi için bir güvence oluşturduğu halde, Sheldon, yine de, kendi kuramının yanlış, Tudor'un izlediği yolun ise doğru olabileceğini düşünmekten kendini alamıyor ve bu olasılık uykularım kaçın yordu. . .</p>

  <p style="text-align: justify;">Durum gittikçe karışıyor ve tatsızlaşıyordu. Karşısındaki atak davranarak, amacına hızla yaklaşıyor, kendisi işe, güçlükle yürütülebilen bir «bekle ve gör» politikası izleyerek olayların üstüne gitmekten kaçınıyor, kesin sonucun kendiliğinden oluşmasını istiyordu. Bu yüzden de, atak üstüne atak yapan Tudor' un varlığı, kendisini, gün geçtikçe daha çok tedirgin ediyordu. Gerçi, diplomatik ilişkilerinin kesilmesinden bu yana, Tudor'un batıcı davranışlarının etkisinden kurtulmuş sayılabilirdi, ama, günden güne Tudor'u daha çok düşman gibi görmekten kendini alamıyor, kıskançlık duyguları, elinde olmaksızın, gittikçe daha da büyüyordu. Bu adam, burada hâlâ ne bekliyordu? Berande'ın malı değildi. Kendi gelen bir yabancı, bir asalaktı. Yeniden sağlığına ve gücüne kavuştuğuna göre, artık çekip gitmesi gerekirdi. Ancak, Sidney posta gemisi yola çıkmak üzere olduğu halde, eve iyice yerleşmiş, hiç de ayrılmak niyetinde olmadığım belli etmişti. Bahçede atış talimleri yapıyor, kızla balık avlıyor, ya da güvercin vurmaya, timsah yakalamaya, tabanca ve tüfekle atış yapmaya götürerek, saatlerce oralarda alıkoyuyordu.</p>

  <p style="text-align: justify;">Bütün bunlara karşılık, yine de konukseverlik saplantısı ağır basıyor, gitmesini istediğini belli edecek davranışlardan, elden geldiğince kaçınıyordu. Aynı nedenle, ağzının payını vermeye yeltenmediği gibi, kızı uyarmayı da denemiyordu.</p>

  <p style="text-align: justify;">Ortada gerçek bir neden bulunmadığı, hiçbir kötülük sözkonusu olmadığı halde, durumu doğru değerlendiremeyip, boşyere abartıyor muydu yoksa? Eğer böyleyse, hiçbir şey söylemeyip, susmakla, çok kötü bir şey yapmış olmuyor muydu?</p>

  <p style="text-align: justify;">Gerçekten de, çok tatsız bir durum sözkonusuydu. Zaman zaman kendini kötü duyguların ve kuşkuların ötesinde tutabiliyor, Tudor'un varlığından duyduğu tedirginliğin darkafalı önyargı ve saplantılardan kaynaklandığına inanıyor ve iyiden iyiye rahatlayabiliyordu.</p>

  <p style="text-align: justify;">Dıştan bakıldığında, her şey yerli yerinde ve güzel görünüyordu. Çiftlik işleri de yolunda gidiyordu. Martha'yla, Flibberty-Gibbet, limanlar arasında mekik dokuyor, zaman zaman başka gemilerin kaptanları da dereden tepeden konuşmak, birkaç kadeh içki almak ve bir parti bilardo oynamak için adaya uğruyor, elverişli bir rüzgâr çıkıncaya dek orada kalıyorlardı.</p>

  <p style="text-align: justify;">Şeytan, bahçenin dört bir yanını dolaşıyor, zencileri yaklaştırmıyordu.</p>

  <p style="text-align: justify;">Boucher, her zaman olduğu gibi, düzenli bir biçimde, pazar günlerini geçirmek için sandalla Berande'a geliyordu.</p>

  <p style="text-align: justify;">Jean, Sheldon ve Tudor, kahvaltıda ve öğle yemeğinde, günde iki kez, dostça bir hava içinde, yemek masası çevresinde bir araya geliyor, akşamlarını da, aynı dostluk havası içinde, verandada geçiriyorlardı.</p>

  <p style="text-align: justify;">Ama, sonunda olan oldu. Tudor, Sheldon'un dört gözle beklediği falsoyu yaptı. Kızın, bazı konularda ne ölçüde yabani olduğunu, her türlü baskı ve zorlama girişimlerine ne biçim karşı koyduğunu, başkalarının isteklerine boyun eğmekten ve yönetilmekten nasıl tiksinti duyduğunu düşünmeden, anlattığı öykünün etkisiyle, bir kedi gibi uysal ve yumuşak başlı görünmesine, merak ve heyecandan iri iri açılmış, sevgi ve şefkat dolu gözleriyle sımsıcak gülümsemesine kanarak, birdenbire kollarını beline dolayıp kızı kendine çekmeye kalktı. Jean, el değmedik genç kız saflığıyla, durumu hemen kavrayamadı ve utangaç utangaç adamın yüzüne baktı. Sonra da, çıldırmışçasına bir öfkeye kapılarak, kıpkırmızı oldu.</p>

  <p style="text-align: justify;">Olay, kahvaltıdan sonra verandada patlak vermişti. Sheldon, odasına çekilmiş, Sidney'den gelen bir katalogu inceleyerek, posta vapuruna yetiştirmek istediği siparişlerin listesini yapmaya çalışıyordu. Birdenbire Jean bağırmaya başladı. Ardından da, Tudor'un yanağında saklayan bir tokat sesi duyuldu. Kız, büyük bir öfke ve nefretle iterek, adamın kollarından sıyrıldı. Suratının ortasına birkaç tokat daha patlattı. Gogoomy'ye vurduğu tokat kadar güçlü ve sarsıcı, darbelerdi bunlar.</p>

  <p style="text-align: justify;">Sheldon, birden fırlayıp, ayağa kalkmıştı. Sonra, kendini frenleyip, tekrar koltuğuna oturdu. Kız içeri girdiğinde, kendi işiyle ilgilenip, soğukkanlı görünmeye çalışıyordu.</p>

  <p style="text-align: justify;">Jean, sol eliyle, sağ bileğini tutuyordu. Sararmış yanaklarında, kırmızı lekecikler oluşmuştu. Sheldon, onu ilk kez kızgın gördüğü günü anımsadı. O gün de, sararmış yanakları kırmızı lekeciklerle dolmuştu.</p>

  <p style="text-align: justify;">Sheldon'un soru soran bakışlarına karşılık, damdan düşer gibi:</p>

  <p style="text-align: justify;">«Bileğimi incitti!» diye kesip attı:</p>

  <p style="text-align: justify;">Sheldon, elinde olmayarak güldü. Kız, yine eski Jean olmuştu. İçindeki oğlan çocuğu ortaya çıkmış, uğradığı hakaret ve saldırıdan yakınmak için gelip kendisine sığınmıştı. Gerçekten de, erkeklerin görmeye alıştıkları kadmlara hiç benzemiyordu. Çok iyi tanımayan hiçbir erkek, ona nasıl davranmak gerektiğini kestiremezdi. Tudor'un suratında şimşekler çaktıran korkunç tokatın sesi, hâlâ kulaklarında yankılanırken, şimdi de gelmiş, saf ve utangaç bir kız çocuğu olarak, kolunun incinmesinden yakmıyordu. Bu çelişkiye gülünmezdi de, ne yapılırdı?</p>

  <p style="text-align: justify;">Sheldon'un gülmeye başlamasıyla, davranışmdaki maskaraca gülünçlüğün ayrımına vararak öfkeden kıpkırmızı kesildi. Onun böylesine kızardığını hiç görmemişti. Boynu, yanakları ve alnı, utancından alev alev yanıyordu.</p>

  <p style="text-align: justify;">«O!.. O!.. » diye kekeleyerek, kızgınlığına haklı bir neden bulmayı denedi. Sonra da, arka kapıdan dışarı fırlayarak, merdivenlerden ğı indi.</p>

  <p style="text-align: justify;">Sheldon, oturduğu yerde öylece kalakalmış, derin düşüncelere dalmıştı. Kızgındı, olayı düşünmeyi sürdürdükçe, kızgınlığı daha da artıyordu. Jean'dan başka herhangi bir kadm, Tudor'un yaptıklarından hoşlanabilirdi. Ama Jean, bu gibi davranışlarla elde edilebilecek bir. kadm değildi. Olup bitenler, aşağılık, bir oyun, pis bir komedi .olarak görülebilirdi belki. Ama böyle bir değerlendirme, Jean için geçerli olamazdı. Onun için, bir erkek, ne yaptığını bilen, akıllı biri olmalıydı her şeyden önce. Olay, Sheldon'u da yaralamış, onurunu kırmıştı. En değerli şeyi elinden alınmış gibiydi. Bu teklifsizce davranış, kıskançlık duygularını da alabildiğine kamçılamıştı.</p>

  <p style="text-align: justify;">Olayın etkisinden henüz kurtulamamışken, Tu dor, verandanın kapısını hızla çarparak odaya girdi ve yanıbaşma dikildi. Şu anda, Sheldon, onunla karşı karşıya gelmeye katlanabilecek durumda değildi. Tudor'un da ne ölçüde sinirli olduğu açıkça görülüyordu. Meydan okurcasına-,</p>

  <p style="text-align: justify;">«Olanlara ne diyorsun?» diye sordu.</p>

  <p style="text-align: justify;">Sheldon, aynı anda karşılık vererek:</p>

  <p style="text-align: justify;">«Bir daha böyle tatsızlıklara yol açmayacağını umarım!» dedi. «Zaten de, sandalım, her zaman için emrine hazırdır. Seni birkaç saat içinde Tulagi'ye ulaştırabilir!»</p>

  <p style="text-align: justify;">Tudor:</p>

  <p style="text-align: justify;">«Sanki bu sorun böylece kapanır gidermiş gibi konuşuyorsun!» diye bağırdı.</p>

  <p style="text-align: justify;">Sheldon, kısaca-</p>

  <p style="text-align: justify;">«Seni anlayamıyorum!» diye karşılık verdi.</p>

  <p style="text-align: justify;">«Anlamak istemiyorsun!»</p>

  <p style="text-align: justify;">Sheldon, soğukkanlılığını yitirmemeye çalışarak, ölçülü bir sesle-.</p>

  <p style="text-align: justify;">«Seni hiçbir zaman anlayamadım!» dedi. «Ancak, bilinen bir şey var: Kendi kusurunla işleri bu noktaya getirdin ve tatsız bir durum yarattın!»</p>

  <p style="text-align: justify;">«Bana öyle geliyor ki, sandalınla buradan gitmemi emretmekle, olayı büyüten sen oluyorsun. Bana, Berande'ın ikimizi barındırabilecek genişlikte olmadığını kanıtla. Şimdi ben söyleyeyim: Salomonlar'ın tümü bile, ikimizin sığabüeceği büyüklükte değildir. Bu sorunu aramızda çözümlemek zorundayız. Hem de, hemen şimdi, buracıkta!»</p>

  <p style="text-align: justify;">«Senin edepsizce davranışlarını anlayabiliyorum. Bu senin yaradılışında var, biliyorum. Ancak, öfkeni neden benden çıkarmak istiyorsun, bunu anlayamıyorum. Sanırım benimle dövüşmek niyetinde değilsindir!»</p>

  <p style="text-align: justify;">«Bunu gerçekten istiyorum!»</p>

  <p style="text-align: justify;">«Peki neden, Tanrı aşkına?»</p>

  <p style="text-align: justify;">Tudor, Sheldon'u, hemen yok etmek ister gibi küçümseyici bakışlarla süzüyordu:</p>

  <p style="text-align: justify;">«Sende, bir bitinki kadar bile ruh yok. Karma her erkek kur yapabilir!»</p>

  <p style="text-align: justify;">«Benim karım yok ki!»</p>

  <p style="text-align: justify;">«Oysa olması gerekirdi. Durum tam bir rezalet. En azından şimdi evlenebilirsin. Ben böyle bir şey yapabilmeyi çok isterdim. Bundan onur duyardım!»</p>

  <p style="text-align: justify;">Sheldon, ük kez öfkeden küplere biniyordu. Sabrı taşmak üzereydi:</p>

  <p style="text-align: justify;">«Sen!.. » diye kükredi. Sonra, kendini toparlayarak, soğukkanlılığını sürdürmeye çalıştı. «Sen bir kadeh viski i esen iyi olur. Olup bitenleri bir kez daha düşün. Sana verebileceğim son öğüt bu. Kendine gelip, soğukkanlılığına kavuştuğunuzda, benimle böyle konuştuktan sonra, artık burada daha fazla kalmak istemeyeceğini sanırım. Bunun için, sen viskini içerken, ben de, kürekçilerimi çağırıp, denize bir sandal indirmelerini söyleyeceğim. Akşam saat sekize doğru Tulagi'de olursun!»</p>

  <p style="text-align: justify;">Sandalı hazırlatmak için yerinden kalkıp kapıya yöneldi. Ancak, öteki ardından yetişerek, omzundan yakalayıp, şiddetle geri çekti:</p>

  <p style="text-align: justify;">«Beni dinle Sheldon, bir kaz daha söylüyorum, Salomön Adaları ikimizi birden barındırabilecek kadar büyük değildir. Ama, yine de burada kalıyorum!»</p>

  <p style="text-align: justify;">Sheldon:</p>

  <p style="text-align: justify;">«Bu bir öneri olsa gerek! Berande'ı olduğu gibi mi satmalmak istiyorsun?» diye sordu.</p>

  <p style="text-align: justify;">Hayır, böyle bir şey istemiyorum. Yalnızca, seni vuruşmaya çağırıyorum!»</p>

  <p style="text-align: justify;">«Ey Ulu Tanrım! İyi ama, neden benimle vuruşmak istiyorsun?»</p>

  <p style="text-align: justify;">Karşısındakinin inatla direnmesi, Sheldon'u çok heyecanlandırıyordu:</p>

  <p style="text-align: justify;">«Sana hiçbir kötülüğüm dokunmadı. Sen de bana bir şey yapmadın. Hiçbir zaman işlerine karışmadım. Sen benim konuğumsun. Bayan Lackland da ortağım. Ona kur yapmak istedin, başarılı olamadın. Hepsi bu kadar. Benimle ne alıp veremediğin var ki, dövüşmeye çağırıyorsun! Hem de, artık Yirminci Yüzyılda yaşıyoruz sevgili dostum. Düello modası tarihe karıştığında, sen de ben de daha doğmamıştık!»</p>

  <p style="text-align: justify;">Tudor:</p>

  <p style="text-align: justify;">«Bu kavgayı sen başlatmış oluyorsun!» dedi. «Buradan gitmem gerektiğini sen söyledin. Kısaca, beni evinden kovdun. Şimdi de, karşıma geçmiş, neden kavga etmek istediğimi sormak küstahlığında bulunuyorsun. Kavgayı başlatan ben değilim. Onu sen başlattın. Ben de, sonuna kadar götüreceğim!»</p>

  <p style="text-align: justify;">Sheldon, bu sözleri, büyük bir hoşgörüyle içine sindirmeye çalışarak, bir sigara yaktı ve gülmeye başladı. Ancak, Tudor hiç yumuşamıyor, işin ardını bırakacağa benzemiyordu:</p>

  <p style="text-align: justify;">«Kavgayı sen başlattın!» deyip duruyordu.</p>

  <p style="text-align: justify;">«Hayır, kavga olmayacak. Kavgayı iki kişi yapar. Bense bu işte yokum. Seninle dövüşmeyi kabul etmiyorum. Benden böyle bir delilik bekleme!»</p>

  <p style="text-align: justify;">«Kavgayı sen başlattın, şimdi de döneklik ediyorsun. Nedenini biliyorum ve sana da söylemek istiyorum!»</p>

  <p style="text-align: justify;">Sheldon:</p>

  <p style="text-align: justify;">«Çok sarhoş olduğun anlaşılıyor!» diye sözünü kesti. «Bu akıldışı davranışının başka hiçbir açıklaması olamaz!»</p>

  <p style="text-align: justify;">«Sana, kavgayı neden başlattığını açıklayacağım. Sıradan bir kur yapma girişimini böylesine önemseyip, sorun yapmakla, budalalık etmiş oluyorsun. Dalgana taş attığımı düşünüyorsun değil mi? İşini bozdum. Bu yüzden de beni başmdan defetmek istiyorsun. Ben gelmeden önce burada her şey çok tatlı ve güzeldi. Yaşamından çok hoşnuttun. Şimdi ise kıskançlıktan çıldırıyor sun. Evet, tek neden bu: kıskançlık! Bunun için de beni bir an önce postalamaya bakıyorsun. Ama ben gitmeyeceğim!»</p>

  <p style="text-align: justify;">«Allahaşkına kalın! Bu yüzden kavga çıkmasını istemiyorum. Kal ve keyfince yaşa. İstersen bir yıl bile kalabilirsin!»</p>

  <p style="text-align: justify;">Tudor, Sheldon'un dediklerini duymamış gibi, konuşmasını sürdürerek:</p>

  <p style="text-align: justify;">«O senin karın değil!» dedi. «Ona kur yapmak her erkeğin hakkıdır. Ben, yanlış bir iş yapmış olabilirim, ama bilgisizliğim bağışlanabilir. Aslında, Salomon Adaları sahillerinde dolaşan dedikoduları duymamış olsam bile, durumu kapalı gözle farkedebilir-dim. Bütün Guvutu ve Tulagi halkı bu işe gülüyor. Ben bir çılgındım ve bir yanılgıya düştüm. Bu da, onun saf görünüşüne aldanmam ve yanlış bir yargıya varmam yüzünden oldu!»</p>

  <p style="text-align: justify;">Sheldon, bu sözlere öyle kızmıştı ki, karşısındaki adamın suratı ve beden çizgileri, gözlerinin önünde dans eder gibi sallanmaya başladı. Yine de soğukkanlılığını yitirmemiş görünmeye çalışıyordu. Ama, bu konuşmadan iyice bıkıp usandığı da gözden kaçmıyordu:</p>

  <p style="text-align: justify;">«Lütfen, onu oyunun dışında bırakalım!» dedi.</p>

  <p style="text-align: justify;">«Buna ne gerek var? Sen beni gülünç duruma sokmak için tuzağa düşürdün. Bunun hazırlanmış bir şey olduğunu nereden bilebilirdim? Her şeyi birlikte hazırladın. Ama artık gözlerim açıldı. O, hakarete uğramış kadın rolünü çok iyi oynadı. Beni tokatladı ve koşup sana sığındı. Salomon Adaları sahillerinde yapılan dedikoduların doğruluğunun en iyi kanıtı da bu. Demek ortaksınız! Hem de yalnızca iş ortağı, öyle mi? Bu palavraya kim inanır?»</p>

  <p style="text-align: justify;">Sheidon, yumruğu yapıştırdı. Soğukkanlılıkla ve kolunun bütün gücüyle vurmuştu. Çenesine yumruğu yiyen Tudor yere yuvarlandı. Düşerken çarptığı koltuk parça parça oldu.</p>

  <p style="text-align: justify;">Tudor, yavaş yavaş yerinden kalktı. Ama, karşı saldırıya geçmeyerek, olduğu yerde durakladı. Çok öfkeli bir sesle:</p>

  <p style="text-align: justify;">«Şimdi kavga etmeyi istiyor musun?» diye sordu.</p>

  <p style="text-align: justify;">Sheidon, gülmeye başladı. İlk kez rahattı ve senli benli bir havaya girmişti. Durumun gülünçlüğünü kavradığı ve bundan etkilendiği anlaşılıyordu. Yumruğunu havada sallayarak, tekrar vuracakmış gibi yaptı. Tudor'un yüzü sararmış, kollan aşağıya sarkmıştı. Kendini savunmaya yönelik hiçbir davranışta bulunmuyordu:</p>

  <p style="text-align: justify;">«Ben yumruk yumruğa bir kavga istemiyorum!» diye fısıldadı. «Her şeyi kesinlikle sona erdirecek bir kavga düşünüyorum. Ölümle bitecek bir kavga. Sen, tabancayla da, tüfekle de çok iyi atış yapabilen keskin bir nişancısın. Ben de öyle. Bu işe silahlanmızîa bir son vermeliyiz!»</p>

  <p style="text-align: justify;">«Sen çıldırmışsın!»</p>

  <p style="text-align: justify;">Tudor:</p>

  <p style="text-align: justify;">«Hayır, çıldıran ben değilim!» diye karşılık verdi.</p>

  <p style="text-align: justify;">«Ben, yalnızca sevdalanmış biriyim. Onu elde etmeyi bir daha deneyeceğim. Bunun için de, her şeyin kesin bir sonuca varmasını- istiyorum. Silah seçimini de sana bırakıyorum!»</p>

  <p style="text-align: justify;">Sheldon, adamın şaka yapmadığım iyice anlamaya başlamıştı. Ve ilk kez, kafasından geçen ve onu böylesine olağandışı davranışlara iteleyen şeyi iyice kavramaya çalıştı:</p>

  <p style="text-align: justify;">«Gerçek yaşamda böyle şeyler olmaz!» diye düşünüyordu.</p>

  <p style="text-align: justify;">«İşini bitirdiğim zaman, benim bir gerçek olduğumu anlayacaksın. Seni bugün öldüreceğim!»</p>

  <p style="text-align: justify;">Sheldon da, soğukkanlılığını iyiden iyiye yitirmeye başlamıştı:</p>

  <p style="text-align: justify;">«Saçmalıyorsun!» diye bağırdı. «Evet, saçmalık bu! Yirminci Yüzyılda düello yapılmıyor artık. Bu işler Sultan Palamut döneminde kaldı. Seni uyarırım!»</p>

  <p style="text-align: justify;">«Jean'a gelince!.. »</p>

  <p style="text-align: justify;">«Lütfen onun adını oyunun dışında tut!»</p>

  <p style="text-align: justify;">«Kavga etmek istediğine göre, buna gerek görmüyorum!»</p>

  <p style="text-align: justify;">Sheldon, umutsuzca kollarını kaldırdı.</p>

  <p style="text-align: justify;">«Jean'a gelince!»</p>

  <p style="text-align: justify;">Sheldon, sözünü keserek ikinci kez uyardı:</p>

  <p style="text-align: justify;">«Onu karıştırmayın, çok fena olur!»</p>

  <p style="text-align: justify;">«Buyur, istediğini yap. Ne yapsan ağzımı kapaya-mazsın. Beni bütün gün yumruklayıp, yerlere serebilirsin. Ama, ayağa kalkar kalkmaz yine Jean'dan söz ederim. Şimdi kavga etmek istemez misin?»</p>

  <p style="text-align: justify;">Sheldon:</p>

  <p style="text-align: justify;">«Beni dinle, Tudor!» diye söze başladı. Sesinde kararlı bir çınlama vardı. «Şimdiye dek kimseye, senin şu anda bana söylediklerinin onda birini bile söyletmedim. Bana böyle kafa tutulmasına göz yummadım!»</p>

  <p style="text-align: justify;">«Gün bitimine dek bu sözleri sık sık duymaktan kurtulamayacaksın. Vuruşmak zorundasın.. Beni öl-dürebilmen için sana onur verici bir fırsat tanımak istiyorum. Ama, şunu iyi bilmelisin ki, gün sona ermeden seni öldürmüş olacağım. Burası uygarlıktan uzak bir yer. Salomon Adaları'nda yaşıyoruz. Bu yüzden, önerilerim de ilkel olacak. Tulagi'deki hükümet komiseri, kralla, yasa ve düzeni temsil eder. Bu da&gt; arasıra görünüp, kaybolan bir savaş gemisiyle belli olur. Burada, ilkel koşullarda yaşayan bir kadınla» iki erkeğiz. Sorunumuzu, geçmişten kalma ilkel yöntemlerle çözümleyeceğiz!»</p>

  <p style="text-align: justify;">Sheidon, Tudor'u tepeden tırnağa süzerek, onun vahşi, serüvenci kişiliğini düşündü. Kendisi, düzenli bir yaşam sürmek isterken, bu adam, Yirminci Yüzyılda, düellolu bir çözüm öneriyordu.</p>

  <p style="text-align: justify;">Tudor:</p>

  <p style="text-align: justify;">«Beni susturmanın tek yolu var!» diye söze başladı. «Seni, doğrudan etkileyip, çileden çıkaramayacağımı biliyorum. Çünkü sen çok soğukkanlı, ya da korkaksın. Belki de her ikisi. Ama, sana Salomon sahillerinde dolaşan dedikoduları anlatabilirim. Bu seni tam yüreğinizden yaralar, değil mi? Evet, senin ve ortak olarak birlikte çiftlik işlettiğiniz bu genç kız için sahillerde söylenenleri bir bir açıklayabilirim!»</p>

  <p style="text-align: justify;">Sheldön:</p>

  <p style="text-align: justify;">«Dur!» diye bağırdı. Tudor'un yüzü ve beden çizgileri, gözlerinin önünde yine dans eder gibi sallanmaya başlamıştı çünkü. «Sen benimle düello yapmak istiyorsun ve de bunu zorunlu görüyorsun!»</p>

  <p style="text-align: justify;">Sonra tekrar kendini toplayarak, daha sağlıklı düşünmeye ve bir ara kendisini kaptırdığı bu gülünç-durumdan tiksinmeye başladı:</p>

  <p style="text-align: justify;">«Ama budalalık bu. Böyle bir şey olamaz!»</p>

  <p style="text-align: justify;">Tudor, rahatsız edici ve alaycı bir sesle, arka arkaya:</p>

  <p style="text-align: justify;">«Jean ve David ortaklığı! Jean ve David ortaklığı!.. » diye söylenip durmaya başladı.</p>

  <p style="text-align: justify;">Sheidon:</p>

  <p style="text-align: justify;">«Tann aslana sus!» diye bağırdı. «İsteğini kabul ediyorum. Senin çılgınlık düzeyine ulaşabilmiş bir. başka çılgın görmedim. Nasıl bir düello istiyorsun? Hangi silahla vuruşacağız? Tanık bulundurmamıza</p>

  <p style="text-align: justify;">gerek yok!»</p>

  <p style="text-align: justify;">Tudor, birdenbire, budalaca davranışları bir yana bırakarak, o soğukkanlı, tepeden bakan, centilmen kişiliğine büründü:</p>

  <p style="text-align: justify;">«Sık sık, geleneksel düello biçimlerinden en iyisinin hangisi olduğunu düşündüm!» dedi. «Bunlardan, kesin sonuca dek savaşımı içeren birkaçını biliyorum. Sen de bilirsin!»</p>

  <p style="text-align: justify;">Sheldon:</p>

  <p style="text-align: justify;">«Örneğin Franşızlarmki!» diye sözünü kesti.</p>

  <p style="text-align: justify;">«Sen böyle düşünüyorsun demek! Ama, en iyi düello biçimi bazı ölçülere göre belirlenmelidir: Önce, tanık yoktur. Seyirci, gözlemci de yoktur. Yalnızca vuruşanlar bulunur. Sonra, istenilen her silah kullanılabilir. Tabancayla, tüfekten, makineli tüfekle, Avustralya işi bumeranga kadar. Düellocular, birbirlerinden oldukça uzakta dururlar. Sonra yaklaşmaya başlarlar. Kendüerini korumak için her şeyden ve her yerden yararlanabilirler. Ağaç arkalarına, taş arkalarına saklanabilirler. Tekrar geriye kaçabilirler. Yanlardan dolaşabilirler. Her çeşit aldatmacaya başvurabilirler. Her şey serbesttir. Hiçbir kısıtlama yoktur. Kısaca: Düellocular birbirlerini istedikleri gibi avlayabilirler!»</p>

  <p style="text-align: justify;">«İki Kızılderili gibi, öyle mi?»</p>

  <p style="text-align: justify;">Tudor:</p>

  <p style="text-align: justify;"><a id="bookmark1"></a>«Tıpkı öyle!» diye haşirdi. «Durumu iyi kavraüm.</p>

  <p style="text-align: justify;">Bu iş için Berande'dan daha iyi yer bulunamaz. Zaman olarak da, bundan uygunu olamaz. Bayan Lackland, şimdi öğle uykusuna yatmıştır. Bizim de uyuduğumuzu sanacak, ne yaptığımızdan haberi olmayacaktır. O uyanmcaya dek, tam iki saat zamanımız var. Onun için, acele et ve çabuk gel. Sen Bale-suna kıyısından başlayacaksın, ben de Berande önünden. Her iki ırmak işletmenin sınırlarını oluşturuyor. Bu çok iyi. Düello sona erinceye dek, işletme sınırları içinde kalacağız. Kimse bu sınırın dışına çıkamayacak. Anlaştık mı?»</p>

  <p style="text-align: justify;">«Evet, her şey dediğin gibi olacak. Ancak, bazı emirler vermek istiyorum, iznini rica ederim!»</p>

  <p style="text-align: justify;">«İstediğini yapabilirsin, bence hiç sakıncası yok!»</p>

  <p style="text-align: justify;">Tudor, çok nazik davranmaya başlamıştı. Amacına ulaşmış olmak, onu kibarlaştırmıştı.</p>

  <p style="text-align: justify;">Sheldon ellerini çırptı, koşup gelen ev hizmetçisinden, Adamu-Adam'la, Noah-Noah'ı bulup getirmesini istedi. Tahitililere:</p>

  <p style="text-align: justify;">«Beni dinleyin!» dedi. «Bu adamla ben, bugün büyük kavga yapacak. Belki o ölecek. Belki ben ölecek. Eğer o ölür, güzel olur. Eğer ben ölür, siz ikiniz, Missie Lackalanna kollar. Eğer o, Bay Tudor'la konuşmak ister, siz karışmaz. Konuşmak istemez, siz Bay Tudor'u dışarı atar. Savvee!»</p>

  <p style="text-align: justify;">Tahitililer mırıldanarak başlarını salladılar. Uzun zaman, beyaz adamlarla yaşayıp, onların neler yaptıklarını görmüşler, bu garip soyun, garip davranışlarına kulak aşmamayı öğrenmişlerdi. Eğer birbirlerini öldürmeyi kafaya koymuşlarsa, bu. onların bileceği işti. Kendilerine düşen, buyrukları yerine getirmekti. Silahlıktan birer tüfek alıp geri döndüler.</p>

  <p style="text-align: justify;">Adamu-Adam:</p>

  <p style="text-align: justify;">«Bütün Tahitililer silahlansa daha iyi olur!» dedi.</p>

  <p style="text-align: justify;">Belki büyük gürültü kopar!»</p>

  <p style="text-align: justify;">Bu sırada Sheldon, kutudan mermi çıkarıyordu:</p>

  <p style="text-align: justify;">«Doğru, hepsine birer tüfek dağıtılsın!» diye karşılık verdi. .</p>

  <p style="text-align: justify;">Silahlarını almak için, kapıdan çıkıp, merdivenden aşağı" indiler. Tudor, tüfeği ve tabancası için mermi aldı, tüfeğini elinde tutarak, sabırsızlıkla beklemeye başladı. Sheldon, otomatik tabancası için yedek şarjör ararken:</p>

  <p style="text-align: justify;">«Artık gel! İşini çabuk bitir! Güneş ışığından yararlanmakta geç kalmayalım!» diye onu sıkıştırıp duruyordu.</p>

  <p style="text-align: justify;">Tekrar merdivenlerden inip, bahçe kapısından çıktılar. Birbirlerine sırtlarım dönüp, sahil boyunca, tüfek elde, kararlaştırılan yönlere yürümeye başladılar. Tudor Berande'a, Sheldon da Balesuna'ya' doğru&nbsp;ilerledi.</p>
</body>
</html>
