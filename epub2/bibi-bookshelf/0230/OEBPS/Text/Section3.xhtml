<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><span style="font-weight:bold;">ÜÇÜNCÜ BÖLÜM</span></h3>

  <p style="text-align: justify;">Sheldon, ilk kez bir Amerikalı genç kızla birlikte oluyordu ve bütün Amerikalı kızların Jean Lackland gibi olup olmadığını merak ediyordu.</p>

  <p style="text-align: justify;">Bu kızın değişik ve olağanüstü yapıda bir kız olduğunu seziyor, ancak, onu iyice anlayamıyor, kafasında değerlendirip belirli bir yere oturtamıyordu. Her şeyi çabucak kavrama yeteneği, birbirini tutmaz istekleri, kadınca bir oynaklık ve değişkenlik içeren görüşleri kafasını allak bullak ediyor, olup bitenlere bir anlam verebilmesini engelliyordu. Az sonra ne yapar, ne söyler, bir türlü önceden kestiremiyordu. Bildiği tek şey vardı, o da, yaptığı ve söylediklerinin, hiç beklenmedik, akla gelmedik şeyler olduğuydu Yaradılışında isterik denebilecek bir şirinlik göze çarpıyordu. Aceleci, ateşli ve korkusuzdu. Kadınca davranışlarında ya da şimdiki erkeksi görünümünde, aşırılıklarla yetersizlikler birbirini izliyordu.</p>

  <p style="text-align: justify;">Erkeklerle eşit haklar içinde yaşamak istemesi, Sheldon'u tedirgin ediyordu, yarı bilinçsiz ataklıklarından ve kendini üstün görme tutkusundan kaygı duyuyordu. Tabancasını Erikson'un burnuna dayadıktan sonra, hepsi de dev gibi bir Pölinezyalı gemiciler sürüsünün koruyuculuğunda, uluyan kuzeybatı rüzgârının kudurttuğu denizlerden çıkagelmiş ve gemisi elden gitmiş bir denizci kimliğiyle Berande'a yerleşmişti. Kovboy şapkasıyla, uzun namlulu Colt tabancası ona uygun düşüyordu. Ancak, şu anda düşüncelerini gerçekleştirebilecek . bir görünüm içinde değildi.</p>

  <p style="text-align: justify;">Sheldon, onun davranışlarını içten bir hoşgörüyle karşılayamıyordu. Kısa saçlı, elmacık kemikleri kaba ve çıkıntılı, ya da çökmüş ve artık çekiciliğini yitirmiş biri olsaydı, yapmak istediklerine daha kolay akıl erdirebilirdi. Oysa o, her erkeğin yüreğini hoplatabilecek güzellikte eşsiz bir dişiydi. Saçlarının olağanüstü çekiciliği Sheldon'a ürperti veriyordu. Bu çok sevimli, dal gibi ipincecik, uzun boylu kadın, daha doğrusu genç kız, onun aklını başmdan almıştı. En çok korktuğu şey de, kızın, o aceleci, içe işleyen gözleri, keskin, buyurucu sesiyle, sandalın, kıyıyı döven azgm denize indirilmesini emretmesiydi. Bunu düşündükçe, yüreğine bıçaklar saplanmış gibi oluyordu. Onun, vahşi bir atı kementle yakalayışı gözlerinin önüne geliyor, tir tir titremeye başlıyordu.</p>

  <p style="text-align: justify;">Ayrıca, çok yönlü, çok bilgili bir kızdı Jean. Sheldon, edebiyat ve sanat üstüne bunca geniş bilgi edinebilmiş olmasına akıl erdiremiyor, böyle bir kızın, aynı zamanda, palanga çözüp, demir alarak, güney denizlerinde kol gezmesi, değme erkeğin göze alamayacağı böyle bir işin üstesinden gelmesi, onu şaşkına çeviriyordu. Kafası, öylesine derin bilgilerle dolu olduğu halde, dudakları en ağır küfürleri savurabilen bu kız, şimdi de Malaita'ya gitmeyi düşünmekle, doğrudan doğruya kendi saygınlığına gölge düşürüyordu.</p>

  <p style="text-align: justify;">Kızın dişiliği, Sheldon'u sürekli tedirgin ediyordu. Memleketteki kızkardeşlerinden çok daha iyi piyano çalıyor, parçaları, çok daha ince bir duygululukla yorumluyordu. (Zavallı Hughie'nin, iyi durumda kalmasını sağlamak için olağanüstü özen gösterdiği piyanoydu bu.) Ayrıca, gitar çalıp, pürüzsüz, yumuşacık bir sesle Hawaii şarkıları söyleyerek, Sheldon'un aklını başından alıyordu. Sonra tam bir dişi oluyor, dişihğinin büyüsü, Sheldon'a, kocaman tabancasıyla, kovboy şapkasını ve bütün öteki olumsuzlukları unutturuyordu. Ancak, zaman zaman, böyle bir kızın, bir erkek gibi, ölüm korkulu serüvenlerle övünmesi, onlardan sevinç ve mutluluk duyması fena halde kafasına takılıyordu. Evinden ayrılıp, serüven ardında koşan kadınlara iyi gözle bakılmazdı. Üstelik, kendisi hiçbir serüvenciye saygı duymazdı. Çocukluğundan beri, bu gibi şeyleri çekici bulmamıştı. Ancak, şayet serüvenden hoşlanmıyorsa, ta İngiltere'den kalkıp, Salomon Adaları'na neden geldiği sorusuna, akla yakın bir açıklama bulabilmenin güçlüğünü de kabul ediyorduk.</p>

  <p style="text-align: justify;">Sheldon, durumdan kesinlikle hoşnut değildi. Bu alışılmamış durum, onun tutucu yetişme biçimine ve eğilimlerine çok ters düşüyordu. Bir beyaz erkeğin yalnız başına yaşadığı Berande'da, Jean Lackland gibi bir kızın sürekli kalması yakışık almazdı. Bu sorun kafasını kurcalıyor, bir çözüm yolu arıyor, gerekirse onunla açık açık konuşmayı düşünüyordu. Ne var ki, Avustralya'dan gelecek vapur, ancak üç hafta sonra burada olabilirdi.</p>

  <p style="text-align: justify;">Düşüncesini açıkladığnıda, kız:</p>

  <p style="text-align: justify;">«Mademki burada kalmamı istemiyorsunuz» dedi, «sabahleyin sandalı hazırlayıp, Tulagi'ye doğru yola çıkarım!»</p>

  <p style="text-align: justify;">Sheldon:</p>

  <p style="text-align: justify;">«Ama, size söylemiştim, bunu yapamazsınız!» diye bağırdı. «Orada kimse yoktur. Vali, Avustralya gezisindedir. Bir tek beyaz adam bulabilirsiniz, o da eski bir gemici, sıradan bir tayfadır. Cezaevinde yüz kadar zenci tutuklu vardır. Beyaz adam, Saîomon Adaları'nda vah yerine sömürgeci devleti temsil eder ve tutukluları gözetim altında tutar. Öyle bir delidir M, siz daha limana girer girmez, limanda bekleme ücretini ödemediniz diye beş yüz sterling para cezası yazar. Kaba herifin biridir. Tekrar uyarıyorum, oraya gidemezsiniz!»</p>

  <p style="text-align: justify;">«O halde Guvutu'ya ne dersiniz?»</p>

  <p style="text-align: justify;">«Asla! Orada da, hummadan ve ölesiye içki içen beş beyaz sarhoştan başka bir şey bulamazsınız! Oraya gitmenize de izin veremem!»</p>

  <p style="text-align: justify;">«Çok teşekkür ederim, bu gün yola koyulmayı düşünüyordum... Viaburi! Koş -Noah-Noah'ı bul, derhal kendisiyle konuşmak istediğimi söyle!»</p>

  <p style="text-align: justify;">Noah-Noah, batan Miele'nin eski başgediklisiydi. Sheldon:</p>

  <p style="text-align: justify;">«Nereye gitmek istiyorsunuz?.. Viaburi dur, sakın kimseyi çağırma!» dedi.</p>

  <p style="text-align: justify;">Kız sesini yükselterek:</p>

  <p style="text-align: justify;">«Hemen Guvutu'ya gidiyoruz!» diye karşılık verdi.</p>

  <p style="text-align: justify;">«Fakat, buna izin vermem!»</p>

  <p style="text-align: justify;">«Dediğim gibi, derhal gidiyorum. Siz gitmemi istediğinizi açığa vurduktan sonra burada kalmayı onuruma yediremem!»</p>

  <p style="text-align: justify;">«Ne diyorsunuz?» Kızın ani kızgınlığı Şheldon'u şaşırtmıştı. «Kalbinizi mi kırdım yoksa?»</p>

  <p style="text-align: justify;">Kız, tekrar emir verdi:</p>

  <p style="text-align: justify;">«Viaburi! Bana çabuk Noah-Noah'ı getir!»</p>

  <p style="text-align: justify;">Zenci, kızın buyruğuna boyun eğerek, gitmeye hazırlandı.</p>

  <p style="text-align: justify;">«Viaburi! Olduğun yerde kal! Bir yere gitmeyeceksin, yoksa kafanı kırarım! Ve siz Bayan Lackland, bir açıklama bekliyorum, sizi bu kadar kızdırmak için ne söyledim veya ne yaptım?»</p>

  <p style="text-align: justify;">«Küstahlık ettiniz, bunu yapmak cesaretini gösterdiniz. Şimdi çenenizi kapayın, konuşmaya devam edemezsiniz!»</p>

  <p style="text-align: justify;">Olup bitenler Sheldon'u büyük bir umutsuzluğa düşürmüştü:</p>

  <p style="text-align: justify;">«Şu anda kafamın karmakarışık olduğunu bilmenizi isterim!» dedi. «Neye kızdığınızı açıkça anlatmalısınız!»</p>

  <p style="text-align: justify;">«Nasıl olup da Guvutu'ya gitmeme izin vermeyeceğinizi söylediğinizi siz bana açıklayın!»</p>

  <p style="text-align: justify;">«Ne var bunda?»</p>

  <p style="text-align: justify;">«Sizin, bana, gitmeme izin verip vermediğinizi söylemeye hakkınız yok. Buna hiçbir erkeğin hakkı yok. Olgunluk yaşıma girdim, veliye de, vasiye de gereksinmem olmadığı açık. O kadar uzak yollardan Salomon Adalarıma kendime bir vasi bulmak için gelmedim!»</p>

  <p style="text-align: justify;">«Her kadın için bir erkeğin desteği gereklidir!»</p>

  <p style="text-align: justify;">«Ben herhangi bir kadın değilim. Erkeklerle, kadınlar arasında ayırım gözetmem. Şimdi siz bana, adamınızı Noah-Noah'ı çağırmaya göndermeme izin verip vermeyeceğinizi söyleyin. Sandalın, hemen denize indirilmeye hazırlanmasını istiyorum. Adamınızı göndermezseniz, kendim de gidebilirim!»</p>

  <p style="text-align: justify;">İkisi de ayağa kalkmışlardı. Kız, yanakları al al olmuş, kızgın bakışlarla Sheldon'u süzüyordu Sheldon ise, şaşırmış ve korkmuştu. Zenci, bir heykel gibi, —kömür karası bir heykel gibi— öylece dikilip kalmıştı. Bu anlaşılmaz beyazların tartışmalarından etkilenmiyor, tam tersine, sakin bakışlarla, Malaita' nm sık ağaçlı bayırlarında kurulu yüksek bir orman köyünde, gri bir fon önünde gökyüzüne yükselen mavi bulut dumanlanyla çevrelenmiş yemyeşil bir tepeye tırmanmayı düşlüyordu.</p>

  <p style="text-align: justify;">Sheldon:</p>

  <p style="text-align: justify;">«İyice düşünün! Delice bir işe kalkışmayacağınızı umarım!» diye konuştu.</p>

  <p style="text-align: justify;">Kız:</p>

  <p style="text-align: justify;">«Yine başladınız!» diye bağırarak sözünü kesti.</p>

  <p style="text-align: justify;">«Ben sizin gibi düşünmüyorum. Bunu siz de biliyorsunuz! Soruna, bir 'izin verip vermeme' sorunu olarak bakmanıza gerek yok. Bu bir 'sözün gelişi'dir. Elbette ki ben sizin vasiniz değilim. Biliyorsunuz, isterseniz Guvutu'ya gidebilirsiniz. Ama bu beni çok üzer. Sizi kıracak bir laf etmişsem, daha da çok üzer Şunu da söyliyeyim, benim bir İngiliz olduğumu unutmayın!.. »</p>

  <p style="text-align: justify;">Jean gülmeye başladı ve tekrar yerine oturarak,</p>

  <p style="text-align: justify;">«Belki de ben fazla alıngan ve öfkeliyim!» dedi. «Görüyorsunuz, baskıya gelemiyorum. Savaşılarak elde edilmiş özgürlüklerden vazgeçemiyorum. Dünyayı kendilerinin yarattığını sanan bayların, bana, neyi yapıp, neyi yapamayacağımı söylemek istemelerine dayanamıyorum... Viaburi! Artık mutfakta kalabilirsin. Noah Noah'ı aramana gerek yok... Ve şimdi siz Bay Sheldon, bana ne yapmam gerektiğini söyleyin. Beni burada tutmak istemiyorsunuz, başka yere gitmeme de izin vermiyorsunuz. Peki, ne yapabilirim?»</p>

  <p style="text-align: justify;">«Olanları yanlış değerlendiriyorsunuz. Sizin adama çıkışınızı, Tanrı'nın bir armağanı olarak kabul ediyorum. Çok yalnız ve çok hastaydım. Siz gelmeseydiniz, hastalığı atlatıp, sağ kalabilir miydim, bunu kesinlikle bilemiyorum. Ancak, şimdi sorun bu değil. Buradan gitmeniz benim için çok üzücü olur. Bunun üzerinde de durmuyorum. Yalnızca sizi düşünüyorum. Buranın sizin için doğru seçilmiş bir yer olup olmadığını kendiniz de değerlendirebilirsiniz.</p>

  <p style="text-align: justify;">Eğer evli olsaydım ya da burada başka bir beyaz kadın daha bulunsaydı, kalmanızın hiçbir sakmcası olmazdı. Ama bu durumda, yalnız bir kadınla bir erkek!.. »</p>

  <p style="text-align: justify;">Jean, yeniden umutsuzluğa kapılarak,</p>

  <p style="text-align: justify;">«Keçileri kaçırmaya başlıyorum!» diye bağırdı. «Siz, bir solukta, buradan gitmem gerektiğini anlatmaya çalışıyorsunuz, sonra da, her nereye gitmek istediğimi söylesem, oraya gitmeme izin vermiyorsunuz. Benim gibi bir zavallı genç kız bu durumda ne yapabilir?»</p>

  <p style="text-align: justify;">Sheldon, şaşkınlıkla:</p>

  <p style="text-align: justify;">«Önemli olan da bu!» dedi.</p>

  <p style="text-align: justify;">«Ve böylesi bir durum da sizi üzüyor!»</p>

  <p style="text-align: justify;">«Yalnızca sizin yönünüzden!»</p>

  <p style="text-align: justify;">«Öyleyse bırakın kaygılarınızı gidereyim, sizi kararsızlıktan kurtarayım. Benim için kendinizi üzmeyin. Durumu fazla abartıyorsunuz! Değiştirmek elimizde olmayan şeyler için üzülmek boşuna. Kaçınılmaza karşı savaşa girmenin anlamı yok. İşe bu noktadan başlayabiliriz. Siz buradasınız, ben de burada. Başka bir yere gidemeyeceğimi kendiniz söylüyorsunuz. Siz de beni, koskoca bir işletme ve iki yüz yamyamla baş başa bırakarak bir yerlere gidemezsiniz sanırım. Öyleyse, siz de burada kalıyorsunuz, ben de. Çözüm bu kadar basit. Ayrıca, bu da bir serüvendir. Şunu da kafanıza iyice sokun, korkmanıza hiç gerek yok. Evlenmek aklımdan bile geçmez. Salomon Adalarıma bir iş kurmak için geldim, kendime bir koca bulmak için değil!»</p>

  <p style="text-align: justify;">Sheldon susuyordu, yüzü kıpkırmızı olmuştu. Kızın keyfi yerindeydi. Gülerek:</p>

  <p style="text-align: justify;">«Ne düşündüğünüzü biliyorum!» dedi. «Bir erkek olsaydım, şimdi kafamı koparırdınız. Bunu gerçekten hak ettim. Üzgünüm. Sizi incitmek istemezdim!»</p>

  <p style="text-align: justify;">Sheldon, fırtınanın dinmekte olduğunu görerek rahatlamıştı:</p>

  <p style="text-align: justify;">«Korkarım, asıl suç bende!»</p>

  <p style="text-align: justify;">«Sorun kalmadı. Zencilerinizden birkaçını bana verin. Öte yanda, arsanın köşesinde, kendime sazdan bir ev yapmak istiyorum. Elbette direkler üstünde olacak. Bu gece taşmabilir ve orada daha güvenlikli bir yaşam sürebilirim. Tahitililer, tıpkı gemide olduğu gibi nöbet tutarlar. Siz de bana, hindistancevizi yetiştirmeyi öğretirsiniz. Mutfağınızın yönetimini artık ben ele alacağım, yemek işlerinizin düzene girmesini sağlayacağım.</p>

  <p style="text-align: justify;">«Şimdi ilk ve son kez söylüyorum: İsteklerime karşı koymaya çalışmanın bir yararı yok. Dediğimi yapacaksınız. Bana ne söylemek istediğinizi çok iyi biliyorum... Evinize beni yerleştirip, kendinize saz damlı yeni bir ev yaptırmayı düşünüyorsunuz. Ama ben bunu kesinlikle istemiyorum.</p>

  <p style="text-align: justify;">«Sorun çözümlenmiştir. Dediklerimi kabul etmezseniz, ırmak boyunca ilerler, kıyıda kendim ve adamlarım için bir köy kurarım. Yiyeceğimi de sandalla Guvutu'dan getirtirim.</p>

  <p style="text-align: justify;">«Evet, şimdi bana bilardo öğretmeye başlayabilirsiniz!»</p>

  <p style="text-align: justify;">Jean, büyük bir yetenekle ev işlerinin yönetimine el koydu, en aşağıdan, en yukarıya kadar her yerleri süpürtüp elden geçirdi. Sheldon, karşısmda, hiç tanımadığı yepyeni bir ev görüyordu. Kurulduğundan bu yana ilk kez böyle temiz, böyle düzenli olmuştu. Hizmetçiler artık çevrede aylak aylak dolaşamıyor, Jean'ın sıkı bir eğitim altına aldığı ve yapacağı işleri kesinkes anlattığı aşçı, önüne gelene dert yanıyordu.</p>

  <p style="text-align: justify;">Sürekli konserveyle beslendiği için, Sheldon da zılgıt yemekten, azarlanmaktan kurtulamadı. Sağlıklı bir beslenme düzenine gereken önemi vermediğinden, işleri savsaklamak ve yarım bırakmakla suçlandı.</p>

  <p style="text-align: justify;">Sandalını, limon ve portakal sağlamak için yirmi kez sahil boyunca dolaştıran Jean, bu meyvelerin Berande kıyılarında neden yetişmediğini kesinlikle anlamak, istiyor, bir sebze bahçesi bile olmadığı için, Sheldon'u kınayıp duruyordu.</p>

  <p style="text-align: justify;">Her yanım otlar bürümüş mumya elmalarını toplatıp, bunlardan nasıl yararlanılacağını gösteriyor, iştah açıcı yiyecekler hazırlayarak, Sheldon'un sofrasını donatıyor, kahvaltıda mumya elması reçeli, öğle yemeğinde aynı' meyveden pudingler yiyen Sheldon, hiç bilmediği bu yiyecekler karşısında apışıp kalıyordu. Ormandan toplanan muzlardan, çeşit çeşit yiyecekler hazırlanıyor, hepsi de birbirinden lezzetli bu yiyecekler, sofraya renk katıyordu.</p>

  <p style="text-align: justify;">Jean veya gemicileri her gün dinamitle balık avlıyor, istiridye toplayıp getiren Belesunalı yerlilere tütün armağan ediliyordu.</p>

  <p style="text-align: justify;">Sheldon kızın hindistancevizinden hazırladığı her şeyi olağanüstü buluyordu. Aşçıya, sütten maya elde edilmesini ve bu maya ile yapılan, hafif, gevşek bir ekmek türünün pişirilmesini öğretmişti. Bazı bitkilerin taze yapraklarından görülmemiş lezzette salatalar hazırlıyor; sütle et karışımından elde ettiği tatlı ve ekşi soslar, balıktan pudinge kadar, kendine özgü özel yöntemlerle ürettiği çeşit çeşit yiyecekte kullanılıyor; her yemeğe, tadına doyulmaz bir lezzet veriyordu.</p>

  <p style="text-align: justify;">Ayrıca, kahvede, süt tozu yerine, hindistancevizi kaymağı kullanılmasının daha yararlı olacağı konusunda Sheldon'un dikkatini çekmişti. Çimlenmiş taze ceviz içinden salatalar yapıyordu Nişastalar hazırlıyordu. Bambu tomurcuklarından yaptığı çok lezzetli bir salata Sheldon'da büyük bir şaşkınlık yaratmıştı.</p>

  <p style="text-align: justify;">Eskiden otlar arasında kaybolan ya, da Berande tarlalarında acımasızca çapalanıp çöpler arasına atılan yabani domatesler, salata, çorba ve sos yapımında kullanılmaya başlandı. Çalılıklarda başıboş dolaşan ve oralara gelişigüzel yumurtlayan tavuklara sandıklardan özel kümesler yapıldı. Ayrıca Jean, ava çıkıp, yabanördekleri ve güvercinler vuruyordu. Bir gün: «Bu işleri pek fazla sevdiğimi söyleyemem!» dedi. «Ancak, babamdan gördüğüm eğitime de aykırı davranamam!»</p>

  <p style="text-align: justify;">Havayı bozan hastaneyi kendi elleriyle yaktı. Sheldon da onu bigüzel azarladı. Ancak, daha aralarındaki dargınlık sona ermeden, kendi gemi adamlarına, daha sağlıklı ve kullanışlı yeni bir hastane yaptırttı.</p>

  <p style="text-align: justify;">Pencerelerin tülbent perdelerini değiştirip, yerlerine, depodan getirttiği renk renk keten kumaşlardan diktiği perdeleri taktı. Kendisine de birçok giysi yaptı. Bir liste hazırlayarak, ilk vapurla Sidney'den getirteceği giysi ve diğer şeyleri yazdı. Bu davranışları, Sheldon'da, kızın uzun süre kalmak istediği izlenimini uyandırıyordu.</p>

  <p style="text-align: justify;">Sheldon'un daha önce böyle bir kadm tanımadığı kesindi. Onun varlığı, bir düşte yaşadığını sanmasına yol açıyordu. Kendi anlayışına göre onu bir kadın olarak kabul edemiyordu. Herhangi bir kadm gibi zayıf ve okşayıcı değildi. Davranışlarında kadınca duygular uyandıran bir yan yoktu. Aralarındaki garip ilişkide Sheldon'un konumu bir erkek kardeşinkinden farksızdı. En nazik iltifatları ya görmezlikten geliniyor, ya da açıkça geri çevriliyordu. Sandala biner veya bir ağaca tırmanırken ona elini uzatması gerekse, hemen geri çekmek zorunda kalıyor; kız, her türlü zorluğun üstesinden kendi başına gelmeyi yeğliyordu. Timsah ve köpekbalığı konusunda kendisini o'kadar uyardığı halde, kız, sahilden uzakta, derin sularda yüzmekten vazgeçmiyordu. Dinamitle balık avlama işini kendisinin değil de bir adamın yapması konusunda da kesinlikle söz dinletemiyordu. Adamlarından daha akıllı ve bilgili olduğu için, dinamiti&nbsp;kendisinin atmasının kaza yapma olasılığını azaltacağını öne sürüyordu.</p>

  <p style="text-align: justify;">O anki tutumuna göre, Sheldon'un gözüne, erkek gibi de, dişi gibi de görünebilir olmuştu. Aralarında süregelen düşünce ayrılıklarından biri de, zencilere karşı nasıl bir tutum ve davranış içinde olunması gerektiği konusundaydı. Kız, zencilere dostça davranılmasını, kesinlikle gerekmedikçe ceza uygulamaktan .kaçınılmasını, hatta arasıra ödül vermekten de geri kalmmamasını uygun görüyor, örnek olarak da, gözlerinin içine bakan, her isteğini seve seve yerine getirmeye can atan kendi adamlarıyla, eskisinden üç kat daha fazla çalışmaya başlayan ev hizmetçilerini gösteriyordu. Gerçekten de bu örneklere bir diyecek yoktu. Ancak, aynı görüş, işletmedeki zenciler için geçerli olamazdı.</p>

  <p style="text-align: justify;">Kısa sürede, bu durumu kız da anlamakta gecikmedi. Zenciler arasındaki kaynaşmayı ve bu kaynaşmanın Sheldon ve kendisi için oluşturduğu sakıncaları görmezlikten gelemedi. Bu yüzden, tabancasını yanından eksik etmediği gibi, evinin önünde nöbet tutan adamlarını da, tepeden tırnağa silahlandırdı.</p>

  <p style="text-align: justify;">Ancak, bu tehlikeli duruma, beyazların kötü davranışlarının yolaçtığma, acımasızca baskılara tepki olarak oluşan öcalma duygulan yüzünden, böylesine güvenlik önlemleri alınmak zorunda kalındığına inanıyordu. Hiçbir kötü düşünce ve davranışlan olmayan, yumuşak başlı Hawaii yerlileri arasında yetiştiğinden, Salomon Ad al an yerlilerinin de, dostluk ve hoşgörüyle yaklaşıldığmda, Hawaiililer gibi, aynı iyi duygulan paylaşacaklanndan kuşkusu yoktu.</p>

  <p style="text-align: justify;">Bir akşam, barakalardan korkunç bir gürültü duyuldu. Sheldon, Jean'ın adamlarının yardımıyla, öldürülesiye ^dövülen iki kadmı, barakadaki zencilerin elinden kurtardı. Tekrar saldmya uğramamalan için, kadınlar o gece, mutfak evinde gözetim altına alındılar.</p>

  <p style="text-align: justify;">Bu iki kadın, işletmede çalışanların yemeklerini pişirmekle görevliydiler. Suçları da, birinin, patateslerin pişirildiği büyük kazanda yıkanmış olmasıydı. Zencilerin gazaba gelmesinin nedeni, temizliğe önem vermeleri değildi elbette. Kendileri de sık sık bu kazanlarda yıkanırlardı. Bütün sorun, yıkananın aşağılık bir kadın olmasıydı. Salomon Adaları yerlileri arasında, her kadm, aşağılık bir yaratık sayılır, erkeklere tanınan haklardan yoksun bırakılır ve sürekli horlanırlardı.</p>

  <p style="text-align: justify;">Ertesi sabah, Jean'la Sheldon, kahvaltı sırasında, gittikçe yükselen korkunç bir homurdanmayla yerlerinden fırladılar. Berande yasaları çiğneniyordu. Kendilerine izin verilmediği, böyle bir şey de emredilmediği halde, işletmede çalışan iki yüz zencinin tümü, nöbetçiyi de dinlemeyerek avluya doluşmuşlardı. Berande yasalarına göre bu büyük bir suçtu.</p>

  <p style="text-align: justify;">Öndeki verandanın karşısında, itişip kakışıyor, tehditler savuruyor ve bağrışıyorlardı. Sheldon, verandanın parmaklıklarına dayanmıştı. Jean da arkasında ayakta duruyordu. Gürültü biraz yavaşladığında, iri yapık, kasları gergin, Salomon Adaları vahşilerinden daha da vahşi oldukları yüzlerinden anlaşılan iki zenci kalabalığın önüne geçtiler. Birinin adı Carin-Jama, yahut «Sessizlik» ti, ötekininki de Bellin-Jama, ya da «Palavracı». Her ikisi de yıllar önce Queensland'da çiftlikte çalışmışlar ve belalı olarak tanınmışlardı.</p>

  <p style="text-align: justify;">Bellin-Jama:</p>

  <p style="text-align: justify;">«îki kadının geri verilmesini istiyoruz!» dedi.</p>

  <p style="text-align: justify;">«Kadınlara ne yapmak istiyorsunuz?»</p>

  <p style="text-align: justify;">«Öldüreceğiz!» dedi Bellin-Jama.</p>

  <p style="text-align: justify;">Gittikçe daha.çok kızmaya başlayan Sheldon:</p>

  <p style="text-align: justify;">«Benimle konuşmak için buraya kadar: nasıl gelebilirsiniz!» diye bağırdı. «Büyük çan hemen çalınmaya başlansın. Buradan hemen gidin, tarlalardaki işlerinizin basma dönün. Paydos çanı çaldığında tekrar gelir, benimle iki kadın hakkında konuşursunuz. Şimdi buradan çekip gidin hemen!»</p>

  <p style="text-align: justify;">Zenci kalabalığı, Bellin-Jama'nın nasıl bir tepki göstereceğini anlamak için bekliyordu. Bellin-Jama. yerinden kımıldamaksızın:</p>

  <p style="text-align: justify;">«Ben gitmiyorum!» dedi.</p>

  <p style="text-align: justify;">Sheldon:</p>

  <p style="text-align: justify;">«Dikkat et Bellin-Jama!» diye sertçe bağırdı. «Çekip gitmezsen, seni, dayak atmaları için Tulagi'ye gönderirim. Sözümden dönmem, bilirsin!»</p>

  <p style="text-align: justify;">Bellin-Jama, dövüşmeye hazır biçimde, dik dik ona bakıyordu. Bir Queensland soylusu rahatlığıyla:</p>

  <p style="text-align: justify;">«Seninle dövüşmek istiyorum!» dedi.</p>

  <p style="text-align: justify;">Beyaz azınlığın, zenci çoğunluğa egemen olduğu Salomon Adaları'nda, bir zencinin, bir beyazı dövüşmeye çağırması, ölüm cezasını gerektiren en büyük hakaret sayılırdı. Hiçbir zenci, bir beyaza karşı, böyle meydan okuyamazdı. Bu durumda, en azından iyi bir dayağı hak etmiş olurdu.</p>

  <p style="text-align: justify;">Korkusuz Bellin-Jama'nın yiğitçe sözleri üzerine, zenci kalabalığından, onu yüreklendiren sevinçli biı homurdanma yükseldi.</p>

  <p style="text-align: justify;">Ancak, Bellin-Jama'nın konuşması henüz bitmemiş ve homurdanmalar yeni yeni duyulmaya başlamışken, Sheldon, bir sıçrayışta, on beş ayak yükseklikteki veranda parmaklıklarını aşarak yere indi. Bellin-Jama, tam parmaklıkların altında duruyordu. Sheldon, bütün gücüyle yüklenip onu yere devirdi.</p>

  <p style="text-align: justify;">Artık vurmaya da gerek kalmamıştı. Zenci, bitkin ve çaresiz, boylu boyunca yerde yatıyordu.</p>

  <p style="text-align: justify;">Sheldon'un beklenmedik, sıçrayışı üzerine bir an şaşkınlık geçiren Jean, birdenbire, Carin-Jama'nm. yani Sessizlik'in, dalga dalga ilerleyen kana susamış iki yüz zencinin gözleri önünde, henüz Bellin-Jama' nın üstünden kalkmakta olan Sheldon'a saldırıp, gırtlağına sarıldığını gördü. Hemen tabancasını çekip ateş etti. Omzundan yaralanan Carin-Jama, sendeleyerek geri geri gitti.</p>

  <p style="text-align: justify;">Jean, onu kolundan vurmak istemişti. Bu kadar yakından da bu zor bir iş değildi. Ancak, dalga dalga ilerleyen kudurmuş vahşî kalabalığı kızı şaşırtmış, mermiyi saptırmıştı.</p>

  <p style="text-align: justify;">Jean'ın davranışıyla, tehlike bir anda atlatılmış oluyordu. Gırtlağının serbest kaldığını gören Sheldon, sıkı bir yumruk patlattı. Carrin-Jama yere yuvarlanıp, kardeşinin yanına uzandı.</p>

  <p style="text-align: justify;">Ayaklanma bastırılmıştı. Beş dakika sonra iki kardeş hastaneye kaldırılmış, başkaldıran zenciler, nöbetçiler gözetiminde, iş alanlarına dönmeye başlamıştı.</p>

  <p style="text-align: justify;">Sheldon, tekrar verandaya çıktığında, Jean'ı gözyaşları içinde şezlonga yığılmış buldu. Bu görüntü, onu, az önce yaşadığı kavga-döğüşten, atlattığı ölüm tehlikesinden daha çok heyecanlandırmıştı. Ona göre, bir kadının ağlaması korkunç bir şeydi. Üstelik bu kadın, Jean Lackland gibi, gözyaşlarını diğer kadınların tümünden daha iyi tutabilecek yapıda biri olursa, daha da korkutucu olurdu.</p>

  <p style="text-align: justify;">Çaresizlik içinde, gözyaşlarmdan dudakları ıslanan kıza baktı. Ona büyük bir saygı duyuyordu:</p>

  <p style="text-align: justify;">«Size teşekkür etmek isterim!» diye söze başladı, «Yaşamımı siz kurtardınız, bunu size söylemem gerekir!»</p>

  <p style="text-align: justify;">Jean, yüzüne kapadığı ellerini birdenbire çekti, •gözyaşlarmdan sırsıklam olmuş, kızgın bir surat çıktı ortaya.</p>

  <p style="text-align: justify;">«İğrenç adam, yüreksiz adam!» diye bar bar bağırmaya başladı. «Beni, bir insan vurmak zorunda bıraktınız, yaşamımda ilk kez oluyor bu!»</p>

  <p style="text-align: justify;">Sheldon:</p>

  <p style="text-align: justify;">«Küçük bir yara, bu yüzden ölmez!» diye karşı çıkmayı denedi.</p>

  <p style="text-align: justify;">«Ne demek küçük bir yara! Onu vurdum ben!</p>

  <p style="text-align: justify;">Üzerine atlamanıza hiç de gerek yoktu. Zorla olay yarattınız. Bu vahşice bir davranıştır, çiğlik ve yüreksizliktir!»</p>

  <p style="text-align: justify;">Sheldon, onu yatıştırmak için:</p>

  <p style="text-align: justify;">«İzin verir misiniz?.. » diye söze başlamak istedi.</p>

  <p style="text-align: justify;">«Çabuk gidin yanımdan, sizden nefret ettiğimi görmüyor musunuz? Hâlâ burada duruyorsunuz demek?..»</p>

  <p style="text-align: justify;">Sheldon, öfkesinden sapsarı kesilmişti:</p>

  <p style="text-align: justify;">«Peki, onu neden vurdunuz?»</p>

  <p style="text-align: justify;">«Siz bir beyaz olduğunuz için!»</p>

  <p style="text-align: justify;">Kız, hüngür hüngür ağlıyordu:</p>

  <p style="text-align: justify;">«Ve babam hiçbir zaman bir beyazı yan yolda, bırakmadı. Ama, suç sizdeydi. Böyle bir olay yaratmaya hakkınız yoktu. Gereksiz bir iş yaptınız!»</p>

  <p style="text-align: justify;">«Çok üzgünüm, ama sizi anlayamadığımı da belirtmek isterim!»</p>

  <p style="text-align: justify;">Sheldon fazla konuşmadı, arkasını döndü:</p>

  <p style="text-align: justify;">«Daha sonra görüşürüz!» dedi.</p>

  <p style="text-align: justify;">Sheldon, zoraki bir kibarlılıkla kapıyı çekip giderken, kız:</p>

  <p style="text-align: justify;">«Bu insanlarla nasıl başa çıktığımı siz de göreceksiniz!» dedi. «Örneğin, hastanede iyileştirmeye çalıştığım iki hastayı düşünün. Bir kez iyi olup ayağa kalksınlar, onların sağlık ve yaşamları üstüne nasıl titrediğimi düşünüp bana bağlanacaklardır. Size bir daha söylüyorum, bu kaba güç gösterisine, bu acımasızlığa asla gerek yoktu. Onlara yamyam diyoruz, ama, onların da insan olduğunu, sizin gibi, benim gibi insan olduğunu unutuyoruz. Akıllıca davranarak, onlarla yakınlık kurabiliriz. Onları, aşağılık yaratıklar gibi görerek kendimizden ayırmamalıyız!»</p>

  <p style="text-align: justify;">Sheldon, başını sallayarak çekip gitti.</p>

  <p style="text-align: justify;">İşletmeyi denetleyip tekrar geri döndüğünde, aradan birkaç saat geçmişti. Kız, oldukça yatışmış görünüyordu. Sheldon'u selamlarken:</p>

  <p style="text-align: justify;">«Bağışlanmaz bir budala olduğuma inanıyorum!» diye mırıldandı. «Şimdi hastaneden geldim, ikisi de çok iyiydiler. Yaraları önemli değil!»</p>

  <p style="text-align: justify;">Sheldon, çok sevinmiş, kızı böylesine değişmiş görmek, onu mutlu etmişti.</p>

  <p style="text-align: justify;">«Şimdi beni dinleyin, durumu yanlış değerlendirdiniz!» diye söze başladı. «Bu zencilere karşı sert davranmak zorundayız. Dostça davranmak elbette çok iyi ve güzel. Ancak, onları böyle tek başına, yüzlerine gülerek yönetemezsiniz. Sizin, Hawaililerle, Tahitililer için söylediklerinizi tümüyle kabul ediyorum. Ve onları, önerdiğiniz yöntemle çekip çevirebildiğinize içtenlikle inanıyorum. Haklarında sizin söylediklerinizden başka bir bilgim yok. Kendilerini tanımıyorum. Ama, siz de buradaki zencileri tanımıyorsunuz. Rica ediyorum, lütfen siz de bana inanın. Bu zenciler, sizin yerlilerinize hiç benzemez. Sizinkiler, Polinezya Takımadaları kökenlidir, bunlarsa Malezyalı. Derileri simsiyahtır bu zencilerin. Saçlarının kıvırcıklığını görüyorsunuz. Bunlar, Afrikalı zencilerden daha aşağılık bir soydandır. Aralarında çok büyük farklılık vardır.</p>

  <p style="text-align: justify;">«Dostluğu, sevgiyi, minnet duygularını hiç tanımamışlardır. Dostça davranırsanız, sizi aptal yerine korlar. Yufkayürekliliğinizden, korktuğunuz anlamını çıkarırlar. Ve bu herifler bir kez korktuğunuza inandılar mı, ellerinden kurtulamazsınız. Sonunda, ne yapıp yapıp sizi gafil avlarlar. Söylediklerimi kanıtlamak için, size, bir zencinin, kendi topraklarında bir yabancıyla karşılaştığında, aklından neler gececeğini anlatmak isterim. İlk düşüncesi korku olacaktır; 'Acaba bu yabancı beni öldürecek mi?' Yabancının kendisini öldürmediğini görünce de, 'Acaba ben bu yabancıyı öldürebilir miyim!' diye düşünecektir.</p>

  <p style="text-align: justify;">«Sahilden on iki mil aşağıda Packard adlı bir tacir yaşardı. Çevresindekileri, sopaya başvurmak zorunda kalmadan, iyilikle yönetmeyi başarmış olmakla övünürdü. Aslında, onunkine 'yönetmek' de denilemezdi. Sonunda ipin ucunu tümden elden kaçırdı.</p>

  <p style="text-align: justify;">«Sandalıyla çıkagelir, Hughie'yle beni ziyaret ederdi. Bunu alışkanlık ahline getirmişti. Ne var ki, sandaldaki adamları fazla kalmak istemediklerinde, söyleşiyi yarıda kesip, onlarla birlikte geri dönmek zorunda kalırdı.</p>

  <p style="text-align: justify;">«iyi anımsıyorum, bir pazar onu yemeğe çağırmıştık, koşup gelmişti. Tam sofraya çorba konulduğunda, Hughie, kapı aralığından bizi gözetleyen biı zenci gördü. Bu davranış, Berande yasalarına kesinlikle aykırı olduğundan, yerinden fırlayıp, zencinin yanma gitti. Berande'da, kendilerinden bir isteği olan zenci, önce ev hizmetçilerine başvurup haber gönderir, sonucu da dışarda beklerdi. Öyle paldır küldür içeri dalamazdı. Oysa, Packard'ın sandalcılarından olan bu adam, kimseden izin almak gereği duymaksızın, içeri girip, balkonun önüne dikilmişti. Hughie' nin, 'Bu da ne demek oluyor?' diye soru yöneltmesi üzerine de, 'Yanınızdaki beyaz adama söyle, arkadaşlar artık gitmek istiyor, hemen kalkıp gelmezse onu beklemez, burada bırakır gideriz!' diye karşılık vermişti. Hughie, müthiş bir yumruk patlatıp, zenciyi merdivenlerden aşağı yuvarlamıştı!»</p>

  <p style="text-align: justify;">Jean:</p>

  <p style="text-align: justify;">«Bu gereksiz bir acımasızlık ama!» diye karşı çıktı. «Bir beyaza karşı kesinlikle böyle davranmazdınız!»</p>

  <p style="text-align: justify;">«işin önemli yanı da bu! O bir beyaz değildi! Kara derili sıradan bir zenciydi ve bu kasıtlı davranışla yalnız kendi beyaz efendisini değil, Salomon Adaları' nm bütün beyazlarını, beni, Hughie'yi ve tüm Berande'ı küçük düşürmüş oluyordu!»</p>

  <p style="text-align: justify;">«•Elbette M, bu yalnızca sizin kişisel görüşünüzdür. Sizin anlayışınızda, kim daha güçlüyse, o haklı sayılıyor!»</p>

  <p style="text-align: justify;">Sheldon:</p>

  <p style="text-align: justify;">«Evet!» diyerek kızın sözünü kesti. «Packard, zencilerini, güçsüzlere de hak tanıyan bir anlayışla yönetiyordu. Sonuç: Ben hâlâ yaşıyorum, Paekard ise öldü. Adamlarına yumuşak ve dostça davranmaktan sonuna dek vazgeçmemişti. Zenciler, sıtmadan yatağa düştüğü gün hesabını gördüler. Kellesi şimdi karşıda, Malaitada bir direkte sallanıyor. Zencileri ise, iki sandala doluşup, depodan toparladıklarıyla birlikte köylerine döndüler. Minota yatının kaptanı Mâckehzie'nin başına gelenler de Packard'mkilerden aşağı kalmaz. O da, kaba güç yerine dostluğa bel bağlamıştı. Zencilerde güven duygusu yaratmak için silahsız geziyordu. ikinci kez adam toplamaya çıktığında, Langa-Langa yakınlarında Bina Limam'na uğramıştı. Sandal gözcülerininkiler de dahil, bütün silahlan kamarada kilitliydi. Kıyıya yanaştıklarında, her zamanki gibi tabancasız, güvertede geziniyordu. Bir nacak darbesiyle öteki dünyayı boyladı. Kafatası şimdi Malaita'da asılı. Buna açıkça kendi canına kıyma denir. Onun yaşamı da, aynen Packard'mki gibi bir sonla noktalandı!»</p>

  <p style="text-align: justify;">Jean:</p>

  <p style="text-align: justify;">«içinde bulunduğunuz durumda her zaman dikkatli olmak gerektiği konusunda size hak veriyorum!» dedi. «Ancak, uzun süre, anlayışlı, yumuşak ve dostça davranıldığmda, onlann da değişeceğine inanıyorum!»</p>

  <p style="text-align: justify;">«Ben de aynı sizin gibi düşünüyorum. Ancak, unutmamanız gereken bir şey var: Berande, çalışanları yönünden, Salomon Adalan'nın en kötü işletmesidir. Öyle olmasa, sizin dediklerinizin doğruluğunu kanıtlamak kolaylaşırdı. Buranın önceki sahipleri, zencilere hiç de dostça davranmamışlardı. Biri çügm bir Amerikalı, öteki ayyaş bir Alman'dı. ikisi de yontulmamış heriflerdi. Tam köle avcılanydılar. işçilerini, Salomon Adalan'nın adı en kötüye çıkmış kişisinden, Cellat Johnny'den sağlıyorlardı. Bu herif, bir zenciyi vurmaktan çarpıldığı on yıllık hapis cezasını Fidji Adası'nda çekmektedir. Zamanla öylesine nefret edilen biri olmuştu ki, hiçbir zenci onunla iş yapmaya yanaşmamaya başladı. Böylece, Malaitalıları elden kaçırınca, nerde bir cinayet işlenmişse oraya koşup, katile ya da katillere kucak açmak zorunda kaldı. Katiller, çoklukla, cezadan veya öcalmak isteyeceklerden kurtulmak için, onunla, istediği gibi bir anlaşma yapmaya razı oluyorlardı. Kıyıdan, bağırıp çağırma sesleri yükselir, kaçan bir zencinin ardından oklar, mızraklar atılır, zenci, sonunda kendini denize atmak zorunda kalır. Cellat Johnny'nin teknesi, zenciyi kapmak için orada hazır beklemektedir. Bulabildiği ancak bu tür adamlardır. Berande'ın eski sahipleri, ondan, böyle adamlar satın alırlardı. Burada çok kötü bir katil sürüsü birikmişti. Tam beş yıl bu iş böylece sürüp gitti. Bu adamları kullanmak özel çıkarlarına uygun düşüyordu. Yasalar elverse bu işi daha on yıl sürdürürlerdi. Şimdi burada çalışanlar da, işte bu katil sürüsündendir. Birkaçı öldü. Kimileri öldürüldü. Kimileri de, Tulagi'de cezasnu çekiyor. Önceki sahiplerden biri, çiftlik işleriyle pek uğraşmaz, sürekli savaşa hazır durumda beklerdi. Bir kâhya öldürülmüştü. Ortaklardan biri, bir ağaç bıçağıyla omzundan vuruldu. Öteki, iki kez mızrakla yaralandı. Her iki ortak da dövüşmekten kaçınan kişiler değildi. Ancak, bu olaylar onların gözünü korkuttu, işi sürdüremez duruma geldiler. Sonunda da, kendi zencileri onları oradan kovdu. Sözcüğün tam anlamıyla bir kovulma! Sonra, biz iki acemi, zavallı Hughie ile ben geldik, bu berbat vahşi sürüsünü devraldık. Burayı satın aldığımızda, olup bitenlerden haberimiz olmadığı gibi, diğer konularda da hiçbir şey bilmiyorduk. Her şeyi, yerleştikten sonra görüp öğrendik.</p>

  <p style="text-align: justify;">«İlk yanlışımız, adamlarımıza iyilikle davranmayı denemeye kalkışmamız oldu. Bu akılsızca bir tutumdu. Huzurlu bir topluluk yaratmaya çalışıyorduk.</p>

  <p style="text-align: justify;">Amacımız, haksızlıklara yer vermeyen bir düzen kurmaktı. Zenciler, kendilerinden korktuğumuz kanısına vardılar. îlk günler nasıl birer kaçık olduğumuzu düşündükçe utanç duymaktan kendimi alamıyorum. Açıkça aldatılıyor, hakarete uğruyor ve tehdit ediliyorduk, ancak, hak ve adalete dayalı insanca yönetimimizin, kısa sürede beklediğimiz iyi sonuçları yaratacağına inanıyor, her şeyi hoşgörüyle karşılıyorduk. Bu inanç ve beklentimize karşılık, her şey, gittikçe daha kötü oluyordu. Öyle ki, Hughie, adamlarımızdan birini cezalandırmak zorunda kaldığı bir gün, zenci sürüşünce az kalsın öldürülüyordu. Kıl payı kurtuluşunun tek nedeni, zencilerin tümü üstüne çullandığında, çok mutlu bir rastlantıyla, benim, durumu sezip, tam sırasında yardımına koşabilme olanağı bulmuş olmamdı.</p>

  <p style="text-align: justify;">«Bu olaydan sonra, ezici yumruğun egemenliği başladı. Her şeyi yüzüstü bırakarak, ipullah sivri külah çekip gitmeye razı olamıyorsak, tek seçeneğimiz buydu. Vaımıızı, yoğumuzu bu işe yatırdığımızdan, çekip gidebilmemiz de olanaksızdı. Bu işi onurumuza da yediremezdik zaten. İşe girmiştik bir kez, başarıyla sonuçlandırmak zorundaydık. Berande işçileri, denildiği gibi, bütün Salomon Adaları'ndakilerin en kötüleri idiyseler, elbette ki bu çok çetin bir savaşım olacaktı. Beyazlardan yararlanamıyorduk. Yarım düzine işçi grubuna başvurduk. Kimse bizimle çalışmak istemedi. Korkuyorlardı. Bunu açıkça söyleyemiyorlar, sağlık durumlarının bozukluğunu filan ileri sürüyorlardı. Bu yüzden, Hughie ve ben, işletmenin yönetimini kendimiz üstlenmek zorunda kaldık.»</p>

  <p style="text-align: justify;">Jean, parıldayan gözlerle:</p>

  <p style="text-align: justify;">«Ve o öldüğüne göre, çalışmaları tek başına sürdürmek istiyorsunuz, öyle mi?» diye bağırdı.</p>

  <p style="text-align: justify;">«Artık kefeni yırttığımı sanırım. Beni biraz katı görüyorsanız lütfen kızmayın Bayan Lackland. Burada, çok özel koşullar içinde yaşadığımı düşünerek anlayış gösterin. Çok kötü işçilerle çalışıyoruz ve onları çalıştırabilmek için zor kullanmak zorunda kalıyoruz. Siz, işletmeyi gezip gördünüz, bunları bilmeniz gerekir. Ama, bir kez de ben söyleyeyim. Bütün Salonum Adaları'nda, üç ve dört yaş palmiyeleri bizden daha iyi olan bir başka işletme yoktur. İşletmeyi daha iyi duruma getirmek için durmadan çalıştık. İşletmeye peyderpey işçi getiriyoruz. Jessie'yi de bunun için almıştık. İşçilerimizi kendimiz görüp, seçmek istiyorduk. Bu bir yıl içinde, işçilerimizin sözleşme süreleri doluyor. İlk yıl sonunda, işe başlama tarihlerine göre, çeşitli aylarda ilgileri kesiliyor. Bu arada, yeni gelen işçilerin de bir ölçüde ahlakı bozuluyor. Ama, ne olursa olsun, Berande'ın gittikçe daha iyi bir fidanlık olması gerektiğini aklımdan çıkarmıyorum!»</p>

  <p style="text-align: justify;">Jean, başını sallamakla yetindi, hiçbir şey söylemedi. Karşısındaki yalnız adamı gözden geçiriyor, ilk karşılaşmalarında, ateşler içinde, bitkin ve umutsuz» yatağına serilmiş durumunu anımsıyordu. Son soluğuna dek, egemenliği elde tutmakta direnen bu yalnız adam, soyunun çok ilginç bir örneğini oluşturuyordu.</p>

  <p style="text-align: justify;">«Gerçekten üzücü!» dedi. «Ancak, yine de, egemenliğin böyle sürdürülmesinin zorunlu olduğundan kuşkuluyum!»</p>

  <p style="text-align: justify;">Sheldon, onu onaylarcasına:</p>

  <p style="text-align: justify;">«Ben de bilemiyorum!» dedi. «Yaşamımda nelerin geçerli olduğunu, beni neyin sürükleyip, buralara getirdiğini bilemiyorum. Ama,' her nasılsa şimdi buradayım, artık geri dönmeyi düşünemem!»</p>

  <p style="text-align: justify;">Jean, hafifçe gülümseyerek:</p>

  <p style="text-align: justify;">«Soyumuzun kör talihi!» dedi. «Biz beyazlar, ilk çağlardan beri, karalarda ve denizlerde haydutluk yapıyoruz. Bu bizim kanımıza da geçmiş. Ondan kurtulamıyoruz!»</p>

  <p style="text-align: justify;">Sheldon:</p>

  <p style="text-align: justify;">«Bu konu üzerinde yeterince durma olanağı bulamadım. Yapacak öyle çok işim vardı ki! Buraya neden geldiğimi bile düşünemedim!» dedi.</p>
</body>
</html>
