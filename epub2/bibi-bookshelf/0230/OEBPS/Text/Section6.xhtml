<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;"><span style="font-weight:bold;">ALTINCI BÖLÜM</span></h3>

  <p style="text-align: justify;">Günler günleri izliyor, ancak, Berande'deki konukseverlikten pek mutlu olan Tudor, kolay kolay oradan ayrılmak isteyeceğe benzemiyordu. Yolculuk için gerekli her şey hazır olduğu halde, kalmayı yeğliyor, zamanının tümünü Jean'a adayarak, Sheldon'un kendisine karşı duyduğu soğukluğun daha da artmasına yol açıyordu.</p>

  <p style="text-align: justify;">Her gün, —düşüncesizce onunla yarışmaya kalkan— kızla yüzmeye gidiyor, birlikte dinamitle balık avlıyor, bu arada, aç köpekbalıklarının arasına dalıp, onlarla boğuşarak, dinamitten sersemlemiş balıkları toplamaya çalışıyor ve böylece Tahitililerin beğenisini kazanıyordu.</p>

  <p style="text-align: justify;">Arahu'nun isteği üzerine, yırtıcı bir köpekbalığınca yansı yenmiş bir balığın öteki yansını, canavann ağzından kapıp su yüzüne çıkarmaya çalışırken, şaşıran köpekbalığmm pürüzlü bedeniyle vurduğu hafif bir darbe ile omzundan çeşitli yaralar almış ve böylece, bu yiğitlik gösterisi kendisine oldukça pahalıya patlamıştı.</p>

  <p style="text-align: justify;">Sheldon, kıza baktığında, onun, kendini bütün varlığıyla adamın çekiciliğine kaptırdığını açıkça görebiliyordu. Aslında bunda şaşılacak bir şey yoktu. Adamın yiğitlik ve gözüpekliği, kızın serüvencilik düşlerine tıpatıp uygun düşüyordu. Gerçi, kızın beğenisinde kadınca bir sevgi belirtisi yoktu. Ancak, iyice anlıyordu ki, bir erkeği sevmek gereksinmesi duyduğunda, arayacağı erkek tam böyle biri olacaktı.</p>

  <p style="text-align: justify;">Tann vergisi bir yetenekle, tüm erdem ve özelliklerini kolayca gözler önüne serip kendini herkese beğendiren bu adamın karşısında önemini yitirdiğini ve geriye itildiğini hissediyordu. Kendisi de yiğit ve yürekli bir kişiydi. Ama, ikide bir kendinden sözetmek, üstün yönlerini ortaya döküp, hayranlık beklemek onun yapabileceği bir şey değildi. Bir yaşam kurtarmak gibi gerekli durumlarda, kendisinin de ötekinden geri kalmayacağını, gözünü, kırpmadan köpekbalıklarının araşma atılacağını çok iyi biliyordu. Ancak, bu işi salt gösteri için, bir balığın yarısını köpekbalığmm ağzından kapmak gibi sudan bir nedenle yapmayı delilik sayardı. Onunla aralanndaki ayırım, kendi vitrininin örtülü olmasından geliyordu. Kendi üstünlüklerini kimsenin gözüne sokmaya çalışmıyordu. Sessiz ve gösterişten uzak bir yaşamı vardı. Dünyanın ilgisini çekmek için bir bardak suda fırtınalar yaratmak onun işi değildi. Öteki, şaşkınlık verici gösterilerini sürdürürken, gittikçe daha çok içine kapanıyor ve soyunun gösterişsiz, stoacı(<a id="footnote1"></a><sup><a href="../Text/Section7.xhtml#bookmark0">1</a></sup>) sessizliğine bürünüyordu.</p>

  <p style="text-align: justify;">Jean, bir gün bu durumdan yakındı:</p>

  <p style="text-align: justify;">«Günlerdir öylesine şaşkın ve durgunsunuz kî az ya da çok— hasta olduğunuz kesin. Kafanızı yalnızca kara derili işçilerinizle, hindistancevizi ağaçlarına takmış görünüyor, başka hiçbir şeyle ilgilenmiyorsunuz! Bu ne demek oluyor?»</p>

  <p style="text-align: justify;">Sheldon, gülümsemekle yetindi. Jean'la Tudor, beyazların, aşağı ırktan toplulukları sertlikle yönetmesini zorunlu gören Demir Yumruk kuramı üzerine söyleşirlerken de susuyor, sessizce onları dinliyordu.</p>

  <p style="text-align: justify;">Ve dinlerken, gökten inmiş tanrısal bir bildiri gibi açıkça görüyordu ki, konuşulanlar, aslında kendisinin uyguladığı şeylerdir. Onların felsefesini yaptığı' şeyleri kendisi yaşıyordu. Kendi soyunun demir yumruğunu, bir gözdağı verme aracı olarak, aşağıhk soyların tepesinde tutması olgusu, Berande'da olsun, öteki işletmelerde olsun zaten yaşanıyordu. Bunun üzerine gevezelik etmenin âlemi yoktu.</p>

  <p style="text-align: justify;">Jean'la Tudor, birlikte karşısına dikilip, İngilizlerin isteklerine gem vurabilme ve duygularını belli etmeme özelliklerini yermeye başladıklarında —ki Sheldon bu özelliğinden onur duyuyordu— kendisinin aynı sessizlik ve katılığı koruması tartışmalara yol açıyordu.</p>

  <p style="text-align: justify;">Tudor:</p>

  <p style="text-align: justify;">«Amerikalılar, yaptıkları ve yapacakları şeyler konusunda çok konuşurlar!» diyordu. «Bu yüzden İngilizler onları palavracı ve övüngen sayarak küçümserler. Oysa, Amerikalı saf bir çocuktur. Övünmesinde bir beklentisi ve çıkar kaygısı yoktur. Yaptıklarından çok söz ettiği doğrudur. Ama, İngiliz, yaptıkla rından hiç söz etmeyerek ona üstünlük sağlar. Eğer bu, İngilizlerin övünmediği anlamına geliyorsa, bir başka yönden, övünmenin daha ince bir biçimiyle karşı karşıyayız demektir. Sizin de belli ettiğiniz gibi, gerçekten komik bir durum bu!»</p>

  <p style="text-align: justify;">Jeam</p>

  <p style="text-align: justify;">«Bunu hiç düşünmemiştim!» diye söze karıştı. «Gerçekten de, bir İngiliz yiğitçe bir iş başardığında büyük bir alçakgönüllülük ve suskunlukla bir köşeye çekilir, yaptıklarından söz etmeye pek yanaşmaz. Aslında bu suskunluğuyla kabul ettirmek istediği şudur: Bunlar benim her gün yaptığım olağan şeylerdir ve benim için, denize olta sallamak kadar kolay işlerdir. Ve sizin öncelikle, her fırsatta aynı gerçek yiğitliği göstermekten geri kalmayacağımı görebilmeniz gerekir. Ama, ben bu küçük işlerde, önemsenmesi gerekli olağanüstü bir yan bulamıyorum. Yalnızca, örneğin bir barut patlamasında havada uçtuğumun ya da iki yüz kişinin canım kurtardığımın, siz ve dostîarınızca duyulmuş olmasını isterim. Ancak, böylesine önemli olaylardan övünç duyabilirim! Doğru söyleyin Bay Sheldon, yiğitçe bir şey yaptığınızda, sizin de içinizden övünmek gelmez mi?»</p>

  <p style="text-align: justify;">Sheldon, başını sallayarak onayladı.</p>

  <p style="text-align: justify;">KlZ:</p>

  <p style="text-align: justify;">«Öyleyse!» diye dayattı. «Siz, övünme duygunuzu, bir alçakgönüllülük, bir önemsemezlik maskesi altında saklıyorsunuz. Bu, yalancılıkla aynı anlama gelmez mi?»</p>

  <p style="text-align: justify;">Sheldon:</p>

  <p style="text-align: justify;">«Evet, öyle!» diye karşılık verdi. «Ama, bizler her gün böyle yalanlar söylüyoruz. Bu bir eğitim ve yetişme sorunudur. Ve İngilizler herkesten daha iyi eğitilmişlerdir, hepsi bu kadar. Zamanla sizin halkınız da böyle iyi bir eğitime kavuşacaktır. Tudor'un dediği gibi, Amerikalı henüz çok gençtir!»</p>

  <p style="text-align: justify;">Jean:</p>

  <p style="text-align: justify;">«Kazandınız Bay Sheldon!» diye bağırdı. «Sözlerimi geri alıyor ve size boyun eğiyorum. Siz, başta öne sürdüğüm gibi şaşkın, durgun ve kalmkafalı biri değilsiniz. Kesinlikle değilsiniz!»</p>

  <p style="text-align: justify;">Tudör da:</p>

  <p style="text-align: justify;">«Evet, bize iyi bir ders verdiniz!» diye söze katıldı. «Ama size ne oldu Bayan Lackland. Sizin eğitim ilkeleriniz!.. »</p>

  <p style="text-align: justify;">«Bu konuda siz ne düşünüyorsunuz?»</p>

  <p style="text-align: justify;">«Konuşulması gerek!»</p>

  <p style="text-align: justify;">Jean, Sheldon'u kutlar gibi ellerini çırptı. Sheldon, kararlı bir suskunlukla yerine otururken, Tudor bir sigara yaktı.</p>

  <p style="text-align: justify;">Jean, kışkırtıcı bir sesle:</p>

  <p style="text-align: justify;">«İyi bir tartışmaydı!» dedi. «Peki neden sürdürmüyorsunuz?»</p>

  <p style="text-align: justify;">Sheldon:</p>

  <p style="text-align: justify;">«Konuşmaya neden gerek duyduğunu gerçekten bilmiyorum!» dedi. «Görüşlerimi doğrulayan bir bilincim var. Bu da benim için yeterlidir!»</p>

  <p style="text-align: justify;">Jean:</p>

  <p style="text-align: justify;">«Konuşmayı sürdürebilirsiniz!» diye üsteledi. «Çocukluktan çıkmış bir yetişkin olarak, çocuk kalmış olanlara meramınızı anlatabilmek için konuşmak zorundasınız!»</p>

  <p style="text-align: justify;">Tudor, kırgın:</p>

  <p style="text-align: justify;">«Savaşın sertliği sizi yıldırdı, dövüşmekten kaçınıp, düşmana sığındınız, Bayan Lackland!» diye söze karıştı.</p>

  <p style="text-align: justify;">Ancak, Jean artık onları duymuyordu. Bakışları, avludan aşağılara, denize çevrilmişti. Her iki adam, onun bakışlarını izleyerek, uzaklarda bir yeşil ışıkla, belli belirsiz bir yelkenli karaltısı gördüler.</p>

  <p style="text-align: justify;">Tudor, merakla:</p>

  <p style="text-align: justify;">«Yolculuktan dönen Martha olmasın bu?» dedi.</p>

  <p style="text-align: justify;">Jean:</p>

  <p style="text-align: justify;">«Hayır, yarı ışıkları alçakta duruyor!» diye karşılık verdi. «Ayrıca, kürek kullanılıyor, şapırtılarını duymuyor musunuz? Martha gibi büyük bir gemide kürek kullanılamaz!»</p>

  <p style="text-align: justify;">Tudor da:</p>

  <p style="text-align: justify;">«Bu doğru!» diye ona katıldı. «Üstelik, yirmi beş beygir gücünde bir de motoru var!»</p>

  <p style="text-align: justify;">Jean, Sheldon'a dönerek:</p>

  <p style="text-align: justify;">«Tam bize göre bir gemi!» dedi özlemle. «Motorlu bir gemi alabileceğimizi sanmıyorum. Ama, belki de elden düşme bir motor taktırabiliriz!»</p>

  <p style="text-align: justify;">Sheldon, Jean'ın bu düşüncesine:</p>

  <p style="text-align: justify;">«Bir de makinist ücreti ödeyeceğiz, demek!» diye karşı çıktı.</p>

  <p style="text-align: justify;">«Daha hızlı yol alabilmek için ödenmeye değer!» diye yanıt vererek düşüncesinde direndi. «îyi bir motor, iyi bir sigorta gibidir. Bunu bilmeniz gerek. Ben, deniz yüzeyindeki alçak kayalar arasında kendi başıma dolaştım. Eğer siz böyle Ortaçağ kafalı olmasaydınız, alacağımız gemiyi de ben kendim yönetirdim. Böylece, makinist ücretinden çok daha fazlasını artırmış olurduk!» Bu iğneleyici sözlerine karşılık alamayan kız, dikkatle Sheldon'u incelemeye başladı. Lamba ışığında daha da keskinleşen yüz çizgileri, denizdeki- karaltıyı izlemeye çalışan Sheldon'a, daha ciddî ve inatçı bir görünüm veriyordu. Tudor'unkilerden daha ince, ama daha düzgün dudakların çevrelediği kararlı ağzı bu görünümü tamamlıyordu. Ve genç kız ilk kez alıcı gözüyle baktığı adamın suskun yaradılışı ardında gizlenen yalın, içten, iyiniyetli ve ağırbaşlı kişiliği birdenbire sezmeye başlıyor ve onun gerçek gücünü şimdi daha iyi anlayabiliyordu.</p>

  <p style="text-align: justify;">Bir an gözlerini Tudor'a çevirdi. Tudor'un insanı ilk bakışta etkileyen daha sevimli bir yüzü vardı. Ama ağzı hoşuna gitmemişti. Onun hakkında kesin bir kanıya varamıyordu. Belki de Sheldon'un yargısı doğruydu. Bir şey diyemiyordu. Üstelik, kendisini biraz etkilemişti de!</p>

  <p style="text-align: justify;">Ama ne önemi vardı ki! Gemiler, denizler ve bunlarla ilintili herşey, onu erkeklerden daha fazla ilgilendiriyordu.</p>

  <p style="text-align: justify;">Kısa bir süre sonra, tropiklerin sıcak karanlığında yeniden silueti görünen gemiye ve onun insana ferahlık veren yeşil ışıklarına daldı. Pırıltılı denizden, ıskarmozlara sıkıca takılmış küreklerin şıpırtısı işitiliyordu. Tam bir uyum içinde bir eğilip bir kalkarak kürek çeken zencilerin. gergin ve çıplak bedenlerini görür gibi oluyordu. Ve çok iyi biliyordu ki, bu yabancı geminin güvertesinin herhangi bir yerinde kaçınılmaz bir zorunluluk olarak bir beyaz efendi duruyor, gemiyi demir atılacak yere çeviriyor, bunu yaparken de karanlıkta ağaçların belli belirsiz göründüğü karaya oturmamak için gözünü dört açmak zorunda kalıyordu. Gecenin yanıltıcılığmda uzaklıkları çok iyi saptaması gerekiyordu. Hafiften esmeye banlayan ılık rüzgârın ilk soluğu yanağım okşarken, yolunu bulmakta kendine yardımcı olacak yirmi ya da daha çok değişken etkeni, düşünüp taşınarak, ölçüp biçerek, yanlışsız değerlendirmeye çalışıyordu.</p>

  <p style="text-align: justify;">Kız, bütün bunları, doğrudan ve severek yaşamış bir denizci olarak çok iyi biliyordu.</p>

  <p style="text-align: justify;">Arka arkaya iki kez duyduğu iskandil şıpırtısma kulak vererek, bu şıpırtıları izleyecek bildik çağrıyı heyecanla beklemeye koyuldu. Az sonra, kızı sevinçten titreten, derin, buyurucu bir erkek sesi duyuldu. Küreklerin, sol yana doğru, iskeleye yatırılması için verilen kesin bir buyruktu bu.</p>

  <p style="text-align: justify;">Gemi, yavaş yavaş yön değiştiriyordu. Bunun da, hafif rüzgârın ilk esintisini, sıkıca yerleştirilmiş yelkenlerde toplamak için girişilmiş bir eylem olduğunu biliyordu. Şimdi, bütün benliğiyle, aynı derin erkek sesinin, «Yanaş!» diye bağırmasını bekliyordu. Bu sesi duymakta gecikmedi ve sevinçten bir kez daha titredi. İskandil tekrar düştü ve erkek sesi, «On bir kulaç» diye çınladı. Aynı derin ses, karanlıkta, «Demir at!» diye yankılandı. Demir zinciri sertçe şakırdamaya başladı. Yelkenler ayarlanırken makara kasnağının çıkardığı gıcırtılı ses, kıza tatlı bir müzik gibi geliyordu.</p>

  <p style="text-align: justify;">Jean, birdenbire, üçgen yelkende bir sıkışma olduğunu sezdi. Denizcilerden biri hemen koşup yelken direğini hızla sarsarak, durumu düzeltti.</p>

  <p style="text-align: justify;">Bütün bu işler olup bitinceye, demir atılıp, kırmızı ve yeşil ışıkların gidiş gelişleri sona erinceye kadar Jean, yanındaki iki adamın varlığından habersizmiş gibi görünüyordu.</p>

  <p style="text-align: justify;">Tudor, hâlâ, kıyıya yanaşan geminin Martha olduğunu sanırken, Sheldon, belirli bir gerginlikle, onun nasıl bir gemi olduğunu ve ne amaçla geldiğini kestirmeye çalışıyordu.</p>

  <p style="text-align: justify;">Jean:</p>

  <p style="text-align: justify;">«Bu gemi kesinlikle Minerva'dır!» dedi,</p>

  <p style="text-align: justify;">Sheldon, kuşkulu bir sesle:</p>

  <p style="text-align: justify;">«Nereden biliyorsunuz?» diye sordu.</p>

  <p style="text-align: justify;">«Önce, bu bir yat. Sonra da, ben, büyük gemilerin pikten yapılma makaralarının gıcırtısını çok iyi ayırt ederim. Onlar daha gürültülü olurlar!»</p>

  <p style="text-align: justify;">O zamana dek geminin yaklaşmasını gözleyen&nbsp;koyu "bil* eöİ£Tö Icıyıdan eve doğru ilerlemeye&nbsp;basladı.</p>

  <p style="text-align: justify;">KlZ:</p>

  <p style="text-align: justify;">«Sen misin Tulagi?» diye ”bağırdı.</p>

  <p style="text-align: justify;">Karşıdaki, yüksek sesle:</p>

  <p style="text-align: justify;">«Hayır Bayan, ben Matapuu'yum!» diye karşılık verdi.</p>

  <p style="text-align: justify;">«Gemiyi tanıyabildin mi?»</p>

  <p style="text-align: justify;">«Ben, Minerva sanıyor!»</p>

  <p style="text-align: justify;">Matapuu'nun söylediklerini doğrulamasından onur duyan Jean, Sheldon'a dönüp, tepeden bir gülümsemeyle baktı. Öne doğru eğilip, onu selamlayan Sheldon:</p>

  <p style="text-align: justify;">«Matapuu söylediğine göre doğrudur!» diye mırıldandı.</p>

  <p style="text-align: justify;">Kız, diklenerek:</p>

  <p style="text-align: justify;">«Ama, Jean Lackland söylerse kuşkuludur, öyle mi?» diye bağırdı. «Herkesi kendiniz gibi sanıyor, benim denizcilik bilgimi de, kendinizinki gibi güvenilmez buluyorsunuz! Zararı yok, günün birinde yaptığınız bu kabalığa çok üzüleceksiniz! Şimdi denize sandal indirildiğine göre, beş dakika sonra Christian Young'un elini sıkabileceğiz demektir!»</p>

  <p style="text-align: justify;">Lalaperu, bardaklarla, sigara ve —vazgeçilmez bir alışkanlık olarak— viski getirdi. Beş dakikalık süre dolarken de, Christian Young, bahçe kapısından girip, barınağın merdivenlerinden kendilerine doğru gelmeye başladı.</p>

  <p style="text-align: justify;">Christian Young, her zamanki gibi yeni haberlerle gelmişti. Adamların, ikişer bardak arasında bir üçüncüsünü de yuvarlamakla övündükleri Guvutu'daki içki âlemlerinden, Isabel'deki silah ticaretinden, Malaitadaki son cinayetten, Tom Butler'in Santa Anna* daki hastanesinden söz etti. Son olarak da, en önemli haberi verdi: Matambo, Shortland'da kayalara bindirmişti. Onarılmayı beklemesi gerekiyordu.</p>

  <p style="text-align: justify;">Sheldon, Jean'a dönerek:</p>

  <p style="text-align: justify;">«Bu, sizin, Sidney yolculuğunuzu beş hafta ertelemek zorunda kalmanız demektir!» dedi.</p>

  <p style="text-align: justify;">Kız, büyük bir üzüntüyle:</p>

  <p style="text-align: justify;">«Ve en değerli zamanımızın boşu boşuna harcanması!» diye ekledi.</p>

  <p style="text-align: justify;">Konuşmayı dinleyen Young:</p>

  <p style="text-align: justify;">«Sidney'e gitmek istiyorsanız, Upolu yarın öğleden sonra Tulagiden yola çıkacak!» diye uyarıda bulundu.</p>

  <p style="text-align: justify;">Jean:</p>

  <p style="text-align: justify;">«Ben, onun, Samoa'daki Almanlara işçi taşıdığım sanıyordum!» dedi. «Ama, ne olursa olsun, Samoa'ya kadar onunla gidebilirim. Apia'dan da, Weir-Linie' nin bir yük gemisine binerek yoluma devam ederim. Çok dolambaçlı bir yolculuk olacak, ama yine de zaman kazanmış olurum!»</p>

  <p style="text-align: justify;">Young:</p>

  <p style="text-align: justify;">«Upolu, bu kez doğrudan Sidney'e gidiyor!» diye açıklama yaptı. «Önce, bakım için tersaneye girecek. Yarın öğleden sonra saat beşe kadar ona yetişebilirsiniz. Geminin saat beşte kalkacağını birinci subaydan duydum!»</p>

  <p style="text-align: justify;">Jean, erkeklere gülümseyerek baktı:</p>

  <p style="text-align: justify;">«Ama, ben önce Guvutu'ya gitmek zorundayım!» dedi. Bunu çok istediği gözlerinden anlaşılıyordu. «Oradan bazı şeyler satın alacağım. Berande'ın eski perde artıklarından yapılma giysilerle Sidney'e gidemem. Guvutu'dan kumaş alıp yolda kendime bir giysi dikmeliyim. Bir saat sonra yola çıkabilirim. Bana Adamu-Adam'ı çağır, Lalaperu! Ona söyle, Ornfiri yiyecek bir şeyler hazırlasın, sandalda yanımıza alırız!»</p>

  <p style="text-align: justify;">Ayağa kalkıp, sesini yükselterek, Sheldon'a baktır</p>

  <p style="text-align: justify;">«Lütfen sandalı denize indirsinler.. Benim sandalımı. Bir saat içinde yola çıkıyorum!»</p>

  <p style="text-align: justify;">Sheldon'la, Tudor, saatlerine göz attılar.</p>

  <p style="text-align: justify;">Sheldon:</p>

  <p style="text-align: justify;">«Bütün gece yolda olacaksınız!» dedi. «En iyisi sabahı beklemek!»</p>

  <p style="text-align: justify;">«Yani .alışverişten vaz mı geçeyim? Hayır, bunu yapamam. Upolu da, düzenli çalışan bir yolcu gemisi değildir. Kalkış saatinden önce de yola çıkabilir. Daha önemlisi, Guvutu'da, alışverişi sabahları yapmanın en doğrusu olduğunu söylemişlerdi. Şimdilik beni bağışlayın, hazırlanmak zorundayım!»</p>

  <p style="text-align: justify;">Sheldon:</p>

  <p style="text-align: justify;">«Ben de sizinle.geliyorum!» dedi.</p>

  <p style="text-align: justify;">Young:</p>

  <p style="text-align: justify;">«Sizi Minerva ile götürürüm!» diye araya girdi.</p>

  <p style="text-align: justify;">Jean, gülerek başım salladı:</p>

  <p style="text-align: justify;">«Ben kendi sandalımla gidiyorum. Sizler, sanki ben, bugüne dek hiç evden çıkmamış bir kızmışım gibi tasalandınız. Size söylüyorum Bay Sheldon, ortağınız olarak, yanlış anlaşılabilecek bir nezaket gösterisi uğruna Berande'ı ve işlerinizi yüzüstü bırakmanıza razı olamam. Siz benim kaptanlık yapmama izin vermediniz, ben de sizin korunmaya hiç de gereksinmesi olmayan genç bir bayanın koruyucusu olarak denizleri tepmenize izin vermiyorum. Ve siz Kaptan Young, Guvutu'dan daha bu sabah ayrıldınız, Marau'ya gitmek istediğinizi de biliyoruz. Bu yüzden iki saat içinde denize açılmak zorunda olduğunuzu da kendiniz söylediniz!»</p>

  <p style="text-align: justify;">Tudor, Sheldon'u sinirlendiren yalvarıcı bir ses tonuyla;</p>

  <p style="text-align: justify;">«Sizi ben götüremez miyim?» diye sordu.</p>

  <p style="text-align: justify;">Kız:</p>

  <p style="text-align: justify;">«Hayır! Hayır! Yine hayır!» diye bağırdı. «Siz kendi işinize, ben kendi işime. Ben, Salomon Adaları'na çalışmak için geldim, bir bebek gibi göz kulak olunmak için gelmedim. Koruyucuysa, işte yanımda duruyor, bunun gibi yedi tane daha var!»</p>

  <p style="text-align: justify;">Adamu-Adam, yanında duruyordu; boyu, ondan da, karşısındaki üç adamdan da daha uzundu. Bedenine yapışık gömleği, çelik gibi kaslarını örtemiyordu.</p>

  <p style="text-align: justify;">Tudor:</p>

  <p style="text-align: justify;">«Şu yumruklara bakın!» dedi. «Onlardan biriyle yere serilmek istemem!»</p>

  <p style="text-align: justify;">Kız gülerek:</p>

  <p style="text-align: justify;">«Bundan hiç kuşkum yok!» diye karşılık verdi. «Ben, Fidji Adası'nda Levuka kıyısında, bir İsveç yatı kaptanının nasıl yere serildiğini gördüm. Kavgayı kaptan başlatmıştı. Her şey gözlerimin önünde oldu. Adamu-Adam'ı siz de görmeliydiniz. Gerçekten ola<span style="font-weight:bold;">ğanüstü</span> bir vuruştu. Bir yumrukta adamın kolunu kırdı. Ne dersin, Adamu?»</p>

  <p style="text-align: justify;">Dev Tallitili gülümseyerek başım eğdi. Simsiyah, ceylan gözlerinin yumuşaklığıyla, savaşçı doğası arasında açık bir çelişki vardı.</p>

  <p style="text-align: justify;">Jean, ona:</p>

  <p style="text-align: justify;">«Bir saat içinde sandalla Guvutu'ya gidiyoruz!» dedi. «Senin bütün kardeşlere söyle, hazırlıklarını tamamlasınlar. Upulo ile Sidney'e gidiyoruz. Hepiniz benimle geleceksiniz. Sonra^ yeni bir yelkenliyle tekrar Salomon'lara döneceğiz. Yanınıza kaim gömlekler alın. Orası, buradan daha soğuktur. Şimdi koş ve onlara ellerini çabuk tutmalarını söyle. Silahlar burada kalsın, onları Bay Sheldon'a bırakın. Şimdilik bize gerekli değil!»</p>

  <p style="text-align: justify;">Sheldon:</p>

  <p style="text-align: justify;">«Siz gerçekten yola çıkmaya kararlıysanız!..» diye söze başlarken, kız:</p>

  <p style="text-align: justify;">«Bu çoktan kararlaştırılmıştır!» diye kesip attı. «Şimdi beri, hazırlıklarımı tamamlamaya gidiyorum. Ama, size şunu söylemek istiyorum: Mademki benim için ille de bir şeyler yapmak niyetindesiniz, o halde adamlarıma biraz tütün verin. Başkaca istekleri varsa, onları da karşılamaya çalışın!»</p>

  <p style="text-align: justify;">Bir saat sonra, üç adam, kıyıda, el sıkışarak Jean'ı uğurladılar. Kızın bir işaretiyle sandal denize açıldı. Altı Tahitili kürek çekiyor, yedincisi önde duruyordu. Adamu-Adam da, dümen başındaki yerini almıştı.</p>

  <p style="text-align: justify;">Jean, büyük balina sandalının kuzeye bakan yönünde ayakta duruyor, kendisini uğurlayan adamlara el sallıyordu. Sımsıkı iliklenmiş namlulu tabancası, keskin çizgili oğlan çocuğu yüzü ve uzun saçlarının büyük bölümünü dışard a bırakan kovboy şapkasıyla, tıpkı gemisinin batması yüzünden Berande'a sığınmak •zorunda kaldığı günkü gibiydi.</p>

  <p style="text-align: justify;">Adamlara:</p>

  <p style="text-align: justify;">«Eve dönseniz iyi olur!» diye bağırdı. «Bakın, şuradan sert bir rüzgâr geliyor. Umarım, yeterince zinciriniz vardır, Kaptan Young! Hoşça kalın!»</p>

  <p style="text-align: justify;">Kızın son sözleri, sandalın içine dalıp yittiği karanlıklardan geldi. Ama, üç adam yerlerinden kımıldamadılar. Küreklerin gittikçe uzaklaşan uyumlu şapırtıları duyulabildiği sürece, bir karaltı görebilmek umuduyla, gözlerini karanlıklara diktiler.</p>

  <p style="text-align: justify;">Christian Young:</p>

  <p style="text-align: justify;">«O yalnızca bir kız çocuk!» dedi.</p>

  <p style="text-align: justify;">Sheldon:</p>

  <p style="text-align: justify;">«Evet, yalnızca saf bir. kız çocuk!» diye yineledi.</p>

  <p style="text-align: justify;">Tudor da gülerek:</p>

  <p style="text-align: justify;">«Tatlı bir şeytan!» diye düşüncesini belirtti. «Ve korkusuz biri, değil mi Sheldon?»</p>

  <p style="text-align: justify;">«Evet, gözüpek ve yiğit bir kız!»</p>

  <p style="text-align: justify;">Sheldon, isteksizce karşılık vermişti. Onlarla kızla ilgili şeyler konuşmaktan hoşlanmıyordu.</p>

  <p style="text-align: justify;">Tudor:</p>

  <p style="text-align: justify;">«Bu onun Amerikalı oluşundan kaynaklanıyor!» diye sürdürdü. «Atak ve bağımsız. Siz ne dersiniz, Kaptan?»</p>

  <p style="text-align: justify;">Müıerva'mn kaptanı, gözlerini, kızı alıp götüren karanlıklardan ayırmayarak:</p>

  <p style="text-align: justify;">«Bence, o yalnızca bir genç kızdır. Hem de çok genç. Daha çocuk!» diye karşılık verdi.</p>

  <p style="text-align: justify;">Karanlık birdenbire daha da koyulaşmıştı. Üç adam, kıyıdan bahçe kapısına ulaşabilmek için, ayakları sürçerek yürüyorlardı.</p>

  <p style="text-align: justify;">Sheldon:</p>

  <p style="text-align: justify;">«Ağaçlardan düşen hindistancevizlerinden sakının!» diye uyarıda bulundu.</p>

  <p style="text-align: justify;">İlk fırtına dalgası, ağaçları birbirine katmaya, cevizleri yerlere saçmaya başlamıştı. Birdenbire yağmur da bastırınca, elleriyle başlarını korumaya çalışarak, güç bela verandaya ulaşabildiler. Ve hemen viski bardaklarına sarılarak, donmuş gibi sessiz, sağnak yağmur altmda Minerva'nın kararsız ışıklarının bir sönüp, bir yanar göründüğü kudurmuş denizi seyretmeye başladılar.</p>

  <p style="text-align: justify;">Sheîdon, şimdi kendisinden uzakta, karanlıkların herhangi bir noktasında dalgalarla boğuşan Jean Lackland'ı, yeterince olgunlaşmamış bu genç kızı, duygu ve düşünceleriyle bir oğlan çocuğundan farksız olan bu güzel kadım düşünüyordu. Berande'dan ayrılışı da ilk geldiği günkü gibi Olmuştu. Kendisi sandalın önünde ayakta duruyor, adamları küreklere asılıyor ve Adamu-Adam, dümeni tutuyordu. Kovboy şapkasını, mermi kemerini, uzun namlulu tabancasını yine yanma almıştı. Ve Sheldon birdenbire, ilk gördüğünde çok gülünç bulup bıyık altından güldüğü bu aksesuara da büyük bir tutku ile bağlandığım anlıyordu. Bu duygusallığı, bu düşçülüğü yersiz buluyor, gülüp geçmek gerektiğini düşünüyordu. Ama, gülüp geçemiyordu. Yeniden, şapkayı, mermi kemerini ve uzun namlulu tabancayı düşünmeye başladı. Ona, gerçek bir «aşk» la bağlandığını anlıyor, Salomon Adaları'nm tüm duygularım henüz öldürememiş olduğunun böylece ortaya çıkmış olmasından da büyük bir onur duyuyordu.</p>

  <p style="text-align: justify;">Bir saat sonra, Christian Young, piposundan dumanlar savurarak ayağa kalktı ve gemisine gitmeye hazırlanırken-.</p>

  <p style="text-align: justify;">«Yolculuğu iyi geçiyor olmalı!» diye mırıldandı. Hiçbiri tek sözcük konuşmadığı halde, hepsinin de aklı ondaydı. «Denizcileri iyi, kendisi de bu işten anlıyor, îyi geceler Bay Sheldon-, Marau'da sizin için yapabileceğim bir şey var mı?» Dönüp, yıldızlı göğü gösterdi. «Hava düzeldi. îyi bir gece başlıyor. Hafif hafif esen rüzgâr da yelkenler için çok elverişli. Sabahleyin erkenden Guvutu'da olur. îyi geceler!»</p>

  <p style="text-align: justify;">Tudor da, elindeki bardağı masanın üstüne bırakarak:</p>

  <p style="text-align: justify;">«Ben de uyumaya gitmeyi düşünüyorum!» dedi. «Sabahleyin çok erken yola çıkacağım. Bu kadar zamanı burada boş yere geçirmem ayıp oldu. İyi geceler!»</p>

  <p style="text-align: justify;">Sheldon, kendi başına kalmıştı. Şayet Jean bugün yola çıkmasa, bu adam da gidişini sonraki günlere ertelerdi, diye düşündü.</p>

  <p style="text-align: justify;">Bir ara rahatlar gibi olmuştu. Kız, Berande'da kaldığı sürece hiçbir erkeğe ilgi göstermemişti. Tudor'a da yüz vermiş sayılmazdı. Bu düşünceyle avunuyordu.</p>

  <p style="text-align: justify;">«Bir saat sonra yola çıkıyorum!» deyişi kulaklarında çınlıyor, konuşurken ayağa kalkışını, kapalı gözlerle görebiliyordu.</p>

  <p style="text-align: justify;">- Gülmeye başladı. Kız, Young'un getirdiği haberleri duyar duymaz hemen gitmeye karar vermiş, hiçbiri onu bu kararından döndürememişti. Bu da, onun, erkeklere kolayca kapılabilecek bir kız olmadığını gösteriyordu. Sidney'e gidip, bir gemi satın almak olanağı doğar doğmaz, erkekleri bir yana bırakıp, doğruca oraya koşmuştu.</p>

  <p style="text-align: justify;">Ertesi günler, Sheldon, kendini, Berande'da çok yalnız hissetmeye başlamıştı.</p>

  <p style="text-align: justify;">Jean'ın yola çıktığı gecenin sabahı, Tudor'un yönetimindeki araştırma ekibinin, erkenden, Balesuna' nm yukarılarına doğru tırmanışa geçtiğini gördü. Akşama doğru da, teleskopuyla, Jean'ı Sidney'e götürecek olan Upolu'nun açıktan geçişini seyretti.</p>

  <p style="text-align: justify;">Akşam, yalnız başına masasına, çöktü. Ancak, zamanını, yemek yerine, Jean'ın boş kalan koltuğunu seyretmekle geçirdi.</p>

  <p style="text-align: justify;">Ne zaman verandaya çıksa, ilk göz attığı yer, kızın, bahçenin köşesindeki barınağı oluyordu. Bir gece, bilardo masası başında rasgele toplara vururken, duvardaki çivide, Jean'ın ilk geldiği gün oraya astığı kovboy şapkasıyla, silahlıklı kemerini görür gibi oldu. Kızgınlıkla, «Bana ne oluyor?» diye söylendi. Gerçekten, o, yeryüzünde seçip beğendiği sonuncu kadındı. Ona aşırı tutkunluğu, yoksa, burada uzun süredir başka hiçbir kadınla ilişki kuramamış olmasından mı kaynaklanıyordu? Kafasında ülküselleştirmesi bü yüzden miydi? Ve bunda, onun erkeklere karşı duyarsızlığının da etkisi var mıydı?</p>

  <p style="text-align: justify;">Gerçekten, uzun süredir dış dünyayla ilişkisi kesilmişti. Kadınları unutmuş gibiydi. Belki de onunla aralarında ruhsal yönden bir uyumluluk vardı. O şimdilik gerçek bir kadın sayılmazdı. Daha çok bir güldürü kişisine benziyordu. Dış görünüşü bir kadını andırsa da, aslında, çocuksu oyunlara düşkün bir oğlan çocuğuydu o. Köpekbalıklarıyla, öteki balıkların arasına dalıyor, tabanca kullanıyor, sürekli serüven özlemi içinde yaşıyor, sandalında vahşi ada insanları, ceketinin cebinde bol altınla, serüvenden serüvene koşmak istiyordu.</p>

  <p style="text-align: justify;">Ancak, bütün bunlara karşılık bir gerçek vardı ortada, onu seviyordu. Artık, kendisini aldatabilmek olanağı da kalmamıştı. Onu seviyordu ve en büyük, en şaşırtıcı gerçek de buydu şimdilik!</p>

  <p style="text-align: justify;">Berande'ı yeniden bulmuş gibiydi. Kendini, büyük bir coşkuyla, işlere' vermişti. Bütün düşleri, bir sömürge işletmeciliği tutkusunda yitip gitmiş, Salomon Adaları, onun bütün sevgilerini, duygusal' ilişkilerini yiyip bitirmişti. Şimdi yeni bir yaşam başlıyordu Onun için.</p>

  <p style="text-align: justify;">Hughie'nin ölümünden sonra, işletme işlerinin bütün güçlüklerine tek başına göğüs gerebilmişti. Ancak, bu sonuç, onun inatçı yaradılışının, başlanılan bir işi yarıda bırakmayı onuruna yediremeyen insanlık anlayışının ürünüydü yalnızca. Ama şimdi iş bu kadarla bitmiyordu. Her şey bambaşkaydı artık. Berande, onun için yepyeni bir anlam kazanmıştı. Ne olursa olsun başarılı olmak zorundaydı. Yalnız kendisi için değil, Jean'la ortak olduğuna göre, özellikle bu ortaklık için başarılı olmak zorundaydı ve bu başarının sürüp gitmesini istiyordu. Daha üç yıl dayanacaklar, sonunda göz kamaştırıcı bir anapara birikiminin sahibi olacaklardı. Her yıl ya da daha sık Sidney'e gezmeye gidebilirlerdi. Arasıra, İngiltere'ye ya da Hawaii'ye uzanabilirlerdi.</p>

  <p style="text-align: justify;">Bütün gecelerini, işletme hesaplarını gözden geçirmek, hindistancevizi fiyatlarındaki düşüş ve çıkışları izlemek, işletme araç ve girdileriyle ilgili en düşük ve en yüksek fiyatları incelemekle geçiriyordu. Gündüzleri, sürekli dışarda kalıyor, işletme işleriyle uğraşıyordu. Artık kendi gözetiminde sürdürülen, çalılıkları temizleme ve ekip biçme işleri, daha hızlı, daha verimli yürümeye başlamıştı. Fazla çalışmaya, üstün işe ödül verme yöntemini deniyordu. Elindeki iki yüz zencinin, tam verimli bir çalışma için yetersiz kaldığını görüyordu. Daha çok işçiye gereksinme duyuyordu. Yeni işçiler edinme işine ise, ancak, Jean bir gemiyle Berande'a döndükten sonra başlayabilirlerdi. Çünkü, yıllardır ilişki kurduğu işçi toplama kumpanyalarının hepsi, yani Fulcrum Kardeşler, Morgan Co., Raff ve Fires, Philip Co., Flibberty-Gibbet'in, seferlerini sürdürdüğü günlerde, bir yandan Yeni^Georgia'ya, öte yandan Sikiani'ye kadar dağılmış toplanma yerlerini dolaşarak, yeterli sayıda zenci bulmasını sağlayabiliyorlardı. Şimdi bu olanak ortadan kalkmıştı. Ve, tezelden kendilerine yeni zenciler bulmak zorundaydılar. Jean, mutlu bir rastlantıyla iyi bir gemi bulabilmiş olsa bile, en azından üç ay sonra Berande'a dönebilir ve ancak onun gelişinden sonra işçi toplama seferlerine başlanabilirdi.</p>

  <p style="text-align: justify;">Upolu'nun geçişinden bir hafta sonra, Malakula, Berande açıklarında demir attı. Karaya çıkan kaptan, uygun bir rüzgâr esinceye dek orada beklemek, bu arada, Sheldon'la bir parti bilardo oynayıp, dereden tepeden söz etmek istiyordu. Ayrıca, Jean'ın gönderdiği büyük bir tohum paketiyle, tohumlardan nasıl yararlanılacağım gösteren açıklamaları teslim etmesi gerekiyordu. Getirdiği bazı yeni haberlerle de, Sheldon'u şaşkına çevireceğini umuyordu.</p>

  <p style="text-align: justify;">Kaptan Aukland, bilardo partisini bitirdikten sonra, elinde ikinci kez doldurduğu viski bardağıyla, hasır koltuğa rahatça yerleşip, «bomba» haberini patlattı:</p>

  <p style="text-align: justify;">«Bu Bayan Lackland, çok yaman biri. Sağda solda, Berande'a ortak olduğunu ileri sürüyormuş. Söyleyin, o sizin ortağınız mı? Doğru mu bu?»</p>

  <p style="text-align: justify;">Sheldon, başım sallayarak isteksizce onayladı.</p>

  <p style="text-align: justify;">«Gerçekten mi ortağınız? Akıl almaz bir şey bu. Guvutu'da da, Tulagi'de de kimse ona inanmadı. Oralarda her türlü insan bulunur. Hah! Ha!.. »</p>

  <p style="text-align: justify;">Gülmek ve saçsız kafasını mendiliyle kurulamak için bir süre ara verdikten sonra:</p>

  <p style="text-align: justify;">«Bu ortaklık hikâyesi herkesi çok şaşırttı!» diye konuşmasını tamamladı.</p>

  <p style="text-align: justify;">«Bunun şaşılacak bir yanı yok. Olağan bir iş anlaşması!»</p>

  <p style="text-align: justify;">Sheldon, böyle bir anlaşmanın, Salomon Adaları için alışılmış bir şey olmadığını bildiğinden, durumu olağan bir işmiş gibi açıklayabilmekte güçlük çekiyordu.</p>

  <p style="text-align: justify;">«Buraya binlerce dolarlık yatırım yaptı!»</p>

  <p style="text-align: justify;">«Evet, o da öyle söylüyor!»</p>

  <p style="text-align: justify;">«Şimdi de, işletmeyle ilgili işler için Sidney'e gitti!»</p>

  <p style="text-align: justify;">«Hayır, gitmedi!»</p>

  <p style="text-align: justify;">«Efendim?!..»</p>

  <p style="text-align: justify;">«Gitmedi, dedim, o kadar!»</p>

  <p style="text-align: justify;">«Yani, Upolu daha yola çıkmadı mı? Geçen sah öğleden sonra, açıkta dumanmı gözlediğime yemin ederim. Savo'dan geçerken!..»</p>

  <p style="text-align: justify;">Kaptan Aukland, karşısındakini çileden çıkarmak istercesine, belli bir yavaşlıkla, viskiyi ağzında şapırdatarak konuşmasını sürdürdü:</p>

  <p style="text-align: justify;">«Upolu gitti!» dedi. Bir süre oyalandıktan sonra da: «Ama içinde Bayan Lackland yoktu!» diye ekledi.</p>

  <p style="text-align: justify;">«Peki, Bayan Lackland şimdi nerede?»</p>

  <p style="text-align: justify;">«Guvutu'da. Onu son kez Guvutu'da gördüm. Bir yelkenli gemi satın almak için Sidney'e gitmek istemiyor muydu?»</p>

  <p style="text-align: justify;">«Evet! Evet!»</p>

  <p style="text-align: justify;">«O da böyle söylüyordu. Ama, orada bir gemi bulup, satın aldı. Ben olsam, o gemiye on şilin bile vermezdim. Bir kuzeybatı rüzgârı onu paçavraya çevirebilir. Böyle bir terslik olmazsa, süt liman bir havada uzun bir yol alabilir!»</p>

  <p style="text-align: justify;">Sheldon:</p>

  <p style="text-align: justify;">«Eğer buraya beni meraktan çatlatmaya geldiyseniz, amacınıza kesinlikle ulaşmış bulunmaktasınız!» diye bağırdı. «Bana çabucak neler olduğunu anlatın. Nasıl bir gemidir bu? Şimdi nerededir? Kimden satın alındı?»</p>

  <p style="text-align: justify;">Kaptan, parmaklarını birer birer bükerek, sırasıyla karşılık verdi:</p>

  <p style="text-align: justify;">«Bu gemi Martha'dır, bir. Şimdi, Punga-Punga önlerinde kayalara oturmuş bulunmaktadır. Elle tutulabilecek sağlam bir yeri kalmamış olup, ilk kötü havada parçalanıp dağılmayı, beklemektedir, bu iki. Bayan Lackland onu açık arttırmada satın almıştır, bu da üç. Ona başkalarından beş paund fazla verdi. Ben kendim de Morgan-Raff Firması adına elli paund sürdüğüm için iyi biliyorum. Bizimkiler bu işe çok kızdılar. Onlara, 'Cehenneme kadar yolunuz var!' dedim. En büyük yanlışları, beni elli paundla sınırlayıp, daha fazla arttınmda bulunmama izin vermemeleri oldu. Şimdi, Martha'nm daha fazla edeceğini düşünüyorlar, kaçırdıkları için de üzülüyorlar. Kendileriyle yarışacak birinin çıkabileceğini ummamışlar, meydanı boş bulacaklarını sanmışlardı. Fulcrum Firması temsilci göndermemişti. Fires'le, Philip Co. da arttırmaya katılmadı. Tek korktukları kişi, Nielsen'in acentesi Squires'fi. Onu da öyle bir sarhoş ettiler ki, Guvutu'da ölü gibi sızıp kaldı.</p>

  <p style="text-align: justify;">«Açık arttırmada ben ilkin yirmi paund sürmüştüm. Küçük: 'Yirmi beş!' dedi. Ben otuza çıktım; o, 'Otuz beş!' diye bağırdı. Ben kırka yükseldim, o kırk beş verdi. Ben ellide takılıp kaldım, çünkü daha fazla arttırma yetkim yoktu. O elli beş paund verip, gemiyi satın aldı. Ben, bizimkilere danışmak için bir süre&nbsp;beklenmesini istemiştim. Küçük: 'Böyle bir şeyi kabul edemem!' diye dayattı, 'Burada her zaman böyle yapılır, istenildiğinde açık arttırma bekletilir!' dedim.. 'Dünyanın hiçbir yerinde böyle bir şey olamaz!' diye karşılık verdi. 'Bu Salomon Adaları'nda gelenekselleşmiş bir nezaket kuralıdır!' dedimse de, dinletemedim. Burnett'in arttırmayı durdurup beni bekleyeceğinden hiç kuşkum yoktu. Ama, küçük şeytan, tam bir kendini beğenmişlikle tatlı tatlı öttü: 'Bay açık arttırmacı!'. dedi, 'fazla konuşmaya gerek yok, siz bu . işi, her yerde geçerli kurala uygun biçimde yürütmek istiyor musunuz, yoksa istemiyor musunuz? Bitirmem gereken daha bir sürü işim var. Ne istediklerini bilmeyen kişiler yüzünden burada sabaha dek -bekler yemem!.' Sonra da Burnett'e gülümsedi, şu sizin de bildiğiniz, sevimli, baştan çıkarıcı gülümseme yani, Allah belasını versin, Burnett de gevşedi, 'Birinci, ikinci -son arttırım - ikinci, ikinci, elli beş paunda çıktı, başka arttıran yok mu? - ikinci, ikinci - ve - üçüncü... Sizde kaldı Bayan! Vay vay vay!.Lütfen adınızı söyler misiniz, Bayan!' diye bağırmaya başladı. Sizin küçük: 'Jean Lackland' diye karşılık verdikten sonra, bana bakıp alaylı alaylı güldü. Böylece de, gemiyi ele geçirmiş oldu!»</p>

  <p style="text-align: justify;">Sheldon'un gözleri sevinçle ışıldadı .Martha ha! Malakula'dan daha iyi bir gemi. Salomonlar'ın en iyi gemisi. Tam bir işçi toplama gemisi.</p>

  <p style="text-align: justify;">Ama, birdenbire bir düşünce takıldı kafasına. Gemiye o kadar para verildikten sonra, kurtarma işlemleri için ellerinde pek az bir harcama olanağı kalmıyor muydu? Bu işin altından nasıl kalkılabilirdi?</p>

  <p style="text-align: justify;">«Martha için kendileri bir şeyler yapamazlar mıydı? Onu satmakta biraz acele etmiş sayılmazlar mı sizce?»</p>

  <p style="text-align: justify;">«Satmak zorunda kaldılar. Punga-Punga kayalıklarını bilirsiniz. Biraz dalga çıkar, yerinden oynatırsa, geminin iki paralık değeri kalmaz. Bir kuzey-batı rüzgârı onu bir anda allak bullak edebilir. Gemide kimse kalmamışti. Hepsi çekip gittiler. Aslında, gemiyi açık arttırmaya çıkarmak akıllarının köşesinden büe geçmezdi. Onları bu işe Morgan-Raff firması iteledi. Bildiğiniz gibi bu bir ortaklıktır. Elde ettikleri geliri aralarında kırışırlar. Bir toplantı yapıp konuştular, gemiyi satmayı kararlaştırdılar!»</p>

  <p style="text-align: justify;">«Gemiyi neden terketmişler? Orada kalıp, onu kurtarmayı deneyemezler miydi?»</p>

  <p style="text-align: justify;">«Gemiyi neden terketmişler, diyorsunuz. Siz, Malaita'yı da, Punga-Punga'yı da bilirsiniz. Scottish Chiefs'i orada yağmaladılar, içinde kim var, kim yok hepsini öldürdüler. Martha'dakilerin de başka seçenekleri kalmamıştı. Küreklerini kullanamıyorlardı. Gemi, beş dakika içinde kayalıklara bindirdi. Haber, oradaki yerliler arasında hemen yayıldı. Hiç vakit yitirmeden sandallara doluştular. Gemicilerden birkaçıyla kendim konuştum. Yemin üstüne yemin ederek anlattıklarına göre, bir saat içinde denize iki yüz savaş kayığı indirmişler, kıyıda da orman halkından beş yüz kişi bekliyormuş. Yerlilerin yaktıkları haberleşme ateşlerinin her yeri karartan dumanından Malaita' nın hiçbir yerini göremiyorlarmış. Apar topar kaçıp, Tulagi'ye sığınmışlar!»</p>

  <p style="text-align: justify;">Sheldon:</p>

  <p style="text-align: justify;">«Yerlilere karşı koyamazlar mıydı? Onlarla neden savaşmamışlar?» diye sordu.</p>

  <p style="text-align: justify;">«Hiçbir şey yapmamış olmalarına şaşmakta haklısınız. Ama, birbirlerinden uzaklaşmışlar, çil yavrusu gibi dağılmışlardı. Çarpma sırasında demiri kurtarmaya uğraştıklarından, üçte ikisinde hiç silah yoktu. Yerlilerin saldırıya girişeceklerini de hiç akıllarından geçilmemişlerdi. Yanılgılarını anladıklarında da, vakit çok geçti. Yapabilecekleri hiçbir şey yoktu. Yerliler, kendilerinden çok üstün durumdaydılar. Bizimkiler, deneysizlikleri yüzünden gafil avlandılar. Buraların yabancısı olduklarından, yerlilerin neler yapabileceğini kestiremediler.; Ne siz, ne ben, ne de buraları iyi tanıyan esM denizcilerden herhangi biri böyle bir tuzağa düşmezdi!»</p>

  <p style="text-align: justify;">«Peki, Bayan Lackland şimdi ne yapmayı düşünüyor? »</p>

  <p style="text-align: justify;">Kaptan Aukland pişmiş kelle gibi sırıttı.</p>

  <p style="text-align: justify;">«ilk işi gemiyi yüzdürmeye çalışmak olacaktı sanırım, yoksa o kadar parayı neden saysın? Bunu başaramazsa, direkleri, kürek takımlarım, vinçleri ve işe yarar her parçayı değerlendirerek, parasını kurtarmaya bakacaktır. Onun yerinde ben de olsam böyle yapardım. Ben oradan ayrılırken, genç kız, Emiîy'yi kiralamak için pazarlığa girişmişti. Geminin hem sahibi, hem de kaptanı olan Munster, 'Ben işçi toplamaya gitmek zorundayım!' diye dayatıyordu. Kız, *Bu yolculuktan ne kazanacaksınız?' diye sordu. Kaptan: 'Elli paund!' diye karşılık verdi. Kız da, 'Güzel!' dedi 'Emily'le benim işimi görün, size yetmiş beş paund vereyim!' Kömür deposunun arkasındaki kocaman demirle, zinciri anımsayabiliyor musunuz? Ben yola çıkarken, pazarlık sona ermişti. Gerçekten küçük bir şeytan, şu sizin kız!»</p>

  <p style="text-align: justify;">Sheldon:</p>

  <p style="text-align: justify;">«O benim ortağımdır!» diye düzeltme yaptı.</p>

  <p style="text-align: justify;">«Öyle olsun. Çok yaman ve becerikli bir kız. Ne diyeceğimi bilemiyorum. Malaita'da ve Punga-Punga' da bir beyaz kadın! Aklın alacağı şey değil! Ha, az kalsın söylemeyi unutuyordum, Burnett'i de, adamları için sekiz silah ve üç sandık dinamit getirmeye razı etti. Kibarca verdiği öğütleri dinlerken Guvutululann nasıl şaşkma döndüklerini görseniz, gülmekten katılırdınız. Bu genç kız gerçekten bir harika, doğaüstü bir şey, tam bir felaket. Gerçek anlamda bir felaket. Guvutu' ve Tulagi'yi bir fırtına gibi ayağa kaldırdı. Yozlaşmış son herife kadar herkes ona abayı yaktı.Raff tan başka herkes. Raff, açık arttırma işine çok bozulmuştu. Kaptan Munster'le yaptığı sözleşme de hapı yuttu. Sözleşmeyi kendisine gösterdiğinde, kız, ona teşekkür etmekle yetindi. Belgelere göre, üzerinde önemle durulması gereken bir nokta vardı: Sözleşme, Munster'i, topladığı bütün işçileri Morgan Rafı Firması'na teslim etmekle yükümlü tutuyordu. Ancak, yük taşıma anlaşmaları yapmasını yasaklayan hiçbir kayıt yoktu. Genç.kız, sözleşmeyi iyice okuduktan sonra geri verirken:</p>

  <p style="text-align: justify;">«'Bu çok iyi düzenlenmiş bir sözleşme!' dedi. 'Ancak, bir daha sözleşme yapacak olursanız, böyle beklenmedik durumlar için de önlemler almayı unutmamalısınız!' Hey Ulu ^Tanrım! Bu küçük şeytan, RafFı bile kafese koymaktan geri kalmadı.</p>

  <p style="text-align: justify;">«Bakm, hafif hafif rüzgâr esiyor. Artık gitmek zorundayım. Hoşça kaim. Genç kız bu işi başarır, sanırım. Martha kral gemi, rahatlıkla <span style="font-weight:bold;">Jessie</span>'nin yerini alabilir!»</p>

  <p style="text-align: justify;">Ertesi sabah, Sheldon, işletmeyi gözden geçirdikten sonra kahvaltı için eve dönüşünde, misyon yatı Apostel'in kıyıya demir attığını, tayfalarının da, iki kısrakla bir tayı yüzdürerek karaya çıkarmaya çalıştıklarını gördü. Anımsadığına göre, bunlar hükümet komiserinin atlarıydı ve herhalde Jean ondan satın almış olmalıydı. Bu kız, Salomon Adaları'nda herkesi şaşkına çeviren eylemlerini sürdürüyor, kendisi de, onun bu tutumuna alışmaya bakıyordu.</p>

  <p style="text-align: justify;">Karaya çıkan Misyon Hekimi VVelshmere Sheldon'a elini uzatarak:</p>

  <p style="text-align: justify;">«Bunları size Bayan Lackland gönderdi!» dedi. «Güvertede de, içinde atlar için eyerler bulunan bir sandık var. İşte size ondan bir de mektup ve Flibberty - Gibbet'in kaptanı!»</p>

  <p style="text-align: justify;">Bu sırada, Kaptan Olson sandaldan iniyor ve kendisini selâmlayan Sheldon'a bağırıyordu:</p>

  <p style="text-align: justify;">«O kız Flibberty-Gibbet'i çaldı Bay Sheldon. Şimdi benim gemimle dolaşıyor. Tam anlamıyla azgın bir karı o. Onun yüzünden sıtma nöbetlerim yeniden depreşti. Bana içki içirip. gemimi aldı. Leş gibi sarhoş etti beni!»</p>

  <p style="text-align: justify;">Doktor Welshmere kıkır kıkır gülüyordu:</p>

  <p style="text-align: justify;">«Ne yapmış olursa olsun, yine de kötü bir şeytan sayılmaz, sizin Bayan Lackland. Kaptanla birlikte üç kişiye daha içirdi. Onları siz de tanırsınız: Brahms, Curtis ve Fowler. Gözlerine viskiyi dayayınca, hepsi de feleklerini şaşırdılar. Flibberty-Gibbet'i onlarla birlikte aldı.»</p>

  <p style="text-align: justify;">Olson:</p>

  <p style="text-align: justify;">.. «Fiibberty-Gibbet'in kaptanı şimdi o!» diye atıldı, «îşin gerçeği şu ki, ey sevgili Tanrım, bizim gemiyi de karaya oturtacak!»</p>

  <p style="text-align: justify;">Doktor Welshmere ciddi olmak istiyor, ama gülmekten kendini alamıyordu-.</p>

  <p style="text-align: justify;">«Kafası"çok iyi çalışıyor. Ben de, atları bizim yata yüklemekten vazgeçirmeyi denemiştim. Bu yatın bir gezi teknesi olduğunu, ayrıca yük almamıza olanak bulunmadığını, üstelik, önce Savo'yu, daha yukarıları ve Guadalcanar'ı dolaşacağımızı bir bir anlattım. Ama hiçbir işe yaramadı. Yük işine kafamı takmamamı, atları taşımak büyüklüğünü gösterir, kendisini sevindirirsem, Martha'yı yüzdürünce, kendisinin debeni hoşnut edeceğini söyledi!»</p>

  <p style="text-align: justify;">Kaptan Olson söze karışarak:</p>

  <p style="text-align: justify;">«Bana. da, geminin komutanlık işine kafa, takmamamı söyledi. Şu anda komutan benim, siz de benden emir alacaksınız, dedi. Ambardaki fildişi cevizlerini görmesini istediğimde de, kafamı fildişi cevizlerine de takmamamı, şimdi denize açılmanın kendisi için onlardan çok daha önemli olduğunu, yola çıkıldığında hepsini denize atacağını söyledi!»</p>

  <p style="text-align: justify;">Sheldon, elleriyle kulaklarını tıkayarak:</p>

  <p style="text-align: justify;">«Bunların hiçbirinden haberim yok!» dedi. «Olup bitenleri baştan sona anlatmak istiyorsanız, Önce eve gidelim, orada, gölgede, her şeyi bir bir açıklarsınız!»</p>

  <p style="text-align: justify;">Kaptan Olson, evde, koltuğuna yerleşirken:</p>

  <p style="text-align: justify;">«Bir şeyi kesinlikle öğrenmek istiyorum!» dedi. «Bu kız sizin ortağınız mıdır, değil midir?»</p>

  <p style="text-align: justify;">«Ortağımdır!»</p>

  <p style="text-align: justify;">«Buna kim inanabilir ki?»</p>

  <p style="text-align: justify;">Kaptan Olson, kendisini onayladığını görmek için Doktor Welshmere'ye bir göz attıktan sonra, yeniden Sheldon'a döndü:,</p>

  <p style="text-align: justify;">«Şimdiye dek, Salomon Adaları'nda, inanılmayacak pek çok şey görmüşümdür: İki ayak uzunluğunda, dev sıçanlar, hükümet komiserinin tüfekle avladığı kelebekler, şeytanı utandıracak kulak takılan, şeytanın yanlarında melek kalacağı kafatası avcılan. Bütün bunlan gördüm ben, hepsini olağan karşılamaya çalıştım. Ama sizin Bayan Lackland 'iniz!.. »</p>

  <p style="text-align: justify;">Sheldon:</p>

  <p style="text-align: justify;">«Bayan Lackland yalnızca ortağımdır ve Berande' m yansı onundur!» diye araya girerek, bir kez daha. açıklamada bulundu.</p>

  <p style="text-align: justify;">Kaptan Olson, kızgınlıkla:</p>

  <p style="text-align: justify;">«O da öyle söylüyordu!» diye gürledi. «Ama, elinde bunu kanıtlayacak bir belge yoktu. Nasıl bilebilirdim söylediklerinin doğru olduğunu? Gemim fildişi cevizi yüklüydü. Tam sekiz ton!»</p>

  <p style="text-align: justify;">Sheldon yeniden sözünü keserek:</p>

  <p style="text-align: justify;">«Sonra ne oldu, onu anlati» dedi.</p>

  <p style="text-align: justify;">«Sonra o ayyaşlan karıştırdı işe. Salomonlar'da adlan kötüye çıkmış, kuşkulu işler çeviren üç serseri. Onlara, adam basma ayda on beş paund verecekmiş. Bu işe siz ne dersiniz bilmem? Ah, bana bir yudumcuk içki verebilir misiniz? Sanırım, misyoner de karşı çıkmaz! Tam dört gündür ağzıma içki koymadım!»</p>

  <p style="text-align: justify;">Sheldon'un soran bakışlanna karşı, Doktor&nbsp;Welshmere, başım sallayarak-kaptana içki verilmesine karşı çıkmayacağını belli etti. Viaburi, viski ve soda getirmeye gitti.</p>

  <p style="text-align: justify;">Sheldon:</p>

  <p style="text-align: justify;">«Şimdi kendinize gelirsiniz, Kaptan Olson!- dedi. «Bir denizci olarak yeniden gücünüze kavuşursunuz. Olup bitenleri açık seçik anlatın bakalım. Bayan Lackland geminizi nasıl kaçırdı?»</p>

  <p style="text-align: justify;">«Güzel, oraya gelelim! Limana yeni girmiştim. Demir atmamızı beklemeden bordamıza yanaştı. Sandalında o Tahitili sürüsü de vardı. iriyarr Adamu-Adam ve ötekiler. Bana: 'Sakın demir atmayınız, Kaptan Olson!' diye bağırdı. 'Punga-Punga'ya gitmek zorundasınız!' Bu söze bir anlam veremedim, içkiyi fazla mı kaçırdı yoksa, diye düşündüm. Başka ne düşünülebilirdi ki? Flibberty-Gibbet'i, gabya yelkenlerini indirmek için, denizin sığ bir yerine çevirmiştim. Çok dikkatli olmayı gerektiren kritik bir durumdur bu. Çok da yavaşlamıştık. 'Bağışlayın Bayan Lack-land!' diye öne doğru bağırdım. 'Yolumuzdan çekilin! Yolumuzdan çekilin!' Kız güverteye tırmanmaya başlamıştı. Bir yandan da: 'Sözümü dinlerseniz kazançlı çıkarsınız!' diyordu. Tartışmaya başlamıştık. Ortağınız olduğunu söylüyordu. Buna inanamamıştım. Kanıtlamasını istedim. Kızdı, yüksek sesle bağırıp çağırmaya başladı. Ona, büyükbabası yaşında olduğumu, böyle küçük numaralara pabuç bırakmayacağımı söyledim ve derhal Flibberty'den ayrılmasını emrettim. En tatlı sesiyle: 'Kaptan Olson!' diye seslendi. 'Birkaç dakika sizinle olmak istiyorum. Öte yanda,, Emily'nin güvertesinde en iyisinden viskim var. Benimle gelin. Martha'nm kurtarılması konusunda öğütlerinizden yararlanmak isterim. Herkes, sizin çok parlak bir denizci olduğunuzu söylüyor!' 'Çok parlak bir denizci!' Evet, kız aynen böyle söylüyordu. Sandalına binmekte bir sakınca görmedim. Adamu-Adam, dümen başında, bir cenaze törenindeymiş gibi ciddi duruyordu. Kız, Martha'yı satın aldığını, onu kurtarmak için Emily'i kiraladığım anlattı. Benim de kendisine yardımcı olmamı, Flibberty'i ona göre hazırlanmamı<span style="font-weight:bold;">&nbsp;</span>istiyordu. Akıllıca şeylerdi söyledikleri. Bu iş için, önce Berande'a uğrayıp, Punga-Punga'ya gitme konusunda sizden emir almam gerektiğini açıkladım. Doğrudan doğruya Punga-Punga'ya gitmek zorunda olduğumu, böyle akılsızca düşüncelerle yitirecek bir saniyesi bile bulunmadığını, eğer ortaklığınıza inanmak istemiyorsam, beni bırakıp, Flibberty'i kendi başlarına götürmek zorunda kalacaklarını bildirdi.</p>

  <p style="text-align: justify;">«Emily'in kamarasında, sizin de tanıdığınız o üç ayyaş vardı. Yani: Fowler, Curtis ve Brahms. Kız, 'Bir kadehçik için!' dedi. Viski dolabını açınca oradakiler şaşırmış güründüler. Bir zenci gönderip, bardak ve su getirtti. Aralarında gizli bir anlaşma olduğunu sonradan öğrendim. Kızın ne yapmak istediğini çok iyi biliyorlar ve ona göre davranıyorlardı. Kız: 'Beni bağışlayınız, bir dakika için güverteye çıkmak zorundayım, hemen gelirim!' diyerek çekip gitti.</p>

  <p style="text-align: justify;">«'Bir dakika', uzadıkça uzuyor, yarım saat geçtiği halde kız hâlâ gelmiyordu. On günden beri ağzıma içki koymamıştım. Ben sıtmanın yiyip bitirdiği yaşlı bir adamım. Üstelik, boş mideyle içiyordum: O ara bir şey yememiştim. Üç ayyaş da bana kötü örnek oluyor, onlar içtikçe, ben de içiyordum. Beni, Flibberty'i Punga-Punga'ya götürmem için kandırmaya çalışıyorlardı. Başkalarıyla yaptığım anlaşmalardan doğan yükümlülüklerim yüzünden oraya gidemeyeceğimi açıkladım. Bu arada, aşağılık herifler içkiye hiç ara, vermiyorlardı. Ben hâlâ sarhoş değildim...</p>

  <p style="text-align: justify;">«Her yarım saatte bir aşağıya inip, bana bir göz attıktan sonra tekrar gidiyordu. Eğer anımsayabili-yorsam, sonunda, 'artık yeter!' diyerek, boş viski şikelerini, lumbar deliğinden fırlatmaya başladı. Üç ayyaşa da, bunun, Martha yüzdürülüp, tekrar Guvutu' ya dönülene kadar içebilecekleri Son içki olduğunu söyledi. Uzunca bir süre, içkiye paydos demek zorunda olduklarını belirtti. Sonra da gülmeye başladı. Sürekli beni izliyor, ama bana değil, ötekilere dönüp konuşuyordu. 'Bu değerli, bu ağırbaşlı adamı karaya çıkarmanın tam zamanıdır, biliyorsunuz!' —'değerli, ağırbaşlı adam' bendim. Düpedüz alay ediyordu köftehor—. Sonunda: 'Fowler!' diye bağırdı. Dikkat buyurun., 'Bay Fowler!' değil, yalnızca 'Fowler!' Babasının uşağıymış gibi doğrudan emir veriyordu. Evet, <sup>J</sup>Fowler!' diye bağırdı, 'Adamu-Adam'a haber ver, sandalı hazırlayıp, Kaptan Olson'u karaya çıkarsın. Bu arada, beni de Flibberty-Gibbet'e bıraksınlar. Siz üçünüz benimle geleceksiniz. Eşyalarınızı toplayın. İçinizden bu işe en yatkın olamnız, dümene geçip, ikinci kaptanın yerini alsın. Biliyorsunuz, Kaptan Olson'un ikinci kaptanı yoktu!'</p>

  <p style="text-align: justify;">«Ondan sonra ne olup bittiğini ancak hayal meyal anımsayabiliyorum. Küpeşteye çıkarıldım. Sansalda da, derin bir uykuya daldım, sanıyorum. Bir ara gözlerimi açtığımda, Flibberty'nin büyük yelkenini gerilmiş gördüm. Kulağıma, yukarı çekilen çapa zincirinin sesleri geliyordu. Adamu'dan, beni derhal Flibberty'ye götürmesini istedim. 'Sizi sahile çıkaracağım. Bayan Lacklanna, sahilin size çok iyi geleceğini söyledi!' diye karşılık verdi. Bağlı bulunduğum firmaya karşı yükümlülüklerimi düşünerek, kendimi kurtarmak için bir şeyler yapabilmeyi denediğimde,, bu Adamu-Adam, beni küçük bir çocukmuşum gibi yere yatırıverip, üstüme basarak, sanki hiçbir şey olmamış gibi soğukkanlılıkla dümeni kullanmayı sürdürdü. O kocaman ayağın altından bir iki kez sıyrılmayı denedim, kımıldayamadım bile. İşte, hepsi bu! Heyecandan yeniden ateşim yükseldi, sıtmam azdı. Ve şimdi de buraya, Flibberty'nin kaptanı ben miyim, yoksa sizin küçük kızla, onun dinsiz imansız korsan takımı mı, onu öğrenmeye geldim!»</p>

  <p style="text-align: justify;">Sheldon, güven verici bir sesle:</p>

  <p style="text-align: justify;">«Bunun için kendinizi üzmeyin, Kaptan!» dedi. Gerçekten de, içinde büyük bir güven duygusu uyanmıştı. «Kendinizi, bir süre için ücretli izin almış sayabilirsiniz. Ortağım Bayan Lackland, geminizi almakla, çok yerinde bir iş yapmış. Başka seçeneği kalmamış. Böylece, her şey yoluna girmiş oldu. Martha kurtulur kurtulmaz, hiç zaman yitirmeden, geminizi size teslim edecektir. Martha'nm ne kötü bir yerde kayalıklarda oturduğunu biliyorsunuz. Acele edilmezse, deniz onu parçalayıp dağıtır, bir tahtası bile kalmaz. Konuğum olarak bir süre burada dinlenin. Kaptan. Hem, hastalığınızı da atlatmış olursunuz. Flibberty geri dönünce, elbette size teslim edilecektir!»</p>

  <div>
    <p style="text-align: justify;">Doktor Welshmere Apostel'le denize açıldıktan ve Kaptan Olson verandadaki hamakta derin bir uykuya daldıktan sonra, Sheldon, Jean'ın mektubunu açtı.<br /></p>
  </div>

  <p style="text-align: justify;">Sevgili Bay Sheldon!</p>

  <p style="text-align: justify;">Flibberty-Gibbet hırsızlığı için lütfen beni bağışlayın. Bunu yapmak zorundaydım. Martha, bizim her şeyimiz demektir. Bir düşünün, onu yalnızca elli beş paunda satın aldım. Yani, yalnızca iki yüz yetmiş beş dolara. Eğer onu kurtaramazsam, parçalarını satarak masraflarımı çıkarabileceğimi sanıyorum. Bu durumda, işletme için işçi toplamakta güçlükle karşılaşmam da sözkonusu değil. Eğer Martha'yı kurtarabilirsem, bu güne kadarki yaşamımın en iyi işini yapmış olacağım. Emily ve Flibberty-Gibbet'le de, topladığım işçileri getireceğim. Bugün için Berande'm, işçi açığını kapamaktan daha önemli bir sorunu yoktur.</p>

  <p style="text-align: justify;">Lütfen, lütfen bana darılmayın! Eğer, Flibberty-Gibbet'le işçi toplamamı istemiyorsanız, bundan hemen vazgeçer, yalnızca Emily'îe yetinebüirim.</p>

  <p style="text-align: justify;">Bugün iki inek satm aldım. Nogi'deki satıcı sıtmadan öldüğü için onları bana ortağı Sam Willis verdi. Hayvanları bize kendisinin göndereceğini söyledi. Eğer gelecek sefer de Berande'a uğrayacak olursa, büyük bir olasılıkla onları Minerva ile gönderecek. Böylece de Berande, onca zamandan sonra süt tozuyla beslenmekten kurtulmuş olacak.</p>

  <p style="text-align: justify;">Doktor Welshmere de, Ulava'daki misyon bahçesinden birkaç portakal ve limon fidanı sağlayabileceğini söylüyor, onları, Apostel'in gelecek yolculuğunda Berande'a iletmeyi düşünüyordu. Eğer Sidney vapuru benim dönüşümden önce gelirse, size teslim edecekleri mısır buğdaylarını, Balesuna'nın yukarılarına, genç palmiye ağaçlarının arasına ekin. Akıntı yüzünden, oralar zamanla erozyona uğrayacak, topraklar denize akacak. Erozyonu durdurup, topraklan yerlerinde tutabilmek için, önlemler almak zorundayız. Sidney'e birkaç incir fidanı ısmarladım. Doktor Welsh-mere, bintkirazı da getirmek istiyordu. Bunlar, geniş ekim alanları gerektiren büyük ağaçlardır.</p>

  <p style="text-align: justify;">Gemi sicili kayıtlarına göre, Martha, yüz on tonluk bir tekne. Yani, Salomonlar'ın en büyük, en iyi gemisi. Her işimizi rahatlıkla görebilir. Mavi sularda yağ gibi kayıp gidişini düşleyebiliyorum. Yeterince hız yapamazsa, motorunu yeniden elden geçirmemiz gerekecek. Makinisti, pas tutan yerlerini temizlemek için, benzin borusunu parça parça söküp çıkarmıştı. Bilgisizlikten gelen akılsızca bir şeydi yaptığı. Bu iş, ancak demir atüdığmda yapılabilirdi. Hiç olmazsa daha derin bir yer seçilmeliydi. Öyle sığ bir yerde yapılmamalıydı.</p>

  <p style="text-align: justify;">Martha'nın motorunda bir bozukluk olduğunu sanıyorum. Kayalara bindirmesinin nedeni de bu olmalı. Motoru iyice onarmalıyız. Fidanları, ekim zamanını geçirmeden bahçeye dikin. Daha sonra, oradaki palmiyeleri sökmemiz gerekebilir. Mısır buğdaylarının hepsini birden ekmeyin. Bir bölümünü ektikten sonra, aradan birkaç gün geçmesini beklemelisiniz.</p>

  <p style="text-align: justify;">Jean Lackland Sheldon, derin düşüncelere dalmasına yol açan mektubu parmaklan arasında evirip çeviriyor, kızın elyazısını dikkatle gözden geçiriyordu. Değişik, kendine özgü bir yazıydı bu. Kızın, oğlan çocuklarınınkine benzer iç dünyasını yansıtıyordu. Belki biraz kaba ama kolay okunan, tertemiz, aydınlık bir yazı. Tertemiz, aydınlık ve çocuksu.</p>

  <p style="text-align: justify;">Yazının çocuksu aydınlığı, Sheldon'a kızın yüzünü anımsatıyordu. Sivri uçlu düz kaşları, ince, biçimli burnu, insanı çeken pırıl pırıl gözleri, kıvrık, sevimli dudakları, ne ince, ne kadm bedeniyle tam bir uyumluluk gösteren güzel boynu, gözlerinin önüne geliyordu. içinin güzelliğini yansıtan, aynı güzellikte bir beden yapısı.</p>

  <p style="text-align: justify;">Uzun süre, kızın adını oluşturan harflere dalıp "gitti: Jean Lackland. Yan yana dizilmiş, birbirine benzer, sıradan harfler. Ancak, bu harfler toplamında, kendisine heyecan veren, kendisini büyüleyen bir incelik, bir güzellik vardı. O gizlice beynine girmiş, düşüncelerini etkileyip, yeniden biçimlendirmişti. Şu anda kendisine egemen olan duygular, ona olan tüm sevgisi, mektubun altına konduruluvermiş şu imzada bir çözüme ulaşıyor gibiydi. Sıradan birkaç harf, içinde taşıdığı gizli bir yarayı deşmiş, aslında çok tatlı bir sızıyı depreştirmiş, onu, değer biçilmez güzellikte bir özlem duygusuna itelemişti.</p>

  <p style="text-align: justify;">Jean Lackland! Onun adını yansıtan bu sözcüklere her bakışında, gözlerinin önünde binbir anı canlanıyordu. Fırtınada batan yelkenlisinden sandalla Berande'a çıkışını, balık avlamak için sandalı denize taşrasını, dağılmış saçlarından ve bedenine sımsıkı yapışmış giysisinden sular damlayarak, banyo almak: için içme suyuna doğru koşusunu, boş bir ilaç şişesiyle, seksen yamyamın yüreğine korku salısını, ekmek pişirme yöntemini Ornfiri'nin kafasına sokusunu, kovboy şapkasıyla, mermi kemerini, oturma odasının duvarındaki çengele asısını, kendi işlerini kimsenin yardımına başvurmaksızın kendi başına yoluna koymakta kararlı oluşunu, ya da gençlik ateşiyle dopdolu, pırıl pırıl yanan gözler ve heyecandan kıpkırmızı olmuş bir yüzle romantizm ve serüven tutkusunu ilk kez açıkça ortaya koyusunu, bu konuya ilişkin tartışmalarını bir bir anımsıyordu.</p>

  <p style="text-align: justify;">Jean Lackland! Bu adı büyük bir coşku ile anıyordu. Sonra derin düşüncelere dahyor, içinde saklamaya çalıştığı büyük sevgi, bütün boyutlarıyla bir kez daha açıklığa kavuşuyor ve onu ta ihklerinde duyuyordu. Böylece de, insana, sevgilisinin adım ağaç kabuklarına kazdıran ya da sahildeki kızgın kumlar üstüne yazdıran büyük gizi bütün görkemiyle kavramış oluyordu.</p>

  <p style="text-align: justify;">Sonra, birdenbire düşlerden sıyrılıp, yeniden katı gerçeklere döndü. Yüz çizgileri, sert bir görünüm aldı. Şimdi o, Malaita'nm veya Punga-Punga'nm vahşi kıyılarında, dünyanın bu en kötü, en tehlikeli bölgesinde, kelle avcılarından, haydut ve katillerden oluşan korkunç bir sürü içinde yaşıyordu. îlk aklına gelen, hemen adamlarını çağırıp, zaman yitirmeden Punga-Punga'ya gitmeyi düşünmek oldu. Ancak, aynı anda, onun, bağımsız, serüvenci oğlan çocuğu düşüncelerini anımsayıp, kendini toparladı. Gitmekle ona nasıl bir yaran dokunabilirdi ki! Kız onun yardımını kabul eder miydi? Onu karşısında görünce bozulacak, sonra alay etmeye başlayacak ve yaptığı işin bir delilik olduğunu söyleyecekti. Aslında gidişi ona fazladan bir silah kazandırmaktan öte bir anlam taşımayacaktı. Oysa, onun yeterince silahı vardı,</p>

  <p style="text-align: justify;">Eğer gidecek olursa, ona karşı üç ayrı biçimde davranma olanağı vardı: Ona derhal geri dönmesini emredebilirdi. Ya da, Flibberty-Gibbet'i geri vermesini isterdi. Veyahut da, aralarındaki ortaklığın artık geçersiz olduğunu bildirirdi. Ancak, bu düşüncelerinin anlamsız ve budalaca şeyler olduğunu kendisi de biliyordu. Karşısına geçip, çok açık bir dille, kendisinin ergenlik çağma ulaştığını, kimsenin işlerine ka-, nşamayacağım ve kimsenin kendisine emir vermeye hakkı olmadığım söyleyişini daha şimdiden duyar gibiydi. Hayır, nasıl karşılanacağını bile bile Punga-</p>

  <p style="text-align: justify;">Punga'ya gitmeyi onuruna yediremezdi. Ne olurdu, ondan, oraya gidip kendisine yardım etmesini isteyen bir haber gelseydi! Dünyada hiçbir şey, sevgi dolu yüreğini bundan daha çok sevindiremezdi. Onun böyle bir çağrıda bulunuşunu düşledi durdu.</p>

  <p style="text-align: justify;">Kızın bağımsızlık tutkusu, Sheldon'u, çeşitli yönlerden tedirgin ediyordu. Onun, o üç ayyaş serseriyle yakın ilişkiler içinde bulunduğunu düşünmek tüylerini diken diken ediyor, ona bir kötülük yapmalarından çekiniyordu. Başka hiçbir şey olmasa bile, bir genç kızın bu adamlarla aynı yerde yaşaması, uykularım kaçırmaya yetiyordu.</p>

  <p style="text-align: justify;">Flibberty-Gibbet'in çalmışı, eğlenceli bir serüven gibi görülebilirdi. Ancak, bu hırsızlığın gerçekleştirilmesinde uygulanan yöntemler üzüntü vericiydi. Ne var ki, bu konuda da, kendini avutacak nedenler bulabiliyordu. Örneğin, Olson'u sarhoş etme işini, o değil, yanındaki üç ayyaş gerçekleştirmişti.</p>

  <p style="text-align: justify;">Birdenbire, kızın, bu üç. alçak herifle birlikte, akşam karanlığında tek basma, Guvutu'dan Emliyle denize açılışı gözlerinin önüne geldi. Ancak hemen ardından, Adamu-Adam'ı Noah-Noah'ı ve bütün öteki Tahitilileri düşündü. Böylece, kaygıları yatışmış oldu. Kızın biraz serüven yaşama isteğini de kafasında fazla büyütmemeliydi.</p>

  <p style="text-align: justify;">Yerinden kalkıp, oturma odasına girdiğinde, bütün bedenini bir ürperme sardı. Gözlerini duvardaki çividen ayıramıyor, kovboy şapkasıyla tabanca kemerinin yeniden oraya asılacağı günleri düşlüyordu.</p>
</body>
</html>
