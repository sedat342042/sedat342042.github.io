<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: justify;">YEDİNCİ BÖLÜM</h3>

  <p style="text-align: justify;">Sessizce birkaç hafta geçip gitti. Gemilerin art arda demir attığı, gelip giden konukların birbirine karıştığı o olağanüstü günlerden sonra, Berande yine her zamanki yalnızlığına bürünmüştü. Sheldon, günlük denetimlerini sürdürüyor, çalılıkları ayıklatıyor, ağaçların dibini çapalatıp, hindistancevizlerini kurumaya bıraktırıyor ve köprüler yaptırıyordu. Bu arada, Jean'ın satınaldığı atlara binip, çevrede dolaşıyordu.</p>

  <p style="text-align: justify;">Ondan hiçbir haber alamıyordu. işçi toplama gemileri, Punga-Punga kıyılarına uğramaktan çekmiyorlardı. Yalnız, bir akşamüstü, Samoa'dan yola çıkan Clansman gemisinin kaptanı, bir parti bilardo&nbsp;oynamak ve biraz da - şundan bundan konuşmak için kıyıya demir atıp, yanma geldiğinde, denizciler arasında, Punga-Punga'da çarpışmalar olduğu yolunda söylentiler dolaştığını bildirmişti. Ancak, bu söylentiler bütün adalara yayılmış değildi, bu yüzden de pek kulak asmamak gerekirdi.</p>

  <p style="text-align: justify;">Jean'ın ısmarladığı yedek parçalarla, ağaç ve tohumlan getiren Sidney gemisi Kammambo, bir saat süre ile, Berande'daki sessizliği bozdu. Kap Marsh'a giden Minerva, Nogi'den satınalınan iki ineği bıraktı. Sidney gemisine yetişmek için acele Tulagi'ye dönmek isteyen Apostel, denize bir sandal indirerek, Ulava'dan sağlanan portakal ve limon ağaçlannı yolladı.</p>

  <p style="text-align: justify;">Bu birkaç hafta içinde havalar çok iyi gitmişti. Günlerce en küçük bir kımıldama bile görülmeyen denizde, büyük bir sessizlik egemen olmuştu. Sonraki birkaç gün de çeşitli yönlerden, kısa sürelerle, hafif bir rüzgâr esmişti. Ancak, geceleri çıkan okşayıcı esinti, her zamanki gibi, düzenli aralıklarla sürüp gitmişti. Rastlantı sonucu uğrayan kotralarla, öteki yelkenliler, en çok bir saatliğine demir atıp, bu güzelim esintiden yeterince yararlanabilmek için hemen yola çıkıyorlardı.</p>

  <p style="text-align: justify;">Sonunda, uzun süredir beklenen kuzeybatı rüzgârı, bütün şiddetiyle boy göstermekte gecikmedi. Hafta boyunca azgınlığını sürdürüp, ortalığı kıyamet yerine çevirdi. Arâsıra hafifler gibi oluyor, kısa bir süre sonra yeniden delicesine esmeye başlıyordu.</p>

  <p style="text-align: justify;">Bu arada Sheldon'u en çok düşündüren, alçak yerlerdeki yapıların geleceği oluyordu. Ardı arkası kesilmeyen yağmurlarla taşan Balesuna Irmağı'nm azgın suları, hızla aşağılara saldırıp, bu yapıları yerle bir edebilirdi. Bu yüzden, akıntıya karşı Jean'ın da yazdığı önlemleri alabilmek için, bütün zencilerin bu işe koşulması gerekiyordu.</p>

  <p style="text-align: justify;">Derken, havalar yeniden düzeldi ve güzel günler geldi. Bir sabah, Sheldon, çalışan zencileri kendi başlarına bırakarak, atının terkisine bir tüfek asıp, ormana güvercin avlamaya gitti. Aradan iki saat kadar bir süre geçmişti ki, ev hizmetlilerinden bir zenci, çıplak bedenini çizik çizik eden dikenler arasından soluk soluğa koşarak, Martha'nm, Flibberty-Gibbet'in ve Emily'nin kıyıya demir atmakta olduklarını bildirdi. Sheldon, hemen atma atlayıp, doğruca evinin bahçesine yöneldi. Ancak, barınağın köşesini dönünceye dek hiçbir şey göremedi.</p>

  <p style="text-align: justify;">Az sonra, her şey, açık seçik gözlerinin önüne serildi. İlk gözüne çarpan, kendisini kurtaran yatla kotradan daha yüksek bordasıyla su üstünde nazlı nazlı sallanan Martha oldu. Veranda merdivenlerinin önünde de, çok sayıda yeni toplanmış yamyam birikmişti. Hepsinin üstünde, yepyeni ve kar gibi bembeyaz peştemallar vardı. Sheldon, bunların, Berande'da çalıştırılmak için getirilmiş işçiler olduklarını anlamakta güçlük çekmedi.</p>

  <p style="text-align: justify;">Bir zenci, verandanın merdivenlerinden aşağı inerken, adı okunan bir başkası, aynı merdivenlerden yukarı çıkıyordu. Sonra, Jean'ın çınlayan sesi, bir başka zenciyi çağırıyordu.</p>

  <p style="text-align: justify;">Sheldon, atının dizginlerine asılarak olup bitenleri seyretmeye başladı. Jean, verandada, Kaptan Munster'le, onun beyaz dümencisi arasmda oturuyordu. Kız, önlerindeki uzun listeden zenci adlarını okuyor, gelenlere sorular soruyor, karşılıklarım, Berande'ın kırmızı ciltli günlük defterine geçiriyordu.</p>

  <p style="text-align: justify;">Daha merdivenlerdeyken, zenciye:</p>

  <p style="text-align: justify;">«Adın ne?» diye bağırıyordu.</p>

  <p style="text-align: justify;">İlk kez bir beyaz evi gören zenci, pişmiş kelle gibi sırıtarak ve gözlerini şaşkınlıkla çevrede dolaştırarak, yüksek sesle:</p>

  <p style="text-align: justify;">«Tagari!» diye karşılık veriyordu.</p>

  <p style="text-align: justify;">«Nerelisin?»</p>

  <p style="text-align: justify;">«Bangoora'dan!»</p>

  <p style="text-align: justify;">Kimse Sheldon'u farketmiyor, o da, atının üstünde olup bitenleri gözlemeye devam ediyordu.</p>

  <p style="text-align: justify;">Zencinin söyledikleri deftere geçirilirken, Jean'la aralarında bir anlaşmazlık çıktı. Munster araya girerek, durumu açıkladı:</p>

  <p style="text-align: justify;">«Bangoora,» dedi, «Latta Körfezi'nin bitimindeki küçük kumsaldır. Bu yüzden, o, deftere, Lattalı olarak geçirilmelidir. Bunu üstede de görebilirsiniz. Balan: Tagari-Latta!»</p>

  <p style="text-align: justify;">Jean:</p>

  <p style="text-align: justify;">«Beyaz efendinin dediği yerden misin?» diye sordu.</p>

  <p style="text-align: justify;">Zenci, yeniden:</p>

  <p style="text-align: justify;">«Bangoora'dan!» diye karşılık verdi.</p>

  <p style="text-align: justify;">Jean, gerekli bilgileri deftere geçirdikten sonra başka bir zenci çağırdı:</p>

  <p style="text-align: justify;">«Ogu!»</p>

  <p style="text-align: justify;">Tagari, merdivenlerden aşağı inerken, Ogu, yukarı çıkmaya başladı. Son basamağı tamamlayıp, yere basarken, Tagari'nin gözleri birdenbire Sheldon'a takıldı. Ömründe ilk kez bir at görüyordu. Büyük bir korkuya kapılan zenci, çığlıklar atarak, deli gibi tekrar yukarı fırladı. Onu gören diğer zenciler de, paniğe kapılarak, dehşet içinde sağa sola kaçıştılar. Ev hizmetlisi zenciler, sırıtarak, korkulacak bir şey olmadığım anlatınca, tekrar geri dönüp birbirlerine iyice sokularak kuşkuyla atı gözetlemeye başladılar. Yeni toplanmış bu kafatası avcılarını yatıştırmak kolay olmadı .</p>

  <p style="text-align: justify;">O sırada Sheldon'u gören Jean-.</p>

  <p style="text-align: justify;">«Merhaba!» diye bağırdı. «Yamyamlarımı neden korkutuyorsunuz? Yukarı gelsenize!»</p>

  <p style="text-align: justify;">Selamlaştıktan sonra da:</p>

  <p style="text-align: justify;">«Onları nasıl buluyorsunuz?» diye sordu. Ardından Martha'yı göstererek: «Ve bunun için ne düşünüyorsunuz?» diye ekledi. «Nerdeyse işletmeyi terkettiğinizi sanmaya başlayacaktım. Bu zencileri de, barakalarına kendim götürmek zorunda kalacaktım. Punga-Pungalılann işçi olarak toplatılamayacağı söyleniyordu. Balanız, onları kendim toplayıp getirdim. Beni kutlamalısınız. Bunlar, çocuk olmadıkları gibi, yarı yetişkin delikanlı da değil. Hepsi de yetişkin birer erkek. Size anlatacak o kadar çok şeyim var ki, nereden başlayacağımı bilemiyorum. En iyisi, şu iş bitinceye dek hiçbir şey anlatmamak. Ve bir de, siz bana dargm olmadığınızı söyleyinceye dek!.. »</p>

  <p style="text-align: justify;">Yeniden işinin basma dönerek, sorularını sürdürdü:</p>

  <p style="text-align: justify;">«Evet, sen Ogu! Nerelisin, söyle bakalım!»</p>

  <p style="text-align: justify;">Ogu, orman yerlilerinden olduğundan, pek çokları gibi, Jean'ın ingüizcesini anlayamıyordu. Yarım düzine kadar zenci, ona, ne sorulduğunu açıklamaya çalıştılar.</p>

  <p style="text-align: justify;">«Topu topu, iki ya da üç kişi kaldı. Onları da deftere geçirince iş bitmiş olacak. Ama siz, hâlâ bana dargın olmadığınızı söylemediniz!»</p>

  <p style="text-align: justify;">Sheldon, bir an için, kızın sessizce kendisine çevrilen kaygısız ve pırıltılı gözlerine daldı. Bu gözlerde, az sonra şimşekler çakacağını ve bu bakışların kendisine meydan okuyacağını çok iyi biliyordu. Ve kız, geri dönmekle kendisini ne kadar sevindirdiğinin farkında değildi. Acelesiz ve soğukkanlı görünmeye çalışarak, sözcüklerin üstüne basa basa:</p>

  <p style="text-align: justify;">«Evet, size dargındım!» dedi. «Hâlâ da dargınım. Hem de eskisinden daha çok!»</p>

  <p style="text-align: justify;">Kız, gözlerinde dikkafalılığmı ortaya koyan bir pırıltıyla titredi:</p>

  <p style="text-align: justify;">«Sizden bağışlanmamı dilemiştim. Şimdi de, her şey için beni bağışlamanızı diliyorum. Bunu bir kez daha rica ediyorum. Ancak, kendime bir koruyucu da istemiyorum. Hiçbir zaman da istemeyeceğim. Hamdolsun erginim ve kendi işlerimi kendim görebilecek güçteyim. Şimdi artık işlerden konuşalım: Benim Amerikan işi güç gösterilerimi, iş başarma yöntermerimi nasıl buluyorsunuz?»</p>

  <p style="text-align: justify;">Sheldon kararsızdı. Ne söylemesi gerektiğini bilemiyordu. Biraz düşündükten sonra:</p>

  <p style="text-align: justify;">«Duyduklarıma göre, Bay Raff'ın yaptıklarınızı beğenmiş olacağını sanmıyorum!» dedi. «Aradan geçen uzun süre içinde, dedikoduların en verimli kaynağı siz oldunuz. Ancak, benim asıl öğrenmek istediğim şu: Bütün Amerikan kadınları, yaptıkları işlerde hep böyle başarılı mı olurlar?»</p>

  <p style="text-align: justify;">Kız, büyük bir alçakgönüllülükle:</p>

  <p style="text-align: justify;">«Şans!» dedi, «başka hiçbir şey değil!»</p>

  <p style="text-align: justify;">Böyle söylüyordu, ama, gözlerinde büyük bir sevinç pırıltısı belirmişti. Bu ölçülü övgü, onun oğlan çocuğu onurunu okşamıştı.</p>

  <p style="text-align: justify;">Uzun boylu ikinci kaptan Sparrowhawk, hayranlığını belli eden bir bakışla:</p>

  <p style="text-align: justify;">«Ne şansı?» diye bağırdı. «Güç bir işti; gerçekten çok güç bir iş. Paramızı namusumuzla kazandık. Alnımızın teriyle. Bizi, takattan düşüp yerlere serilinceye dek çalıştırılıyordu. Üstelik; zamanımızın yarısını sıtma nöbetleriyle geçirdik. Bayan da hiç durmadı. Uyku bile uyumadı. Bizim uyumamızı da istemiyordu. Gerçek bir köle yöneticisi gibiydi. Bana: 'Bir kez daha asılın demirlere, bir kez daha Bay Sparrowhawk!' diyordu, 'Ondan sonra tam bir hafta boyunca sırtüstü yatabilirsiniz!' Oysa ben, ha düştü ha düşecek, olduğum yerde sallanıp duruyordum. Kafam çatlayacak gibiydi. Gözlerimin önünde safra yeşili kıvılcımlar çakıyordu. Hepten bitmiştim, ama yine de demire asılıyordum. Ve bayanm sesi kulaklarımda çınlıyordu: 'Bir kez daha asılın Bay Sparrowhawk, yalnız bir kez!' Yaşlı-Kina'ya nasıl yaltaklandığını bir görmeliydiniz!»</p>

  <p style="text-align: justify;">Kıza bakın, gücenmiş gibi kafasını sallıyor, güçlükle bastırabildiği kahkahaları kıs kıs bir gülüşe dönüşüyordu.</p>

  <p style="text-align: justify;">Kız, Sheldon'a bakıp:</p>

  <p style="text-align: justify;">«Bu Kina-Kina, Telepasse'den daha yaşlı ve daha pis biridir!» diye açıklamada bulundu. «Huysuz, lanet biri. Ama, şimdi bunları bırakalım, izin verin, şu üsteyi tamamhyayım!»</p>

  <p style="text-align: justify;">Merdiven başında bekleyen zenciye döndü:</p>

  <p style="text-align: justify;">«Ogu, sen büyük efendi beyaz adamı duyuyor. Sen Not-Not'a gidiyor. Senin süren doldu. Söyle Tagari'ye. Not-Not'a gidiyor. Bay Munster, sizin listenizde de var değil mi?.,»</p>

  <p style="text-align: justify;">Yazım işi tamamlanıp, bütün zenciler barakalarına gönderildiklerinde, Sheldon:</p>

  <p style="text-align: justify;">«Siz, İşçi Toplama Yasası'na aykırı davrandınız!» dedi. «Yasa, Flibberty-Gibbet ve Emily'nin yüz elli kişi birden taşımasına izin vermez. Burnett size bir şey demedi mi?»</p>

  <p style="text-align: justify;">KlZ:</p>

  <p style="text-align: justify;">«Hepsini birden taşımamıza o izin verdi!» dedi. «Neler söylediğini Kaptan Munster anlatır. Ben, önce banyo almak zorundayım. Aklıma gelmişken sorayım, Sidney'e ısmarladığım öteberiyi getirdiler mi?»</p>

  <p style="text-align: justify;">Sheldon:</p>

  <p style="text-align: justify;">«Hepsini odanıza koyduk!» diye karşılık verdi. «Biraz acele etmelisiniz, kahvaltı sizi bekliyor. Şapkanızla, tabanca kemerinizi bana verin. Lütfen bana verin onları. Aşılabilecekleri bir tek çivi var. Yanlışlıkla başka bir yere asabileceğimi sanmazsınız herhalde?»</p>

  <p style="text-align: justify;">Kız, bir şeyler araştıran gözlerle ona baktı. Bu bakışta, kadınca bir pırıltı vardı. Tokasını söküp, ağır kemeri Sheldon'a uzatırken rahatlamış gibi hafifçe içini çekti:</p>

  <p style="text-align: justify;">«Beni çok rahatsız eden bu tabancayı bir daba görmek isteyeceğimi hiç sanmam. Ondan böylesine bıkkınlık getireceğimi düşümde görsem inanmazdım!»</p>

  <p style="text-align: justify;">Sheldon, merdivenden ininceye dek arkasından kızı izledi. Kız da, son kez ardına dönüp Sheldon'a bağırdı:</p>

  <p style="text-align: justify;">«Eve kavuşmanın ne kadar güzel bir şey olduğunu anlatamam!»</p>

  <p style="text-align: justify;">Kız küçük evinden içeri adımını atmcaya dek Sheldon onu izlemeyi sürdürdü. Ve birdenbire, Berande ile bu küçük evin, onun için, yeryüzünde 'evim' diyebileceği tek yer olduğunun bilincine vardı.</p>

  <p style="text-align: justify;">Viski şişesinin başına oturup, kızın dönüşünü beklerlerken, Kaptan Munster ölüp bitenleri anlatmaya başladı:</p>

  <p style="text-align: justify;">«Burnett, durmadan ileniyor, ardından da, 'Beni bağışlayın, Bayan Lackland, ama, işçi Toplama Yasasını pervasızca çiğnediğinizi siz de çok iyi biliyorsunuz!' diye söyleniyordu. Kız da, 'Bay Burnett!' diye karşılık veriyordu, 'siz, bana, kayalara saplanmış bir gemiyi, omuz verip kurtarmaya giden kişilerin yolculuk etmesini yasaklayan bir yasa gösterebilir misiniz?' Burnett: 'Ama, sorun bu değil ki!' dedikçe de, kız: 'Evet, sorun bu dur!' diye karşılık veriyordu. 'Ve bunu gözönünde tutarak, adamlarımın hep birlikte yolculuk etmesine engel olmamalısınız. Dilerseniz beni Devlet Başkanına şikâyet edebilirsiniz. Ondan yola çıkma izni gelinceye dek üç gemiyle burada beklerim. Eğer bu iznin gelmesi gecikirse, o zaman yeni bir haber daha iletirsiniz. Ama, ben de buradan gitmiş olurum!' Burnett, 'Bundan sizi sorumlu tutarım, Kaptan Munster!' deyince de, 'Hayır, bunu yapamazsınız!' diye bağırdı, 'Emiîy'i ben kiraladım. Geminin kaptanı Munster, emirlerimi yerine getirmek zorundadır!' Bu durumda Burnett ne yapabilirdi ki? Emily* nin yalnız elli kişilik, Flibberty-Gibbet'in yalnız otuz beş kişilik taşıma lisansı olduğu halde, yüz elli kişinin birden yola çıkmasına bîr şey diyemiyordu.»</p>

  <p style="text-align: justify;">Sheldon:</p>

  <p style="text-align: justify;">«Ama-, ben hâlâ durumu kavrayabilmiş değilim!» dedi.</p>

  <p style="text-align: justify;">«Bayan şöyle bir yol izlemişti: Martha yüzdürülünce, onu derhal sahile çekmek zorunda kalmıştık. Onarım sırasında, dümeni yenilememiz gerekmişti. Zenciler, yelkenlerle, alet ve edevatı çıkarmışlardı. Bayan Lackland, Flibberty-Gibbet'le birlikte gitmesi için, Sparrowhawk'tan Curtis'i ödünç almıştı. Benden de, Brahms'la Curtis'in yerini almamı istemişti. Ve her iki gemiyi de zenci toplamaya göndermişti. Böylece gemiler çoğalınca, zencileri getirmek sorun olmaktan çıktı. Iş, kuralına uygun olarak gerçekleşti. Yerlilere de iyi bir gözdağı verdik. Hepsi de kuzu gibi oldular. Şimdi, bütün kıyı tam bir sessizlik içinde. İşlerimizi tamamlayıp, geri döndüğümüzde, Martha'yı denize açılmaya hazır gördük!»</p>

  <p style="text-align: justify;">Sparrowhawk söze karışarak:</p>

  <p style="text-align: justify;">«Bize de, artık adamlarımızla birlikte evlerimize dönebileceğimizi düşünmeye başlamıştık!» dedi. «Ancak, bu düşüncemiz Bayan Lackland'ın hiç hoşuna gitmedi. Bize, zencileri Martha'ya alabileceğini, eğer istiyorsak, geri dönüp, başka yük bulabileceğimizi söyledi.»</p>

  <p style="text-align: justify;">Kaptan Munster:</p>

  <p style="text-align: justify;">«Kendisine, böyle bir şey olamayacağını anlatmaya çalıştım!» diye konuşmayı sürdürdü. «Martha' nın işçi toplama izni yoktur, dedim. O da, 'Çattık, böyle bir şey olamazmış' diye mırıldanarak bir süre düşündü!»</p>

  <p style="text-align: justify;">Sparrowhawk:</p>

  <p style="text-align: justify;">«O düşünürken, ben de bu işten nasıl yüzakıyla çıkılabileceğini öğrenmek istiyordum!» diye bağırarak söze karıştı.</p>

  <p style="text-align: justify;">Munster, bir sigara yaktıktan sonra:</p>

  <p style="text-align: justify;">«Bayan, 'şuradaki dile, yani kıyı uzantısına bakın. Deniz hafif dalgalı, biraz rüzgâr var. Bir de, Kedi Ayağı denen yere bakın. Hava oldukça- güzel ve sular alçalıyor. Siz o yöne doğru ilerleyin ve başka hiçbir şey yapmayın. Bu durumda, akıntıdan kaygı duymanıza gerek kalmaz!' diyordu!»</p>

  <p style="text-align: justify;">Sparrowhawk:</p>

  <p style="text-align: justify;">«Bayan: 'Deniz iyice çekilinceye dek bekleyebilirsiniz, sonra sular yeniden yükselir, adam toplamaya başlarsınız. Geminiz boş oldukça sizi kimse engelleyemez. Lisansınızın, elverdiği ölçüde işçi alırsınız, böylece, yasalara da ters düşmemiş olursunuz!' diyordu. Ben de ona, işçilerin karnını doyurâmayacak olursak, en önemli yasaklama nedenini yaratmış olacağımızı söyledim. Gemilerimizdeki kumanyadan söz etmeye bile değmez. Martha'da da bir tek ekmek kırıntısı yoktur,' dedim!» diye söze karıştı. «Bayan; 'yiyecek işini kendinize dert etmeyin. Baylar, ben Martha'dakî seksen dört boğazı doyurunca, siz de kendi gemilerinizdekileri doyurabilirsiniz. Sizler, sürekli rüzgâr çıkıp, manevra olanaklarınızı kısıtlamadan derhal kıyıya yönelin. Karaya oturacak olursanız, derhal sandalımı gönderir yaşamınızı kurtarırım baylar!” dedi. Biz de, 'ölmek daha iyi!' diye kıs kıs güldük. Kaptan Munster: 'Ben, sancak yönünden kıyı uzantısına karşı yol alacağım.' diyor ve bana 'Direğe doğru gidin! Direğe doğru gidin. Yoksa kumlara saplanırsınız!' diye bağırıyordu. Arkasından da kötü laflar ediyordu. Ama benim bunlara aldırış ettiğim yoktu. Flibberty -Gibbet harekete geçerek sancak yönüne doğru yönel di. Her ikimiz de, sığ kumsala doğru gelişigüzel ilerlemeye başladık. Bayan Lackland, toplanan işçileri teslim alarak gerekli işlemlere, girişti!»</p>

  <p style="text-align: justify;">Sheldom</p>

  <p style="text-align: justify;">«Kuzeybatı fırtınası estiğinde neredeydiniz?» diye sordu.</p>

  <p style="text-align: justify;">«Langa-Langa'da. Tam bir hafta orada kalarak, yerlilere şunu bunu verip karşılığında yiyecek sağladım. Tuîagi'ye döndüğümüzde, Bayan bizi bekliyor ve Burnett'le tartışıyordu. Size şunu söylemeliyim, bu kız gerçekten bir harika!»</p>

  <p style="text-align: justify;">Munster kadehini yeniden doldurdu. Sheldon, büyük bir özlem içinde kızın barınağım gözlerken, Sparrowhawk konuşmasını sürdürdü:</p>

  <p style="text-align: justify;">«Çok yiğit kız! Gerçekten de, ister erkek olsun, ister dişi. Salomonlar'a onun kadar yürekli biri daha gelmedi. Punga-Punga'ya vardığımızda, kıyıda silahlar patlıyor, ormanda savaş tamtamları çalmıyor, her yerde haberleşme ateşleri yanıyordu. Kaptan Munster: 'Kıyamet kopuyor!' diye bağırıyordu!»</p>

  <p style="text-align: justify;">Munster:</p>

  <p style="text-align: justify;">«Evet, öyle söylüyordum!» diye onayladı. «Gerçekten kıyamet kopmuştu. Yarım gözle görülebiliyor, bir kulakla işitilebiliyordu!»</p>

  <p style="text-align: justify;">Sparrowhawk:</p>

  <p style="text-align: justify;">«Bunları büyükannenize anlatırsınız!» diye kaptanın sözünü kesti. «Biz, daha orada bile sayılmazdık. Kimse yamyamların eline de geçmemişti. Ama, siz demir alıncaya dek savaş korkusu içinde yaşadınız!»</p>

  <p style="text-align: justify;">Munster:</p>

  <p style="text-align: justify;">«Evet, bayan da söylüyordu!» diye karşılık verdi. «Aslında o kadar önemsemediğim halde çok heyecanlanmıştım. Kıyıya bir sandal göndermeyi denemeyi düşünmüştük. Ama, silah sesleri kesilmiyordu. Uzaklardan, Mangrov ağaçları arasından, zaman zaman hir zencinin ateş ettiğini duyuyorduk.»</p>

  <p style="text-align: justify;">Sparrowhawk:</p>

  <p style="text-align: justify;">«Aramızda yalnızca çeyrek millik bir uzaklık varidi!» diye açıklamada bulundu. «Tedirgin edici, tatsız "bir durumdu bu. Bayan Lackland, bu kahrolası herifler bordamıza tırmanmaya yeltenmedikçe ateş etmememizi emretmişti. Zaten de, pis zencilerin, gemilerimize saldırmayı düşündükleri yoktu. Orman içlerinde saklanıp, ateş ediyorlardı. Olup bitenleri görüşmek ve ne yapmamız gerektiği konusunda bir karar vermek amacıyla geceleyin Flibberty'nin kamarasında toplandık. Bayan Lackland, durumu kurtarabilmek için, zencilerden bir rehine almak zorunda olduğumuzu söylüyordu!»</p>

  <p style="text-align: justify;">Munster:</p>

  <p style="text-align: justify;">«'Böyle bir şey ancak romanlarda .gerçekleşebilir,' dedim!» diye atıldı. «Bu ahmakça şaka üzerine biraz düşündükten sonra, 'Doğru söylüyorsunuz!' dedi. 'Ama siz romanların gerçekleri de yansıtabileceğini düşünemiyorsunuz!' dedi. Başımı sallamakla yetindim. 'Zamanla bunu siz de öğrenebilirsiniz. Henüz yaşınız geçmiş sayılmaz!' Ben de, 'Size şunu söylemek isterim!' diye karşılık verdim: Böyle bir yerden zenci araklamaya, gönderilmektense, en kötü cezalara çarpılmayı yeğlerim!»</p>

  <p style="text-align: justify;">Sparrowhawk araya girerek:</p>

  <p style="text-align: justify;">«Bayan da: 'Zaten sizden kimse karaya çıkıp, böyle bir şey yapmanızı istememişti, ki,' demişti!» diye sırıttı. «Sonra da: 'Kimseye böyle bir emir verilmemiştir. Ben izin vermedikçe, kimse kendiliğinden karaya çıkamaz. Zamanla bazı şeyleri siz de görüp öğrenebilirsiniz. Ne demek istediğimi anlayabiliyor musunuz, Kaptan Munster!' diye kesip atmıştı!»</p>

  <p style="text-align: justify;">Kaptan, birdenbire öfkelenerek:</p>

  <p style="text-align: justify;">«Allah belasını versin, şimdi bunları anlatmanın ne gereği var?» diye bağırdı.</p>

  <p style="text-align: justify;">İkinci Kaptan Sparrowhawk da-.</p>

  <p style="text-align: justify;">«Yalan mı, aynen böyle söylememiş miydi?» diye dayattı.</p>

  <p style="text-align: justify;">«İlle de açıklamamı gerekli görüyorsanız söyleyeyim: Evet, aynen öyle konuşmuştu. Ama, çok rica ederim, çift ücret ödense bile Punga-Punga sahiline çıkmayı kabul edemeyeceğinizi bildirdiğiniz zaman size neler söylemişti, bir de onları anlatın lütfen!»</p>

  <p style="text-align: justify;">Sparrowhawk'in güneş yanığı yüzü utancından kıpkırmızı oldu. Kıs kıs gülerek işi geçiştirmeyi denedi. Sonra da, utancını gizlemek için, olup bitenleri anımsamaya çalışıyormuş gibi yüzünü buruşturdu.</p>

  <p style="text-align: justify;">Sheldon, «Devam edin, devam edin!» diye dayatınca, Munster yeniden anlatmaya başladı:<br /></p>

  <p style="text-align: justify;">«Bayan, bizim için en gerekli şeyin, onlara gücümüzü kanıtlamak olduğunu söylüyordu. îşi tatlıya bağlamanın tek yolu budur, diyordu. Bunun için de, baştan iyi bir gözdağı vermeyi düşünüyordu. işin nasıl gerçekleşeceğini de şöyle açıklıyordu: 'Bugün sahile çıkıp, Kina-Kina'yı kendim getireceğim. Benimle gelmek isteyen olup olmadığını da sormayacağım. Çünkü, önceden görev bölümü yapmış bulunuyorum. İşi, Tahitililerim üstlenecek ve yanlarında yalnızca bir tek beyaz bulunacak!' Sözünü bitirir bitirmez, 'Elbette ki o beyaz da ben olacağım!' diye bağırdım. O anda, onunla sahildeki cehenneme gitmeyi kabul edecek kadar kafayı üşütmüş, aklımı kaçırmış olmalıyım. Ancak, bayan: 'O beyaz elbette ki siz olmayacaksınız' diye karşılık verdi. 'Siz, yedekte kalacak sandalı yöneteceksiniz. Fowler, benimle gelecek. Curtis sahile çıktığımız sandalm yanında bekleyecek. Brahms Flibberty'nin, Sparrowhawk da, Emily'nin başında bulunacak. Biz, saat tam birde harekete geçeceğiz!' Yedeğe bırakılan sandalı yönetmek de çok güç bir işti. 'Tanrım, başıma bunlar da mı gelecek,' diye düşünüyordum. Bundan daha kötü bir şey olabileceğine inanamıyordum.</p>

  <p style="text-align: justify;">«Biz, on beş kulaç kadar uzakta bekliyor ve kıyıya doğru ilerleyen sandalı gözlüyorduk. Mangrov ormanı koyu bir karanlığa gömülmüştü, hiçbir şey göremiyorduk. Ha, aklıma gelmişken sorayım, Flibberty' deki maymuna benzeyen küçük zenciyle tanıştınız mı, Bay Sheldon? Şimdi yanımda aşçılık yapıyor. Yirmi yıl önce Scottish Chiefs'te garson olarak çalışmış ve bir baskın sırasında gemide yakalanıp, Punga. -Punga'ya götürülerek, tutsak olarak alıkonulmuş. Bayan Lackland, durumu sezince, karşılığında yarım kutu tütün vererek onu yanma almış!»</p>

  <p style="text-align: justify;">Sparrowhawk, söze karışarak:</p>

  <p style="text-align: justify;">«Eğer Bayan Lackland, o kadar uzaklardan gelip kendisini kurtarmasaymış, öldürülecekmiş. Hep, ölüm korkulan içinde yaşamış!» diye açıklamada bulundu.</p>

  <p style="text-align: justify;">«Ben, yaşamım boyunca, Mangrov ormanı kadar karanlık bir yer görmemiştim. Gözlerim yoruluncaya dek oraya baktım. Sonra, yıldızlan seyretmeye ve kayalara çarpan dalgalann sesini dinlemeye başladım. Uzaklarda bir köpek havlıyordu. Sparrowhawk, köpeği anımsıyor musunuz? Vahşi hayvan umdukça, kalbim duracak gibi oluyordu. Bir ara, köpeğin havlaması kesildi. Bundan, köpeğin karaya çıkanlara havlamadığı anlaşılıyordu. Az sonra, ortalık tam bir sessizliğe büründü. Mangrov ağaçlan daha koyu bir karanlığa gömüldü. Yaşayan tek beyaz olmadığıma inanabilmek için, kıyıya çıkan sandaldaki Curtis'i çağırmak istiyor, ama, kendimi tutuyordum.</p>

  <p style="text-align: justify;">«Sonunda beklenen gürültü koptu. Bunun kaçınılmaz bir şey olduğunu biliyor, ama korkmaktan kendimi alamıyordum. Yaşamım boyunca böyle bir bağırış, böyle bir ciyaklama görmemiştim. Zenciler, neler olduğunu görmeksizin doğruca orman içerlerine kaçıyor, Tahitililer de, bağırarak, havaya ateş ederek onlan kovalıyorlardı. Sonra tekrar sessizlik&nbsp;başlıyor, yalnızca, alelacele kaçışılırken yere düşen bir çocuğun, ormanın derinliklerinden annesini çağırışı duyuluyordu. Daha sonra onlann geri dönüşünü, küreklerin sandal küpeştesine vuruşunu ve bayan Lackland' m gülüşünü duyuyor, her şeyin yolunda gittiğini anlıyordum.</p>

  <p style="text-align: justify;">«Artık hep birlikte gemiye doğru yol alıyorduk. Kollarımı göğe kaldınp, 'Ulu Tannm, bu kız romanı gerçekleştirdi!' diye bağmyordum. Gerçekten de, böyle şeyler ancak romanlarda olabilirdi. Yanlannda getirdikleri Kina-Kina, buralann önde gelen kişilerindendi. Güvertede bir maymun gibi tirtir titriyor, dişleri birbirine çarpıyordu. O andan sonra her şey kolaylaştı. Çünkü, Kina-Kina'nın her sözü, yerlilerce yasa olarak kabul ediliyor, her isteği, hemen yerine getiriliyordu. Ölüm korkusu içindeki Kina-Kina'ya da, istenilen her şey söyletilebiliyordu. Punga-Punga' da kaldığımız süre boyunca, onu güvertede tutarak, yerlilere gerekli emirleri verdirdik.</p>

  <p style="text-align: justify;">«Kina-Kina'ya, yerlilerden, şimdiye dek Martha' dan yağmalayıp götürdükleri, ne varsa, hepsini bir bir geri getirmelerini istettik. Pusula, demir parçalar, palangalar, yelkenler, makaralar, halatlar, palamarlar, ilaç sandığı, bayraklar, işaret flamaları, kısaca, araç, gereç ve besin maddesi olarak ne götürmüşlerse, hepsini geriye aldık. Karşılığında da, birkaç parça tütün ve çeşitli armağanlar dağıttık.»</p>

  <p style="text-align: justify;">Sparrowhawk, damdan düşercesine lafa karışarak:</p>

  <p style="text-align: justify;">«Evet, her'şey aynen böyle oldu!» dedi. «Köpoğlu köpeklere, büyük yelkene karşılık beş metre kaput bezi, kronometreye karşılık iki parça tütün, Manila işi beş örgülü yüz metrelik yepyeni halata karşılık, on bir buçuk peni değerinde bir bıçak verildi. Bayan, yumruğunu göstererek yaşlı Kina-Kina'yı hizaya getiriyor, her istediğini yaptırıyordu — Şuraya bakın, işte kendisi de geliyor!»</p>

  <p style="text-align: justify;">Sheldon, kızı görünce şaşkına döndü. Hikâyenin başından sonuna dek, onu, her zamanki gibi, kaba saba giysileri, perde bezinden eteği, bluz yerine küçük erkek gömleği, ayaklarında hasır sandaletleri, başında kovboy şapkası ve asla yanından ayıramadığı uzun namlulu tabancasıyla düşlemişti. Oysa, şimdi bambaşka bir kız vardı karşısında. Sidney'den satın alman giysiler, onu tümüyle değiştirmişti. Sade bir etekle bir bluz, ipincecik görünümüne, yepyeni bir güzellik ye. çekicilik katmış, onu şık bir kadın yapmıştı. Ayaklarına kahverengi terliklerle, ajurlu kahverengi çoraplar giymişti. Bu giysilerle tüm dişiliği ortaya çıkmıştı. Az önce, Binbir Gece Masalları'na taş çıkartan korkunç serüvenlerini dinlediği bu yaratık, ulaşılmaz güzellikte bir genç kadındı. Kahvaltı için yanlarına, geldiğinde, tutum ve davranışlarından, Munster ve Sparrowhawk'ın da aynı ölçüde etkilendiği gözden kaçmıyordu. Senli benli, teklifsiz arkadaş davranışları, kalıplaşmış saygı gösterilerine bırakmıştı yerini.</p>

  <p style="text-align: justify;">Jean, konuklara kahve sunarken:</p>

  <p style="text-align: justify;">«Yepyeni bir kaynak buldum!» diyordu, «Yaşlı Kina-Kina beni hiçbir zaman unutamaz, bu kesin. Ve ben oralardan artık istediğim kadar işçi toplayabilirim. Guvutuda Morgan'ia konuştum. Adam başı kırk şiline bin işçi götürmem için sözleşme yapmaya hazır. Size söylemiş miydim bilmem, Martha için işçi toplama lisansı aldım. Her seferde seksen işçi taşıyabilecek!»</p>

  <p style="text-align: justify;">Sheidon, için için gülüyordu. Aslında, biraz acı bir gülümsemeydi bu. Çünkü, az önce, Sidney'den getirilmiş giysiler içinde, bir kelebek gibi süzülerek gelen o görkemli hanımefendi birdenbire uçup gitmiş, yerini, her zamanki oğlan çocuğuna bırakmıştı.</p>

  <p style="text-align: justify;">Jean:</p>

  <p style="text-align: justify;">«Ah!» diye içini çekti. «Size, Amerikan yöntemleriyle amaca nasıl ulaşılacağını ve istenen şeylere nasıl kavuşulacağını göstermiş oldum. Ama, adım gibi biliyorum ki, bazı konularda bana güçlükler çıkarmaya ve bazı şeylere karşı koymaya yeniden başlayacaksınız!»</p>

  <p style="text-align: justify;">Aradan beş gün geçmişti. Jean'la Sheidon, verandada dikilmiş, esen rüzgârla sahili döven dalgaların sağa sola itelemeye çalıştığı Martha'yı seyrediyorlardı. Bu beş gün içinde, Jean, içinde saldı duran o dayanılmaz isteği açığa vurmaktan sürekli olarak kaçınmıştı. Ancak Sheidon onun düşüncelerini, önünde açılmış bir kitap sayfası gibi kolayca okuyabiliyor, sözü döndürüp dolaştırıp aynı konuya getirmek istediğini ve eninde sonunda kendisinden Martha'yı yönetme izni koparabileceği yolundaki umutlarını yitirmediğini biliyordu. Ama kız, büyük bir sabırla; sözü kendisinin açmasını bekliyordu. Aslında, Martha' ya uygun bir kaptan bulabilmek de pek kolay değildi.</p>

  <p style="text-align: justify;">Sheidon: «Olson'a ne dersiniz?» diye sorduğunda, kız: «Benim kendi adamlarımla yöneteceğim bir Flibberty için iyidir. Kendi başına yöneteceği bir gemiyi her an batırabilir. İçi geçmiş sakıncalı biri o!» diye karşılık veriyordu. «Elbette ki Martha nın kaptanı olarak düşünülemez. Salomonlar'da tanıdığım denizciler arasında Martha ya kaptanlık edebilecek tek kişi Munster'dir. Ama, o da, Umbawa'yi batırarak yüz kırk kişinin boğulmasına neden oldu. Geminin köprüsünde birinci kaptan olarak görev yaparken, yönetmeliğe aykırı davranışlarda bulundu. İşten atılmasına hiç şaşmamalı. Çok doğal bir şeydi bu!</p>

  <p style="text-align: justify;">«Christian Young'un büyük gemilerde deneyimi yok. Hem de biz ona Minerva ile kazandığı kadar ücret ödeyemeyiz. Sparrowhawk ise çok iyi bir yardımcı kaptan. Ama yönetici yeteneklerinden yoksun. İstenenleri yerine getirmekte üstüne yoktur. Ama, girişimci ruhu yok. Kendi başına emir veremez. Size şunu da söyleyeyim, ben Martha'da kalmak zorunda olduğum için, Punga-Punga önlerinde yönetimini kendisine bıraktığım Flibberty'e komuta edişine sürekli sinir olmuştum!»</p>

  <p style="text-align: justify;">Konuşmalar böylece sürüp gidiyor, kimden söz edilse yetersiz bir yanı bulunuyordu. Sheidon da kıza hak vermek zorunda kalıyordu. Yargıları gerçekten çok doğruydu çünkü. Çoğu zaman da, bütün Salomonlar'da, Martha'yı yönetebilecek tek kişinin Jean olduğuna inanacağı geliyordu. Ancak, bu inancını açığa vurmamak için kendini tutuyor, kızın da olayı bir onur sorunu yaptığım, Martha'nm kaptanlığına doğrudan kendisini önermesine bunun engel olduğunu görüyordu. Kız, bu önerinin ondan gelmesini bekliyordu. Başkaca her kimi önerse, en iyi denizcilerin bile uzun süre iyi birer kaptan olamadıklarını öne sürüyordu. «Ayrıca, Martha gibi bir geminin kaptanı, çok sağlıklı bir sağduyuya ve doğru karar verme yetisine sahip olmalıdır. Durumu çabucak kavrayabilmeli ve adamlarını istediği gibi yönlendirebilmelidir!» diyordu.</p>

  <p style="text-align: justify;">Sheldon'un kafasında, soruna çözüm getireceğine inandığı bir düşünce yer etmeye başlamıştı. Bu düşüncesini açıklamak için:</p>

  <p style="text-align: justify;">«Ama, sizin Tahitilileriniz de, Martha da, kaptanın yanında bulunurlarsa!.. » diye söze başladığında, kız:</p>

  <p style="text-align: justify;">«Benim Tahitililerim, benim olmadığım hiçbir yerde bulunamazlar!» diye diklendi. «Onlar her zaman benim yanımda kalacaklardır. Kendilerine ne zaman gereksinmem olacağmı önceden bilemem. Ben gidersem, onlar da gider; ben kalırsam, onlar da kalır. Burada, işletmede, onlar için yeterince iş var. Kökleri ne kadar iyi ayıkladıklarım siz de gördünüz. Herbiri, sizin yamyamlarınızın yarım düzinesinden daha çok işe yarar!»</p>

  <p style="text-align: justify;">Jean, Sheldon'la birlikte verandada dikiliyor ve içini çekerek, Savo'dan gelen yaşlı kaptan Kinross'un yönetiminde, Martha'nm denize açılışım seyrediyordu. Üzüntüsünü açığa vuran bir sesle:</p>

  <p style="text-align: justify;">«Bu Kinross bir fosil!» diye mırıldandı. «Acele ile gemiyi karaya oturtması düşünülemez. Ama, bir çocuk gibi ürkek ve çekingendir. Ürkek ve çekingen kaptanlar da, hesapsızca atılgan kaptanlar gibi eninde sonunda gemilerini sulara gömerler. Günün birinde, Kinross da, ürkeklik ve kararsızlığı yüzünden, elindeki son olanağı da yerinde ve zamanında kullanamayarak, Martha'yı batıracaktır. Böylelerini iyi tanırım. Elverişli bir rüzgârdan yararlanarak yirmi saatte girilebilecek bir limana, rüzgârsız havayı yeğleyerek tam bir haftada gidebilirler. Kuşkusuz Martha, böyle de para kazanabilecektir. Ama, hiçbir zaman, iyi bir kaptanın yönetiminde kazanabileceği kadar para kazanamayacaktır!»</p>

  <p style="text-align: justify;">Kız susmuş, kızarmış bir yüz ve parıldayan gözlerle, uzaklaşan gemiyi seyrediyordu:</p>

  <p style="text-align: justify;">«Oh, olağanüstü güzellikte bir gemi bu! Suyun üstünü kayıp gidişine bakınız. Oysa, henüz rüzgâr çılanış bile değil. Belli belirsiz, hafif bir esinti var. Martha'nın sırtı da, sıradan bir metalle kaplanmış değil. Savaş gemilerindeki gibi tümüyle bakırdan. Punga-Punga'da beklerken, geminin sırtını hindistancevizi kabuklanyla ovdurup parlattırdım. Martha, altın arayıcılannca satın alınmadan önce, fokbalığı avında kullanılıyordu. Fokbalığı avcıları yelkenle dolaşmak zorundadır. Martha, Sibirya'da, birkaç kez. Rus kruvazörlerinin önünden kaçıp kurtuldu.</p>

  <p style="text-align: justify;">«Açık konuşmak gerekirse, Guvutu'da, böyle bir gemiyi üç yüz dolardan daha ucuza satın alabilmek gibi bir fırsat ele geçirebileceğimi kestirebilseydim, sizinle ortak olmayı hiç düşünmezdim. B öylece de o, yalnızca benim olurdu ve Martha'yı, kimseye danışmak zorunda kalmaksızın, kendi başıma canımın istediği gibi yönetirdim!»</p>

  <p style="text-align: justify;">Sheldon, birdenbire, kızın dediklerinde ne ölçüde haklı olduğunun bilincine Varmıştı. Gerçekten de, kız ne yapmışsa, tek başına, kendisi yapmıştı, ortağının hiçbir katkısı olmamıştı. Eğer bu ortaklığa bulaşmamış olsaydı, elde ettiği her şey, çok haklı olarak, yalnızca kendisinin olacaktı. Martha'nın kurtarılışında, kıza en küçük bir yardımda bile bulunabilmiş değildi. Herhangi bir danışmana gerek duymadan ve tüm Guvutu'nun kendisine kahkahalarla gülmesine aldırmadan, Morgan Raffa karşı tek başına inatla savaşmış, sonunda da, başarıya ulaşmıştı.</p>

  <p style="text-align: justify;">Shelden, birdenbire büyük bir pişmanlığa kapılarak:</p>

  <p style="text-align: justify;">«Çok doğru söylüyorsunuz!» dedi, «Size karışmaya ne hakkım var M? Kendimi, küçük bir çocuğun elinden oyuncağını almaya kalkan kocaman bir adam gibi hissediyorum!»</p>

  <p style="text-align: justify;">Kız:</p>

  <p style="text-align: justify;">«Ve şimdi o küçük çocuk ağlıyor!» diye inledi.</p>

  <p style="text-align: justify;">Sheldon, kızın dudaklarının hafifçe titrediğini ve gözlerinin yaşlı olduğunu farketti. Oyuncak teknesinin elinden almışına ağlayan küçük oğlan çocuğu kimliğinin yeniden canlandığını gördü. Ama o aynı zamanda bir dişiydi de! Karşıtlıklardan oluşan bir açmazlar toplamı.</p>

  <p style="text-align: justify;">Sheldon, oğlan çocuğu kimliğinden sıyrılıp, yalnızca bir dişi olarak karşısına çıksaydı, onu yine de bu kadar çok sevip sevemeyeceğini düşünüyordu. Ve kendisine öyle geliyordu ki, onu ancak böyle, şimdi olduğu gibi, hem oğlan çocuğu, hem dişi kimliğiyle, yaradılışının bütün karşıtlıklanyla sevebilirdi. Başka türlüsünü, aklı almıyordu.</p>

  <p style="text-align: justify;">Kız:</p>

  <p style="text-align: justify;">«Ama küçük çocuk artık daha fazla ağlamayacak!» dedi. «Yaşlı Kinross onu daha önce yitirmezse şayet, günün birinde, gemiyi ortağınızın yönetimine bırakmaktan kaçınamayacağınızı biliyorum. Şimdilik sizinle bu konuyu daha fazla tartışmak istemiyorum. Bu konuda neler hissettiğimi çok iyi anlayabilecek durumdasınız. Ben Martha'yı satın almadım, kendim de yaptırmadım. Onu kurtardım; dişimle, tırnağımla çalışarak, kayalıklar arasından çekip aldım. Kimsenin elli beş paunddan fazlasını vermeye yanaşmadığı bir durumda, denizdeki mezarından' çıkardım. O benimdir, benim özel mülkümdür. Artık bensiz var olamaz. Sert kuzeybatı rüzgârı ilk üç saat içinde onu berbat etmişti. Bu yüzden yönetimine kendim elkoydum. Gerçekten de olağanüstü nitelikte bir gemi o. Düşünün: Rüzgârda, yalnızca yârım dümen kırmakla, istenilen yöne çevrilebiliyor. Ne ön yelkene, ne büyük yelkenin gerilmesine, ne de küreklerin yardımına gerek olmadan dönebiliyor. Ağzına gem vurulmuş bir tay gibi, yalnızca dümenin oynatılın asıyla sağa sola hareket edebiliyor. Bir buharlı gemi gibi, rahatça geriye gidebiliyorsunuz. Ben, bunu, Langa-Langa'da, sığ kumsalla, sahil kayalıkları arasında gerçekleştirdim. Gerçekten olağanüstü bir şeydi bu. Ama, siz, yelkenlileri benim gibi sevemediğiniz için durumu yeterince değerlendiremiyorsunuz ve çok iyi biliyorum ki, benim bu konudaki istek ve özlemlerimi gülünç buluyorsunuz. Günün birinde Martha'yı yine ben yöneteceğim. Bunu biliyorum. Kuşkum yok bundan!»</p>

  <p style="text-align: justify;">Sheldon, karşılık olarak, içgüdüsel bir itiyle, elini, kızın, parmaklıklar üstünde duran ellerine uzattı ve onları şefkatle avuçladı. Ancak, kesinlikle biliyordu ki, o hâlâ içindeki oğlan çocuğunu yaşamaktadır, yaradılışında başkaca duygusallıklara yer yoktur ve şu anda yitirilmiş oyuncağı için ağlamaktadır. Bu düşünce, ileriye yönelik bütün umutlarını alıp götürüyordu. Ona hiçbir zaman bu kadar yakın olmamıştı, ama bu kadar uzak da olmamıştı. Bu incecik ellerin avuçlarına teslim oluşunda kadınca bir duygusallık aramak boşunaydı. Bütün tedirginliği, uzaklaşıp giden Martha yüzündendi ve şimdi ellerini ürp ererek tutan kendi elleri, onun için, herhangi bir dost elinden başka bir şey değildi.</p>

  <p style="text-align: justify;">Elini geri çekerek, karmakarışık düşünceler içinde kapıya yöneldi.</p>

  <p style="text-align: justify;">Bu sırada kız öfkeyle bağırıyordu:</p>

  <p style="text-align: justify;">«Büyük yelkeni hâlâ açmıyor. Oysa, onu açsa, bu rüzgâr tekneyi doğruca gideceği yere götürüyor. Yaşlı Kinross gibi kaptanları iyi tanırım. Yelkenleri çift katlayarak, üç gün üç gece, kendilerine göre elverişli, ama ne zaman geleceği belirsiz bir rüzgârı beklerler. Hep aşırı dikkat ve sakınma. Aslında sakıncalı bir sakınmadır bu!»</p>

  <p style="text-align: justify;">Sheldon, yan yoldan dönerek: «Haklısınız!» dedi. «İsterseniz Martha'ya siz de binebilirsiniz. Malaita' dan işçi de toplayabilirsiniz. Nasıl isterseniz!»</p>

  <p style="text-align: justify;">Böylece, gerçek duygu ve düşüncelerine yüzde yüz aykırı bir şey söylemiş, aklının alamayacağı bir ödün vermiş oluyordu. Ancak kız, sözlerini hiç beklemediği bir tepkiyle karşılamış, onu yeniden şaşırtmıştı:</p>

  <p style="text-align: justify;">-Martha'ya içi geçmiş Kinross'la birlikte bineceğim, kaptanlığı yine o yapacak, öyle mi? Hayır! Teşekkür ederim ama, böyle bir şeyi kabul edemem Onunla gitmek, bile bile kendi canına kıymayı göze almak demektir. Birlikte olduğumuz gemiyi onun yönettiğini düşünmeye bile dayanamam. O beni sinir eder. Eğer tekrar Martha'ya çıkacaksam, bunu ancak onu tek başıma yönetmek için yaparım. Ben bir denizciyim, tıpkı babam gibi. O, bir geminin kötü yönetildiğini görmeye asla katlanamazdı. Ben de katlanamam. Kinross'un denize nasıl açıldığını gördünüz. Her gerçek denizci ayıplardı onu. Çıkardığı kuru gürültü de çabası. Nuh Baba gemisini ondan daha iyi yönetmiştir, bundan hiç kuşkum yok!»</p>

  <p style="text-align: justify;">«Ama sonunda gideceği yere varır ya, siz ona bakın!»</p>

  <p style="text-align: justify;">«Nuh Aleyhisselam da başarmıştı bunu!»</p>

  <p style="text-align: justify;">«Asıl sorun da bu değil mi?»</p>

  <p style="text-align: justify;">«Nuhu Nebi'den kalma biri için, evet!»</p>

  <p style="text-align: justify;">Kız, Martha'ya bir kez daha öfke ile baktıktan sonra Sheldon'a döndü:</p>

  <p style="text-align: justify;">«Buradaki kaptanların hepsi de işe. yaramaz kişiler. En azından çoğu böyle. Christian Young bir yana bırakılırsa, Munster gerçekten çok yetenekli bir denizci. Yaşlı Nielson da öyle sayılabilir. Bunların dışında, tanıdığım denizciler arasında işe yarar bir tek kişi bile yok. Hepsi de, heyecansız, hareketsiz ve gerçek denizci onurundan yoksun kişiler. Hepsi de uykulu ve cansıkıcı. Tanrı yardım eder de, her nasılsa gidecekleri yere varabilirlerse, keyiflerine diyecek yoktur. Boşa yitirdikleri onca zamanı hiç hesaba katmazlar. Bir gün, Martha'nm nasıl yönetileceğini onlara göstereceğim. Demir atmaya, halat kullanmaya gerek duymadan, kafalarını allak bullak eden bir hızla Guvutu iskelesine yanaşacağım!»</p>

  <p style="text-align: justify;">Bir an soluğu kesilmiş gibi durdu, sonra da alaylı alaylı gülmeye başladı.</p>

  <p style="text-align: justify;">Sheldon, soğukkanlılığını yitirmeden, Martha'yı göstererek:</p>

  <p style="text-align: justify;">«Bakın, yaşlı Kinross büyük yelkeni açmaya başlıyor!» diye kızın dikkatini çekti.</p>

  <p style="text-align: justify;">Kız, pek inanmadığını belli eden bir sesle:</p>

  <p style="text-align: justify;">«Gerçekten açıyor mu?» diye bağırdı. Martha'ya bir. göz attıktan sonra da, teleskopu almaya 'koştu. Geri döndüğünde, büyük bir gerginlik içinde, mercekten gemiyi gözetlemeye başladı. Sheldon, sessizce onu seyrediyor ve yüz çizgilerinden, kaptanın yanlış manevra yaptığını arılayabiliyordu.</p>

  <p style="text-align: justify;">Jean, bir süre baktıktan sonra teleskopu bıraktı. Büyük bir üzüntü içinde olduğu görülüyordu. İnleyen bir sesle:</p>

  <p style="text-align: justify;">«Beceremedi!» diye söylendi. «Şimdi bir kez daha denemesi gerekiyor. Bu görkemli geminin böyle birinin eline düşmüş olması ne acı! Ona daha fazla bakmak istemiyorum. Benimle gelin, bir parti bilardo oynayalım. En iyisi bu! Sonra atımı eyerleyip, güvercin vurmaya gideceğim!»</p>

  <p style="text-align: justify;">Bir saat sonra, atlarıyla avludan çıkarlarken, Jean, rahatça yerleştiği eyeri üzerinde arkaya dönerek, Martha'ya son bir kez göz atmaktan kendini alamadı. Epeyce uzaklaşan gemi Florida sahiline yönelmiş belli belirsiz bir leke gibi görünüyordu artık.</p>

  <p style="text-align: justify;">Sheldon'a bakıp gülümseyerek:</p>

  <p style="text-align: justify;">«Martha'nm bizim olduğunu duyunca, Tudor'un gözleri fal taşı gibi açılacak. Şöyle bir düşünün, Salomonlar'dan kaçıp kurtulabilmek için bir gemiden bilet alması gerekecek!»</p>

  <p style="text-align: justify;">Kıkır kıkır gülerek atını sürdü. Az sonra, birdenbire kahkahaları duyulmaz oldu. Atının&nbsp;dizginlerini çekmeye çalışıyordu. Kaygıyla ona dönen Sheldon, benzinin attığını, yüzünün yeşil san. bir renk aldığını gördü.</p>

  <p style="text-align: justify;">«Sıtma nöbeti bu!» diye bağırıyordu. «Hemen geri dönmek zorundayım!»</p>

  <p style="text-align: justify;">Tekrar evin önüne geldiklerinde, tir tir titriyor, düşecekmiş gibi oluyordu. Sheldon, koşup, attan inmesine yardım etti.</p>

  <p style="text-align: justify;">Dişleri birbirine çarparak:</p>

  <p style="text-align: justify;">«Çok cansıkıcı bir durum, değil mi?» diyordu. «Deniz tutmasına benziyor. Aslında önemli bir şey değil. Ama iyileşinceye kadar çok büyük sıkıntı veriyor. ihsan kendini çaresiz hissediyor. Ben doğruca yatağa gidiyorum. Bana, Noah-Noah'la, Viaburi'yi gönderin. Omfiri'ye su ısıtmasını söyleyin. On beş dakika içinde bir baygınlık geçireceğim. Beni iyi edip, kendime getirecek olan da o. Çok ya,zık oldu, avlanamadık. Size teşekkür ederim, sağlık olsun!»</p>

  <p style="text-align: justify;">Sheldon, Jean'ın isteklerini yerine getirip, sıcak su dolu bir termos sağladıktan sonra, verandada oturup iki ay önce çıkmış Sidney gazetelerine göz atmaya çalıştı. Ama, ne yapsa boşunaydı. ikide bir gözlerini gazeteden ayınp, kızın barınağının bulunduğu yere bakmaktan kendini alamıyordu. Bu arada, Salomon Adaları'nm bir kadın için yaşanılabilecek bir yer olmadığı yolunda, takımada beyazlan arasında yaygın bir inancı anımsıyor ve çok haklı buluyordu.</p>

  <p style="text-align: justify;">Ellerini çırpınca, Lalaperu koşup geldi.</p>

  <p style="text-align: justify;">«Sen hemen barakalara gitmek, siyah kadmlan toplayıp getirmek. Çok çabuk, hepsini getirmek!»</p>

  <p style="text-align: justify;">Birkaç dakika sonra çitflikten düzinelerle kadın gelip önünde dizilmişti. Hepsini bir gözden geçirip, sonunda, içlerinden genç ve güzel, aynı zamanda bedeninde deri hastalığı izi bulunmayan birini seçti.</p>

  <p style="text-align: justify;">«Adın ne senin?»</p>

  <p style="text-align: justify;">«Ben Mahua!»</p>

  <p style="text-align: justify;">«Peki Mahua! Sen çalışanlara yemek yapıyorsun.</p>

  <p style="text-align: justify;">Artık burada beyaz bayanla kalacaksın. Hep burada, beyaz bayanla!»</p>

  <p style="text-align: justify;">Zenci kadın:</p>

  <p style="text-align: justify;">«Ben anladı kalmak!» diye homurdanarak, hemen barınağa gitti.</p>

  <p style="text-align: justify;">Sheldon, o sırada barınaktan dönen Viaburi'ye:</p>

  <p style="text-align: justify;">«Bayan nasıl?» diye sordu.</p>

  <p style="text-align: justify;">«Bayan hasta Büyük Efendi! Beyaz bayan hep kendi kendine konuşmak. Hep büyük gemiden konuşmak!»</p>

  <p style="text-align: justify;">Sheldon başını salladı. Bu bir belirtiydi. Kızın ateşinin yükselmesinin tek nedeni, Martha'nm, bir başkasının yönetiminde yola çıkmasıydı. Er veya geç, sıtma nöbetinin onu yakalayacağım, bundan kaçınamayacağını bilmiyor da değildi. Ama, gemiye komuta edememenin verdiği kırgınlık, nöbeti yalnız çabuklaştırmakla kalmamış, aynı zamanda ağırlaştırmıştı.</p>

  <p style="text-align: justify;">Bir sigara yaktı. Dumanlar arasında annesinin yüzünü görür gibi oluyor, oğlunun, yamyamların yaşadığı adalar arasında sefer yapan bir geminin kaptanlığı kendisine verilmedi diye ağlayan bir kadını sevmesini nasıl karşılayacağını kestirmeye çalışıyordu.</p>

  <p style="text-align: justify;"><a id="bookmark0"></a><a href="../Text/Section6.xhtml#footnote1">1</a></p>

  <p style="text-align: justify;">Stoacılık: «Stoa» galerisinde dersler veren Kıbrıslı Zenon'un, usun egemenliğinde doğaya uygun yaşamayı öğütleyen ve dünya yurttaşlığını ülkü edinen Yunan kökenli öğretisi, (Çev.)</p>
</body>
</html>
