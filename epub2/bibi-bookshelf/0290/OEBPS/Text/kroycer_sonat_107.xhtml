<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>VII</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>VII</h1>

  <h2 class="sigil_not_in_toc"><br /></h2>

  <p style="text-indent: 0em;">“Evet, bu jarse giysiler, lüle lüle saçlar, yerlerde sürünen kuyruklar da beni böyle avladı işte.</p>

  <p>Beni avlamak kolaydı, çünkü (salatalığı nadaslı tarlada yetiştirdikleri gibi) ben de âşık gençlerin yetiştirildikleri özel koşullarda yetiştirilmiştim. Öyle ya, fiziksel işsiz güçsüzlüğümüzde bizim için en önemli uyarıcı, cinsel dürtülerimizin düzenli kışkırtılmasından başka bir şey değildir. İster şaşın, ister şaşmayın, böyledir bu. Oysa son zamanlara kadar hiçbir şeyin farkında değildim. Ama şimdi görüyorum. Bu yüzden de kimsenin bunu görmemesi, bazılarının o bayan gibi saçma sapan şeyler söylemesi acı veriyor bana.</p>

  <p>Evet efendim, ilkbaharda benim orada demiryolu yapımında köylüler çalışıyorlardı. Köylülerin az da olsa bir bölümünün alışılmış yemeği ekmek, kvas, bir de soğandır. Bu yüzden sağlıklı, dinç olurlar. Tarlada rahat çalışırlar. Demiryolunda çalışırken ise daha iyi şeyler yerler: Pilav, yarım kilo et... Yedikleri eti on altı saat el arabasıyla beş yüz kiloluk taşları taşıyarak eritirler. Böyledir onların yaşamı. Ama bizlerin mideye indirdiğimiz bir kilo et, av eti, balık, türlü türlü yiyecekler, içki nereye gidecek? Duygusal aşırılıklara. Oraya gidiyorsa emniyet supabı açık demektir, sorun yoktur. Ama benim yaptığım gibi supabı bir ara kaparsanız, düzmece yaşamımızın prizmasından geçerek en katışıksız çeşidinden aşka (kimi zaman platonik aşka bile) dönüşen uyarılma o anda başlar. İşte herkes gibi ben de âşık olmuştum.</p>

  <p>Her şey apaçık ortadaydı: Heyecanlar da, duygusallık da, şiir de.</p>

  <p>Gerçekte benim bu aşkım, bir yandan annemle kadın terzilerin, öte yandan, boş yaşamım sonucu aldığım aşırı yiyeceğin sonucuydu. Bir yanda kayıkla gezintiler, o ince beli saran giysiler vs. olmasaydı, karım kaba kumaştan bir entariyle evinde otursaydı, öte yandan ben de normal bir insan olarak çalışmam için gerekli olduğu kadar yemek yemiş olsaydım, emniyet supabım açık olsaydı, o anda rastlantı sonucu kapanmış olmasaydı yani... âşık olmazdım, hiçbir şey de olmazdı.”</p>
</body>
</html>
