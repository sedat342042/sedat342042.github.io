<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>
    <body>
 
<p class="kisim_adi">15</p>
<p>Ertesi gün Toru izinliydi. Önce sinemaya gitti, sonra da limandaki gemileri seyretti. Ertesi sabah dokuzda işbaşı yapacaktı.</p>
<p>Birkaç tayfundan sonra yaz sonu göğü ilk kez yaza özgü bulutlarla dolmuştu. Bulutlar, bunun istasyondaki son yazı olduğunu düşünen Toru’nun ilgisini her zamankinden çok çekiyordu.</p>
<p>O akşam gökyüzü çok güzeldi. Buluttan çizgiler okyanusun üstünde fırtına tanrılarıymışçasına dönüp duruyorlardı.</p>
<p>Ama bulutların oluşturduğu görkemli, yer yer turuncuya boyanmış orman, başka bulut katmanlarınca kesildi. Fırtına bulutlarının güçlü kasları şurada burada çekingence kızarmıştı; arkalarındaki mavi gök uçuk mavi bir çığ gibi üstlerine akıyordu. Işıl ışıl, gerilmiş bir yay misali parlayan bu katmanın rengi daha koyuydu.</p>
<p>Bulutların en yakın ve en yüksek olan katmanıydı bu. Abartılı bir perspektifle uzaklaşıp giden katmanlar, duru göğü aşan basamakları tırmanır gibiydiler. Belki de, diye düşündü Toru, bulutların yaptığı bir sahtecilik bu. Bir perspektif gösterisi sunan bulutlar Toru’yu kandırmaya çalışıyorlardı belki de?</p>
<p>Bulutların arasında beliren, çok eski zamanlardan kalma beyaz çinilerden yapılmış savaşçı görüntüleri, kapkara gövdeleriyle yukarıya, daha yukarıya doğru öfkeyle kıvranan ejderhaları çağrıştırıyordu. Kimisi tam biçimini yitirmek üzereyken, pembe bir renk alıyordu. Az sonra donuk kırmızılar, sarılar ve morlar halinde birbirlerinden ayrılıyor, geride fırtınalar koparan güçleri kalıyordu. Tanrı’nın beyaz, parlak yüzü iç paralayıcı ölüm çığlıklarının üstünde biçimleniyordu.</p>
<p>c</p>       
    </body>
</html>
