<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9">— Eczahanede telefon rehberine bakacağım. Rehberde adresini bulurum. Acenteye gideriz. Direktör orada değilse, nerede oturduğunu sorarız. Evini, otelini öğreniriz. Haydi, vakit geçirmeyelim!</p>

  <p class="block9">— Nedime Hanım’a bir tezkere bıraksak... Merakta kalır.</p>

  <p class="block9">— Şimdilik istemez. Boş yere umuda düşürmek daha kötü... İnşallah bir iş beceririz de, müjdeyi nasıl vereceğimizi uzun uzadıya düşünürüz. Zavallıyı heyecanlandırmamak için...</p>

  <p class="block9">Yol üstündeki ilk eczahaneye girip telefon rehberine baktılar. La Fransez vapur şirketi, Galata’da, Ovakimyan Hanı’nın birinci katındaydı. .</p>

  <p class="block9">Direktörün yerinde olup olmadığını telefonla sormayı bile akıl etmeden bir arabaya atladılar; araba hanın kapısında duruncaya kadar hiçbir şey konuşmadılar.</p>

  <p class="block9">Direktör oradaydı. Bir Yahudi delikanlısı bekleme odasında yer gösterdi. Kâmil Bey’in kartını götürdü. Biraz sonra da: “Buyrun!" dedi.</p>

  <p class="block9">Kısa boylu, şişman Fransız, galiba, ‘Selim Paşa oğlu Kâmil’ Bey’i hatırlayamamıştı. Kartı elinde tutarak kapıya bakıyordu. Görür görmez, hemen kalktı, elini uzatarak yaklaştı:</p>

  <p class="block9">— Bonjur monbey!</p>

  <p class="block9">— Bonjur mösyü... Adını bir türlü hatırlayamayacağım anlayarak, Ahmet’i tanıştırmaya girişti: Size arkadaşım Ahmet Bey’i takdim ederim.</p>

  <p class="block9">— Enchante!</p>

  <p class="block9">Herif ziyaretçilerini güler yüzle oturttu. Zile bastı. Kahve istedi. İbrahim Bey’in evindeki tanışmadan sonra bir daha görüşemediklerine üzüldüğünü söyledi, sonra bu gelişin sebebini sordu.</p>

  <p class="block9">Kimin konuşacağım bile kararlaştırmamışlardı. Ahmet o kadar heyecanlıydı ki, Türkçe: “Sen konuş!” diyebildi.</p>

  <p class="block9">Kâmil Bey hiç hazır olmadığı halde, gayet kolaylıkla söze başladı:</p>

  <p class="block9">— Bizim “Galatasaray” isimli bir lisemiz var. Tabii duydunuz!</p>

  <p class="block9">— Evet.</p>

  <p class="block9">— Ben de, arkadaşım da bu mektebi bitirdik. Bizi Fransızlar okuttu. Yani biz vatanperverlik dersini Fransızlardan aldık. Bugünkü şartlar ne olursa olsun, Fransızların her çeşit vatanseverliği, hiç değilse, hoş görürlükle karşılayacaklarına eminiz.</p>

  <p class="block9">Kâmil Bey bir an sustu. Hafifçe terlemişti.</p>

  <p class="block9">Direktörün bu başlangıçtan bir şey anlayamadığı gözlerini kırpıştırmasından belliydi. Kâmil Bey yutkundu, kaldığı yerden aldı:</p>

  <p class="block9">— Biz vatanımızı kurtarmak istiyoruz, buna çalışıyoruz. Buna her millet kadar hakkımız var. Yani, buraya sadece firmanızın tüccar müşterileri gibi gelmedik. İstenilen paranın değersizliğini biliyoruz. Bizim için malınızı daha ucuza tehlikeye koymanızı sizden isteyemeyiz. Fakat ilk pazarlıktan sonra... Aradaki fark pek büyük... Hemen de beş misli... Lütfen müsaade buyrun... Bitireyim... Biz bu parayı, yani aradaki büyük farkı ödemeyecek değiliz. Lâkin şu anda bulup buluşturmamız imkânsız...</p>

  <p class="block9">— Siz neler söylüyorsunuz? Bir kelimesini bile anlayamıyorum. Önce teker teker anlaşalım. Bizim vapurlardan birisine mal mı yüklettiniz?</p>

  <p class="block9">— Evet... Ararat vapuruna...</p>

  <p class="block9">— Şu cephane meselesi mi? Peki, n’olmuş?</p>

  <p class="block9">— 50 bin lira...</p>

  <p class="block9">— Ne elli bin lirası?</p>

  <p class="block9">— Vapurdan şüphelenmişler. Bu yüzden navlunu on bir bin liradan elli bin liraya çıkarmışınız.</p>

  <p class="block9">— Size bu acayip şarkıyı kim söyledi?</p>

  <p class="block9">— Kim mi söyledi? Şarkıyı mı?</p>

  <p class="block9">— Sizden elli bin lirayı isteyen kim?</p>

  <p class="block9">Kâmil Bey soluğu kesilmiş olarak Ahmet’e döndü:</p>

  <p class="block9">— Adı neydi? Ro... Roz...</p>

  <p class="block9">— Rozalti!</p>

  <p class="block9">Direktör, kaşlarını çattı.</p>

  <p class="block9">— Rozalti mi? Bu Rozalti haydudu demek sizden fazla para koparmaya kalktı? Vay alçak vay! Rozalti, şirketin yetkisiz bir memurudur. Bana geldiğiniz iyi oldu. Teşekkür ederim. Zile bastı. Yahudi çocuğundan başkâtibi istedi: Vah, vah! kimbilir hakkımızda neler düşündünüz? Ben, vatanınızı bu çukurdan çıkarmaya uğraşmanızı takdir ediyorum. Sonra bu işte biz, bir vapur acentesiyiz. Namuslu bir acente malın cinsine değil, kilosuna bakar. Bin ton mal gelmiş. Bugünkü şartlarla en yüksek fiyatı istedim ki, 10. 000 Türk Lirası tutuyor. Rozalti alçağı bu parayı 11. 000 liraya çıkardı. Bin lirasını, komisyon olarak bir Türk’e verecekmiş. Belki de yarısı kendisinindir. Fakat İstanbul’da bir Türk Anadolu’ya gidecek cephanelerden kâr umarsa, Rozalti’nin bu kâra ortak olması pek de ayıplanmaz. Ben sadece bu bin liraya razı olmuştum.</p>

  <p class="block9">Bu sırada kapı vuruldu. İçeriye uzun boylu, geniş omuzlu, san kıvırcık saçlı, mavi gözlü bir adam girdi.</p>

  <p class="block9">Direktör, kalemini masaya vurarak tane tane emretti:</p>

  <p class="block9">— Boris, iyi dinleyin! Rozalti’nin şirketimizle ilintisinin kesildiğine dair hemen gazetelere ilan veriniz.</p>

  <p class="block9">— Baş üstüne efendim!</p>

  <p class="block9">Rus olduğu anlaşılan başkâtibin çıkmasına meydan kalmadan Kâmil Bey atıldı:</p>

  <p class="block9">— Rica ederim bir dakika! Bu soylu davranışınızdan dolayı size teşekkür ederiz! Fakat Rozalti’nin kovulması, bizim işimizi bozabilir!</p>

  <p class="block9">— Durunuz... Sahi! O heriften her türlü namussuzluğu umarım. Siz gidiniz Boris! Ben kararımı size sonra bildiririm. Rus çıktıktan sonra gülümsedi: Biz Fransızlar, yıllardır, böyle gizli şeyleri unuttuk anlaşılan!</p>

  <p class="block9">— Ne mutlu size... Keyifli bir hal değil, emin olun...</p>

  <p class="block9">— Şimdi ne yapmamı istiyorsunuz?</p>

  <p class="block9">Artık buradan ötesine Kâmil Bey’in aklı ermiyordu. Ahmet söze karıştı:</p>

  <p class="block9">— Vapur Sirkeci’de rıhtıma yanaştı. Yolcu alacak...</p>

  <p class="block9">— Beklemesi tehlikeliyse hemen kalkması için emir verebilirim.</p>

  <p class="block9">— Teşekkür ederiz. Fakat... Rozalti, elli bin lirayı cebine girmiş sayıyor. Bunu kaybettiğini, fazla olarak işten de atıldığını öğrenirse, öç almak için her türlü alçaklığı yapar. Aklıma şöyle bir çare geliyor. Sözgelimi: vapur kömür almak bahanesiyle Kuruçeşme’ye gider. Bu gece oradan yola çıkıverir. Yarın sabah Boğazı geçmiş olur.</p>

  <p class="block9">— Hayhay! Hemen emir vereceğim...</p>

  <p class="block9">— Bunun bir tehlikeli yanı var!</p>

  <p class="block9">— Nedir?</p>

  <p class="block9">— Vapurda Rozalti’nin ortakları varsa...</p>

  <p class="block9">— Hayır! Sanmam! Tayfa, Türk ve Rus’tur. Kaptan da Rus. Rozalti ile hiçbir ilintileri olamaz.</p>

  <p class="block9">— Bir ricamız daha: Pazarlık ederken arkadaşlarımızdan birisini vapura kahveci gibi alacaktınız. Her ihtimale karşı malların yanında böyle güvenilir bir adam bulunsun istiyoruz.</p>

  <p class="block9">— Olur. İsterseniz beş kişi koyunuz. Direktör biraz düşündü: Ayrıca kaptana emredeceğim. İnebolu’ya kadar kıyı boyu gitsin! Herhangi bir tehlike sezerse vapuru baştan kara eder.</p>

  <p class="block9">— Hay Allah razı olsun!</p>

  <p class="block9">Bunu, Kâmil Bey’le Ahmet, Türkçe olarak bir ağızdan söylemişlerdi. Sonra biraz utangaç, Fransızca teşekkür ettiler.</p>

  <p class="block9">Artık kahveleri bile beklemeden çıkıp gitmek istiyorlardı. Neredeyse sevinçten ağlayacaklardı. Bütün ömürlerinde, bu andaki kadar mutlu olmadıklarına emindiler. Fakat direktör kahve içirmeden bırakmadı.</p>

  <p class="block9">Oda kapısına kadar arkalarından geldi. Son söz olarak:</p>

  <p class="block9">— Görüyorsunuz ya, dedi, biz Fransızlar, vatanseverlik dersi vermekte pek kötü hocalar değiliz. Muzaffer olmanızı temenni ederim efendiler. Bütün dünya ile dövüşmeyi göze alan parasız, yani, silahsız dövüşçülere karşı ben yalnız saygı duyarım. Size başka bir yardımım dokunabilirse beni sevindirirsiniz. Yolunuz açık olsun!</p>

  <p class="block9">Kâmil Bey’le Ahmet, koridorda gözlerini kuruladılar.</p>

  <p class="block9">Ertesi sabah, Kâmil Bey, idarehaneye gelmeden önce Kuruçeşme’ye gitti. Ararat vapurunun yerinde yeller esiyordu. Kimseyi şüphelendirmemek için, bir şey sormadılar. Dönüşte Ahmet’in ardiyesine uğradı. Vapur, hiç zorlukla karşılaşmadan Boğaz’ı çıkmıştı. Anadolu’ya bağlı örgütün üyelerinden bir yedek subay arkadaş da sözde kahveci olarak cephanelerle beraber İnebolu’ya doğru yolda bulunuyordu.</p>

  <p class="block9">Çay içerken, Ahmet, ellerini oğuşturdu:</p>

  <p class="block9">— Dünkü Nedime Hanım’ı asla unutamayacağım! Cephaneleri kaybetmek tehlikesine karşı aslanlar gibi dayandı da kurtuluş müjdesini işitir işitmez çocuk gibi ağladı.</p>

  <p class="block9">— Bir yerde okumuştum. İnsanlar acıya sevinçten daha fazla dayanıyorlar.</p>

  <p class="block9">— Bir şeye daha dikkat ettim. Ne zaman işler kötü gitse, İhsanla karşılaşmaktan açıkça korkuyor. Ne zaman da bir iyi haber alsa, aklına kocası geliyor. Gözleri yaş içindeyken bile nasıl gülümseyerek “Hadi İhsana gidelim” dedi.</p>

  <p class="block9">— İnönü Zaferi’nde de öyle yapmıştı. Kadın, tek başına bir ordu gibi dövüşüyor. Benim Ayşe de böyle olsun istiyorum.</p>

  <p class="block9">— Neden olmayacakmış? Dün gece İstanbul kazan, ben kepçe müjde vermek için Niyazi’yi aradım, bulamadım. Bugün, ya buraya gelir, ya sizin idarehaneye... Son zamanlarda sıhhatini pek beğenmiyorum. Dikkat edin. Sevinçten yüreğine inebilir... Ortada görünmediğine bakılırsa, şimdi harıl harıl silahlı arkadaş arıyordur. Eğer bu işi becerememiş olsaydık, bu sefer mutlaka bir delilik yapıp, vapuru zapta kalkacaktı. Ne dersin?</p>

  <p class="block9">— Yumuşak bir adam olduğum halde, ben bile buna karar verdim bir aralık... Vallaha, Niyazi’yle beraber gidecektim.</p>

  <p class="block9">— Faydasız fedakârlık...</p>

  <p class="block9">— Faydasız, biliyorum. Fakat Niyazi, Ararat vapuruyla beraber kendisini öldürdükten sonra, ben Karadayı gazetesine bir satır bile yazamazdım, hele Nedime Bacı’nın yüzüne hiç bakamazdım.</p>

  <p class="block9">Ahmet, gülümseyerek sustu. O da aynı şeye karar vermişti ama, şimdi bunu söylemeye utanıyordu.</p>

  <p class="block9">Nedime Hanım, henüz gelmemişti. Kâmil Bey gazeteleri gönülsüz gönülsüz gözden geçirirken Niyazi içeri girdi, ilk sözü: “Bir kere de sen anlat!” demek oldu.</p>

  <p class="block9">Yüzü sapsarıydı. Elleri titriyordu. Kâmil Bey’in gözlerine bakmaya cesaret edemiyormuş gibi yüzünü sobaya döndürmüştü.</p>

  <p class="block9">— Çay söyledin mi?</p>

  <p class="block9">— Bırak şimdi de anlat!</p>

  <p class="block9">— Ahmet söylemedi mi?</p>

  <p class="block9">— Söyledi.</p>

  <p class="block9">— İşte hepsi o kadar... Vapur şimdi İnebolu’ya doğru fışır fışır yol alıyor. 40 bin mermi ile beraber... Allah kazadan, beladan saklasın! Bu akşam bana davetli olduğundan haberin var mı?</p>

  <p class="block9">— Nedime Hanım, direktörü nereden tanıyormuş?</p>

  <p class="block9">— Hangi direktörü?</p>

  <p class="block9">— Kumpanyanın direktörünü?... İyi cesaret doğrusu... Bunu ancak kadınlar becerebilir. Ben düşünmeliydim. “Ya, herifin cephaneden haberi yoksa” diye hiç mi duraklamadı?</p>

  <p class="block9">— Kim, Nedime Hanım mı?</p>

  <p class="block9">— Nedime Hanım... Bazı işlerde düşünmemek faydalı oluyor. Herifi nereden tanıyormuş? Bağış toplarken tammış, değil mi?</p>

  <p class="block9">— Sanırım! Öyle gibi...</p>

  <p class="block9">— Fransızcayı güzel konuşur mu? Söze pek rabıtalı başlamış. Kırk yıl düşünsem, bir Fransız’a: “Biz ilk vatanperverlik dersini sizden aldık!” demeyi akıl edemezdim.</p>

  <p class="block9">Kâmil Bey, Ahmet’in, zorluğun hakkından gelmek şerefini Nedime Hanım’a malettiğini anladı. Belki de müjdeyi, Niyazi’ye başka türlü söyleyememişti. “Şimdi, bu masum yalanın meydana çıkması için birkaç dakikalık zaman var, yok... Nedime Hanım gelince, Niyazi yeniden heyecanlanacak... Kadın da şaşırır. ” Kâmil Bey düşünerek, arkadaşının sinirlerini yatıştırmak için bir çare aradı. Paltosunu giydi:</p>

  <p class="block9">— Ben basımevine uğrayacağım, beraber gidelim. Oradan da Beyazıt’a kadar uzanırız. Birer nargile içeriz. Nedime Bacı, dün ö kadar harap oldu ki, bugün evinden çıkmayacak...</p>

  <p class="block9">Niyazi, dalgın bakışlarla yüzüne baktı. Bir şey söylemeden kalktı.</p>

  <p class="block9">Sevincin bazen ne bitirici bir duygu olduğunu Kâmil Bey o gün Niyazi’yi gözleyerek anladı.</p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <h2 class="block10" id="sigil_toc_id_6">3</h2>

  <p class="block9">— Neniz var, rica ederim?</p>

  <p class="block9">— Hiçbir şey... Geçer şimdi?</p>

  <p class="block9">— Yüzünüz bembeyaz oldu. Sancı mı?</p>

  <p class="block9">— Değil canım, meraklanmayın.</p>

  <p class="block9">Nedime Hanım gülmeye çalıştı. Eliyle masanın kenarını tutmuştu. Alt dudağının içini şiddetle ısırdığı belliydi. Kâmil Bey, hemen bütün erkeklerin böyle sıralarda kapıldıkları büyük çaresizliği duyarak yerinden fırladı:</p>

  <p class="block9">— Hemen eve gitmelisiniz, hemen şimdi.</p>

  <p class="block9">— Geçer efendim... Geçti bile...</p>

  <p class="block9">— Eve... Nerde paltonuz? Duvara koştu. Kalkınız bakalım... Boyun atkımı da vereyim mi? Ya da... Ben ne kadar budalayım! Bir dakika bekleyeceksiniz. Bir kupa arabası bulacağım. Bir dakika...</p>

  <p class="block9">— Lüzumsuz yere telaşlanıyorsunuz. Bir şeyim yok...</p>

  <p class="block9">— Araba getireceğim. Eve gidip hemen yatacaksınız. Artık bir daha buraya gelmek yok... işleri ben yürütürüm.</p>

  <p class="block9">— Olmaz. Anadolu kadınları tarlada doğururlarmış da, ekin biçmeyi bırakmazlarmış...</p>

  <p class="block9">— Saçmalıyorsunuz. İhsan kederinden hastalanır. Hepimizi üzersiniz.</p>

  <p class="block9">Kâmil Bey budala gibi durup konuştuğuna kızarak elindeki paltoyu bir iskemleye attı. Dışarı çıkacağı sırada, yeni bir ağrının kadını tepeden tırnağa sarstığını fark ederek, “Hay Allah kahretsin!” diye yumruğunu kalçasına vurdu. Pencereyi açıp kahveciye hemen kapalı bir araba bulmasını emretti.</p>

  <p class="block9">— Çay içer miydiniz yenge?</p>

  <p class="block9">— Hayır!</p>

  <p class="block9">— Kendinizi hem üşüttünüz, hem de yordunuz. Hele Ararat vapuru işi sizi fena zedeledi.</p>

  <p class="block9">— Yalnız beni mi? Hepimizi harap etti. Baksanıza Ahmet üç gündür meydanda yok... Niyazi ağabey de perişan. Elimi öpmek istemesini hiç unutmayacağım. Avrupa’da kadınların eli öpülür ama, onun davranışında çok başka bir anlam vardı. Bu yalana bilmem ki, neden lüzum gördünüz? Ayıp bir iş yapmadık mı?</p>

  <p class="block9">— Hayır! Esasen biz sizin verdiğiniz ilhamın kuvvetiyle hareket ediyoruz yengeciğim. Emin olun, bütün kararlarımızda “Nedime Bacı’mız ne der?” suali önde geliyor. Bize verdiğiniz cesareti anlatamam. Mutlaka bir çare bulmak lazımdı. Size karşı buna mecburduk.</p>

  <p class="block9">Nedime Hanım, sözü değiştirmek için gazete işlerine geçti. Kağıt, basımevi, satış hesaplarını kısaca anlattı. Alın hafifçe terlemişti.</p>

  <p class="block9">Arabanın hazır olduğu haber verilince Kâmil Bey paltosunu giymesine yardım etti. Nedime Hanım çıkarken bir an durdu:</p>

  <p class="block9">— Karınızı biraz kibirli sanmıştım! Gözlerini öptüğümü kendisine lütfen söylersiniz. Annelerin kibirli olmaya hakları varmış. Şimdiye kadar anlayamamıştım. Siz de zannederim, anlayamadınız. Biz, “Karadayı" ile övünüyoruz da, o Ayşe ile övünmez mi?</p>

  <p class="block9">— Nermin’e karşı duyduğunuz sevgiyle teşekkürler... Size uğramamıza elbette izin verirsiniz? Doktor filan lazım olursa haber yollayın.</p>

  <p class="block9">— Her şey hazır...</p>

  <p class="block9">— Yarın kendinizi iyice bulup çıkarsanız küserim. Zaten ben Sabahleyin uğrayacağım.</p>

  <p class="block9">— Allahaısmarladık. Ahmet gelirse lütfen bana yollayın.</p>

  <p class="block9">— Baş üstüne...</p>

  <p class="block9">— Baskıya dikkat etsinler. Geçen hafta çamur gibiydi.</p>

  <p class="block9">— Bırakın bunları...</p>

  <p class="block9">Aşağıya inmişlerdi. Kâmil Bey arabanın kapısını açarak kadının girmesine yardım etti. Arabacıya sıkı sıkı tembihledi:</p>

  <p class="block9">— Sarsmadan götüreceksin! Hanımefendi rahatsız.</p>

  <p class="block9">Yokuştan aşağı inen arabanın arkasından bir an baktı.</p>

  <p class="block9">/Şairler Leyla’lara, kamışlara, âhû’lara dair şiirler yazıyorlardı. Göllerde yıkanan Leyla’lara, o göllerde bir kamış olmaya, dağdan dağa kaçan âhûlara dair büyük şiirler... “Bunlar hep bekâr da ondan galiba, diye düşündü; karısı, çocuğu olmazsa, insan, vatanını asla, yeteri kadar sevemiyor.”</p>

  <p class="block9">Ortalık kararmak üzereyken Niyazi Efendi kapıyı tıklatıp girdi, hemen yaklaşıp sordu:</p>

  <p class="block9">— Hanımefendi neredeler?</p>

  <p class="block9">— Hayrola! Buyur!</p>

  <p class="block9">— Nedime Hanım’ı arıyorum. Gittiler mi?</p>

  <p class="block9">Soluk soluğa konuşuyor, elleri heyecanla titriyordu. Kâmil Bey, bir felaket haberi alacakmış gibi yüreği vurarak biraz doğruldu. Bu işlere karıştı karışalı, içeriye birisi girse böyle oluyordu.</p>

  <p class="block9">— Ne var? Önemli bir şey mi?</p>

  <p class="block9">— Kendisini mutlaka görmeliyim? Yalnız onun yapacağı bir iş...</p>

  <p class="block9">— İşte bu kötü... Hele oturun bakalım. Biz yapamaz mıyız?</p>

  <p class="block9">— Hayır? İmkânsız...</p>

  <p class="block9">— İyi ama, pek hasta...</p>

  <p class="block9">— Kendisiyle görüşmeliyim. Ne kadar hasta olsa muhakkak kalkar. Evine gitmeli öyleyse...</p>

  <p class="block9">Kâmil Bey, telaşlandı. Böyle önemli bir işe Niyazi Efendi, eve giderse, kadınm ölümü pahasına da olsa kalkacağına emindi. Kendisine güvenilmediği için de birdenbire öfkelenmişti. Kaşlarını çatarak, yer gösterdi:</p>

  <p class="block9">— Lütfen bir dakika oturunuz. Nedime Hanım evde yok!</p>

  <p class="block9">— Eyvah! Nerede öyleyse?</p>

  <p class="block9">— Büyükada’da bir akrabasına gitti.</p>

  <p class="block9">— Adresi?</p>

  <p class="block9">— Ben de bilmiyorum. Böyle önemli bir iş çıkacağını nereden kestirecekti?</p>

  <p class="block9">— Adada mı? Büyükada’da mı dediniz?</p>

  <p class="block9">— Hayır! Adada bir akraba... Hangi adada olduğunu söyleyemedi.</p>

  <p class="block9">— Olsun, arayıp bulacağız. Bereket ki adada imiş...</p>

  <p class="block9">— Niçin yahu, söylesene...</p>

  <p class="block9">Niyazi Efendi, Kamil Bey’in sesindeki öfkeyi anladı. Bir an durup yüzüne baktı. Sonra karar vermiş gibi, açık bıraktığı kapıyı dikkatle kapadı. Bunu yapmadan önce bir kere de koridoru gözetlemişti. Kâmil Bey, bir şeye hazırlanır gibi fesini düzelterek masadan kalktı.</p>

  <p class="block9">— Ne var Allahaşkına?</p>

  <p class="block9">Niyazi Efendi yaklaştı. Kısık bir sesle fısıldadı:</p>

  <p class="block9">— Önceki gün Ahmet’i tevkif ettiler.</p>

  <p class="block9">— Ne diyorsunuz?</p>

  <p class="block9">— Evet.</p>

  <p class="block9">— Neden?</p>

  <p class="block9">— Bu da sorulur mu? Takip altındaymış. Ararat meselesinin galiba foyası meydana çıktı.</p>

  <p class="block9">— Şimdi nerede?</p>

  <p class="block9">— Bekirağa Bölüğü’nde...</p>

  <p class="block9">— Doğrudan doğruya neyle suçlandırıyorlar?</p>

  <p class="block9">— Artık o kadarını öğrenemedim. Daha doğrusu öteki meseleyle meşgul oldum. Nedime Hanım’ı mutlaka bulmalıyız.</p>

  <p class="block9">— Kolay... Pekâlâ! Fakat bulursak ne olacak? Böyle bir haberi ona vermekte ne fayda var? Doğum sancıları başladı. Şimdi belki de yataktadır. Istırap içinde...</p>

  <p class="block9">— Doğum o kadar yakın olmasa gerek... Zaten meseleyi haber alırsa davranır kalkar.</p>

  <p class="block9">— Neymiş? Bir kere anlayalım da... Eğer çok önemliyse ben derhal adaya gider kendisini bulurum. Bunu, Niyazi’nin gitmesine meydan vermemek için böyle söylemişti: Yüzde yüz bulurum. Kolay...</p>

  <p class="block9">— Zaten başka çare de yok. Bak kardeşim, sana bir sır vereceğim. O kadar önemli ki... Takdir buyuracaksın...</p>

  <p class="block9">— Başüstüne... Neymiş?</p>

  <p class="block9">Niyazi Efendi, biraz eğildi. Kâmil Bey’in kolunu tuttu:</p>

  <p class="block9">— Düşmanın Bursa-Uşak grupları yakında saldırıya geçecekmiş. Bunun planları ele geçirilmiş. Bunları son süratle Ankara’ya yetiştirmek lazım.</p>

  <p class="block9">— Saldın mı? Sanmam! Barış konuşmaları yapılıyor. Hiç değil, neticeleri beklerler. Sonra Şubat ayındayız. Hele bahar gelsin... Konferans...</p>

  <p class="block9">— Konferansı bırak şimdi. Mesele gayet ciddi... Hem ne olursa olsun, planlar Ankara’ya gitmeli.</p>

  <p class="block9">— Planlar Nedime Hanım’da mı?</p>

  <p class="block9">— Önce Ahmet’e vermişler. Ahmet “ardiyeyi Rozalti belki bastırır” diye korkarak, geminin hareket günü Nedime Hanım’a vermiş. O da emin bir yere saklamış. Karadeniz postasını yapan Gülcemal vapurunda birisine teslim edilecekmiş.</p>

  <p class="block9">— Kime?</p>

  <p class="block9">— Bunu Ahmet de bilmiyor. Nedime Hanım, “Ben yollarım!” demiş. Ben Gülcemal’in hareket tarihini öğrendim. Yarın öğleden sonra kalkıyor. Nedime Hanım, belki de Ahmet’i bekler. Şu halde, onu bu gece mutlaka bulmalıyız. Yarın öğleden sonra planları Gülcemal’deki adama muhakkak vermeli!</p>

  <p class="block9">Kâmil Bey, hızla düşünüyordu. İşte önemli bir sırrı kendisine açmak zorunda kalmışlardı. “Bir bakıma bazı evrakı birisine vermekten ibaret basit bir iş ama olsun... ” Düşmanın bu yakınlarda saldıracağına hiç inanmıyor, Londra konuşmalarının sonunu bekleyeceklerini kuvvetle umuyordu. Fazladan Nedime Hanım’ı rahatsız etmemeye de karar vermişti. Yüreğinde büyük bir rahatlık duyarak, işi daha şimdiden kendi kendine kabullendi. Hiç de hazır olmadığı halde uydurduğu yalanı bir kat daha beğenerek zavallı Niyazi Efendi’yi aldatmaya devam etti.</p>

  <p class="block9">— Sahi! Çok önemliymiş! Baş üstüne... Ben bu gece, ne yapar yapar Nedime Hanım’ı bulurum. Pek fazla hasta değil sanırım. Sabahleyin ilk vapurla İstanbul’a iner. Öğleden sonra belgeleri teslim eder. Pekâlâ! Ahmet nasıl?</p>

  <p class="block9">— İyi.</p>

  <p class="block9">— İşkence falan yapmamışlar ya?</p>

  <p class="block9">— Hayır! Şimdilik işkenceye cesaret edemiyorlar. Arkadaşlar vasıtasıyla kendisinden saati saatine haber alıyorum.</p>

  <p class="block9">— Bir şeye ihtiyacı var mı?</p>

  <p class="block9">— Hiçbir şeye ihtiyacı yok. Yalnız şimdilik Nedime Hanım’dan Ahmet’in tevkifini saklamak nasıl olur?</p>

  <p class="block9">— Daha iyi... Bakın ben bunu düşünmemiştim. Saklamalıyım. Faydasız yere üzülmesin.</p>

  <p class="block9">— Lâkin Ahmet’in neden gelmediğini sorarsa?</p>

  <p class="block9">— Bir yalan uydururum. Ahmet bekâr olduğundan kendisinden haber alamamak garip sayılmaz.</p>

  <p class="block9">— Doğru! Hay çok yaşa Kâmil Bey. “İzmit’e gitti” demeli... İzmit’te, Değirmendere’de bir iş... Mesela, yeni bir parti cephane işi... Uyduruver bir şey canım...</p>

  <p class="block9">— Kolay... Sen Ahmet’i görebilir misin?</p>

  <p class="block9">— Hayır! Fakat her zaman haber alırım. Bekirağa Bölüğü’nde mahpuslara bakan teğmen ahbaptır. Korkak bir herif ama beni sever.</p>

  <p class="block9">— Kimsesi yoktur. İhtiyaçlarını düşünmeliyiz. Parasız kalmasın!</p>

  <p class="block9">— Oraları sen bana bırak!</p>

  <p class="block9">— Ne zaman görüşeceğiz?</p>

  <p class="block9">— Yarın akşam!... Bu saatte... Burada...</p>

  <p class="block9">— Ahmet’e işkence ederlerse diye korkuyorum.</p>

  <p class="block9">— Hayır! İnönü Zaferi’nden sonra pek yapamıyorlar. Sonra esaslı bir delil de yok. Şüphe üzerine tevkif edilmiş. Daha doğrusu Rozalti’nin haber vermesi üzerine... Hadi sen durma... Son vapur kaçta?</p>

  <p class="block9">— Vapurun ne önemi var? Gerekirse Erenköyü’nden sandalla geçerim. Hava iyi...</p>

  <p class="block9">— Peki! Şimdi ben gidiyorum. Beraber çıkmamız doğru olmaz. Ben etrafı kollarım. Belki seni de izliyorlardır. Eğer görünürde hafiye yoksa, karşıdaki kahvede oturur, gazete okurum. Bundan anlarsın!</p>

  <p class="block9">— Teşekkür ederim. Hemen gidiyorum.</p>

  <p class="block9">— Dikkatli ol. En küçük savsaklama felaket getirebilir. Londra konferansında İstanbul Hükümeti’nin Anadolu’ya zorluk çıkardığını yazmışsınız. Bunlar hep sırasız...</p>

  <p class="block9">— Başka çare yoktu. Ali Kemal, “Zorluğu Anadolu hükümeti çıkarıyor!” diye yazmıştı. Millete işin doğrusunu anlatmak gerekti.</p>

  <p class="block9">— Artık o kadarını bilmem. Nedime Bacı tutuklanırsa, bu da vatanı düşmana teslim etmek olur; ben kendimi asarım.</p>

  <p class="block9">— Kadına dokunurlar mı?</p>

  <p class="block9">— Kadına değil, on günlük çocuğa dokunurlar, güçleri yetse...</p>

  <p class="block9">— Ahmet’le ilgilen... Rica ederim...</p>

  <p class="block9">— Hay hay!</p>

  <p class="block9">Niyazi dışarı çıkacakken döndü, yaklaştı:</p>

  <p class="block9">— Seni kucaklamama izin verir misin, Kâmil Bey!</p>

  <p class="block9">Kucaklaşıp öpüştüler.</p>

  <p class="block9">Kâmil Bey paltosuna doğru yürüdü. Fakat yarı yolda, kulağının dibinde kurşun atılmış gibi sersemleyerek durdu, “Nedime Hanım tevkif edilirse... Ben kendimi asarım!” Niyazi’nin yavaşça söylediği bu sözün dehşetini ancak şimdi anlamıştı. Böyle bir felaket olsa, bunu İhsan’a kim haber verebilir? Kendisi... Aman Yarabbi! Zaten her gidişinde yüzüne nasıl korka korka bakıyor. Belli etmek istemiyor ama, elbette kendisi için korkmuyor. Hatta bir defasında, ne demişti? “Nedime biraz geç kalsa ölecek gibi oluyorum. Çektiğim acıyı, hiçbiriniz bütün ömrünüzde bir an bile duymamalısınız!” Kendisi gitmese... O zaman muhakkak Niyazi ağabey gider. Gene böyle heyecan içinde... Gene böyle gözlerini saklamaya çalışarak... İhsan tabii “Kâmil nerede?” diye sorar. Evet! “Kâmil nerede?”</p>

  <p class="block9">Kâmil Bey küçük bir çaresizlik içinde, Ahmet’e öfkelendi. Bekirağa Bölüğü’ndeki Ahmet’e öfkelenmek bir çeşit kancıklıktı. Fakat bunu bile bile gene de öfkesi artıyordu. “Delirdi mi bunlar, yahu? Kadını bu işe neden karıştırırlar?” Erkeklik onurunun deminden beri, derin bir yara ile sızladığını anlıyordu. Demek ki bütün gayretine rağmen kendisine güvenmelerini sağlayamamıştı. Ne halt etmeli? En yakın arkadaşlarının, en yücelttiği insanların güvenini kazanmak için gidip General Franchet d’Esperey’i mi öldürsün?</p>

  <p class="block9">Oda birdenbire karanlıklaşmış gibi ışık ihtiyacı duydu. Sobayı söndürmeye bile üşenerek, paltosunu giydi. Anahtarı bırakırken odabaşıya tembihledi:</p>

  <p class="block9">— Soba yanıyor. Söndürürsünüz!</p>

  <p class="block9">Birisine rastlayıp lafa tutulmaktan korkarak paltosunun yakasını kaldırdı, boynunu kıstı.</p>

  <p class="block9">Niyazi Efendi, idarehanenin karşısındaki kahvehanenin camekânı önünde sanki gazete okuyordu. Kâmil Bey, bunun, etrafta hafiye olmadığı anlamına geldiğini bildiği halde, gene de, peşine yüzlerce sivil polis düşmüş gibi ürkerek, acele yürüdü. Postahanenin önünden geçip Mısırçarşısı’na daldı. Balıkpazarı’nın kalabalığı telaşını azaltacağına büsbütün arttırmıştı. “Aman Yarabbi! Bir insan kendi memleketinde kıstırılmış bir vahşi hayvana benzer mi?”</p>

  <p class="block9">Doğruca kayık iskelesine gitmeye cesaret edemedi. Balıkçıların bar bar bağırdıkları çarpık çurpuk sokaklara saptı. Bunlar hep tehlikede olmayan yüreği rahat insanlar. Hiçbirisi, kendisi gibi bunalmış değil...</p>

  <p class="block9">Birkaç sokak sonra adımlarının farkına varmadan ağırlaştığını anladı. Artık başını, paltosunun yakasına saklamayı da gerekli görmüyordu. Farkına varmadan kapıldığı bir meydan okuma duygusu içindeydi. Kendisini dikkatle dinledi. Tehlikede olduğu, arkadaşlarına hâlâ güven veremediği halde, en ufak bir pişmanlık duymuyordu. Dünyayı enine boyuna dolaşmış, fakat bir kere bile yolu İzmir’e düşmemişti. Ankara’yı, Sivas’ı, Erzurum’u, Anadolu topraklarının hiçbir yanını bilmiyordu. Öyleyse, şimdi içinde bulunduğu tehlikeyi niçin yadırgamıyordu? Vatan sevgisi dedikleri şey bu mu? Bu anlatılmaz fedakârlık duygusu, bir çeşit, korkunç spor mu?</p>

  <p class="block9">Bir köşeyi dönünce denizle karşılaştı. Haliç burada, bu bulanık kış akşamında, denizden başka her şeye, özellikle çamur dolu bir sel çukuruna benziyordu. Karşıda kapkara mavna kalabalığı... Fatih Sultan Mehmet’in kendilerini karadan yürütmesini bekleyen acayip tekneler... Kâmil Bey onları ne zaman uzaktan görse böyle bir şeyler düşünürdü. Yorgun bir çatana... Başı kıçı aynı biçimde yaşlı şirket vapuru. Yüz paraya adam taşıyan, hantal kayıklar... Birisine de kendisinin bineceği, daha doğrusu sığınacağı, yeşil, sarı, kırmızı çizgili İstanbul sandalları...</p>

  <p class="block9">Adımları daha da yavaşlatarak, kayıkçılardan bir namuslu yüzlüsünü araştırdı. Halbuki müşteriyi sıra ile aldıklarını biliyordu. Sıra, bir yaşlı kayıkçıdaydı. Ak sakallı, uzun burunlu bir adam. Burnuna bakılırsa Laz olduğu muhakkak. Bir gün böyle bir yaşlı sandalcının sandalında giderlerken Kâmil Bey adamın yüzündeki nurdan yavaşça bahsedecek olmuştu da Ahmet, Fransızca: “Bırak romantizmi! Herif belki kan davası gütmek gayretiyle iki kişi vurmuş da buraya kaçmış bir katildir, ” demişti.</p>

  <p class="block9">Sandal iskeleden ayrılınca Kâmil Bey fısıldadı:</p>

  <p class="block9">— Unkapanı’na!</p>

  <p class="block9">Bunu birdenbire düşünmüştü. Akşam vakti, karşıdan karşıya o kadar çok sandal, kayık gidip geliyordu ki, takip edilip edilmediğini anlamak için, daha tenha bir iskeleye çıkmaktan başka çare yoktu.</p>

  <p class="block9">Bir cigara yaktı; bir tane de kayıkçıya vermek istedi. İçmiyormuş. “Neyleyeyim? Yiyecek bir şey bulamadıktan sonra... ” Bu cümle nereden aklında kalmıştı? Hüseyin Cahit’in ‘Hayatı Hakikiye Sahneleri’ni yazdığı sıralarda, şekerin okkası kırk para imiş. Babasının Serencebey Yokuşu’ndaki konağında, otuz ramazan, kapılar gelene geçene açık tutulur, iftardan sonra bütün misafirlere birer mecidiye de diş kirası verilirdi. Öyleyken yiyecek bir şey bulamayanlar olurmuş meğer. . İşte belli bir şey! Bu pis dünyaya, bu pis deniz pek yaraşıyor.</p>

  <p class="block9">Kâmil Bey bocaladığım anlıyordu. Duygularını dizginlemeye çalıştı. Gözlerini kısarak, kendisini gizlice azarladı: “N’oluyor efendi? Sen Ahmet’in tevkif edilmesinden korktun. Bu korku, arkama ilk takıldıkları akşam, duyduğun korkunun sürüp gitmesi... Tu, Allah belanı versin!”</p>

  <p class="block9">Kayıkçı kürekleri bırakarak ceketini çıkardı. Yamalı ceket, bu geniş omuzları nasıl da saklıyormuş. Pehlivanlarda da böyledir.</p>

  <p class="block9">Kürekler telaşsız inip çıkıyor. Sandal, kuvvete boyun eğmiş, genç bir kadın gibi oynak, ama, istekli...</p>

  <p class="block9">“Atladı dâmen tutup üç çifte bir zevrakçeye / Geçti sandım mah-ı nev... ” Ya da “Eyvah şu üç çifte kayık aldı kararım / Şarkı okuyup... ”</p>

  <p class="block9">Acaba, Nedim devrinde insanların arkadaşlarını tutuklamazlar mıymış? Kocası mahpusta bulunan gebe Nedime yengeler galiba tehlikeye düşmemişler. İyi ama, ilk hatırladığı beyit geçenlerde yazılmış bir gazelden... mahur gazelden... Bozguna, çöküntüye, orospuluğa rağmen Mahurdan bir gazel... Şair Nedim Efendi’ye gelince, bir ihtilalde, damdan dama atlarken düşüp öldüğü ileri sürülür. Şair ne demiş: /Aç midelerden doğar nur topu ihtilaller1^Öyleyse, bir tek lale soğanının bir altına satıldığı devirde de açlar varmış. Hem de nasıl açlar? Lale devrini Nedim Efendi’nin başına geçirecek kadar kalabalık açlar sürüsü... “Çek bakalım ihtiyar! Devirler birbirine benziyorsa suç kimin?”</p>

  <p class="block9">İyotlu deniz havası, gittikçe basan karanlık sinirlerini yatıştırmış olmalı ki, yavaşça iyimserlik başladı. Artık Ahmet’in tevkifi bile olağandı. Nedime Hanım’la kendisi de hiçbir tehlikeyle karşı karşıya değillerdi. Anadolu’da zafer muhakkak... Bütün bu başından geçenler, ileride, Ayşe için heyecan bile vermeyecek basit hikâyeler olacak...</p>

  <p class="block9">Açlığını duydu. Yiyecek bir şey olmadığına üzüldü. Cam rakı da istiyordu. Eve giderken bir şişe götürmeye karar verdi.</p>

  <p class="block9">Haliç şirketi vapurunun dalgasıyla sandal sallanınca “Oh! Ne güzel!” dedi.</p>

  <p class="block9">Başka bir sandalın, Unkapanı Köprüsü’nün yanındaki tenha iskeleye yanaşmaması keyfini büsbütün arttırmış, bozuk para çıkarmak bahanesiyle buna iyice emin olmuştu. Rastlantı da uygun gidiyordu. Hayvanları güçlü bir fayton müşteri bıraktı üç adım ilerisinde... Seslendi. Yumuşak minderlere yerleşince güveni arttı. Şimdilik bu kadarı yeter...</p>

  <p class="block9">— Çek bakalım! Nişantaşı’na ahbap!</p>

  <p class="block9">Beyoğlu Caddesi, elektriklerini keyifle cömertçe yakmıştı. Kaldırım yabancı üniformalarla, camekânlar yabancı renklerle doluydu. Kâmil Bey, bir milyon kederli insana karşı, bu bir karış sokağın kışkırtıcı yılışıklığına şaştı.</p>

  <p class="block9">Birkaç yıl önce bizim subaylara sürtünen kızlar, şimdi başkalarının peşindeler. Bu dünyada alınıp satılan malların en eskimezi: Kadın eti! Bir de: YALAN!</p>

  <p class="block9">Elini çenesine götürdü. Peki! Kendisi bu akşam Niyazi Efendi’ye Ada yalanını nasıl da kolay söyledi? Haydi, Nedime Hanım’ı rahatsız etmemek için yalan lazımdı, denilsin... ‘Ada’ kelimesi nereden çıkıyor? Tıpkı rüyaya benzeyen bir hal! Öyleyse, yalan da biz farkında olmadan içimizin içinde kendi kendini hazırlıyor. ”</p>

  <p class="block9">Bu kadar doğru bir işte, bu kadar doğru adamlara karşı bile bazı bazı yalan lazım oluyordu. Şimdi, gittiği yerde de bir sürü yalan söyleyecek. Kendisinde böyle bir kötü huyun varlığını birisi ileri sürseydi, sahiden gücenir, şiddetle inkâr ederdi. Yalan, dünyada en iğrendiği şeydi. En adi korkaklığın, en adi görünüşü... Kadına da, erkeğe de yaraşmayan bir ruh sefaleti... Meğer herkes gibi kendi içinde de böyle yaman bir yatkınlık varmış!</p>

  <p class="block9">Ahmet hastalanmış da haber yollamış olacak. Hastalığı da pek değersiz bir şey... Nezle... Yalanını belli etmemek için, sözü hemen Niyazi Efendi’ye getirmeli. Nedime Hanım, Niyazi Efendi’ye ait her söze diğerlerinden daha fazla önem verir.</p>

  <p class="block9">— Nişantaşı’na geldik beyim!</p>

  <p class="block9">— İyi... Pekâlâ!</p>

  <p class="block9">Az kalsın. “Sağa sap, falan sokağa gir... ” diyecekti. Kendisini topladı:</p>

  <p class="block9">— Pekâlâ... Durunuz... Bakkala uğrayacağım da...</p>

  <p class="block9">Bu söz de pek gereksizdi, düpedüz acemilik... Parayı verdi. İlk sokağa saptı. Biraz dolaştı. Sonra, kocası mahkûm edilmiş bulunan, yeni tevkif edilen Ahmet’le tanıştığı bilinen Nedime Hanım’ın da gözetlenmekte olabileceğini hiç aklına getirmeden kapının zilini, güvenle çaldı.</p>

  <p class="block9">— Kim o?</p>

  <p class="block9">— Açınız.</p>

  <p class="block9">— Kimi aradınız efendim?</p>

  <p class="block9">— Nedime Hanımefendi’yi göreceğim.</p>

  <p class="block9">Kapı aralandı. Yaşlı bir kadın göründü.</p>

  <p class="block9">— Hanımefendi rahatsız.</p>

  <p class="block9">— Biliyorum. Ben yabancı değilim. Gazetede beraber çalışıyoruz.</p>

  <p class="block9">— A, siz misiniz? Buyrun!</p>

  <p class="block9">İçeri girip kapıyı hemen kapattı:</p>

  <p class="block9">— Yatakta mı hanımefendi?</p>

  <p class="block9">— Hayır!</p>

  <p class="block9">— Özür dilerim! Kendilerini mutlaka görmem gerekiyor. Pek az... Birkaç dakika...</p>

  <p class="block9">Taşlıkta, huysuz bir araba atı gibi ayaklarını vurarak bekledi.</p>

  <p class="block9">Tavandaki abajurdan kırmızı bir loşluk dağılıyordu. Merdivenin üst basamakları karanlıkta kalmıştı. “Kadıncağızı telaşlandıracağız. Nedir bizden çektiği?” diye düşündü. Bu sözü, Nedime Hanım için kaç kere tekrarlamak zorunda kalmıştı.</p>

  <p class="block9">— Buyrun efendim!</p>

  <p class="block9">Kâmil Bey paltosunu çıkarmamayı bir an düşündü. Sonra çok kalmamak için öylece yukarı çıktı.</p>

  <p class="block9">Salonda soba yanıyordu. Nedime Hanım, sarı kumaştan bir uzun hırka giymişti, merakla yüzüne baktı:</p>

  <p class="block9">— Hayrola Kâmil Bey?</p>

  <p class="block9">— Bir şey değil hanım yenge... Şöyle uğradım. Bir iş çıktı da...</p>

  <p class="block9">— Ne gibi?</p>

  <p class="block9">— Sizden sonra Niyazi Efendi geldi. Pek sıhhatliydi. Neşeliydi. Anadolu’dan iyi haberler almış. İnönü Zaferi’nden beri Avrupa’da fikirler bizden yana dönüyormuş. Konferanstan umutlu...</p>

  <p class="block9">— Otursanıza... Konferanstan ne umabilirmişiz?</p>

  <p class="block9">— İzmir’in geri verilmesinden falan söz ediliyormuş... Siz nasılsınız?</p>

  <p class="block9">— İyiceyim. Beni siz, bu yakın ilginizle sahiden hastalandıracaksınız. Ahmet uğramadı mı?</p>

  <p class="block9">— Ahmet mi? Hayır... “Hastaymış galiba” diyecekken “İzmit’e gitti” yalanını uy duruverdi. Gelmedi ama, haber yolladı. Acele bir iş için İzmit’e gitmiş. Sesini alçalttı. Bir önemli cephane işi... Niyazi Efendi ile haber yolladı. Onları bana teslim edeceksiniz.</p>

  <p class="block9">— Neleri?</p>

  <p class="block9">— Düşman saldırısı hakkında bazı kâğıtlar varmış... Planlar...</p>

  <p class="block9">— Yoksa siz benim hasta olduğumu gene ileri mi sürdünüz?</p>

  <p class="block9">— Kime karşı? Hayır... Galiba, Ahmet tahmin etmiş...</p>

  <p class="block9">— Saklamayın. “Hiçbir iş göremez” demişsinizdir. Gülerek başını salladı: Siz bu yufka yüreğinizle artık benim canımı sıkıyorsunuz. Ahmet’in böyle bir haber yollamaması lazımdı. Hadi, söyleyin doğrusunu...</p>

  <p class="block9">— Evet, biraz yalan var. Ahmet kelime kelime böyle söylememiş. Sadece: “Kâmil onları alsın da Gülcemal’deki arkadaşa versin” gibi. “Baş üstüne” dedim.</p>

  <p class="block9">— Neden utandınız? Sizden sakladığımız için mi?</p>

  <p class="block9">— Evet... Sonra düşündüm. Haksızlığımı anladım. Bu haber, bir anlamda kapalı, bir anlamda açıktı. Benim böyle belgelerden haberim olmadığını Ahmet biliyordu. Bilerek niçin bana haber yolluyor? Şu halde benden gizli değil!” dedim, sevindim. Size bu sevinci anlatamam. Bugünlerde arkadaşların güvenememesi insanı harap ediyor.</p>

  <p class="block9">— Gülcemal yarın öğleden sonra kalkacak!</p>

  <p class="block9">— Evet... Yarın öğleden sonra...</p>

  <p class="block9">— Peki... Getirdiğiniz habere teşekkür ederim. Ben yarın bu işi görürüm.</p>

  <p class="block9">— Olmaz, işi bana bıraktılar. Ahmet son derece kesin söylemiş. “Kâmil gidecek! Kendisi... ” demiş.</p>

  <p class="block9">— Ne münasebet efendim? Biz böyle bir şey konuşmamıştık. Kâmil Bey’in yüzündeki kederi görerek tekrar gülümsedi. Hemen somurtmayın. Mesele, vallaha, güven meselesi değil. İşte görüyorsunuz, zaten işin gizlisi kapaklısı kalmamış... Ben de inkâr etmiyorum. Fakat biz aramızda kararlaştırmıştık. Sizi şimdilik bu işlere karıştırmayacaktık.</p>

  <p class="block9">— İşte bunu beğenmedim yengeciğim. Ben sizin için merak edersem nasıl sinirleniyorsunuz. Oysa, sahiden hastasınız! Beni de düşünün biraz... Size sakın, Ahmet’ten, daha mı şey görünüyorum... İşe yaramaz?</p>

  <p class="block9">— Değil efendim... Estağfurullah... Karışmanız faydasız... Ben bile zor altında giriştim. Rozalti’nin bir halt karıştırmasından korktuk. Ahmet belgeleri acele bana verdi. Aslında onun işi bu... Eğer umulmadık bir hadise olursa, o zaman ben üstüme alacaktım. Şimdi Ahmet’in bu kararı neden değiştirdiğine şaşıyorum.</p>

  <p class="block9">— İşte gördünüz mü? Elbet bir sebebi vardır. Beni şimdilik kimse tanımaz. Siz ise, hele İhsan mahkûm edildikten sonra, mimlenmiş olabilirsiniz. Tabii bunlar benim tahminim. Belgelerin önemini düşünürseniz bana hak verirsiniz!</p>

  <p class="block9">— İyi ama, siz kâğıtları teslim alacak adamı tanımıyorsunuz...</p>

  <p class="block9">— Tarif ederseniz bulurum. Göreceksiniz buncacık bir işi yüzüme, gözüme bulaştıracak kadar budala değilim...</p>

  <p class="block9">— Estağfurullah... Neler söylüyorsunuz canım? Gayet basit bir iş... Kâğıtlar bir kuru üzüm sandığının altına yerleştirilmiştir. Üstü, “İnebolu’da Bakkal Rıza” yazılmış bir sandık. Gülcemal vapurunun kahvecisi Ramiz Efendi’ye verilecek o kadar...</p>

  <p class="block9">Ramiz Efendi’yi soracak mıyız?</p>

  <p class="block9">— Soracaksınız. Zaten Ramiz Efendi sizi bekleyecek. Esmer, ufak tefek bir adamdır. Yedek subaydır. Öğretmen... Dört yerinden yaralanmış bir arkadaş... Size “Ne istiyorsunuz?” diye soracak. Yabancı gönderirsem böyle kararlaştırdık. Siz de “İnebolu’da Bakkal Rıza Efendiyi tanır mısınız? Oğlu var, Murat. ” diyeceksiniz. Sandığı alacak, işte hepsi bu...</p>

  <p class="block9">— Peki... Hadi sandığı getirin de ben artık gideyim.</p>

  <p class="block9">— Sandık burada yok.</p>

  <p class="block9">— Nerede?</p>

  <p class="block9">— Dadımın evinde.</p>

  <p class="block9">— Dadınızın evi?</p>

  <p class="block9">— Beşiktaş’ta...</p>

  <p class="block9">— Bir dakika... Adresi yazayım...</p>

  <p class="block9">Kâmil Bey böyle söyleyerek cebine davranınca Nedime Hanım güldü:</p>

  <p class="block9">— Bırakınız canım, hiç yazmak olur mu? Ezberleyeceksiniz. Hem de sandığı alıp dışarı çıkar çıkmaz unutmak şartıyla...</p>

  <p class="block9">— Sahi... Söyleyin.</p>

  <p class="block9">Nedime Hanım’ın söylediği adresi Kâmil Bey birkaç kere tekrarladı. Unutmayacağına kanaat getirince utançla gülümsedi.</p>

  <p class="block9">Nedime Hanım, şakadan parmağını salladı:</p>

  <p class="block9">— Artık orasını siz bilirsiniz! Unutursanız sıkıntı çekmiş olursunuz. Burada da parola: “Murat Bey’in sandığını almaya geldim!” denilecek. Bir arabaya atlayın. Saatleri öyle hesap edin ki, gereksiz beklemeler olmasın! Sözgelimi, saat yedide Beşiktaş’ta olursunuz. Sekizde rıhtımda. Vapur sekiz buçukta kalkacak.</p>

  <p class="block9">— Baş üstüne...</p>

  <p class="block9">— Ramiz Efendiye benim için sakın “hasta” falan demeyin, merak eder. “İşi çıktı” dersiniz.</p>

  <p class="block9">— Olur. Hay hay! Yarın hep evdesiniz değil mi?</p>

  <p class="block9">— Bakalım...</p>

  <p class="block9">— Hayır! Dinleneceksiniz. Sonra hepimizi üzersiniz. İhsan’a gitmek için ben gelir sizi buradan arabayla alırım. Bu hafta Ayşe’yi de götürecektik, unutmadınız ya...</p>

  <p class="block9">— Evet, aklımda... Yazılar tamam mı?</p>

  <p class="block9">— Tamam.</p>

  <p class="block9">— Öyleyse, bana gazeteden bir tane yollayın. Ne aptal oldum! Buradan aldırırım.</p>

  <p class="block9">Hizmetçi kahve getirdiği zaman saat biri vurdu.</p>

  <p class="block9">Kalkacağı sıra Kâmil Bey’in aklına bir şey gelmişti. Nedime Hanım’ın yüzüne dikkatle bakarak, adeta emreder gibi konuştu:</p>

  <p class="block9">— Şimdi beni dinleyin. Ezberlemek sırası sizde yengeciğim... Herhangi beklenmedik bir olay olursa... Yani, tevkif edilirsek... Ben yahut Ahmet yahut Niyazi Efendi... Sizi de sorguya çekerlerse, bu sandık işinden söz açarlarsa hiç haberiniz yokmuş gibi davranacaksınız. Üçümüz de karşınıza dikilsek, hep bir ağızdan sandığı sizden aldığımızı söylesek, gene inkâr edeceksiniz, iftiraya uğradığınızı ileri süreceksiniz.</p>

  <p class="block9">— Bu şimdi nerden çıktı birdenbire?</p>

  <p class="block9">— Çıktı... Aklıma geldi. Bunlar kocanızın dersleri... Ben İhsan Bey’den çok şey öğrendim. Hem çok, hem de faydalı şeyler... Siz inkâr ederseniz, biz baskı altında ifade vermiş oluruz.</p>

  <p class="block9">— Pekâlâ!</p>

  <p class="block9">— Gülmeyin, mahkemelerde bunların çok önemi varmış. İhsan Bey bilmez mi?</p>

  <p class="block9">— Olur, ama, siz gene yakalanmamaya çalışın.</p>

  <p class="block9">— Tabii efendim... Bir tehlike var diye değil... Hemen kalktı. Bana artık izin...</p>

  <p class="block9">— Hadi güle güle... Belki karnınız da açtır. Lâkin evde bekleyeceklerini biliyorum.</p>

  <p class="block9">— Beklerler. Evde...</p>

  <p class="block9">— Nermin’e selamlar... Ayşe’yi benim yerime öpünüz.</p>

  <p class="block9">— Mersi...</p>

  <p class="block9">Kâmil Bey, Nedime Hanım’ın elini sıktı.</p>

  <p class="block9">Kendisini sokakta bulunca, keyifli bir ıslık öttürdü. İşte belli bir şey! Politikaya alışıyordu. Yani dalavereye... “Vay canına! Bizde ne marifetler varmış da haberimiz yokmuş!”</p>

  <p class="block9">Beşiktaş’a inip bir kayıkla Üsküdar’a geçmek için yokuş aşağı, hızlı hızlı yürüdü.</p>

  <p class="block9">Eve vardığı zaman, saat, üçe yaklaşıyordu.</p>

  <p class="block9">Nermin merak içindeydi. Dolgun bir sesle sordu:</p>

  <p class="block9">— Nerde kaldınız efendim?</p>

  <p class="block9">— Avukata uğradım. Bu yalanı arabada hazırlamıştı. Karısını, arkadaşlarının felaketi ile üzmemek için. Şam konsolosluğu-</p>

  <p class="block9">— Bırakınız canım, hiç yazmak olur mu? Ezberleyeceksiniz. Hem de sandığı alıp dışarı çıkar çıkmaz unutmak şartıyla...</p>

  <p class="block9">— Sahi... Söyleyin.</p>

  <p class="block9">Nedime Hanım’ın söylediği adresi Kâmil Bey birkaç kere tekrarladı. Unutmayacağına kanaat getirince utançla/gülümsedi.</p>

  <p class="block9">Nedime Hanım, şakadan parmağını salladı:</p>

  <p class="block9">— Artık orasını siz bilirsiniz! Unutursanız sıkıntı çekmiş olursunuz. Burada da parola: “Murat Bey’in sandığını almaya geldim!” denilecek. Bir arabaya atlayın. Saatleri öyle hesap edin ki, gereksiz beklemeler olmasın! Sözgelimi, saat yedide Beşiktaş’ta olursunuz. Sekizde rıhtımda. Vapur sekiz buçukta kalkacak.</p>

  <p class="block9">— Baş üstüne...</p>

  <p class="block9">— Ramiz Efendiye benim için sakın “hasta” falan demeyin, merak eder, “işi çıktı” dersiniz.</p>

  <p class="block9">— Olur. Hay hay! Yarın hep evdesiniz değil mi?</p>

  <p class="block9">— Bakalım...</p>

  <p class="block9">— Hayır! Dinleneceksiniz. Sonra hepimizi üzersiniz. İhsan’a gitmek için ben gelir sizi buradan arabayla alırım. Bu hafta Ayşe’yi de götürecektik, unutmadınız ya...</p>

  <p class="block9">— Evet, aklımda... Yazılar tamam mı?</p>

  <p class="block9">— Tamam.</p>

  <p class="block9">— Öyleyse, bana gazeteden bir tane yollayın. Ne aptal oldum! Buradan aldırırım.</p>

  <p class="block9">Hizmetçi kahve getirdiği zaman saat biri vurdu.</p>

  <p class="block9">Kalkacağı sıra Kâmil Bey’in aklına bir şey gelmişti. Nedime Hanım’ın yüzüne dikkatle bakarak, adeta emreder gibi konuştu:</p>

  <p class="block9">— Şimdi beni dinleyin. Ezberlemek sırası sizde yengeciğim... Herhangi beklenmedik bir olay olursa... Yani, tevkif edilirsek... Ben yahut Ahmet yahut Niyazi Efendi... Sizi de sorguya çekerlerse, bu sandık işinden söz açarlarsa hiç haberiniz yokmuş gibi davranacaksınız. Üçümüz de karşınıza dikilsek, hep bir ağızdan sandığı sizden aldığımızı söylesek, gene inkâr edeceksiniz, iftiraya uğradığınızı ileri süreceksiniz.</p>

  <p class="block9">— Bu şimdi nerden çıktı birdenbire?</p>

  <p class="block9">— Çıktı... Aklıma geldi. Bunlar kocanızın dersleri... Ben İhsan Bey’den çok şey öğrendim. Hem çok, hem de faydalı şeyler... Siz inkâr ederseniz, biz baskı altında ifade vermiş oluruz.</p>

  <p class="block9">— Pekâlâ!</p>

  <p class="block9">— Gülmeyin, mahkemelerde bunların çok önemi varmış. İhsan Bey bilmez mi?</p>

  <p class="block9">— Olur, ama, siz gene yakalanmamaya çalışın.</p>

  <p class="block9">— Tabii efendim... Bir tehlike var diye değil... Hemen kalktı. Bana artık izin...</p>

  <p class="block9">— Hadi güle güle... Belki karnınız da açtır. Lâkin evde bekleyeceklerini biliyorum.</p>

  <p class="block9">— Beklerler. Evde...</p>

  <p class="block9">— Nermin’e selamlar... Ayşe’yi benim yerime öpünüz.</p>

  <p class="block9">— Mersi...</p>

  <p class="block9">Kâmil Bey, Nedime Hanım’ın elini sıktı.</p>

  <p class="block9">Kendisini sokakta bulunca, keyifli bir ıslık öttürdü. İşte belli bir şey! Politikaya alışıyordu. Yani dalavereye... “Vay canına! Bizde ne marifetler varmış da haberimiz yokmuş!”</p>

  <p class="block9">Beşiktaş’a inip bir kayıkla Üsküdar’a geçmek için yokuş aşağı, hızlı hızlı yürüdü.</p>

  <p class="block9">Eve vardığı zaman, saat, üçe yaklaşıyordu.</p>

  <p class="block9">Nermin merak içindeydi. Dolgun bir sesle sordu:</p>

  <p class="block9">— Nerde kaldınız efendim?</p>

  <p class="block9">— Avukata uğradım. Bu yalanı arabada hazırlamıştı. Karısını, arkadaşlarının felaketi ile üzmemek için. Şam konsolosluğunun memurlarından birisiyle görüştük. Fransızların Şam konsolosluğu kâtibi...</p>

  <p class="block9">— Sonuç</p>

  <p class="block9">— Anlamıyorum ki... Bir şeyler yapabileceklermiş. Başım ağrıyor. Sen de hasta mısın?</p>

  <p class="block9">— Nezle olmuşum... Ayşe de iyi değil. Derecesini aldım. Otuz sekiz. Kış hayırlısıyla bir bitse... Ben burada sıkıntıdan patlayacağım.</p>

  <p class="block9">Kâmil Bey, karısının yüzüne saygıyla baktı. Nezle olmak insanlara genellikle yaraşmazdı ama, Nermin dargın çocuk yüzüyle bir kat daha güzelleşmişti. Apansız kucaklayıp öptü.</p>

  <p class="block9">— Bırakın... Çocuk gibisiniz. “Nezleyim” diyorum. Yemekler de soğudu.</p>

  <p class="block9">— Siz daha yemediniz mi? Olmadı sevgilim. Kaç kere söyledim. “Saat on ikiden sonra sürtük sürtük sokaklarda gezen kocanızı beklemeyin” diye... Karısına karşı öyle büyük bir acıma duydu ki, yalan söylediğinden utandı. Neden geç kaldım biliyor musunuz? Avukat falan değil... Sana Ahmet isminde bir arkadaşımdan bahsetmiştim. Aklında mı?</p>

  <p class="block9">— Bilmem... Bu memlekette Ahmet’le Mehmet’ten çok ne var? N’olmuş?</p>

  <p class="block9">— Okul arkadaşlarımdan biri... İyi çocuktu. Hani Ayşe’ye bir lastik topla bir sandık portakal göndermişti.</p>

  <p class="block9">— Evet...</p>

  <p class="block9">— Onu dün tevkif ettiler.</p>

  <p class="block9">— Sebep?</p>

  <p class="block9">— Kuvayı Milliye hesabına çalıştığı için...</p>

  <p class="block9">— Bu “Kuvayı Milliye” de nedir kuzum?</p>

  <p class="block9">Kâmil Bey, karısının yüzünde, bir şeyler araştırarak öylece durdu. Kadının gözleri öfkeliydi. “Hasta zavallı!” diye düşündü.</p>

  <p class="block9">— Hemen yat karıcığım! Yemekten sonra hemen yatağa gir. Ben sana ıhlamur kaynatırım. Terlersin!</p>

  <p class="block9">— Siz bu son günlerde bir tuhaf oldunuz. Bana Ayşe gibi davranıyorsunuz!</p>

  <p class="block9">— Kötü mü?</p>

  <p class="block9">— Bu nasıl soru? Dağ başındayız. Yapayalnız... Bizi düşüneceğinize, gece yarılarına kadar sokaklarda dolaşıyorsunuz. Bir de “Kuvayı Milliye” eksikti. Siz eskiden ciddi bir adamdınız! Aylardan beri değiştiniz enikonu! Artık eskisi gibi, herkeslerin sözüne kulak asmayacak halde değiliz.</p>

  <p class="block9">— Eskisi gibi herkeslerin sözüne mi? Kim bu herkesler cicim? Hakkımızda kulak asılması gerekli, neler söylüyorlar?</p>

  <p class="block9">— Gülmeyin. Çocuk çırılçıplak... Ben de öyleyim... Siz, hiçbir şey diktirmediniz geldik geleli...</p>

  <p class="block9">— Paramız yok. Parasız insanlar ancak bizim gibi giyinirler.</p>

  <p class="block9">— Gazete çıkarmaya, mahpushanedeki serserilere bakmaya paranız var ama...</p>

  <p class="block9">Kâmil Bey’in sesi istemeden değişiverdi:</p>

  <p class="block9">— Mahpushanedeki adam serseri olamaz. Bu bir... Bir de gazeteyi maalesef ben çıkarmıyorum.</p>

  <p class="block9">— Kim çıkarıyor?</p>

  <p class="block9">— Nedime Hanım...</p>

  <p class="block9">— Ha, şu suratsız kadın mı? Bir de başımıza Nedime Hanım çıktı. O hanım falan değil... Halis dalkavuk... Şuraya iki tane çizgi çizseniz, “şaheser” diyor. Siz, zaten, hiçbir zaman insanların içyüzlerini anlayamazsınız. Saflığınızdan faydalanırlar. Hele gülüşleri bir sinirime dokundu ki... Nedime Hanım... Az kalsın boğulacaktım. Kocası kimbilir, ne ahlaksızlık yaptı da hapse attılar.</p>

  <p class="block9">— Rica ederim Nermin... İhsan Bey benim okul arkadaşım... Sonra dört sene harp etmiş... Yaralanmış... Esir düşmüş... Vatan uğruna hayatını kaç kere...</p>

  <p class="block9">— Vatan uğruna... Bizim manav da bunu böyle söylüyor. Bir de başkalarını dinlesene... Bugün buraya halam geldi. Bir sürü şikâyet etti. Buraya kapandık kapanalı kendilerini aramadık. Sonra hakkınızda duyduklarına inanmamışlar. Bana sormaya gelmiş. Bir şey bilmediğimi söyledim, “Ne var?” dedim. Şüpheli insanlarla düşüp kalkıyormuşsunuz. Yaptıklarınızı çocuklar bile yapmazmış. Geçenlerde bir toplantıda isminiz geçmiş. Yüksek rütbeli İngiliz subayları da varmış.</p>

  <p class="block9">— İngiliz subayları mı benden şikâyetçi?</p>

  <p class="block9">— Artık o kadarını bilmem. Dünyanın muzaffer devletlerine karşı Anadolu’da üç tane baldın çıplak eşkıya ne yapabilir?</p>

  <p class="block9">— Bunu sen mi söylüyorsun? Yoksa hala hanım mı söyledi?</p>

  <p class="block9">— Halam söyledi. Artık o gazete ile, lütfen, ilişiğinizi kesiniz. Enişte beyim sizi görmek istiyormuş.</p>

  <p class="block9">— Ne yapacak?</p>

  <p class="block9">— Hem miras meselesini hallettirecek, hem de beraber çalışmayı teklif edecek.</p>

  <p class="block9">— Gazete mi çıkaracağız?</p>

  <p class="block9">— Aklımız, fikriniz gazetede... Enişte beyim “Bana iyi İngilizce bilen birisi lazım” demiş.</p>

  <p class="block9">— Anladım... İngiliz ordusuna öteberi satacağız öyle mi?</p>

  <p class="block9">— Ben yarın mutlaka uğrayacağınızı söyledim. Yarın erkenden gider, görüşürsünüz.</p>

  <p class="block9">— Kaldır başını Nermin!.. Kaldır başını... Ciddi mi bunlar?</p>

  <p class="block9">Nermin başını cesaretle kaldırdı. Kocasına, bu anlamda, ilk defa böyle bakıyor, onunla ilk defa bu üslupla konuşuyordu:</p>

  <p class="block9">— Ciddi elbette... Ben evimi, çocuğumu düşünmeyecek kadar budala değilim. Şimdiye kadar bir işe karışmadımsa, buna lüzum olmadığındandı. Sizin etrafınızda toplananlar, hep batmış insanlar. Kaybetmekten korktukları bir şeyleri kalmamış. Biz, hamdolsun, henüz o hale düşmedik. Nüfuzlu akrabalarımız var. İngilizler isterlerse Musul’daki emlâkimizi derhal bize geri verirlermiş. Halam dedi ki: “Koca Âli Osman padişahı, veziri vüzerası ile şaşırmış da, birkaç kılkuyruk mu doğru yolu bulmuş?” dedi. Halam haklı.</p>

  <p class="block9">— Kılkuyruk... Fena söz değil... “Köpek” demektir.</p>

  <p class="block9">— Bilmiyorum. Yarın enişte beyime gideceksiniz. Ben burada boğuluyorum. Halam etrafına baktı da sefaletimize gözleri yaşardı. Beni haftaya çağırıyor gece yatısına... Sabriye, çok rica etmiş. Enişte beyim, ayrıca, bize yardım da edecek.</p>

  <p class="block9">— Nasıl yardım?</p>

  <p class="block9">— Para verecek. Borç olarak... Sonra, elimiz genişleyince ödeyeceğiz.</p>

  <p class="block9">— İyi ama, şekerim, benim şimdilik yardıma falan ihtiyacım yok.</p>

  <p class="block9">— Ne demek? Ben oraya bu yün kazakla mı gideceğim?</p>

  <p class="block9">Kâmil Bey ne yapacağını şaşırarak, karısının elini tuttu. Yavaş sesle, apaçık yalvardı:</p>

  <p class="block9">— Bugün bu memlekette kibar yer yok, sevgilim, düşmanlara ırzlarını satanlar var. Biz de onların içine girecek değiliz. Sen olup bitenleri bilmiyorsun. Beni dinle ruhum, palavranın hiçbir çeşidinden hazzetmediğimi bilirsin! Sözlerimi sakın yanlış anlama! Bir vatan kaybetmek üzereyiz. Bu felakette öncelikle bizim gibi yaşayanların büyük suçluluğu var. Biz, bu toprakların nimetlerinden bol bol yararlanmışız! Sonra, bizi bolluk, zenginlik, sefihlik içinde yaşatanlara, bu uğurda asırlardır perişanlık çekenlere karşı hiçbir zaman vazifemizi yapmamışız. Bir vatan kaybediyoruz, karıcığım, bunun anlamını kavrayamadığına eminim. İnşallah, kavramana da meydan kalmaz. Ben Hindistan’ı, Siyam’ı, Mısır’ı, yani sömürgeleri hep dolaştım. Oralarda, yabancı üniformasıyla dolu, salonları, sarayları gördüm. İngiltere’de tanıdığımız subaylardan hiçbirisi, sömürgelerinde gördüklerime benzemiyordu. Londra’da insan olan bir binbaşı, Hindistan’da hayvan haline gelmişti. Bugün, İstanbul’da, seni bunlardan birisiyle konuşurken görmeye bile katlanamam. Biz burada kalacağız, karıcığım, bu kırmızı yün kazağınızla siz burada oturacaksınız. Sonuna kadar boğuşulacak... Zafer kazanılacak... Kılığımızı, kıyafetimizi o zaman düşünürüz.</p>

  <p class="block9">— Siz o gülünç gazete ile mi zafer kazanacaksınız? Siz, “Times” gazetesini okumuş bir insan...</p>

  <p class="block9">— “Times” gazetesini bilirim. Pek de beğenirim. Daha doğrusu beğenirdim. Şimdi anladım ki, hata edermişim. “Times’’ın bütün azameti kâğıt kalabalığından başka bir şey değilmiş. Asıl gülünç olan bizim “Karadayı” değil, o kocaman “Times". Çünkü “Karadayı” haklı, “Times” haksız. Hem sen bunları neden düşünüp üzülüyorsun? Sen halanın evindeki toplantılardan hiç hoşlanmazdın! Eskiden benim işlerime karışmamakla övündüğünü de kaç kere duydum.</p>

  <p class="block9">— Eskiden başkaydı. Ben gene oraları sevmiyorum. Sizin işlerinize karışmayı da istemem. Fakat şimdi başka çare yok. Kendimizi kurtarmak için oralara gideceğiz.</p>

  <p class="block9">— Yani eskiden zengindik, şimdi fakiriz de ondan mı?</p>

  <p class="block9">— Evet.</p>

  <p class="block9">— Yanılıyorsunuz, kancığım, ben şimdi de zenginim.</p>

  <p class="block9">— Hani, nerde paralarınız?</p>

  <p class="block9">— İyi ama, ben eskiden de yalnız para ile zengin değildim.</p>

  <p class="block9">— Anlayamadım.</p>

  <p class="block9">Nermin, bunu öyle tuhaf söyledi ki, öfkesi nerdeyse tepesine sıçrayacak hale gelen Kâmil Bey birdenbire gülmeye başladı:</p>

  <p class="block9">— Anlayamadığınıza teşekkürler! Artık İstanbul’dayız. Yani Doğu’da bulunuyoruz. Doğu’da evlerine erkekler kumanda ederler. Benim kamım aç! Derhal yemek yiyeceğiz, derhal yatacağız...</p>

  <p class="block9">Nermin, yemekleri yeniden ısıttı. Fakat kocasıyla beraber yemedi. Kâmil Bey’in bir daha teklif ettiği ıhlamuru da istemedi. O geceye kadar kocasına karşı somurtkanlık silahını meydana çıkarmamıştı. Bunu sonuna kadar denemeye karar verdiği görülüyordu. Eğer konunun önemini, çekişme zamanını gayet fena seçtiğini kestirebilseydi belki de başka türlü davranırdı.</p>

  <p class="block9">Kocasının, o zavallı gazete idarehanesini bırakıp artık Buckingham Sarayı’na dahi yerleşemeyeceğinden bir an bile şüphelenmemişti.</p>

  <p class="block9">Evlendiklerinden beri ilk defa, kendisini öptürmeden yatmaya gitti. Haklı olduğuna bu kadar emindi.</p>

  <p class="block9">Kâmil Bey yalnız kalınca bir cigara yaktı. Öfkeli şeyler düşünerek salonda aşağı yukarı gezinmeye başladı.</p>

  <p class="block9">“Aile saadeti” denilen şey, bazen, pek küçük meselelerden, nasıl da, bütün değerini kaybediyor! Sekiz, dokuz senelik karısını bu geceki haliyle hiç görmediği muhakkak. Kadıncağızda ne hünerler varmış da “eskiden” meydana koyamıyormuş... “Eskiden”. Bu kelimeyi birkaç kere yüksek sesle, tükürür gibi tekrarladı. Eskiden zengin olduğu için, her aklına eseni yapabilirmiş de herkesler onu ayıplamazmış... Ya şimdi? Şimdi ise, parası olmadığından, dünyanın en namuslu, en şerefli işine girmesi cinayet sayılıyor. Hala hanımın muhterem kocasına, yani “Enişte beyimize” ne demeli? Bu herif, hünkâr yaveri iken Çiçekçi Sokağı’nda sarhoş olup külhan- beylerinden dayak yemesiyle meşhur İbrahim Bey değil mi? Kendisini eğer İngilizce bilmemiş olsa, yazıhanesine kâtip bile almayacak öyle mi? “Hay siz çok yaşayın, e mi Nermin?”</p>

  <p class="block9">Nermin hastalık bahanesiyle Sabahleyin kahvaltıya inmedi.</p>

  <p class="block9">Bu hal, Kâmil Bey’in dargınlığım kedere çevirdi. Karısını yeni tanımış gibi şaşkınlık da duyuyordu. Hata ettiğini sabaha kadar neden anlayamadı? Öyleyse kendisini son derece haklı mı buluyor? Hayatının, son zamanlarda, şüphelenmeye başladığı esaslı boşluğu demek buradaydı. Oysa şimdiye kadar kendisine lazım olan kadını aldığına sevinirdi.</p>

  <p class="block9">Öğleye kadar idarehanede hiçbir iş görmeden dalgın dalgın oturdu. Bir lokantada birkaç lokma yedi. Sonra Beşiktaş’a gitme saatini beklemek için, müzeye sığındı. Avrupa’da bulunurken de, canı bir şeye sıkılsa böyle yapardı<span class="calibre1">.</span> iyi tanıdığı, çoğunu yakın dostu saydığı heykelleri uzun uzun seyre daldı. Bu suretle çaresizliğini biraz unuttu.</p>

  <p class="block9">Müzeden çıktığı zaman yüreği temizlenmiş, güçlenmişti. Bir arabaya bindi.</p>

  <p class="block9">Hep müzedeki mermer insanları düşünerek, onların bir şey söylemeden, bir hareket yapmadan bizi bazen nasıl kolayca teselli ettiklerine şaşarak yolu bitirdi.</p>

  <p class="block9">Kapıyı açan ufak tefek Çerkez kadını, dadı değil, yeşil gözlü çetrefil dilli bir annecikti. İlk anda sevmemek, elini öpmemek arzuları duymamak imkânsız bir annecik...</p>

  <p class="block9">Kâmil Bey’i hiç tanımadığı halde, içeri alıp kahve pişirmeden salıvermedi. Odada her şey yüreğe rahatlık, yaşama sevinci veriyordu.</p>

  <p class="block9">Paroladaki Murat ismini Kâmil Bey’in adı zannettiğinden bir “Murat Efendi evladım” demesi vardı ki...</p>

  <p class="block9">Oğlu şimendiferlerde makinistmiş...</p>

  <p class="block9">Kâmil Bey, üzüm sandığını alıp çıkarken, “ihtiyata riayet” edeyim diye gene bir ihtiyatsızlık etti. Öptüğü eli bırakmadan anlatmaya çalıştı:</p>

  <p class="block9">— Valideciğim! Eğer polisler gelip. “Sana Nedime Hanım bir sandık bırakmış, bunu da sen, Murat isminde birisine vermişsin” diye sorarlarsa... “Hayır diyeceksin, benim sandıktan falan haberim yok!” diyeceksin. Beni karşına dikseler, “Evet, bu kadından aldım” desem, “Yalan söylüyor” diyeceksin. Anladın mı?</p>

  <p class="block9">— Sen meraklanma evladım, ben bu işleri biliyorum. Benim oğlum Anadolu’ya sandık sandık silah, cephane götürüyor. Haydi güle güle... Allah kazadan beladan saklasın. Hepinizi Allah’a emanet ettim. Kimsenin malını çalmıyorsunuz, ırzına kötü gözle bakmıyorsunuz. Düşmanla uğraşıyorsunuz. Öyle değil mi Murat Efendi oğlum?</p>

  <p class="block9">Kâmil Bey ilk rastladığı arabaya bindi. Müzedeki kaskatı, dilsiz, ölü teselliye benzemeyen bambaşka bir güçle ayrılmıştı Çerkez dadıdan... Sabahtan beri, sırtını, saldıranlara açık zannetmenin azabını çekmişti. Şimdi, Nermin’in boş bıraktığı yerde, yüzlerce, binlerce, hatta yüz binlerce annecikler, aslan yürekli hemşireler vardı.</p>

  <p class="block9">İyi ama, Nermin neden onlar gibi değil? Haydi Nedime Hanım okumuş da haklıyı haksızdan ayırmış. İşte cahil Çerkez dadı... Nermin, bu Çerkez kadınından, daha mı anlayışsız?</p>

  <p class="block9">Büyük bir azapla bu soruların karşılıklarını bulmaya çalıştı. Kocaman elini yanma bıraktığı kıymetli sandığın üstüne var kuvvetiyle bastırmıştı. Sanki karşılık ondan çıkacaktı.</p>

  <p class="block9">Nihayet yavaş yavaş yüreğini rahatlandıran karşılığı buldu. Nedimeyi İhsan adam etmişti. Çerkez dadıyı da makinist oğlu... Yani onlarla gece gündüz anlayacağı dille uğraşmışlar, bıkmadan, usanmadan, kızıp darılmadan söylemişlerdi. Kimbilir, Nedime Hanım bile ilk günlerde İhsan’ı bu yoldan çevirmeye ne kadar çabalamıştır.</p>

  <p class="block9">Bunu sorup öğrenmeye karar verdi.</p>

  <p class="block9">İster öyle, ister böyle olsun, Nermin meselesinde hata kendisinindi. Kadını yıllardır, kibar serseriler arasında dolaştırmış, İstanbul’a döndükleri günden beri de, hala hanımla İngiliz ordusuna müteahhitlik yapan İbrahim Bey’in etkisine savunuşuz bırakmıştı. “Ne hayvanım ben! Ne insafsız budalayım!” diye söylendi. Az kalsın, yalnız Nermin’i değil Ayşe’yi de mahvedecekti. İki ayrı insan ortasında kızcağız bir garip varlık, Allah korusun züppe bir kız olmaz mı?</p>

  <p class="block9">Kuru üzüm sandığını şefkatle okşayarak gülümsedi: “Hazır olunuz Nermin! Bu akşamdan başlıyoruz. Bu akşam ilk vatanseverlik dersini alacağız... Size öğretirken ben de çok şeyler öğreneceğim. Görüyorsunuz ki ben de henüz acemiyim! Ne ayıp şey Yarabbi! Ne korkunç şey!”</p>

  <p class="block9">Kâmil Bey o gün ikindi vakti, gayet önemli belgelerle dolu bir kuru üzüm sandığını Tophane rıhtımında, Gülcemal vapurunun kahvecisi Ramiz Efendi’ye verirken suçüstü yakalandı.</p>
</body>
</html>
