<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="msonormal1"><span class="font2"><span class="calibre10"><br class="calibre12" id="calibre_pb_6" />
    <a class="pcalibre pcalibre1 calibre7" id="bookmark7"></a></span></span></p>

    <p class="msonormal"><a class="pcalibre pcalibre1" id="_Toc420002412"><span class="font"><span class="calibre17">4</span></span></a><a class="pcalibre pcalibre1" id="bookmark8"></a></p>

    <p class="msonormal"><span class="font"><span class="calibre3">Glass</span></span></p>

    <p class="msonormal1"><span class="font2"><span class="calibre10">Çığlıklar koptuğunda Glass, emniyet kemerini yeni takmıştı. Muhafızlar iniş gemisinin girişinin yanındaki iki siluetin etrafını sarıyorlardı. Hareketli üniforma kalabalığından bir&nbsp;şey görmek zordu fakat bir gömlek kolu, biraz beyaz saç ve&nbsp;bir metal parıltısı yakaladı. Sonra muhafızların yarısı yere&nbsp;çöküp silahlarını doğrultarak Glass’ın olan biteni açıkça&nbsp;görmesini sağladılar: Şansölye rehin alınmıştı.</span></span></p>

    <p class="msonormal1"><span class="font2"><span class="calibre10">Şansölye’yi rehin alan kişi, “Herkes geri çekilsin!” diye bağırdı. Sesi titriyordu. Üniforma giyiyordu ama muhafız&nbsp;olmadığı belliydi. Saçı, muhafızların saçından çok daha&nbsp;uzundu, ceketi üzerine uymuyordu ve silahı beceriksizce&nbsp;tutuşundan silah eğitimi almadığı belliydi.</span></span></p>

    <p class="msonormal1"><span class="font2"><span class="calibre10">Kimse kıpırdamadı. “Geri çekilin dedim.”</span></span></p>

    <p class="msonormal1"><span class="font2"><span class="calibre10">Hücresinden fırlatma rampasına kadar olan uzun yürüyüşteki hissizlik, ardında belli belirsiz bir umut izi bırakarak, güneşin yanından geçen bir kuyruklu yıldız gibi eriyip gitti.</span></span></p>

    <p class="msonormal1"><span class="font2"><span class="calibre10">O, buraya ait değildi. Tarihi bir maceraya atılacakmış gibi davranamazdı. İniş gemisi ana gemiden ayrıldığı anda,&nbsp;kalbi parçalanmaya başlayacaktı. Heyecan ve dehşet içinde&nbsp;birden, <i class="calibre13">bu benim son şansım,</i> diye düşündü.</span></span></p>

    <p class="msonormal1"><span class="font2"><span class="calibre10">Kemerini çözüp ayağa fırladı. Diğer birkaç mahkûm bunu fark etti, ancak birçoğu rampanın üzerinde yaşanan&nbsp;dramatik gelişmeleri izlemekle meşguldü. İniş gemisinin&nbsp;ötesine, yükleme güvertesine uzanan bir rampanın bulunduğu yere doğru hızla koştu.</span></span></p>

    <p class="msonormal1"><span class="font2"><span class="calibre10">Çocuk, Şansölye’yi de kendisiyle birlikte sürükleyerek geri geri giderken, “Onlarla gidiyorum!” diye bağırdı. “Kız&nbsp;kardeşimle gidiyorum!”</span></span></p>

    <p class="msonormal1"><span class="font2"><span class="calibre10">Fırlatma rampasını buz gibi bir sessizlik kapladı. Kız kardeş. Sözcük, Glass’ın kafasında yankılandı fakat bunun&nbsp;önemini kavrayacak zamanı bulamadan, tanıdık bir ses onu&nbsp;düşüncelerinden uzaklaştırdı.</span></span></p>

    <p class="msonormal1"><span class="font2"><i class="calibre11"><span class="calibre10">“Bırak onu”</span></i></span></p>

    <p class="msonormal1"><span class="font2"><span class="calibre10">Glass, iniş gemisinin arkasına bakıp en yakın arkadaşını görünce donakaldı. Wells’in hapse atıldığına dair saçma sapan dedikoduları tabii ki duymuştu, fakat bunların üzerinde&nbsp;durmamıştı. Onun burada ne işi vardı? Wells’in, babasını&nbsp;dikkatle takip eden gri gözlerine baktığında, cevabını aldı:&nbsp;Clarke’ın peşinden gitmeye çalışmış olmalıydı. Wells değer verdiği insanları, her şeyden önemlisi Clarke’ı korumak&nbsp;için her şeyi yapardı.</span></span></p>

    <p class="msonormal1"><span class="font2"><span class="calibre10">Ve sonra sağır edici bir çatırtı duyuldu <i class="calibre13">-silah sesi miydi bu</i>?- ve içinde bir şeyler koptu. Düşünüp nefes almaya fırsat bulamadan kapıdan fırlayıp hızla rampadan yukarı&nbsp;doğru koşmaya başladı. Arkaya bakma dürtüsüyle savaşıp&nbsp;başını aşağıda tutarak hayatında hiç koşmadığı kadar hızlı&nbsp;koştu.</span></span></p>

    <p class="msonormal1"><span class="font2"><span class="calibre10">En doğru anı seçmişti. Muhafızlar, silah sesinin yankısı eklemlerini birkaç saniyeliğine kilitlemiş gibi kalakalmıştı.</span></span></p>

    <p class="msonormal1"><span class="font2"><span class="calibre10">Derken onu gördüler.</span></span></p>

    <p class="msonormal1"><span class="font2"><span class="calibre10">“Mahkûm kaçıyor!” diye bağırdı içlerinden biri ve diğerleri de hızla onun olduğu tarafa döndüler. Ani hareketler, eğitimleri&nbsp;sırasında beyinlerine ekilen sezgi tohumlarını harekete geçirmişti. Onun 17 yaşında bir kız olmasının önemi yoktu onlar&nbsp;için. İnsanlarda hep Glass’ı koruma dürtüsü yaratan dalgalı&nbsp;sarı saçların ve iri mavi gözlerin ötesine bakmaya programlanmışlardı. Gördükleri tek şey, kaçak bir mahkûmdu.</span></span></p>

    <p class="msonormal1"><span class="font2"><span class="calibre10">Glass, arkasındaki öfkeli bağırış çağırışları duymazdan gelerek kendini kapıdan içeri attı. Phoenix’e giden koridordan nefes nefese geçerek son sürat aşağıya indi. “Sen!&nbsp;Kımıldama!” diye bağırdı bir muhafız. Adamın ayak sesleri arkasında yankılanıyordu ama Glass duraksamadı. Eğer&nbsp;yeterince hızlı koşabilir ve hayatı boyunca onu es geçmiş&nbsp;olan şansı son dakikada yüzüne gülerse, belki Luke’u görebilirdi. Ve belki... <span class="calibre7">belki</span> kendisini ona affettirebilirdi.</span></span></p>

    <p class="msonormal1"><span class="font2"><span class="calibre10">Glass, isimsiz kapılarla kuşatılmış bir koridordan nefes nefese sendeleyerek indi. Sağ dizi burkulunca duvara tutundu. Koridor bulanıklaşmaya başlıyordu. Başını çevirince bir havalandırma deliği gördü. Çıtalardan birine asılıp çekti. Hiçbir şey olmadı. İnleyerek çıtayı tekrar çekti ve metal ızgaranın eğildiğini hissetti. Izgarayı hızla çekerek açtı ve&nbsp;eski borularla dolu karanlık, dar bir tünel ortaya çıktı.</span></span></p>

    <p class="msonormal1"><span class="font2"><span class="calibre10">Glass, küçük çıkıntıya tırmanıp karnının üzerinde kaydı. Metalin soğukluğu, alev alev yanan tenini serinletmişti. Kalan son gücüyle, tünelin derinliklerine doğru süründü ve&nbsp;kapağı ardından kapadı. Arkasından gelen var mı, diye kulak kesildi ama artık bağırış çağırış ya da ayak sesi yoktu;&nbsp;sadece umutsuzca atan kalbinin gümbürtüsünü duyuyordu.</span></span></p>

    <p class="msonormal1"><span class="font2"><span class="calibre10">Nerede olduğunu anlamak için loş ışıkta gözlerini kırpıştırdı. Tozla kaplı daracık alan, iki yanda dümdüz uzanıyordu. Bunlar, Koloni yeni hava filtresi ve dolaşımı sistemlerini geliştirmeden önce kullanılan asıl hava bacaları olmalıydı. Bacaların nereye çıktığını bilmiyordu ama başka&nbsp;seçeneği yoktu. Sürüne sürüne ilerlemeye başladı.</span></span></p>

    <p class="msonormal1"><span class="font2"><span class="calibre10">Ona saatler geçmiş gibi gelen bir süreden sonra dizleri uyuşmuş ve elleri yanmış halde bir yol ayrımına geldi. Yön&nbsp;duygusu onu yanıltmıyorsa, soldaki tünel Phoenix’e, diğeri&nbsp;ise gökköprüsüne paralel olarak -Walden’a ve Luke’a doğru- uzanıyor olmalıydı.</span></span></p>

    <p class="msonormal1"><span class="font2"><span class="calibre10">Luke’u, sevdiği çocuğu, aylar önce terk etmek zorunda bırakılmıştı. O, hapisteyken her gece düşündüğü çocuktu.&nbsp;Dokunuşuna o kadar hasretti ki neredeyse onu saran kollarını hissedebiliyordu.</span></span></p>

    <p class="msonormal1"><span class="font2"><span class="calibre10">Derin bir nefes aldı ve mutlak ölüme mi yoksa özgürlüğe doğru mu yol aldığını bilmeden sağa döndü.</span></span></p>

    <p class="msonormal"><span class="font2"><span class="calibre10">***</span></span></p>

    <p class="msonormal1"><span class="font2"><span class="calibre10">Glass, on dakika sonra, havalandırmadan sessizce kayarak kendini zemine bıraktı. İleriye doğru adım attı ve bir toz&nbsp;bulutu yüzünün etrafında dönüp, terli tenine yapışınca öksürdü. İndiği yer, bir tür depoydu.</span></span></p>

    <p class="msonormal1"><span class="font2"><span class="calibre10">Gözleri karanlığa alışırken duvardaki şekillerin belirginleşmeye başladığını fark etti. İleriye doğru birkaç adım daha atınca gözleri iyice açıldı. Duvarın üzerine mesajlar&nbsp;yazılmıştı.</span></span></p>

    <p class="msonormal1"><span class="font2"><i class="calibre11"><span class="calibre10">Huzur içinde yat</span></i></span></p>

    <p class="msonormal1"><span class="font2"><i class="calibre11"><span class="calibre10">Anısına</span></i></span></p>

    <p class="msonormal1"><span class="font2"><i class="calibre11"><span class="calibre10">Yıldızlardan gökyüzüne</span></i></span></p>

    <p class="msonormal1"><span class="font2"><span class="calibre10">Walden’ın en eski kısmı olan karantina güvertesindeydi. Nükleer ve biyolojik savaş Dünya’yı tehdit ederken, Felaket’in ilk aşamalarından sağ kurtulacak kadar şanslı&nbsp;olanlar için uzaydan başka seçenek yoktu. Hayatta kalan&nbsp;insanlardan virüs taşıyan bazıları taşıma kapsüllerine girmek için çırpınmış, ancak Phoenix’e alınmayıp Walden’da&nbsp;ölüme terk edilmişlerdi. Şimdi ne zaman bir hastalık riski&nbsp;olsa, hastalığı taşıyan herkes karantinaya alınıp, Koloni’nin&nbsp;hassas nüfusundan -insan ırkından arta kalanlardan- uzak&nbsp;tutuluyordu.</span></span></p>

    <p class="msonormal1"><span class="font2"><span class="calibre10">Glass, pas tutup kapanmamış olduğunu umduğu kapıya doğru hızla ilerlerken ürperdi. Şansına, kapıyı sert bir hareketle açmayı başardı ve koridordan aşağıya doğru koştu.</span></span> <span class="font2"><span class="calibre10">Terden sırılsıklam olmuş ceketini çıkardı; beyaz tişörtü ve hapishane pantolonuyla bir işçi ya da temizlik görevlisi sanılabilirdi. Kolundaki bilekliğe endişeyle baktı. Gemi üzerindeyken çalışıyor muydu, yoksa sadece Dünya’dan veri&nbsp;göndermeye mi yarıyordu, emin değildi. Her hâlükârda bir&nbsp;yolunu bulup onu en kısa zamanda çıkarmalıydı. Retina tarayıcılı koridorlardan kaçınsa bile, Koloni’deki bütün muhafızlar onun için tetikte olacaklardı.</span></span></p>

    <p class="msonormal1"><span class="font2"><span class="calibre10">Tek umudu, onun Phoenix’e geri döneceğini düşünmeleriydi. Buraya geleceğini asla tahmin edemezlerdi. Luke’un yerleşim ünitesinin girişine gelene kadar ana Walden merdivenlerini tırmandı. Ardından çocuğun dairesinin bulunduğu&nbsp;koridora doğru döndü ve terlemiş ellerini pantolonuna silerek yavaşladı. İniş gemisinde olduğundan daha tedirgindi.</span></span></p>

    <p class="msonormal1"><span class="font2"><span class="calibre10">Luke’un ne diyeceğini; Glass’ı dokuz ayı aşkın bir süre sonra ilk kez kapısında gördüğünde ona nasıl bakacağını&nbsp;bilemiyordu.</span></span></p>

    <p class="msonormal1"><span class="font2"><span class="calibre10">Ama belki bir şey demezdi. Belki, Glass’ı gördüğü anda, sözler kızın ağzından dökülmeye başlar başlamaz onu bir&nbsp;öpücükle sustururdu. Glass’a her şeyin yolunda olduğunu,&nbsp;onu affettiğini dudaklarıyla anlatırdı.</span></span></p>

    <p class="msonormal1"><span class="font"><span>Glass, arkasına şöyle bir bakıp kapıdan dışarı adımını attı. Kimsenin onu gördüğünü sanmıyordu ama dikkatli olmak&nbsp;zorundaydı. Son kutsamadan önce bir Birleşme Töreni'nden&nbsp;ayrılmak çok kaba bir davranıştı fakat Glass, aklı yalnızca belden aşağıya çalışan, ağzının kokusu aklından da beter olan Cassius'un yanında bir dakika daha oturabileceğini sanmıyordu. Vücudunda gezinen elleri Glass'a, Luke'un muhafızlık&nbsp;görevi sırasında ne kadar iğrenç biri olduğu ortaya çıkan, ikiyüzlü ev arkadaşı Carter'ı hatırlatmıştı.</span></span></p>

    <p class="msonormal1"><span class="font"><span>Glass, her basamakta elbisesinin kenarını kaldırmaya özen göstererek, gözetleme güvertesine doğru merdivenleri çıktı. Gümüş rengi bir kombinezona binbir zahmetle diktiği bir&nbsp;muşambadan ibaret olan elbise için onca erzak kuponu harcamak çok aptalcaydı. Luke onu elbisenin içinde görmedikten sonra hiçbir anlamı yoktu.</span></span></p>

    <p class="msonormal1"><span class="font"><span>Akşamını diğer çocuklarla geçirmekten nefret ediyordu fakat annesi Glass'ın, sosyal bir aktivitede yanında kavalyesi olmadan görülmesine izin vermiyordu. Annesinin bildiği&nbsp;kadarıyla da bir erkek arkadaşı yoktu. Glass'ın Wells'i neden&nbsp;”kapmadığını” anlayamıyordu. Glass, Wells'e karşı öyle hisleri&nbsp;olmadığını defalarca söylese de annesi iç çekiyor, rüküş bir&nbsp;”bilimci” kızın onu çalmasına izin vermemesi gerektiğini söylüyordu. Ama Glass, Wells'in, çok güzel fakat biraz fazla ciddi&nbsp;bir kız olan Clarke Griffin'e âşık olmasından memnundu. Tek&nbsp;isteği, annesine gerçeği söyleyebilmekti. Yakışıklı, zeki ve&nbsp;ona asla bir konserde veya Birleşme Töreni'nde eşlik edemeyecek bir çocuğa âşık olduğu gerçeğini...</span></span></p>

    <p class="msonormal1"><span class="font"><span>“Bu dansı bana lütfeder misiniz?”</span></span></p>

    <div class="calibre15">
      <p class="msonormal1"><span><span>&nbsp;</span></span></p>
    </div>

    <p class="msonormal1"><span class="font"><span>Glass, sıçrayarak arkasına döndü. Gözleri tanıdık bir çift kahverengi göze kilitlenince yüzünü kocaman bir gülümseme kapladı. Yalnız olduklarından emin olmak için etrafına&nbsp;bakarak “Burada ne arıyorsun?” diye fısıldadı.</span></span></p>

    <p class="msonormal1"><span class="font"><span>“Phoenix bebelerinin seni kendilerine saklamalarına izin veremezdim,” dedi Luke. Glass'ın elbisesine hayranlıkla bakmak için bir adım geri gitti. <span>“Hele ki sen böyle görünürken.”</span></span></span></p>

    <p class="msonormal1"><span class="font"><span>“Eğer seni yakalarlarsa başının nasıl bir belaya gireceğini biliyor musun?”</span></span></p>

    <p class="msonormal1"><span class="font"><span>Luke, “Bırak yakalasınlar,” deyip kollarını Glass'ın beline doladı ve aşağıdan gelen müzikle birlikte onu havada döndürdü.</span></span></p>

    <p class="msonormal1"><span class="font"><span>Glass, yarı fısıldayıp yarı gülerek “Beni yere bırak!” derken, Luke'un omzuna şakacıktan vurdu.</span></span></p>

    <p class="msonormal1"><span class="font"><span>“Genç hanımlara, hayranlarıyla böyle konuşmaları mı öğretiliyor?” diye sordu Luke, berbat, sahte bir Phoenix aksanıyla.</span></span></p>

    <p class="msonormal1"><span class="font"><span>Luke'un elini tutarken kıkırdayarak “Hadi,” dedi Glass, “gerçekten, burada olmamalısın.”</span></span></p>

    <p class="msonormal1"><span class="font"><span>Luke durdu ve onu kendine doğru çekti. “Sen neredeysen ben de orada olmalıyım.”</span></span></p>

    <p class="msonormal1"><span class="font"><span>Glass, nazikçe “Bu çok riskli,” dedi yüzünü Luke'unkine yaklaştırarak.</span></span></p>

    <p class="msonormal1"><span class="font"><span>Luke sırıttı. “O zaman bu zahmete değdiğinden emin olmalıyız.”</span></span></p>

    <p class="msonormal1"><span class="font"><span>Glass'ı başının arkasından tutup dudaklarını dudaklarına götürdü.</span></span></p>

    <p class="msonormal1"><span class="font2"><span class="calibre10">Glass, elini kapıyı ikinci kez çalmak için kaldırmıştı ki kapı açıldı. Bir an, kalbi duracak gibi oldu.</span></span></p>

    <p class="msonormal1"><span class="font2"><span class="calibre10">İşte oradaydı. Kum rengi saçları, koyu kahverengi gözleri aynen hatırladığı, hapishanede her gece rüyalarında gördüğü&nbsp;gibiydi. Luke’un gözleri, şaşkınlıktan fal taşı gibi açıldı.</span></span></p>

    <p class="msonormal1"><span class="font2"><span class="calibre10">“Luke...” Glass, derin bir nefes aldı, geçen dokuz ay boyunca içine attığı duygularını bastırmakta zorlanıyordu&nbsp;artık. Neler olduğunu, neden ondan ayrılıp kayıplara karıştığını anlatmaya can atıyordu. Kâbus gibi geçen son altı&nbsp;ayının her dakikasını onu düşünerek geçirdiğini, onu sevmekten asla vazgeçmediğini... “Luke,” dedi tekrar, yanağından bir damla yaş süzülüyordu. Hücresinde sayısız kez&nbsp;kendini kaybedip ağlayarak hıçkırıklar arasında Luke’un&nbsp;adını fısıldadıktan sonra, bunu ona söylüyor olmak, gerçek&nbsp;değilmiş gibi geliyordu.</span></span></p>

    <p class="msonormal1"><span class="font2"><span class="calibre10">Ama aklında uçuşan kelimelerden herhangi birini yakalayamadan, kapıda kızıl, dalgalı saçlı bir kız belirdi.</span></span></p>

    <p class="msonormal1"><span class="font2"><span class="calibre10">“Glass?”</span></span></p>

    <p class="msonormal1"><span class="font2"><span class="calibre10">Glass, Luke’un çocukluk arkadaşı Camille’e -Luke’a, kendisinin Wells’e olduğu kadar yakın olan kıza- gülümsemeye çalıştı. İşte buradaydı... Luke’un dairesinde. <i class="calibre13">Tabii,&nbsp;</i>diye düşündü Glass hoşnutsuzlukla. İlişkilerinin Luke’un&nbsp;kabul ettiğinden daha ciddi olduğundan hep şüphelenmişti&nbsp;zaten.</span></span></p>

    <p class="msonormal1"><span class="font2"><span class="calibre10">Camille, “İçeri girmek ister misin?” diye sordu abartılı bir nezaketle. Ellerini Luke’un ellerine doladı ama Glass,&nbsp;Camille’in parmaklarının kalbine saplandığını hissetti.&nbsp;Glass aylarını hapishanede Luke’un özlemiyle yanıp tutuşarak geçirirken, o, hayatına başka biriyle devam etmişti.</span></span></p>

    <p class="msonormal1"><span class="font2"><span class="calibre10">“Hayır... <span class="calibre7">hayır</span>, sorun değil,” dedi Glass, kısık bir sesle. Doğru kelimeleri bulsa da Luke’a gerçeği şimdi söylemesi olanaksızdı. İkisini birlikte görmek, onu çoktan unutmuş&nbsp;bir çocuk için bu kadar uzağa gelmesini, bu kadar büyük bir&nbsp;risk almasını daha da saçma hale getirmişti.</span></span></p>

    <p class="msonormal1"><span class="font2"><span class="calibre10">“Sadece merhaba demeye geldim.”</span></span></p>

    <p class="msonormal1"><span class="font2"><i class="calibre11"><span class="calibre10">“Merhaba</span></i></span> <span class="font2"><span class="calibre10">demeye mi geldin?” diye tekrarladı Luke. “Neredeyse bir yıl boyunca mesajlarımı görmezden geldikten sonra <i class="calibre13">bir uğrayayım,</i> diye mi düşündün?” öfkesini gizlemeye bile çalışmıyordu. Camille, Luke’un elini bırakıp&nbsp;yüzünü ekşitti.</span></span></p>

    <p class="msonormal1"><span class="font2"><span class="calibre10">“Biliyorum. Ben... <span class="calibre7">ben</span>, özür dilerim. Sizi yalnız bırakayım.”</span></span></p>

    <p class="msonormal1"><span class="font2"><span class="calibre10">Luke, Camille’le bakışarak “Gerçekten neler oluyor?” diye sordu. Bu, Glass’ın kendisini gülünç ve aşırı derecede&nbsp;yalnız hissetmesine neden oldu.</span></span></p>

    <p class="msonormal1"><span class="font2"><span class="calibre10">“Hiçbir şey,” dedi Glass çabucak. Sesinin titrememesi için uğraştıysa da becerememişti. “Konuşuruz... <span class="calibre7">görüşürüz</span>...” Zoraki bir gülümsemeyle susup derin bir nefes alarak Luke’a yakın olma arzusunu bastırdı.</span></span></p>

    <p class="msonormal1"><span class="font2"><span class="calibre10">Ancak arkasına döndüğü anda, köşede bir muhafız üniforması gördü. Derin bir nefes aldı ve muhafız geçerken yüzünü çevirdi.</span></span></p>

    <p class="msonormal1"><span class="font2"><span class="calibre10">Luke, Glass’ın başının hemen üzerindeki bir yere bakıyordu. Glass, onun korneasındaki mesajı okuduğunu anladı. Dişlerini sıkmasından, mesajın kendisi hakkında olduğuna&nbsp;dair berbat bir hisse kapıldı.</span></span></p>

    <p class="msonormal1"><span class="font2"><span class="calibre10">Olan biteni bir anda kavrayan Luke’un gözleri, dehşetle açıldı. “Glass,” dedi alçak sesle. “Sen hapisteymişsin.” Bu,&nbsp;bir soru değildi. Glass, başını salladı.</span></span></p>

    <p class="msonormal1"><span class="font2"><span class="calibre10">Luke, tekrar Glass’a baktı ve iç çekip elini kızın sırtına koymak için uzandı. Glass, incecik tişörtünün üzerinden onun dokunuşunu hissedebiliyordu ve tüm endişesine rağmen bu, onu heyecanlandırıyordu. Camille, kenara çekildi,</span></span></p>

    <p class="msonormal1"><span class="font2"><span class="calibre10">Glass daireye adımını atarken gergin görünüyordu. Luke, kapıyı arkalarından hızla kapattı.</span></span></p>

    <p class="msonormal1"><span class="font2"><span class="calibre10">Küçük daire karanlıktı, demek Luke ve Camille içeride karanlıkta oturuyorlardı. Camille’in Luke’un büyük büyükannesinin takas pazarında bulduğu koltuğa oturmasını seyrederken bunun ne anlama geldiğini düşünmemeye&nbsp;çalışıyordu Glass. Huzursuzca kımıldandı, oturmak istediğinden emin değildi. Luke’un eski kız arkadaşı olmak her&nbsp;nasılsa kaçak bir mahkûm olmaktan daha garip geliyordu.&nbsp;Hapishanede geçirdiği altı ayda suçunu kabullenmişti ama&nbsp;bu evde kendisini yabancı hissetmenin nasıl bir şey olacağını hayal etmemişti.</span></span></p>

    <p class="msonormal1"><span class="font2"><span class="calibre10">“Nasıl kaçtın?” diye sordu Luke.</span></span></p>

    <p class="msonormal1"><span class="font2"><span class="calibre10">Glass, duraksadı. Hapisteyken tüm zamanını eğer Luke’u bir daha görebilirse ona neler söyleyeceğini hayal ederek geçirmişti. Sonunda ona ulaşmıştı ama hazırladığı tüm konuşmalar, şimdi ona uyduruk ve bencilce geliyordu. Luke hayatından memnundu, bunu görebiliyordu. Ona neden doğruyu&nbsp;söylemeliydi ki? Onu geri kazanıp kendisini daha az yalnız&nbsp;hissetmekten başka ne sebebi olabilirdi bunun? Böylece&nbsp;Glass ona çabucak yüz kişilik ekipten, gizli görevlerinden,&nbsp;rehine olayından ve kovalamacadan bahsetti.</span></span></p>

    <p class="msonormal1"><span class="font2"><span class="calibre10">Luke, konuşulanları dinlemiyormuş gibi davranmayı bırakan Camille’e bakarak “Ama hâlâ anlayamıyorum,” dedi. “Neden hapse atıldın?”</span></span></p>

    <p class="msonormal1"><span class="font2"><span class="calibre10">Glass, başka tarafa baktı. Beyni hızla bir açıklama ararken Luke’un gözlerine bakamamıştı. Hapse neden atıldığını ona söyleyemezdi, şu an o, hayatına devam ederken yapamazdı bunu. Hele ki Luke’un onun gibi hissetmediği ortadayken.</span></span></p>

    <p class="msonormal1"><span class="font2"><span class="calibre10">“Bu konuda konuşamam,” dedi sessizce. “Sen bunu anlayamaz...”</span></span></p>

    <p class="msonormal1"><span class="font2"><span class="calibre10">Luke hemen, “Önemli değil,” diyerek sözünü kesti. “Sayende hiçbir şey anlamıyorum zaten.”</span></span></p>

    <p class="msonormal1"><span class="font2"><span class="calibre10">Glass, bir an için iniş gemisinde Clarke ve Wells ile kalmış olmayı diledi. Sevdiği çocuğun yanında bile olsa, terk edilmiş Dünya’da kendisini bu kadar yalnız hissetmezdi.</span></span></p>
  </div>
</body>
</html>
