<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR" xmlns:xml="http://www.w3.org/XML/1998/namespace">
  <div class="wordsection">
    <span class="font2"><i class="calibre11"><span class="calibre10"><br class="calibre12" id="calibre_pb_37" /></span></i></span>

    <p class="calibre19"><a class="pcalibre pcalibre1" id="_Toc420002435"></a><a class="pcalibre pcalibre1" id="bookmark83"></a><span><span class="font"><span class="calibre17">27</span></span></span><a class="pcalibre pcalibre1" id="bookmark84"></a></p>

    <p class="calibre19"><span class="font"><span class="calibre3">Wells</span></span></p>

    <p class="msonormal1"><span class="font9"><span class="calibre31"><span>&nbsp;</span></span></span></p>

    <p class="msonormal1"><span class="font2"><span class="calibre10">Wells, gökyüzüne baktı. Kendisini aşırı kalabalık çadırlar da asla rahat hissetmemişti. Bu gece olanlardan sonra da&nbsp;Octavia’yı parçalamaya hazır insanlarla birlikte bir çadıra&nbsp;tıkılma düşüncesi dayanılmazdı. Soğuğa rağmen, evdeki&nbsp;yatağından gördüğü yıldızları izleyerek uyumayı seviyordu.&nbsp;Ay’ın bulutların ardında kaybolduğu ve ortalığın ağaçların&nbsp;gölgelerinden ayırt edilemeyecek kadar karanlık olduğu&nbsp;anları seviyordu. Gökyüzü- yeryüzüyle bir olmuştu sanki.</span></span></p>

    <p class="msonormal1"><span class="font2"><span class="calibre10">Dünya’da değil de hâlâ yıldızların arasındaydılar adeta. Sabah gözlerini açtığında yıldızların kaybolmuş olduğunu&nbsp;görmek, ona her seferinde ufak bir acı veriyordu.</span></span></p>

    <p class="msonormal1"><span class="font2"><span class="calibre10">Ama bu gece, gökyüzü bile Wells’in zihnini susturamıyordu. Oturdu ve etrafa saçılmış taşlarla dalların arasından battaniyesini çekerken yüzünü buruşturdu. Yakınlarda bir&nbsp;ağaçtan gelen hışırtı dikkatini çekti, daha iyi görebilmek&nbsp;için boynunu uzatarak ayağa kalktı.</span></span></p>

    <p class="msonormal1"><span class="font2"><span class="calibre10">Acil iniş yaptıklarından beri tek bir çiçek bile vermemiş olan ağaç, birdenbire çiçek açmaya başlayınca hayretle bakakaldı. Daha önce fark etmediği tohum kabuklarından&nbsp;çıkan pespembe taç yaprakları, karanlıkta uzanan parmak&nbsp;uçları gibi açıldı. Çok güzeldiler. Wells, parmak ucunda&nbsp;yükseldi ve kollarını uzatıp ağacın gövdesine dokundu.</span></span></p>

    <p class="msonormal1"><span class="font2"><span class="calibre10">“Wells?”</span></span></p>

    <p class="msonormal1"><span class="font2"><span class="calibre10">Arkasına dönünce Clarke’ın, birkaç metre ötesinde dikildiğini gördü.</span></span></p>

    <p class="msonormal1"><span class="font2"><span class="calibre10">“Ne yapıyorsun?”</span></span></p>

    <p class="msonormal1"><span class="font2"><span class="calibre10">O da Clarke’a aynı soruyu sormak üzereydi ama bunun yerine sessizce yanına gidip çiçeği eline sıkıştırdı. Clarke&nbsp;çiçeğe baktı, Wells bir an kızın çiçeği ona geri fırlatacağını&nbsp;düşündü. Ama Clarke ona bakıp gülümseyerek Wells’i hem&nbsp;şaşırttı hem de rahatlattı. “Teşekkür ederim.”</span></span></p>

    <p class="msonormal1"><span class="font2"><span class="calibre10">“Rica ederim.” Bir süre birbirlerine baktılar. “Sen de mi uyuyamadın?” diye sordu Wells. Clarke, başını salladı.</span></span></p>

    <p class="msonormal1"><span class="font2"><span class="calibre10">Wells, üzerinde yalnızca iki kişilik yer olan, toprağın dışına çıkmış bir ağaç köküne oturdu ve ona da yanına oturmasını işaret etti.</span></span></p>

    <p class="msonormal1"><span class="font2"><span class="calibre10">Clarke, aralarında ufacık bir boşluk bırakarak oraya çöktü. “Thalia nasıl?” diye sordu Wells.</span></span></p>

    <p class="msonormal1"><span><span class="font2"><span class="calibre10">“Çok daha iyi.</span></span></span> <span class="font2"><span class="calibre10">Octavia’nın ilaçları sakladığını itiraf etmesi çok iyi oldu.” Clarke aşağı baktı ve parmaklarını çiçeğin üzerinde gezdirdi. “Sadece yarın buradan ayrılacak olmalarına inanamıyorum.”</span></span></p>

    <p class="msonormal1"><span class="font2"><span class="calibre10">Sesinde Wells’in içini burkan bir üzüntü vardı. “Sana</span></span><a class="pcalibre pcalibre1" id="bookmark85"></a> <span class="font2"><span class="calibre10">yaşattıklarından sonra gitmesine memnun olursun diye düşünmüştüm,” dedi Wells.</span></span></p>

    <p class="msonormal1"><span class="font2"><span class="calibre10">Clarke, bir an sesini çıkarmadı. Sonra “İyi insanlar da hata yapabilir,” dedi yavaşça. Başını kaldırınca Wells’le&nbsp;göz göze geldi. “Bu, onları önemsemeyeceğin anlamına&nbsp;gelmez.”</span></span></p>

    <p class="msonormal1"><span class="font2"><span class="calibre10">Uzun bir süre tek duyabildikleri, rüzgârın yaprakları hışırdatması oldu. Sessizlik, söylenmeyen sözlerle doldu.&nbsp;Wells’in acısını asla dindiremeyecek özürlerle.</span></span></p>

    <p class="msonormal1"><span class="font"><span>Phoenix'in en tanınmış iki bilim insanının davası, yılın olayına dönüşmüştü. Konsey salonunda daha önce -Anma&nbsp;Töreni hariç- ders ya da herhangi bir olay için bu kadar insan&nbsp;toplanmamıştı.</span></span></p>

    <p class="msonormal1"><span class="font"><span>Ama Wells, kalabalığın pek farkında değildi. Kolezyumda kan dökülmesini bekleyen Romalılar gibi hastalık derecesindeki meraklarından duyduğu tiksinti, ön sırada tek başına&nbsp;oturan kızı gördüğü anda kayboldu. Clarke'ı, ailesinin araştırması hakkında ona açıldığı günden beri görmemişti. Wells,&nbsp;olup bitenleri babasına anlatmış, o da bu konuda iyice düşünüp taşınmıştı. Wells'in tahmin ettiği üzere, Şansölye'nin deneyler hakkında bilgisi yoktu ve hemen bir soruşturma başlatmıştı. Ama olaylar, Wells'in beklemediği şekilde gelişmiş,&nbsp;çok kötü bir hâl almıştı. Şimdi de Clarke'ın ailesi suçlanarak&nbsp;Konseyin karşısına çıkarılmıştı. Wells çok korkmuştu ve suçluluk hissediyordu, önceki haftayı deli gibi Clarke'ı bulmaya çalışarak geçirmiş ama mesaj yağmuru cevapsız kalmıştı. Kızın ailesinin dairesine gittiğinde de oranın muhafızlar tarafından mühürlenmiş olduğunu görmüştü.</span></span></p>

    <p class="msonormal1"><span class="font"><span>Clarke, Konsey üyelerinin yerlerini almalarını seyrederken boş boş bakıyordu. Ama sonra dönüp Wells'i gördü, ikisinin&nbsp;bakışları, birbirlerine kilitlendi. Clarke'ın bakışı öylesine yoğun bir nefretle doluydu ki, Wells'in midesi ağzına geldi.</span></span></p>

    <p class="msonormal1"><span class="font"><span>Çocuk, üçüncü sıradaki koltuğuna sindi. Tek istediği, babasının Clarke'ın ailesinin araştırmasını durdurması, böylelikle Clarke'ın ızdırabının son bulmasıydı. Mahkemede canlarının derdine düşeceklerini hiç düşünmemişti.</span></span></p>

    <p class="msonormal1"><span class="font"><span>İki muhafız, Clarke'ın annesini öndeki bir sıraya götürdü. Kadın, Konsey'i süzerken başını dik tutuyordu ama kızını&nbsp;gördüğünde yüzü düştü.</span></span></p>

    <p class="msonormal1"><span class="font"><span>Clarke ayağa fırlayıp Wells'in duyamadığı bir şeyler söyledi ama önemi yoktu. Annesinin yüzündeki acı gülümseme, Wells'in kalbini ikiye bölmeye yeterdi.</span></span></p>

    <p class="msonormal1"><span class="font"><span>İki muhafız daha gelip babasını içeri getirdi ve duruşma başladı.</span></span></p>

    <p class="msonormal1"><span class="font"><span>Konsey'in bayan bir üyesi soruşturmanın genel bir açıklamasını yaparak kovuşturmayı başlattı. “Griffinler, insanlar üzerindeki radyasyon deneylerini Yardımcı Şansölye Rhodes'un emriyle gerçekleştirdiklerini belirttiler, Rhodes&nbsp;ise bunu kesin bir dille yalanladı.”</span></span></p>

    <p class="msonormal1"><span class="font"><span>Yardımcı Şansölye'yi izlerken Wells'in içini tuhaf bir hissizlik kapladı. Adam, Griffinlerin yeni bir laboratuvar edinme yönündeki taleplerini kabul ettiğini ancak çocuklar üzerinde</span></span><a class="pcalibre pcalibre1" id="bookmark86"></a> <span class="font"><span class="font"><span>deney yapılması konusunda tek kelime etmediğini söylerken son derece ciddiydi.</span></span></span></p>

    <p class="msonormal1"><span class="font"><span>Herkesin sesi uzaktan yankılanıyordu <span>sanki;</span> Konsey üyelerinin sorularının ve Griffinlerin cevaplarının parçaları, uzak bir galaksiden oraya ulaşan ses dalgaları gibi karmakarışık&nbsp;geliyordu kulaklarına. Beyni henüz neye tepki verdiklerini&nbsp;idrak edemeden, kalabalığın nefesini tuttuğunu duydu.</span></span></p>

    <p class="msonormal1"><span class="font"><span>Ve birden, Konsey oylamaya geçti.</span></span></p>

    <p class="msonormal1"><span class="font"><span>Duyduğu ilk</span></span> <span class="font4"><i class="calibre11"><span class="font">suçlu</span></i></span> <span class="font"><span>kelimesi, Wells'in üzerine çöken bulutları dağıttı. Dönüp yerinde sabit ve dimdik oturan Clarke'a baktı.</span></span></p>

    <p class="msonormal1"><span class="font"><span>“Suçlu.”</span></span></p>

    <p class="msonormal1"><span class="font4"><i class="calibre11"><span class="font">Hayır,</span></i></span> <span class="font"><span>dedi Wells içinden.</span></span> <span class="font4"><i class="calibre11"><span class="font">Hayır,</span></i></span> <span class="font"><span>lütfen.</span></span></p>

    <p class="msonormal1"><span class="font"><span>“Suçlu.” O kelime, sıra babasına gelene dek masada yankılandı. Babası boğazını temizledi ve Wells, bir an bir şansları olduğuna inandı. Babasının durumu tersine çevirmenin bir&nbsp;yolunu bulacağına.</span></span></p>

    <p class="msonormal1"><span class="font"><span>“Suçlu.”</span></span></p>

    <p class="msonormal1"><span class="font"><span>“Hayır!” Clarke'ın acı dolu feryadı, tatminkâr homurtuları ve şaşkın fısıltıları bastırdı. Ayağa fırladı. “Bunu yapamazsınız. Bu, onların suçu değildi.” Yardımcı Şansölye'yi işaret ederken, yüzü öfkeden çarpılmıştı. “Sen. Onları bunu yapmaya sen zorladın, seni canavar, seni yalancı <span>piç</span>!” Bir adım&nbsp;atınca muhafızlar, anında etrafını sardı.</span></span></p>

    <p class="msonormal1"><span class="font"><span>Yardımcı Şansölye Rhodes, uzunca bir iç çekti. “Ne yazık ki yalan söylemekte, masum çocuklar üzerinde deney yapmakta olduğu kadar başarılı değilsiniz, Bayan Griffin Wells’in babasına döndü. “Güvenlik kayıtlarından Clarke Griffin'in de laboratuvarı düzenli olarak ziyaret ettiğini biliyoruz. O, ailesinin yaptığı zulümleri biliyordu ama bunu durdurmak için&nbsp;hiçbir şey yapmadı. Hatta onlara yardım etmiş bile olabilir.”</span></span></p>

    <p class="msonormal1"><span class="font"><span>Wells, öyle hızlı nefes aldı ki<sub class="calibre32">;</sub> midesinin kaburgalarına sürtündüğünü hissetti. Babasının, Rhodes'a küçümseyici bakışlarından birini atmasını bekledi. Ne var ki Şansölye, büyük bir ciddiyetle Clarke'a bakıyordu. Uzunca bir aradan sonra&nbsp;dişlerini sıkıp yüzünü diğer Konsey üyelerine döndü.</span></span></p>

    <p class="msonormal1"><span class="font"><span>“Clarke Griffin'in vatana ihanet suçuna iştirakten yargılanmasını talep ediyorum.”</span></span></p>

    <p class="msonormal1"><span class="font4"><i class="calibre11"><span class="font">Hayır.</span></i></span> <span class="font"><span>Babasının sözlerini duyan Wells'in kalbi duracak gibi oldu.</span></span></p>

    <p class="msonormal1"><span class="font"><span>Wells, Konsey üyelerinin ağızlarının hareket ettiğini görebiliyordu fakat ne dediklerini anlayamıyordu. Vücudunun her bir parçası, şu an onu dinliyor olma ihtimali olan herhangi bir unutulmuş tanrıya dua ediyordu.</span></span> <span class="font4"><i class="calibre11"><span class="font">Onu bırakın,</span></i></span> <span class="font"><span>diye yalvardı.</span></span> <span class="font4"><i class="calibre11"><span class="font">Her şeyi yaparım.</span></i></span> <span class="font"><span>Bu doğruydu. Onun hayatına karşılık&nbsp;kendi hayatını vermeye hazırdı.</span></span></p>

    <p class="msonormal1"><span class="font4"><i class="calibre11"><span class="font">Onun yerine beni alın.</span></i></span></p>

    <p class="msonormal1"><span class="font"><span>Yardımcı Şansölye, Wells'in babasına bir şeyler fısıldamak için eğildi.</span></span></p>

    <p class="msonormal1"><span class="font4"><i class="calibre11"><span class="font">Acı çekecek olsam da umurumda değil.</span></i></span></p>

    <p class="msonormal1"><span class="font"><span>Şânsölye'nin yüzü, az öncekinden daha da ciddiydi.</span></span></p>

    <p class="msonormal1"><span class="font4"><i class="calibre11"><span class="font">Beni bırakma geçidinden itin ki vücudum paramparça olsun.</span></i></span></p>

    <p class="msonormal1"><span class="font"><span>Wells'in yanındaki kişi, Şânsölye'nin dediği bir şeyle irkildi.</span></span></p>

    <p class="msonormal1"><span class="font4"><i class="calibre11"><span class="font">Yeter ki onu bırakın.</span></i></span></p>

    <p class="msonormal1"><span class="font"><span>Kalabalığın soluğu kesilince rahatsız edici bir sesin geri döndüğünü hissetti. İki muhafız, Clarke'ı yakalayıp sürüklemeye başladı.</span></span></p>

    <p class="msonormal1"><span class="font"><span>Onu korumak için her şeyi yapacağı kız yakında idam edilecekti. Ve ondan nefret ederek ölmekte sonuna kadar haklıydı.</span></span></p>

    <p class="msonormal1"><span class="font"><span>Olanların hepsi onun suçuydu.</span></span></p>

    <p class="msonormal1"><span class="font2"><span class="calibre10">“Çok üzgünüm,” diye fısıldadı Wells, sanki bu bir şeyleri düzeltecekmiş gibi.</span></span></p>

    <p class="msonormal1"><span class="font2"><span class="calibre10">“Biliyorum,” dedi Clarke yumuşak bir sesle.</span></span></p>

    <p class="msonormal1"><span class="font2"><span class="calibre10">Wells donakaldı; bir süre korkudan ona bakamadı, asla iyileşmeyeceğini bildiği bir yaradan acının dolup taşmasını&nbsp;görmekten korkuyordu. Ama en sonunda ona döndüğünde,&nbsp;gözlerinin yaşlarla parladığını gördü, gülümsüyordu.</span></span></p>

    <p class="msonormal1"><span class="font2"><span class="calibre10">“Burada kendimi onlara daha yakın hissediyorum,” dedi Clarke ağaçlara bakarak. “Hayatlarını bizi buraya nasıl getireceklerini bulmaya harcadılar.”</span></span></p>

    <p class="msonormal1"><span class="font2"><span class="calibre10">Wells, büyüyü bozmadan ne diyeceğini bilemiyordu. O da konuşmak yerine uzanıp onu öptü. Kızın ıslak kirpiklerinin&nbsp;titreyerek kapandığını görene kadar nefesini tuttu.</span></span></p>

    <p class="msonormal1"><span class="font2"><span class="calibre10">Başta yumuşaktı; Wells’in dudakları yavaşça Clarke’ın dudaklarına değiyordu, ama sonra çocuk, kızın da onu öpmeye başladığını hissetti. Bu, vücudundaki tüm hücreleri&nbsp;harekete geçirmişti. Dokunuşunun aşinalığı, öpücüğünün&nbsp;tadı, içinde bir şeyleri harekete geçirince Wells, onu kendine çekti.</span></span></p>

    <p class="msonormal1"><span class="font2"><span class="calibre10">Clarke, Wells’in içine gömülmüştü; dudakları dudaklarına kenetleniyor, teni teninin içinde eriyor, nefesi nefesine karışıyordu. Dünya, onu kendine daha çok çekmesini sağlayan, rutubetli hava ve keskin kokular silsilesinden başka&nbsp;hiçbir şey ifade etmeyene dek, etraflarındaki her şey yavaşça gözden kayboldu. Kütükten kayarken, yumuşak toprak&nbsp;onları kucakladı. Clarke’a söylemesi gereken çok şey vardı&nbsp;ama dudakları, ağzından boynuna doğru ilerleyerek teninde&nbsp;gezinirken kelimeler ağzında kayboldu.</span></span></p>

    <p class="msonormal1"><span class="font2"><span class="calibre10">O anda, başka hiç kimse yoktu. Dünya’daki yegâne iki kişi onlardı. <span class="calibre7">Hep hayal ettikleri gibi.</span></span></span></p>
  </div>
</body>
</html>
