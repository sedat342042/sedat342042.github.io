<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font2"><span class="calibre10"><br class="calibre12" id="calibre_pb_13" /></span></span>

    <p class="calibre22"><a class="pcalibre pcalibre1" id="_Toc420002418"></a><a class="pcalibre pcalibre1" id="bookmark27"></a><span><span class="font2"><span class="calibre17">10</span></span></span><a class="pcalibre pcalibre1" id="bookmark28"></a></p>

    <p class="calibre22"><span class="font"><span class="calibre3">Bellamy</span></span></p>

    <p class="msonormal1"><span class="font2"><span class="calibre10">Etraflarındaki şeylerin gün içerisinde sürekli değişip durması çılgıncaydı. Sabahları her şey <span class="calibre7">gıcır</span> gıcır ve yeniymiş gibi geliyordu. Hava bile keskindi. Ama öğleden sonra ışıkla birlikte renkler de yumuşuyordu. Şu ana dek Bellamy’nin&nbsp;Dünya’da en hoşuna giden şey de buydu: Belirsizlik. Sizi&nbsp;meraktan çatlatan bir kız gibiydi. Çözemediği insanlar, her&nbsp;zaman ilgisini çekmişti.</span></span></p>

    <p class="msonormal1"><span class="font2"><span class="calibre10">Ormanlık alanın ötesinden kahkahalar yükseldi. Bellamy dönünce alçak bir ağaç dalına tünemiş iki kızın, yanlarına&nbsp;çıkmaya çalışan çocuğa vurup kıkırdadıklarını gördü. Hemen yanlarında, bir grup Waldenlı çocuk, çimde çıplak&nbsp;ayaklarıyla kayarak gülen Arkadyalı bir kızın ayakkabısıyla ortada sıçan oynuyordu. Bir an için, Octavia’nın onlara&nbsp;katılacak kadar iyileşmemiş olmasına üzüldü. Kız, hayatı&nbsp;boyunca o kadar az eğlenmişti ki. Ama yine de, gerçek arkadaşlıklar kurmaması daha iyiydi. Bileği iyileşir iyileşmez o ve Bellamy, bir daha dönmemek üzere gideceklerdi.</span></span></p>

    <p class="msonormal1"><span class="font2"><span class="calibre10">Bellamy, buruşmuş besin paketini yırtarak açıp içindekilerin yarısını ağzına doldurdu ve dikkatle katlanmış paketi tekrar cebine koydu. Enkazın geri kalanını da sınıflandırdıktan sonra, korktukları başlarına gelmişti: Tüm yiyecekleri, ilk indiklerinde buldukları birkaç haftalık besin&nbsp;paketlerinden ibaretti. Konsey, bu yüz kişinin ya bir ayın&nbsp;sonunda topraktan beslenmeyi öğreneceğini düşünmüştü ya&nbsp;da daha fazla hayatta kalamayacağını...</span></span></p>

    <p class="msonormal1"><span class="font2"><span class="calibre10">Graham, birçok kişiyi tehdit edip kurtardıkları malları teslim etmelerini sağlamıştı ve güya Asher adlı bir Arkadyalıyı da malların dağıtımıyla görevlendirmişti. Fakat hâlihazırda yeni yeni oluşan bir karaborsa vardı; insanlar&nbsp;besin paketlerini battaniyeyle değiştiriyor, kalabalık çadırlarda yer bulabilmek için fazladan su bulma nöbetlerine&nbsp;gidiyorlardı. Wells, günün büyük bir kısmını herkesi daha&nbsp;resmi bir sisteme geçmeye ikna etmeye çalışarak geçirmişti. Bazıları buna ilgi gösterse de Graham’ın onu susturması&nbsp;uzun sürmemişti.</span></span></p>

    <p class="msonormal1"><span class="font2"><span class="calibre10">Ormanlık alanın diğer tarafındaki kahkahalar bağırışlara dönüşünce Bellamy dönüp baktı.</span></span></p>

    <p class="msonormal1"><span class="font2"><span class="calibre10">“Onu bana ver!” diye bağırdı Waldenlılardan biri, diğerinin elinden bir şeyleri çekip almaya çalışırken. Bellamy aceleyle oraya koşturunca ellerindekinin bir balta olduğunu&nbsp;anladı. İlk çocuk, iki eliyle birden baltanın sapma yapışıp&nbsp;çekerken İkincisi ağız kısmına asılıyordu.</span></span></p>

    <p class="msonormal1"><span class="font2"><span class="calibre10">Diğerleri çocukların üzerine hücum ettiler ama onları ayırmak yerine ağaçların arasına dalıp ellerini kollarını eşyalarla doldurdular. Aletler yerlere saçılmıştı; baltalar, bıçaklar, hatta mızraklar. Bellamy, gözüne bir ok ve mızrak&nbsp;takılınca gülümsedi.</span></span></p>

    <p class="msonormal1"><span class="font2"><span class="calibre10">Daha o sabah, bir hayvanın ayak izlerini bulmuştu; gerçek bir hayvanın izleriydi, ağaçlara doğru ilerliyorlardı. Bu buluşu, büyük bir patırtı koparmıştı. Bir ara en az üç düzine&nbsp;insan toplanmış, “kuşa benzemiyor” ve de “dört bacağı var&nbsp;sanki” gibi zekice ve işe yarar gözlemlerde bulunmuştu. Sonunda izlerin patilere değil toynaklara ait olduğuna dikkat&nbsp;çeken Bellamy olmuştu. Bu, muhtemelen hayvanın otobur&nbsp;olduğu ve onu makul bir şekilde yakalayıp yiyebilecekleri&nbsp;anlamına geliyordu. Sadece avlayacak bir şeyler arıyordu&nbsp;ve artık bulmuştu, Dünya’da şans ilk kez yüzüne gülmüştü.&nbsp;Besin paketleri bitene kadar Octavia ile çoktan gitmiş olacaklarını umuyordu ama işini şansa bırakmayacaktı.</span></span></p>

    <p class="msonormal1"><span class="font2"><span class="calibre10">Birden “Herkes bir dakika dursun!” diye bir ses çınladı kalabalığın arasından. Bellamy yukarı baktığında Wells’in&nbsp;ağaçlık alana geldiğini gördü. “Her önüne gelenin rastgele&nbsp;silah taşımasına izin veremeyiz. Bunları ayırıp düzenlemeli, ondan sonra kimin ne taşıyacağına karar vermeliyiz.”</span></span></p>

    <p class="msonormal1"><span class="font2"><span class="calibre10">“Şu çocuk Şansölye’yi rehin aldı,” diye devam etti Wells, çoktan okları ve yayı omzuna atmış olan Bellamy’yi işaret ederek. “Başka neler yapabileceğini kim bilebilir? Onun gibi birinin&nbsp;ölümcül bir silahla etrafta dolaşmasını mı istiyorsunuz?” Wells,&nbsp;başını kaldırdı. “En azından bunu bir oylamaya koymalıyız.”</span></span></p>

    <p class="msonormal1"><span class="font2"><span class="calibre10">Bellamy, kendini tutamayıp güldü. Bu çocuk kendini ne sanıyordu? Eğilip yerden bir bıçak aldı ve Wells’e doğru&nbsp;yürümeye başladı.</span></span></p>

    <p class="msonormal1"><span class="font2"><span class="calibre10">Wells, yerinden kıpırdamadı. Kaçmamaya mı çalışıyordu yoksa sandığı kadar saf değil miydi, merak ediyordu Bellamy. Wells’i göğsünden bıçaklayacakmış gibi yapıp bıçağı, sapı ona dönük olacak şekilde çevirdi ve eline bastırdı.</span></span></p>

    <p class="msonormal1"><span class="font2"><span class="calibre10">“Günaydın, parlak çocuk,” deyip göz kırptı Bellamy. <span class="calibre7">“Buradaki herkes birer suçlu.”</span></span></span></p>

    <p class="msonormal1"><span class="font2"><span class="calibre10">Wells’in bir şey söylemesine kalmadan Graham yanlarına geldi. Bakışları Wells’ten Bellamy’ye kayarken yüzünde alaycı bir gülümseme belirdi.</span></span></p>

    <p class="msonormal1"><span class="font2"><span class="calibre10">“Saygıdeğer meşru mini-şansölye ile aynı fikirdeyim,” dedi Graham. “Tüm silahları kilit altına almalıyız.”</span></span></p>

    <p class="msonormal1"><span class="font2"><span class="calibre10">Bellamy, geriye doğru bir adım attı. “Ne? Seni de onların sorumlusu mu yapalım?” Elini yayın üzerinde gezdirdi. “Mümkün değil. Ben avlanmaya hazırım.”</span></span></p>

    <p class="msonormal1"><span class="font2"><span class="calibre10">Graham, bir kahkaha patlattı. “Özgüvenleri standartlarından daha da düşük kızları saymazsak Walden’da tam olarak ne avladın peki?”</span></span></p>

    <p class="msonormal1"><span class="font2"><span class="calibre10">Bellamy, kaskatı kesildi ama hiçbir şey söylemedi. Graham’ın oltasına gelmek zaman kaybıydı ama yumruğunu sıktığını hissedebiliyordu.</span></span></p>

    <p class="msonormal1"><span class="font2"><span class="calibre10">“Belki de onların peşinden koşmana gerek kalmamıştır,” diye devam etti Graham. “Kız kardeş sahibi olmanın faydası da bu herhalde.”</span></span></p>

    <p class="msonormal1"><span class="font2"><span class="calibre10">Bellamy’nin yumruğu, korkunç bir çatırtıyla Graham’ın çenesine indi. Graham birkaç adım geriye sendeledi. Bellamy diğer yumruğu atana dek kollarını kaldıramayacak kadar sersemlemişti. Sonra doğrulup Bellamy’nin çenesine güçlü ve&nbsp;kontrollü bir yumruk geçirdi. Bellamy, gürleyerek üzerine&nbsp;saldırdı. Bütün ağırlığıyla Graham’ı yere sermeye çalışıyordu.&nbsp;Graham, paldır küldür çimlere yapıştı ama tam Bellamy ona&nbsp;doğru hızlı bir tekme savuracakken kenara yuvarlanıp çocuğun ayaklarını yerden kesti.</span></span></p>

    <p class="msonormal1"><span class="font2"><span class="calibre10">Bellamy avantaj sağlamak için mümkün olduğunca hızla ayağa kalkmaya çalıştı, ama artık çok geçti. Graham onu&nbsp;yere çivilemişti ve yüzünün hemen üzerinde bir şey tutuyordu, güneşte parıldayan bir şey. Bir bıçak.</span></span></p>

    <p class="msonormal1"><span class="font2"><span class="calibre10">“Yeter artık!” diye bağırdı Wells. Graham’ı yakasından tuttu ve Bellamy’nin üzerinden çekip fırlattı. Bellamy, kenara yuvarlanmış hırıltıyla soluyordu.</span></span></p>

    <p class="msonormal1"><span class="font2"><span class="calibre10">Graham, “Ne oluyor be?” diye kükreyip ayağa fırladı.</span></span></p>

    <p class="msonormal1"><span class="font2"><span class="calibre10">Bellamy, yüzünü ekşiterek dizlerinin üzerinde doğruldu, sonra yavaş yavaş ayağa kalkıp yayı almaya gitti. Graham’a&nbsp;hızlı bir bakış attı ama Graham, Wells’e baktığından bunu&nbsp;fark etmedi.</span></span></p>

    <p class="msonormal1"><span class="font2"><span class="calibre10">“Geceleri seni Şansölye’nin yatırmış olması, doğrudan senin yetkili olacağın anlamına gelmiyor!” diye bağırdı&nbsp;Graham. “Yola çıkmadan önce babacığının sana ne dediği&nbsp;umurumda bile değil.”</span></span></p>

    <p class="msonormal1"><span class="font2"><span class="calibre10">“Yetkili olmak gibi bir niyetim yok. Sadece hayatta kalacağımızı garantilemek istiyorum.”</span></span></p>

    <p class="msonormal1"><span class="font2"><span class="calibre10">Graham, Asher’la bakışıp “Eğer endişen buysa, o zaman sana kendi işine bakmanı tavsiye ederim,” dedi ve eğilip bıçağı kaptı. “Bir kaza olmasını istemeyiz.”</span></span></p>

    <p class="msonormal1"><span class="font2"><span class="calibre10">“Burada işleri bu şekilde halletmiyoruz,” dedi Wells, geri adım atmıyordu.</span></span></p>

    <p class="msonormal1"><span class="font2"><span class="calibre10">“Öyle mi?” dedi Graham kaşını kaldırarak. “<span class="calibre7">Peki</span> bu konuda söz hakkın olduğunu da nereden çıkardın?”</span></span></p>

    <p class="msonormal1"><span class="font2"><span class="calibre10">“Çünkü ben aptal değilim. Eğer Dünya üzerinde yüzyıllardır birini öldürmeye çalışan ilk eşkıya bozuntusu olmak istiyorsan, durma.”</span></span></p>

    <p class="msonormal1"><span class="font2"><span class="calibre10">Bellamy, iç geçirip hayvan izlerini gördüğü bölgeye doğru yürümeye başladı. Yiyecek bir şeyler bulmak varken <span class="calibre7">sidik</span> yarışına girmeye ihtiyacı yoktu. Yayı omzuna atıp ormana girdi.</span></span></p>

    <p class="msonormal1"><span class="font2"><span class="calibre10">Küçük yaşta öğrendiği gibi, eğer bir şeyin yapılmasını istiyorsan bunu kendin yapmalıydın.</span></span></p>

    <p class="msonormal1"><span class="font"><span>Bellamy, ilk ziyaret sırasında sekiz yaşındaydı.</span></span></p>

    <p class="msonormal1"><span class="font"><span>Annesi eve gelmemişti ama ona tam olarak ne yapması gerektiğini söylemişti. Muhafızlar onların ünitelerini nadiren&nbsp;denetlerdi. Çoğu o civarda büyümüştü; acemiler üniformalarıyla hava atmayı ve eski düşmanlarıyla uğraşmayı sevseler de,&nbsp;komşularının dairelerini denetlemek onlara çizgiyi aşmak gibi&nbsp;geliyordu. Ama bu birliğin başındaki memurun oralı olmadığı belliydi. Mesele sadece kibirli aksanı değildi. Ufak dairelerine, bir insanın orada yaşayabileceğine inanamıyormuş gibi&nbsp;şaşkınlık ve tiksintiyle bakıyordu. Bellamy kahvaltı tabaklarını&nbsp;yıkamaya çalışırken, kapıyı çalmadan gelmişti. Suları, günde</span></span> <span class="font"><span>sadece birkaç saat akıyordu, bu da genellikle annesinin güneş enerjisi santralinde olduğu zamana denk geliyordu. Bellamy&nbsp;öyle bir irkildi ki yıkadığı bardağı düşürdü ve bardağın yerden&nbsp;sekip dolaba doğru yuvarlanmasını dehşetle izledi.</span></span></p>

    <p class="msonormal1"><span class="font"><span>Memurun gözleri, korneasında bir şeyler okurken sağa sola hareket etti. “Bellamy Blake?”dedi, kulağa ağzı besin macunuyla doluymuş gibi gelen garip Phoenix aksanıyla. Bellamy, yavaşça başını salladı. “Annen evde mi?”</span></span></p>

    <p class="msonormal1"><span class="font"><span>“Hayır,” dedi çocuk. Sesinin titrememesi için önceden çalışmıştı.</span></span></p>

    <p class="msonormal1"><span class="font"><span>O sırada içeri başka bir muhafız girdi. Memurun başıyla onay vermesinin ardından, o gün aynı konuşmayı defalarca&nbsp;yapmış gibi sıkıcı ve düz bir sesle sorular sordu.</span></span></p>

    <p class="msonormal1"><span class="font"><span>“Dairenizde üç öğünden fazlasına yetecek kadar yemek var mı?” dedi monoton bir sesle. Bellamy, başını iki yana salladı. “Başka bir enerji kaynağınız var mı?”</span></span></p>

    <p class="msonormal1"><span class="font"><span>Bellamy'nin kalbi öylesine hızlı atıyordu ki muhafızın sesini bastırıyordu sanki. Annesi ona, her senaryoyu çalıştırarak defalarca alıştırma yaptırmış olmasına rağmen memurun bakışlarının evlerinde bu şekilde gezineceğini hiç hayal etmemişti.&nbsp;Bellamy, bir an göğsünün patlayacağını sandı. “Soruya cevap&nbsp;verecek misin?”</span></span></p>

    <p class="msonormal1"><span class="font"><span>Bellamy, başını kaldırıp bakınca ikisinin de gözlerini ona diktiğini gördü. Memur sabırsızca kaşlarını çatıyor, muhafız&nbsp;da sıkılmış görünüyordu.</span></span></p>

    <p class="msonormal1"><span class="font"><span>Bellamy özür dileyecek oldu ama “Özür dilerim,” yerine bir hırıltı çıktı ağzından.</span></span></p>

    <p class="msonormal1"><span class="font"><span>“Bu ünite için kayıtlı iki kişi dışında kalıcı olarak burada oturan kimse var mı?”</span></span></p>

    <p class="msonormal1"><span class="font"><span>Bellamy derin bir nefes aldı. “Hayır,” dedi, kelimeyi ağzından zorla çıkararak. Sonunda annesinin ona aynada çalıştırdığı sinirli yüz ifadesini takınmak gelmişti aklına.</span></span></p>

    <p class="msonormal1"><span class="font"><span>Memur, tek kaşını kaldırıp “Zamanınızı aldığım için özür dilerim,” dedi sahte bir içtenlikle. Daireye son bir bakış attıktan sonra uzun adımlarla çıktı. Hemen arkasından da muhafız kapıyı çarpıp gitti.</span></span></p>

    <p class="msonormal1"><span class="font"><span>Bellamy dizlerinin üzerine çöktü, kafasında dolanan soruya cevap veremeyecek kadar korkmuştu: Ya dolaba baksalardı, ne olacaktı?</span></span></p>

    <p class="msonormal1"><span><span>&nbsp;</span></span></p>
  </div>
</body>
</html>
