<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_7"><a class="pcalibre pcalibre1 calibre7" id="_Toc420002413"></a><a class="pcalibre pcalibre1 calibre7" id="bookmark9"></a><span class="calibre7"><span class="font5"><span class="calibre8">5</span></span></span></h2>

    <p class="msonormal"><span class="font"><span class="calibre3">Clarke</span></span></p>

    <p class="msonormal1"><span class="font2"><span class="calibre10">Mahkûmlar, çatışmanın şokundan ötürü ilk on dakika boyunca uzayda süzüldüklerinin ve neredeyse üç yüz yıldır Koloni’den ayrılan ilk insanlar olduklarının farkına varamadılar. Sahte muhafız, istediğini elde etmişti. İniş gemisinin kapısı kapanırken Şansölye’nin halsiz bedenini itmiş&nbsp;ve bir koltuğa oturmuştu. Clarke, çocuğun solgun yüzündeki şaşkın ifadeden ateş etmeyi hiç düşünmemiş olduğunu anladı.</span></span></p>

    <p class="msonormal1"><span class="font2"><span class="calibre10">Yine de Şansölye’nin vurulduğunu görmek, Clarke için birkaç dakika önce gördüğü şeyden daha dehşet verici değildi.</span></span></p>

    <p class="msonormal1"><span class="font2"><span class="calibre10">Wells, iniş gemisindeydi.</span></span></p>

    <p class="msonormal1"><span class="font2"><span class="calibre10">Çocuk kapıda belirdiğinde, hayal gördüğünden emindi. Tek kişilik hücrede aklını kaçırmış olma olasılığı, Şansölye’nin oğlunun hapse düşme ihtimalinden çok daha yüksekti. Cezası verildikten bir ay sonra çocuğun en iyi arkadaşı Glass’ın koridorun aşağısındaki hücrede belirmesi, onu yeterince şaşırtmıştı. Şimdi de Wells mi mahkûm edilmişti? İmkânsız gibi görünse de gerçekti bu. Yaşanan kargaşa sırasında onun ayağa fırladığını görmüştü. Wells, gerçek muhafızın silahını ateşlemesi ve sahte muhafızın kanlar&nbsp;içinde kapıdan içeri girmesiyle tekrar yerine oturmuştu.&nbsp;Clarke, bir an eski alışkanlıkla Wells’in yanına koşup onu&nbsp;teselli etmeyi düşünmüş ama kemerinden daha ağır olan&nbsp;başka bir şey onu durdurmuştu. Wells’in yüzünden, ailesinin infaz odasına götürülüşünü seyretmek zorunda kalmıştı.&nbsp;Wells, ne kadar acı çekiyor olursa olsun, daha kötüsünü hak&nbsp;ediyordu.</span></span></p>

    <p class="msonormal1"><span class="font2"><i class="calibre11"><span class="calibre10">“Clarke.”</span></i></span></p>

    <p class="msonormal1"><span class="font2"><span class="calibre10">Yan tarafa bakınca, birkaç sıra ötesindeki Thalia’nın ona sırıttığını gördü. Eski hücre arkadaşı koltuğunda dönüyordu, gözünü iniş gemisindeki muhafıza dikip bakmayan tek&nbsp;kişiydi. Can sıkıcı koşullara rağmen Clarke, ona gülümsemeden edemedi. Thalia’nın öyle bir etkisi vardı. Clarke,&nbsp;tutuklanmasının ve ailesinin idamının ardından, nefes alamayacak kadar kederli olduğunda ona moral verirdi. Ukala&nbsp;muhafızın kızların ona baktığını düşündüğünde kasıla kasıla yürümesini taklit ederek Clarke’ı güldürürdü.</span></span></p>

    <p class="msonormal1"><span class="font2"><span class="calibre10">Thalia, başıyla Wells’i işaret edip yalnızca ağzını kımıldatarak, <i class="calibre13">“Bu o mu</i>?” diye sordu. Thalia, her şeyi bilen tek kişiydi. Yalnızca Clarke’ın ailesi hakkındakileri değil,&nbsp;Clarke’ın yaptığı, ağza alınamayacak şeyi de biliyordu.</span></span></p>

    <p class="msonormal1"><span class="font2"><span class="calibre10">Clarke başını, <i class="calibre13">şimdi bunu konuşmanın sırası değil</i>, dercesine salladı. Thalia, bir şeyleri işaret etti. Clarke tam ona bunu kesmesini söyleyecekken ana iticiler kükreyerek lafını ağzına tıktı.</span></span></p>

    <p class="msonormal1"><span class="font2"><span class="calibre10">Gerçekten olmuştu. İnsanlar, yüzyıllardır ilk defa Koloni’yi terk etmişlerdi. Diğer yolculara bakınca onların&nbsp;da sessizleştiğini gördü. Geride bıraktıkları dünya için kendiliğinden oluşan bir dakikalık bir sessizlikti bu...</span></span></p>

    <p class="msonormal1"><span class="font2"><span class="calibre10">Fakat bu ciddiyet uzun sürmedi. Sonraki yirmi dakika boyunca iniş gemisi, birkaç saat öncesine kadar Dünya’ya&nbsp;gitmeyi aklında bile geçirmemiş olan yüz kişinin endişeli&nbsp;ve haddinden fazla heyecanlı konuşmalarıyla doldu. Thalia,&nbsp;bağırarak Clarke’a bir şeyler söylemeye çalıştı ama sözleri,&nbsp;şamatanın içinde kaybolup gitti.</span></span></p>

    <p class="msonormal1"><span class="font2"><span class="calibre10">Clarke’ın takip edebildiği tek konuşma, önünde oturan, Dünya’daki havanın nefes almaya elverişli olup olmadığını&nbsp;tartışan iki kızın sohbetiydi. “Günler geçtikçe yavaş yavaş&nbsp;zehirlenmektense şu anda ölmeyi tercih ederim,” dedi bir&nbsp;tanesi sırıtarak.</span></span></p>

    <p class="msonormal1"><span class="font2"><span class="calibre10">Clarke, ona kısmen hak verse de çenesini kapalı tuttu. Bunun üzerinde düşünmenin anlamı yoktu. Dünya’ya yapacakları yolculuk, kısa sürecekti. Birkaç dakika sonra kaderlerinin ne olduğunu öğreneceklerdi.</span></span></p>

    <p class="msonormal1"><span class="font2"><span class="calibre10">Clarke, pencereden dışarıya baktı. Etraf, gri bulutlarla dolmaya başlamıştı. İniş gemisi aniden sarsıldı ve konuşmaların uğultusu, yerini heyecanlı soluklara bıraktı.</span></span></p>

    <p class="msonormal1"><span class="font2"><span class="calibre10">“Bir şey yok!” diye bağırdı Wells. Kapılar kapandığından beri ilk defa konuşuyordu. “Dünya’nın atmosferine girdiğimiz için <span class="calibre7">türbülans</span> oluyor.” Ancak kabini dolduran&nbsp;feryatlar onun sesini bastırdı.</span></span></p>

    <p class="msonormal1"><span class="font2"><span class="calibre10">Gemi daha da şiddetle sarsıldı ve ardından garip bir hırıltı duyuldu. Clarke’ın vücudu önce sağdan sola, sonra&nbsp;yukarıdan aşağıya, ardından tekrar sağdan sola doğru savrulurken kemeri midesini sıkıştırıyordu. Burnuna ekşi bir&nbsp;koku gelince önündeki kızın kustuğunu anladı. Gözlerini&nbsp;sıkıca kapatıp sakin kalmaya çalıştı. Her şey yolundaydı.&nbsp;Bir dakika içinde hepsi bitmiş olacaktı.</span></span></p>

    <p class="msonormal1"><span class="font2"><span class="calibre10">Hırıltı, tüyler ürpertici bir iniltiye dönüştü ve birden korkunç bir çarpma sesi duyuldu. Clarke, gözlerini açınca&nbsp;camların kırıldığını ve artık etrafın gri olmadığını gördü.</span></span></p>

    <p class="msonormal1"><span class="font2"><span class="calibre10">Pencereler alevlerle kaplıydı.</span></span></p>

    <p class="msonormal1"><span class="font2"><span class="calibre10">Beyaz ve sıcak metal parçaları, üzerlerine yağmaya başladı. Clarke, başını korumak için kollarını kaldırdı ama yine de enkaz parçalarının boynunu yaktığını hissedebiliyordu.</span></span></p>

    <p class="msonormal1"><span class="font2"><span class="calibre10">İniş gemisi yeniden sarsıldı ve tavanın bir bölümü uğultuyla parçalandı. Clarke’ın vücudundaki her kemiğe acı dalgaları gönderen sağır edici bir çarpışma oldu ve ardından bir gümbürtü koptu.</span></span></p>

    <p class="msonormal1"><span class="font2"><span class="calibre10">Her şey, başladığı gibi aniden bitmişti.</span></span></p>

    <p class="msonormal1"><span class="font2"><span class="calibre10">Kabin, karanlık ve sessizdi. Önceden kontrol panelinin bulunduğu yerdeki bir delikten dalga dalga duman yükseliyordu. Hava eriyen metal, ter ve kan kokusuyla dolu yoğun&nbsp;bir sisle kaplandı.</span></span></p>

    <p class="msonormal1"><span class="font2"><span class="calibre10">Clarke, el ve ayak parmaklarını kımıldatırken yüzünü buruşturdu. Canı acıyordu, ama bir yerleri kırılmamış gibiydi. Kemerini çözdü ve dengesini sağlamak için yanmış koltuğa dayanıp sallanarak ayağa kalktı.</span></span></p>

    <p class="msonormal1"><span class="font2"><span class="calibre10">Gemidekilerin çoğunun emniyet kemeri hâlâ bağlıydı, yalnızca birkaç tanesi yan yatmış ya da boylu boyunca yere&nbsp;uzanmıştı. Clarke, Thalia’yı bulmak için gözlerini kısarak boş koltukları taradı. Ne zaman boş bir koltuk görse&nbsp;kalbi hızla çarpıyordu. Derken, kafasındaki karışıklığı delip&nbsp;geçen korkunç bir gerçeği fark etti: Yolculardan bazıları,&nbsp;çarpışma sırasında dışarı fırlamıştı.</span></span></p>

    <p class="msonormal1"><span class="font2"><span class="calibre10">Clarke, ayağına saplanan acıdan ötürü dişlerini gıcırdatarak aksaya aksaya yürüdü. Kapıya ulaştı ve onu çekebildiği kadar sert bir şekilde çekti. Derin bir nefes alıp aralıktan dışarı süzüldü.</span></span></p>

    <p class="msonormal1"><span class="font2"><span class="calibre10">Bir an şekilleri ayırt edemedi; yalnızca renklerin farkına varabildi. Mavi, yeşil, kahverengi çizgiler, beyninin algılayamayacağı kadar parlaktı. Kuvvetli bir rüzgâr esti ve derisini&nbsp;karıncalandırıp burnunu, tanımlayamadığı kokularla doldurdu. Başlangıçta yalnızca ağaçları görebildi. Yüzlerce ağaç&nbsp;vardı. Sanki gezegendeki bütün ağaçlar onları karşılamaya&nbsp;gelmişlerdi. Muazzam dalları bir şölen gibi neşeli, mavi gökyüzüne doğru yükseliyordu. Toprak, her yana uzanıyordu;&nbsp;gemideki en uzun güverteden bile on kat uzağa... Önündeki&nbsp;alanın genişliği akıl almazdı. Öyle ki Clarke’ın birden başı&nbsp;döndü; havada süzülüp gidecekmiş gibi hissetti kendini.</span></span></p>

    <p class="msonormal1"><span class="font2"><span class="calibre10">Arkasından gelen sesleri hayal meyal duydu ve dönüp bakınca birkaç kişinin iniş gemisinden çıktığını gördü. Esmer bir kız eğilip, titreyen ellerini parlak yeşil çimlerde gezdirerek, “Ne kadar güzel,” dedi fısıltıyla.</span></span></p>

    <p class="msonormal1"><span class="font2"><span class="calibre10">Kısa ve tıknaz bir çocuk da birkaç titrek adım attı. Koloni’deki yerçekimi Dünya’dakine benzetilmeye çalışılmıştı fakat gerçeğiyle yüzleşince bunu pek de beceremedikleri&nbsp;ortaya çıkmıştı. “Her şey yolunda,” dedi çocuk, sesinde&nbsp;hem bir rahatlama hem de şaşkınlık vardı. “Asırlar önce de&nbsp;gelebilirmişiz.”</span></span></p>

    <p class="msonormal1"><span class="font2"><span class="calibre10">“Nereden biliyorsun?” dedi kız. “Şu an nefes alabiliyor olmamız, havanın zehirli olmadığı anlamına gelmez.” Yüzünü ona dönüp kolunu havaya kaldırarak bilekliğini işaret&nbsp;etti. “Konsey, bunları bize süs diye vermedi. Bize ne olacağını görmek istiyorlar.”</span></span></p>

    <p class="msonormal1"><span class="font2"><span class="calibre10">İniş gemisinin etrafında dolaşan ufak tefek bir kız, ceketini ağzına götürerek hafifçe inledi.</span></span></p>

    <p class="msonormal1"><span class="font2"><span class="calibre10">Thalia’nın ortaya çıkıp çıkmadığını görmek için etrafa bakınan Clarke, “Normal bir şekilde nefes alabilirsin,” dedi&nbsp;ona. Daha rahatlatıcı bir şeyler söylemeyi dilerdi fakat atmosferde ne kadar radyasyon olduğunu anlamanın imkânı&nbsp;yoktu. Yapabilecekleri tek şey beklemek ve ümit etmekti.</span></span></p>

    <p class="msonormal1"><span class="font"><span>“Çok gecikmeyiz,” dedi babası, uzun kollarıyla Clarke'ın daha önce hiç görmediği bir ceketi giyerken. Clarke'ın tabletiyle&nbsp;kıvrıldığı kanepeye doğru yürüyüp saçlarını okşadı. “Dışarıda&nbsp;çok geç saate kalma. Son zamanlarda sokağa çıkma yasağı&nbsp;konusunda biraz sıkılar. Walder’da biraz problem var sanırım.”</span></span></p>

    <p class="msonormal1"><span class="font"><span>Clarke, çıplak ayaklarını ve yatarken giydiği hastane pantolonunu göstererek “Hiçbir yere gitmiyorum” dedi.&nbsp;Koloni'nin en ünlü bilim insanı olan babası, zamanının çoğunu araştırmasına gömülerek geçiriyordu. Yine de doktor&nbsp;önlüklerinin şu aralar on altı yaşındaki kızlar arasında popüler olmadığını bilmemesi pek olası değildi.</span></span></p>

    <p class="msonormal1"><span class="font"><span>Babası, sanki o an aklına gelmiş gibi “Her durumda, laboratuvardan uzak dursan iyi olur,” dedi. Bunu, yeni dairelerine taşındıklarından beri günde yaklaşık beş kere söylüyordu.&nbsp;Ailesinin yeni projesi, gece boyunca deneyleri gözlemlemelerini gerektirdiğinden Konsey, özel laboratuvar isteklerini&nbsp;onaylamıştı.</span></span></p>

    <p class="msonormal1"><span class="font"><span>“Söz veriyorum “dedi Clarke, abartılı bir sabırla.</span></span></p>

    <p class="msonormal1"><span class="font"><span>“Radyoaktif maddelerin yanına yaklaşmak tehlikeli olduğu için söylüyoruz,” diye seslendi annesi aynanın önünde dikilip saçını düzeltirken, “Özellikle de gerekli <span>ekipman</span> olmadan.”</span></span></p>

    <p class="msonormal1"><span class="font"><span>Clarke onlar evden çıkana ve o da sonunda tabletine dönebilene kadar sözünü tekrarladı. Glass ve arkadaşları, onun cuma akşamını bir kompozisyon üzerinde çalışarak geçirdiğini bilseler ne derlerdi acaba? Clarke, normalde Dünya&nbsp;Edebiyatı dersini pek sevmezdi fakat bu ödev, onda merak&nbsp;uyandırmıştı, öğretmenleri, felaket öncesi dönem şiirinde&nbsp;değişen doğa görüşü hakkında bir başka ödev yerine onlardan 19. ve 21. yüzyıllardaki vampir çılgınlığını karşılaştırmalarını istemişti.</span></span></p>

    <p class="msonormal1"><span class="font"><span>Metin ilginç olsa da bir ara sızmış olmalıydı çünkü<a class="pcalibre pcalibre1" id="bookmark10"></a> doğrulduğunda, 24 saatlik ışıklar sönmüş ve dairenin içi yabancı gölgelerle dolmuştu. Ayağa kalktı. Yatak odasına&nbsp;gitmek üzereydi ki tuhaf bir ses, gecenin sessizliğini delip&nbsp;geçti. Clarke, donup kalmıştı. Ses, çığlığı andırıyordu. Kendini&nbsp;derin bir nefes almaya zorladı. Yatmadan önce vampirler&nbsp;hakkında bir şeyler okumaması gerektiğini akıl etmeliydi.</span></span></p>

    <p class="msonormal1"><span class="font"><span>Clarke, dönüp koridorda yürümeye başladı fakat sonra başka bir ses yankılandı. Tüylerini diken diken eden bir çığlıktı bu.</span></span></p>

    <p class="msonormal1"><span class="font4"><i class="calibre11"><span class="font">Kes şunu,</span></i></span> <span class="font"><span>diye azarladı kendini Clarke. Aklının ona böyle oyunlar oynamasına izin verirse asla bir doktor olamazdı. Sadece yeni dairedeki olağandışı karanlıktan ötürü huzursuzdu. Sabah olunca, her şey normale dönecekti. Clarke, elini&nbsp;yatak odasının kapısındaki sensöre doğru salladı. İçeri adımını atmak üzereydi ki sesi yeniden duydu; bu kez acı dolu&nbsp;bir inlemeydi.</span></span></p>

    <p class="msonormal1"><span class="font"><span>Kalbi küt küt atarak dönüp laboratuvara çıkan uzun koridordan aşağıya doğru yürüdü. Laboratuvarın girişinde retina tarayıcısı yerine bir tuş takımı vardı. Panele hafifçe dokundu. Bir an şifreyi tahmin edip edemeyeceğini merak etti, sonra eğilip kulağını kapıya dayadı.</span></span></p>

    <p class="msonormal1"><span class="font"><span>Clarke'ın kulağında bir başka ses çınlarken kapı titredi. Nefesi, boğazında düğümlendi.</span></span> <span class="font4"><i class="calibre11"><span class="font">Ama bu imkânsız,</span></i></span> <span class="font"><span>diye düşündü. Fakat ses tekrar geldiğinde çok daha belirgindi.</span></span></p>

    <p class="msonormal1"><span class="font"><span>Acı dolu bir çığlık değildi bu. Bir kelimeydi.</span></span></p>

    <p class="msonormal1"><span class="font6"><span class="font">“Lütfen.”</span></span></p>

    <p class="msonormal1"><span class="font"><span>Clarke'ın parmakları tuş takımının üzerinde dolaştı ve aklına gelen ilk kelimeyi girdi: Pangea. Bu, annesinin korumalı dosyalarda kullandığı koddu. Ekran, uyarı sesi çıkardı ve bir&nbsp;hata mesajı göründü. Sonra ailelerin çocuklarına anlattıkları&nbsp;masallara göre insanların Felaket'ten sonra sığındıkları efsanevi yer altı şehrinin adı olan Elysium'u girdi. <span>Bir başka hata&nbsp;daha.</span> Clarke hafızasını zorlayarak zihninde geriye ittiği kelimeleri aradı. Parmakları, tuş takımının üzerinde duraksadı.&nbsp;Lucy. Dünya'da doğan arkeologların keşfettiği en eski insan&nbsp;kalıntısının ismi. Bir dizi alçak bip sesinden sonra, kapı kayarak açıldı.</span></span></p>

    <p class="msonormal1"><span class="font"><span>Laboratuvar, düşündüğünden çok daha büyüktü. Dairelerinin hepsinden daha genişti ve hastanedeki gibi sıra sıra dar yatakla doluydu.</span></span></p>

    <p class="msonormal1"><span class="font"><span>Clarke'ın yatakların üzerinde dolaşan gözleri fal taşı gibi açıldı. Her birinde bir çocuk vardı. Çocukların çoğu orada&nbsp;monitörlere ve serumlara bağlanmış halde uyuyordu. Bazıları da yastıklara dayanmış halde kucaklarındaki tabletlerini&nbsp;kurcalıyorlardı. Yürümeye yeni başlamış bir bebekten pek&nbsp;de büyük olmayan küçük bir kız ise yatağının yanında yerde&nbsp;oturmuş, serumdan koluna berrak bir sıvı damlarken eski bir&nbsp;oyuncak ayıyla oynuyordu.</span></span></p>

    <p class="msonormal1"><span class="font"><span>Clarke'ın beyni, hızla bir açıklama aradı. Bunlar gece gündüz bakım isteyen hasta çocuklar olmalıydı. Belki sadece annesinin tedavisini bildiği, ender rastlanan bir hastalığa yakalanmışlardı ya da babası yeni bir tedavi bulmak üzereydi&nbsp;ve çocukları yirmi dört saat gözetim altında tutması gerekiyordu. Clarke'ın ne yaptıklarını merak edeceğini biliyorlardı<a class="pcalibre pcalibre1" id="bookmark11"></a> ve hastalık muhtemelen bulaşıcı olduğundan, kızlarını korumak için yalan söylemişlerdi.</span></span></p>

    <p class="msonormal1"><span class="font"><span>Dairesinden duyduğu feryat yükseldi yine, bu sefer çok daha şiddetliydi. Laboratuvarın öbür tarafındaki bir yatağa&nbsp;doğru sesi takip etti.</span></span></p>

    <p class="msonormal1"><span class="font"><span>Odadaki en büyük çocuklardan biri olan, onun yaşlarında bir kız, arkasına yaslanmış yatıyordu. Kumral saçları, kalp şeklindeki yüzünün etrafında yastığa yayılmıştı. Bir an için&nbsp;Clarke'a boş boş baktı.</span></span></p>

    <p class="msonormal1"><span class="font"><span>“Lütfen,” dedi. Sesi titriyordu. “Bana yardım et.”</span></span></p>

    <p class="msonormal1"><span class="font"><span>Clarke, kızın monitöründeki etikete baktı. Etikette DENEK 121 yazıyordu. “Senin adın ne?” diye sordu.</span></span></p>

    <p class="msonormal1"><span class="font"><span>“Lilly.”</span></span></p>

    <p class="msonormal1"><span class="font"><span>Clarke, ne yapacağını bilemez halde orada öylece durdu fakat Lilly yastıklarına doğru kayınca Clarke, onun yanına&nbsp;oturmak için eğildi. Tıp eğitimine yeni başlamıştı ve henüz&nbsp;hastalarla iletişim kurmuyordu. Ancak doktorlukta hastaya&nbsp;yaklaşımın büyük önem taşıdığını biliyordu. “Yakında evine&nbsp;gidebileceğinden eminim,” dedi. “iyileştiğinde.”</span></span></p>

    <p class="msonormal1"><span class="font"><span>Kız, dizlerini göğsüne çekip başını bacaklarına gömdü ve Clarke'ın anlayamayacağı kadar boğuk bir sesle bir şeyler&nbsp;mırıldandı.</span></span></p>

    <p class="msonormal1"><span class="font"><span>“Ne dedin?” diye sordu Clarke. Neden ailesinin yerine bakan bir hemşire ya da stajyer olmadığını merak ederek etrafa hızlıca göz gezdirdi. Eğer çocuklara bir şey olursa, onlara yardım edecek kimse yoktu.</span></span></p>

    <p class="msonormal1"><span class="font"><span>Kız, başını kaldırdı ama bakışlarını Clarke'tan kaçırdı. Gözlerindeki yaşlar geride rahatsız edici bir boşluk bırakarak akarken, dudaklarını ısırdı.</span></span></p>

    <p class="msonormal1"><span class="font"><span>Nihayet fısıldarcasına konuştu. “Kimse iyileşmiyor ki.”</span></span></p>

    <p class="msonormal1"><span class="font"><span>Clarke, ürperdiğini hissetti. Gemide nadiren hastalık olurdu. Walden'da patlak veren salgının karantinaya alınmasından bu yana başka bir salgın ortaya çıkmamıştı. Clarke, laboratuvarda etrafına bakınarak ailesinin neyi tedavi ettiğini gösterebilecek bir şeyler aradı ve ötedeki duvarda kocaman&nbsp;bir ekran gördü. Üzerinde, kocaman bir grafiğe dönüşen veriler yanıp sönüyordu. Denek 32. Yaş 7. Gün 189. <span>3.4</span>. Gy. Alyuvarlar. Akyuvarlar. Solunum. Denek 33. Yaş 11. Gün <span>298.6</span>&nbsp;Gy. Alyuvarlar. Akyuvarlar. Solunum.</span></span></p>

    <p class="msonormal1"><span class="font"><span>Clarke, başta verilerle ilgili bir şey düşünmedi. Ailesinin, bakımlarıyla ilgilendikleri hasta çocukların yaşam belirtilerini gözlemlemesi, ona çok mantıklı gelmişti. Gy'nin bununla hiç ilgisi olmaması dışında. Gray, radyasyonu ölçmek&nbsp;için kullanılan bir birimdi. Ailesi, yıllardır radyasyona maruz&nbsp;kalmanın etkilerini araştırıyordu. Bu araştırma, insanların&nbsp;Dünya'ya dönmesinin ne zaman güvenli olacağını tespit&nbsp;etmeyi amaçlayan görevin bir parçasıydı. O nedenle Clarke,&nbsp;Gray'in ne olduğunu gayet iyi biliyordu.</span></span></p>

    <p class="msonormal1"><span class="font"><span>Zihninin karanlık bir köşesi olan biteni yavaş yavaş kavrarken, Clarke, ürpererek Lilly'nin solgun yüzüne baktı. Aklından geçen düşünceyi zihninden atmaya çalıştı ama&nbsp;düşünce, inkârını ve diğer tüm düşüncelerini boğdu. Onu&nbsp;neredeyse kusturacak kadar korkunç gerçeğin dışında.</span></span></p>

    <p class="msonormal1"><span class="font"><span>Ailesinin araştırması, artık hücre kültürü ile sınırlı değildi, insanlı deneylere başlamışlardı.</span></span></p>

    <p class="msonormal1"><span class="font"><span>Annesiyle babası, bu çocukları iyileştirmiyorlardı. Onları öldürüyorlardı.</span></span><a class="pcalibre pcalibre1" id="bookmark12"></a></p>

    <p class="msonormal1"><span class="font2"><span class="calibre10">Ağaçlarla çevrili, L şeklinde bir açıklığa inmişlerdi.</span></span></p>

    <p class="msonormal1"><span class="font2"><span class="calibre10">Çok ciddi yaralanmalar olmasa da Clarke’ı meşgul etmeye yetecek kadar yaralı vardı. Neredeyse bir saat boyunca, yırtılmış ceket kollarını ve pantolonların bacak kısımlarını&nbsp;geçici turnike olarak kullandı ve kırığı olan birkaç kişiye&nbsp;sabitleyici birer tahta uydurana kadar hareketsiz yatmalarını emretti. Erzakları, çimenliğin dört bir yanına dağılmıştı,&nbsp;ama bir sürü çocuğu ilaç sandığını aramaya göndermesine&nbsp;rağmen kutu, hâlâ ortalarda yoktu.</span></span></p>

    <p class="msonormal1"><span class="font2"><span class="calibre10">Hurdaya dönen iniş gemisi, ormanlık alanın diğer tarafındaydı ve ilk on beş dakika boyunca yolcular içten içe yanan enkazın etrafında kümelenmişti. Birkaç cılız&nbsp;adımdan fazlasını atamayacak kadar korkmuş ve sersemlemişlerdi. Ama şimdi boş boş dolanmaya başlamışlardı. Clarke, Thalia’yı ya da Wells’i henüz görememişti&nbsp;ama bu onu endişelendiriyor muydu yoksa rahatlatıyor&nbsp;muydu, emin değildi. Belki de Wells, Glass ile birlikte&nbsp;gitmişti. Clarke, Glass’ı iniş gemisinde görmemişti ama&nbsp;kız, oralarda bir yerlerde olmalıydı.</span></span></p>

    <p class="msonormal1"><span class="font2"><span class="calibre10">Clarke, dikkatini tekrar siyah saçlarında aşınmış kırmızı bir kurdele bulunan iri gözlü, güzel kızın bileğini sarmaya&nbsp;vererek “Böyle iyi mi?” diye sordu.</span></span></p>

    <p class="msonormal1"><span class="font2"><span class="calibre10">“Daha iyi,” dedi kız, burnunu silince istemeden yüzündeki kesikten eline kan bulaştırmıştı. Clarke, gerçek sargılar ve antiseptikler bulmalıydı. Vücutları, daha önce hiç karşılaşmadıkları mikroplara maruz kalıyordu ve <span class="calibre7">enfeksiyon</span> riski fazlaydı.</span></span></p>

    <p class="msonormal1"><span class="font2"><span class="calibre10">“Hemen döneceğim,” diyen Clarke ona çabucak gülümseyip ayağa kalktı. İlaç sandığı ormanlık alanda değilse, bu, hâlâ iniş gemisinde olduğu anlamına geliyordu. Dumanı&nbsp;tütmekte olan enkaza doğru koşturdu ve içeri girmenin en&nbsp;güvenli yolunu arayarak geminin çevresinde dolaştı. Geminin ağaç sırasının birkaç metre ötesinde bulunan arka tarafına gelince ürperdi. Ağaçlar, ormanlık alanın bu kısmında&nbsp;birbirlerine çok yakın yetişmişlerdi. Bu nedenle yaprakları ışığı büyük ölçüde engelliyor, yerde rüzgâr çıkınca dağılan,&nbsp;karmaşık gölgeler oluşturuyordu.</span></span></p>

    <p class="msonormal1"><span class="font2"><span class="calibre10">Hareket etmeyen bir şeye odaklanırken gözlerini kıstı. Bu, bir gölge değildi.</span></span></p>

    <p class="msonormal1"><span class="font2"><span class="calibre10">Ağaçlardan birinin köklerinin dibinde bir kız yatıyordu. İniş sırasında geminin arka tarafından dışarı fırlamış olmalıydı. Clarke öne doğru sendeledi ve kızın kısa, dalgalı saçlarıyla burnunun üzerindeki çilleri tanıyınca boğazı düğümlendi. <i class="calibre13">Thalia idi bu.</i></span></span></p>

    <p class="msonormal1"><span class="font2"><span class="calibre10">Clarke, hemen gidip kızın yanına çömeldi. Kaburgalarının yanındaki bir yaradan fışkıran kan, altındaki çimleri sanki toprağın kendisi kanıyormuşçasına kırmızıya boyamıştı. Thalia nefes alıyordu ama zar zor ve kesik kesik.&nbsp;Rüzgâr tepelerindeki yaprakları hışırdatırken arkadaşının&nbsp;güçsüz elini kavrayıp, “Her şey yoluna girecek,” diye fısıldadı Clarke. “Yemin ediyorum, Thalia, her şey yoluna girecek.” Rahatlatmadan çok bir dua gibi geliyordu kulağa, her&nbsp;ne kadar kime dua ettiğini bilmese de. İnsanlar Dünya’yı&nbsp;en karanlık zamanında terk etmişlerdi. Kaç tanesinin geri&nbsp;dönmeye çalışırken öldüğü, Dünya’nın umurunda olmazdı.</span></span></p>
  </div>
</body>
</html>
