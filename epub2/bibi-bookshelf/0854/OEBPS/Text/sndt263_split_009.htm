<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font2"><span class="calibre10"><br class="calibre12" id="calibre_pb_12" /></span></span>

    <p class="calibre21"><a class="pcalibre pcalibre1" id="_Toc420002417"></a><a class="pcalibre pcalibre1" id="bookmark25"></a><span><span class="font"><span class="calibre17">9</span></span></span><a class="pcalibre pcalibre1" id="bookmark26"></a></p>

    <p class="calibre21"><span class="font"><span class="calibre3">Clarke</span></span></p>

    <p class="msonormal1"><span class="font2"><span class="calibre10">Clarke, revir niyetine kullanılan çadırdan çıkıp ormanlık alana adımını attı. Pencere lüksüne sahip değilse bile şafak&nbsp;vakti olduğunu hissetmişti. Gökyüzü adeta renklerle dolup&nbsp;taşıyor, sert hava, beyninde var olduğunu bilmediği noktaları harekete geçiriyordu. Bu tecrübeyi Dünya’yı görmek&nbsp;için can atmasını sağlayan iki kişiyle paylaşmayı isterdi.&nbsp;Ama bunu asla yapamayacaktı.</span></span></p>

    <p class="msonormal1"><span class="font2"><span class="calibre10">Ailesi ölmüştü.</span></span></p>

    <p class="msonormal1"><span class="font2"><span class="calibre10">“Günaydın.”</span></span></p>

    <p class="msonormal1"><span class="font2"><span class="calibre10">Clarke, kaskatı kesildi. Wells’in sesinin bir zamanlar evrendeki en sevdiği ses olduğuna inanmak, artık çok zordu. Ailesinin ölümüne sebep olan oydu. Cesetleri uzayın derinliklerinde süzülüyor, bildikleri ve sevdikleri her şeyden&nbsp;giderek uzaklaşıyordu. Clarke, zayıf bir anında paylaşmaması gereken bir sırrı onunla paylaşmıştı. Wells, bunu hiç kimseye söylemeyeceğine yemin etmiş, ancak babasına yetiştirmek için yirmi dört saat bile beklememişti. Phoenix’in altın çocuğu ve kusursuz evlat olmaya o kadar kararlıydı ki&nbsp;seviyormuş gibi yaptığı kıza ihanet etmişti.</span></span></p>

    <p class="msonormal1"><span class="font2"><span class="calibre10">Clarke, yüzünü Wells’e döndü. Ona saldırmaması için hiçbir neden yoktu ama çocukla bir arada olduğu süreyi&nbsp;uzatacak meydan okumalardan kaçınmak istiyordu.</span></span></p>

    <p class="msonormal1"><span class="font2"><span class="calibre10">Onun yanından geçip giderken Wells kolunu tuttu, “Bir saniye bekler misin? Ben sadece...”</span></span></p>

    <p class="msonormal1"><span class="font2"><span class="calibre10">Clarke, döndü ve kolunu çekip kurtararak “Bana dokunma,” dedi sıktığı dişlerinin arasından.</span></span></p>

    <p class="msonormal1"><span class="font2"><span class="calibre10">Wells geri çekildi, gözleri fal taşı gibi açılmıştı. Sesi titremiyordu ama Clarke, onun yüzündeki acıyı görebiliyordu. Clarke, Wells’in ne hissettiğini her zaman anlayabilmişti.&nbsp;Berbat bir yalancıydı; o kısacık anda, sırrını saklayacağına&nbsp;dair verdiği sözde samimi olduğunu da bu sayede anlamıştı.&nbsp;Fakat bir şeyler fikrini değiştirmişti ve bunun bedelini ödeyen de Clarke’ın annesiyle babası olmuştu.</span></span></p>

    <p class="msonormal1"><span class="font2"><span class="calibre10">Wells, kıpırdamadı. “Sadece iyi olduğundan emin olmak istedim,” dedi sessizce. “Enkazı sınıflandırmayı bugün bitireceğiz. Hastaların için özellikle ihtiyaç duyduğun bir şey&nbsp;var mı?”</span></span></p>

    <p class="msonormal1"><span class="font2"><span class="calibre10">“Evet, <span class="calibre7">steril</span> bir ameliyathane, serumlar, vücut tarayıcı, gerçek doktorlar...”</span></span></p>

    <p class="msonormal1"><span class="font2"><span class="calibre10">“Bence harika bir iş çıkarıyorsun.”</span></span></p>

    <p class="msonormal1"><span class="font2"><span class="calibre10">“Son altı ayımı hapiste değil de hastanede eğitimde geçirseydim daha iyi bir iş çıkarırdım.” Wells, bu kez iğneleyici sözlere hazırlıklı olduğundan yüzündeki sakin ifadeyi korumayı başarabildi.</span></span></p>

    <p class="msonormal1"><span class="font2"><span class="calibre10">Gökyüzü daha da parlaklaşıyor, her şey bir gecede cilalanıp parlatılmış gibi altın sarısına boyanıyordu. Çimenler minik su damlacıklarıyla parlıyor, daha da yeşil görünüyordu. Basit bir bodur ağaçta eflatun çiçekler açmaya başlıyordu.&nbsp;İnce, uzun taç yaprakları, sadece kendilerinin duyabildikleri&nbsp;müzikle dans edercesine güneşe doğru uzanıyorlardı.</span></span></p>

    <p class="msonormal1"><span class="font2"><span class="calibre10">Wells, kızın aklını okumuştu sanki. “Eğer hapse girmeseydin buraya asla gelemezdin,” dedi sessizce.</span></span></p>

    <p class="msonormal1"><span class="font2"><span class="calibre10">Clarke, başını hızla ona doğru çevirdi. “Yaptıklarına minnettar olmamı mı bekliyorsun? Ben, <i class="calibre13">çocukların</i> öldüğünü gördüm; asla buraya gelmek istemediler ama senin gibi,&nbsp;kendini önemli hissetmek isteyen küçük bir pislik tarafından ispiyonlandıkları için gelmek zorunda kaldılar.”</span></span></p>

    <p class="msonormal1"><span class="font2"><span class="calibre10">“Böyle olsun istemedim,” diyen Wells, iç geçirip kızın yüzüne baktı. “Çok üzgünüm Clarke, ne kadar üzgün olduğumu sana anlatamam. Ama bunu kendimi <i class="calibre13">önemli hissetmek</i> için yapmadım.” Bir adım atacak oldu ama sonra fikrini&nbsp;değiştirip geri çekildi. “Acı çekiyordun, ben de sana yardım&nbsp;etmek istedim. Seni öyle görmeye dayanamıyordum. Yalnızca acından kurtulmana yardımcı olmak istemiştim.”&nbsp;Sesindeki şefkat, Clarke’ın midesinin kasılmasına neden&nbsp;oldu. “Ailemi öldürdüler,” dedi sessizce, daha önce birçok kez&nbsp;yaptığı gibi o anı gözünün önüne getirerek. Annesi yatağa bağlanıp iğne için hazırlanıyor, vücut fonksiyonları geriye yalnızca&nbsp;beyninin kaldığı o dehşet verici son ana kadar birer birer duruyordu. Âdet gereği son yemeklerini yemişler miydi? Babasının cansız bedenini fırlatma kapsülünde, parmakları tek başına yediği çileklerden kıpkırmızı lekelenmiş bir halde düşününce&nbsp;Clarke’ın yüreği sızladı. “Böyle bir acı asla unutulmaz.”</span></span></p>

    <p class="msonormal1"><span class="font2"><span class="calibre10">Bir anlığına sadece birbirlerine baktılar, sessizlik o kadar ağırdı ki altında ezileceklerdi neredeyse. Sonunda Wells, gözlerini onunkilerden kaçırdı ve başım tepelerindeki ağaçlara doğru&nbsp;çevirdi. Yapraklardan belli belirsiz bir melodi duyuluyordu.</span></span></p>

    <p class="msonormal1"><span class="font2"><span class="calibre10">“Duyuyor musun?” diye fısıldadı Clarke’a bakmadan.</span></span></p>

    <p class="msonormal1"><span class="font2"><span class="calibre10">Şarkı, hem korkutucu hem neşe doluydu, ilk birkaç nota solan yıldızlara yakılmış bir ağıttı. Clarke, tam kalbinin bu&nbsp;buruk güzellikten kırılacağını düşünürken melodi, şafağın&nbsp;gelişini ilan edercesine birden yükseldi.</span></span></p>

    <p class="msonormal1"><span class="font2"><span class="calibre10">Kuşlar. Gerçek kuşlar. Onları göremiyordu fakat orada olduklarını biliyordu. İlk kolonicilerin son gemiye binerken&nbsp;kuşların sesini duyup duymadıklarını merak etti. Acaba müzik, bir veda şarkısı mıydı? Ya da sakinleri, ölen Dünya’ya&nbsp;ağıt yakmak için seslerini mi birleştirmişlerdi?</span></span></p>

    <p class="msonormal1"><span class="font2"><span class="calibre10">“Bu inanılmaz,” dedi Wells, dönüp ona çok eskiden tanıdığı bir gülümsemeyle bakarken.</span></span></p>

    <p class="msonormal1"><span class="font2"><span class="calibre10">Clarke, titredi. Bu, hayalet görmek gibiydi; kalbini verecek kadar saf olduğu çocuğun hayaletini.</span></span></p>

    <p class="msonormal1"><span class="font"><span>Clarke, Wells'in, kapısının önünde huzursuzca kıpırdandığını görünce gülümsemeden edemedi. Çocuk, Clarke'ı herkesin&nbsp;içinde öpmek konusunda hep tedirgin olmuştu ama subay eğitimine başladığından beri durum daha da kötüleşmişti. Üniformalıyken kız arkadaşıyla öpüşmek onu rahatsız ediyor&nbsp;gibiydi. Bu çok kötüydü çünkü üniformalı hali, Clarke'ın onu&nbsp;her zamankinden daha çok öpmek istemesine neden oluyordu.&nbsp;&nbsp;&nbsp;&nbsp;.</span></span></p>

    <p class="msonormal1"><span class="font"><span>“Yarın görüşürüz,” diyen Clarke, dönüp başparmağını tarayıcıya bastırdı.</span></span></p>

    <p class="msonormal1"><span class="font"><span>Wells, Clarke'ın kolunu tutmadan önce etrafa göz gezdirerek “Bekle,” dedi.</span></span></p>

    <p class="msonormal1"><span class="font"><span>Clarke, derin bir iç çekti. “Wells,” dedi kolunu kurtarmaya çalışırken. “Gitmem gerekiyor.”</span></span></p>

    <p class="msonormal1"><span class="font"><span>Wells, kızın kolunu daha da sıkıca kavrayıp sırıttı. “Annenler evde mi?”</span></span></p>

    <p class="msonormal1"><span class="font"><span>Clarke, başını kapıya doğru eğip, “Evet,” dedi. “Akşam yemeğine geç kaldım.”</span></span></p>

    <p class="msonormal1"><span class="font"><span>Wells, beklentiyle ona baktı. Kendi babasıyla sessizce karşılıklı oturmaktansa Clarke'ın ailesiyle yemek yemeyi tercih ederdi ama Clarke onu davet edemezdi. Bu gece olmazdı.</span></span></p>

    <p class="msonormal1"><span class="font"><span>Wells, başını kaldırdı. “Bu sefer baban protein lapasına ne eklerse eklesin yüzümü ekşitmeyeceğim. Bir süredir bunun&nbsp;alıştırmasını yapıyorum.” Başını sallarken yüzüne kocaman&nbsp;bir gülümseme yayıldı. “Vay canına. Nefis olmuş.”</span></span></p>

    <p class="msonormal1"><span class="font"><span>Clarke, cevap vermeden önce bir an dudaklarını büzdü. “Onlarla özel bir konuşma yapmam gerekiyor.”</span></span></p>

    <p class="msonormal1"><span class="font"><span>Wells'in yüzü ciddileşti. “Neler oluyor?” Kızın kolunu bırakıp elini yanağına koydu. “Her şey yolunda mı?”</span></span></p>

    <p class="msonormal1"><span class="font"><span>“Bir şey yok.” Clarke, gözleri ona ihanet edip yalanlarını ortaya çıkarmasın diye başını çevirdi. Ailesiyle deneyleri hakkında yüzleşmeliydi, bunu daha fazla erteleyemezdi.</span></span></p>

    <p class="msonormal1"><span class="font"><span>“Tamam, o zaman,” dedi yavaşça. “Yarın görüşürüz?”</span></span></p>

    <p class="msonormal1"><span class="font"><span>Wells, Clarke'ı yanağından öpmek yerine, belinden kavrayıp kendine çekerek şaşırttı. Dudakları birbirine değince Clarke, bir an Wells'in vücudunun sıcaklığından başka her&nbsp;şeyi unuttu. Kapıyı kapattığı zaman Wells'in dokunuşunun&nbsp;vücudunda yarattığı tatlı ürperti, yerini korkunun neden olduğu karıncalanmaya bıraktı.</span></span></p>

    <p class="msonormal1"><span class="font"><span>Annesiyle babası kanepede oturuyorlardı. Başlarını ona doğru çevirdiler. “Clarke,” diyen annesi ayağa kalktı, gülümsüyordu. “Dışarıdaki Wells miydi? Yemeğe kalmak iste...”</span></span></p>

    <p class="msonormal1"><span class="font"><span>“Hayır,” dedi Clarke, sesi istediğinden daha sert çıkmıştı. “Oturabilir misiniz? Sizinle konuşmam gerek.” Odanın karşı tarafına gitti ve ailesine dönük bir sandalyeye oturdu, iki&nbsp;vahşi güç -büyük öfke ve boş ümit- vücudunu ele geçirmek&nbsp;için savaşırken titriyordu. Onlara kızmakta haklı olduğunu&nbsp;düşünmesi için ne yaptıklarını itiraf etmelerini istiyordu ama&nbsp;aynı zamanda iyi bir bahaneleri olması için dua ediyordu.&nbsp;”Şifreyi çözdüm,” dedi doğrudan. “Laboratuvara girdim.”</span></span></p>

    <p class="msonormal1"><span class="font"><span>Annesi tekrar kanepeye gömülürken gözleri fal taşı gibi açıldı. Derin bir nefes aldı ve bir anlığına Clarke, onun durumu açıklamaya çalışacağını, her şeyi yoluna sokacak kelimeleri söyleyeceğini umdu. Ama sonra Clarke'ın korktuğu şeyi&nbsp;söyledi: “Özür dilerim.”</span></span></p>

    <p class="msonormal1"><span class="font"><span>Babası, karısının elini tuttu, gözleri Clarke'a kilitlenmişti. “Bunu görmek durumunda kaldığın için üzgünüm,” dedi sessizce. “Biliyorum biraz... <span>şoke</span> edici. Ama onlar acıyı hissetmiyorlar, bunun olmamasını sağlıyoruz.”</span></span></p>

    <p class="msonormal1"><span class="font"><span>“Bunu nasıl yaparsınız?” Soru, suçlamasının ağırlığını kaldıramayacak kadar eften püften gelmişti, ama soracak başka bir şey düşünememişti. “İnsanlar üzerinde deney yapıyorsunuz. Çocuklar üzerinde.” Bunu sesli söylemek, midesini alt üst etti. Ağzına safra tadı gelmişti.</span></span></p>

    <p class="msonormal1"><span class="font"><span>Annesi, gözlerini kapadı. “Başka çaremiz yoktu,” dedi yavaşça. “Yıllardır radyasyon seviyelerini başka şekillerde&nbsp;ölçmeye çalıştık, sen de biliyorsun. Yardımcı Şansölye'ye&nbsp;verdiğimiz raporda insan deneyi olmadan kesin bulgu elde&nbsp;etmemizin imkânsız olduğunu söylediğimizde bunun bir&nbsp;çıkmaz sokak olduğunu anladığını düşünmüştük. Ama o ısrar etti...” Sesi çatlamıştı. Cümlesini bitirmese de olurdu artık.&nbsp;”Başka çaremiz yoktu,” diye tekrar etti, ümitsizce.</span></span></p>

    <p class="msonormal1"><span class="font"><span>“Her zaman bir seçenek vardır,” dedi Clarke titreyerek. “Hayır diyebilirdin. Ben olsaydım bunu kabul edeceğime&nbsp;beni</span></span> <span class="font4"><i class="calibre11"><span class="font">öldürmelerine</span></i></span> <span class="font"><span>izin verirdim.”</span></span></p>

    <p class="msonormal1"><span class="font"><span>“Ama o bizi öldürmekle tehdit etmedi ki.” Babasının sesi, sinir bozacak kadar alçak çıkmıştı.</span></span></p>

    <p class="msonormal1"><span class="font"><span>“O zaman bunu neden yapıyorsunuz?” diye sordu Clarke bağırarak.</span></span></p>

    <p class="msonormal1"><span class="font4"><i class="calibre11"><span class="font">“Seni</span></i></span> <span class="font"><span>öldüreceğini söyledi.”</span></span></p>

    <p class="msonormal1"><span class="font2"><span class="calibre10">Kuşların ötüşü, ardında heyecan dolu bir sessizlik bırakarak kesildi. Müzik dinginliğin içine sızmış, havayı melodiyle dolduruyordu sanki. “Vay canına,” dedi Wells yavaşça.</span></span></p>

    <p class="msonormal1"><span class="font2"><span class="calibre10">“Mükemmeldi.” Yüzü hâlâ ağaçlara dönüktü ama kolunu zamanda geri gidip eskiden onu seven kızın elini tutmak&nbsp;istiyormuş gibi Clarke’a uzatmıştı.</span></span></p>

    <p class="msonormal1"><span class="font2"><span class="calibre10">Büyü bozulmuştu. Clarke kaskatı kesildi ve bir kelime daha etmeden revirin yolunu tuttu.</span></span></p>

    <p class="msonormal"><span class="font2"><span class="calibre10">***</span></span></p>

    <p class="msonormal1"><span class="font2"><span class="calibre10">Çadırın içi karanlıktı. Clarke içeri adım attığında az kalsın düşüyordu. Bir çocuğun bacağındaki bandajları değiştirmesi ve kalçasında kesik olan kıza attığı baştan savma dikişin düzeltilmesi gerektiğini aklının bir kenarına yazdı.&nbsp;Sonunda gerçek bandajlar ve cerrahi ipliklerin olduğu bir&nbsp;konteyner bulmuştu ama gerçek ilaç sandığını bulana kadar&nbsp;daha fazlası olmayacaktı, ilaç sandığı, enkazdan çıkmamıştı, büyük ihtimalle çarpışma sırasında iniş gemisinden fırlayıp parçalanmıştı.</span></span></p>

    <p class="msonormal1"><span class="font2"><span class="calibre10">Thalia, taşınabilir yataklardan birinde yatıyordu. Hâlâ uykudaydı ve sonuncu bandaj dayanıyor gibi görünüyordu.&nbsp;Clarke, Thalia’yı çarpışmadan sonra, yan tarafındaki çirkin&nbsp;bir kesikten kanlar akarken bulduğundan beri, sargılarını üç&nbsp;kez değiştirmişti zaten.</span></span></p>

    <p class="msonormal1"><span class="font2"><span class="calibre10">Yaraya dikiş attığı anı hatırlayınca Clarke’ın midesi alt üst oldu. Arkadaşının, bunu daha az hatırlamasını umdu.&nbsp;Thalia, acıdan bayılmıştı. O zamandan beri de bilinci gelip&nbsp;gidiyordu. Clarke, dizlerinin üzerine çöktü ve arkadaşının&nbsp;kaşında duran bir tutam saçı geriye attı.</span></span></p>

    <p class="msonormal1"><span class="font2"><span class="calibre10">“Selam,” diye fısıldadı Thalia’nın göz kapakları titreyerek açıldığında. “Nasılsın?”</span></span></p>

    <p class="msonormal1"><span class="font2"><span class="calibre10">Yaralı kız, gülümsemesi vücudunun geri kalanındaki enerjiyi emiyormuş gibi zar zor tebessüm etti. “Harikayım,” dedi ama hemen sonra, acıdan yüzünü buruşturdu.</span></span></p>

    <p class="msonormal1"><span class="font2"><span class="calibre10">“Eskiden çok daha iyi bir yalancıydın.”</span></span></p>

    <p class="msonormal1"><span class="font2"><span class="calibre10">“Ben hiç <i class="calibre13">yalan söylemedim</i>.” Sesi boğuk çıksa da sahte Öfkesi, mizah duygusunun yerli yerinde olduğunu gösteriyordu. “Sadece muhafıza boynumda bir sorun bulunduğunu&nbsp;ve fazladan yastığa ihtiyacım olduğunu söyledim, o kadar.”</span></span></p>

    <p class="msonormal1"><span class="font2"><span class="calibre10">“Sonra da onu kaçak viskinin ‘uykunda’ şarkı söylemeni engelleyeceğine ikna ettin,” diye ekledi Clarke gülümseyerek.</span></span></p>

    <p class="msonormal1"><span class="font2"><span class="calibre10">“Evet... Lise’in bana eşlik etmeye niyetli olmaması çok kötü.”</span></span></p>

    <p class="msonormal1"><span class="font2"><span class="calibre10">“Ya da senin hayatını kurtaracak kadar müzik kulağının olmaması.”</span></span></p>

    <p class="msonormal1"><span class="font2"><span class="calibre10">“Bunu mükemmel yapan da oydu ya zaten!” diye itiraz etti Thalia. “Gece muhafızı, benim susmam için her şeyi&nbsp;yapardı.”</span></span></p>

    <p class="msonormal1"><span class="font2"><span class="calibre10">Clarke gülümseyerek başını salladı. “Bir de Phoenix kızlarına deli dersin.” Thalia’nın üzerini örten battaniyeyi&nbsp;işaret etti. “Bakabilir miyim?”</span></span></p>

    <p class="msonormal1"><span class="font2"><span class="calibre10">Thalia, başıyla onayladı. Clarke battaniyeyi kaldırdı, bandajı açarken yüzünün olabildiğince ifadesiz görünmesine çalıştı. Yaranın etrafındaki deri kızarıp şişmişti. Sorun, yaranın kendisinde değildi; Clarke bunu biliyordu.&nbsp;Kötü gözükse de tıp merkezindeki doktorların görünce&nbsp;kıllarını bile kıpırdatmayacakları bir yaraydı. Asıl tehlike&nbsp;<span class="calibre7">enfeksiyondu</span>.</span></span></p>

    <p class="msonormal1"><span class="font2"><span class="calibre10">“O kadar kötü mü?” diye sordu Thalia sessizce.</span></span></p>

    <p class="msonormal1"><span class="font2"><span class="calibre10">“Yoo, gayet iyi görünüyorsun,” dedi Clarke. Yalan, dudaklarının arasından kolayca çıkıvermişti. Gözleri ister istemez, önceki gün ölen çocuğun son saatlerini geçirdiği boş yatağa kaydı.</span></span></p>

    <p class="msonormal1"><span class="font2"><span class="calibre10">“Senin suçun değildi,” dedi Thalia sessizce.</span></span></p>

    <p class="msonormal1"><span class="font2"><span class="calibre10">Clarke, “Biliyorum,” diyerek iç çekti. “Sadece yalnız olmamasını isterdim.”</span></span></p>

    <p class="msonormal1"><span class="font2"><span class="calibre10">“Değildi. Wells buradaydı.”</span></span></p>

    <p class="msonormal1"><span class="font2"><span class="calibre10">“Ne?” diye sordu Clarke şaşkın şaşkın.</span></span></p>

    <p class="msonormal1"><span class="font2"><span class="calibre10">“Birkaç kez onu kontrol etmeye geldi. Sanırım çadıra ilk geldiğinde seni arıyordu ama sonra çocuğun çok kötü yaralandığını görünce...”</span></span></p>

    <p class="msonormal1"><span class="font2"><span class="calibre10">“Gerçekten mi?” diye sordu Clarke. Önceki günün çoğunu baygın geçiren bir kızın gördüğüne güvenip güvenemeyeceğinden emin değildi.</span></span></p>

    <p class="msonormal1"><span class="font2"><span class="calibre10">“O olduğuna eminim,” dedi başka bir ses. Clarke, başını kaldırıp bakınca Octavia’nın neşeyle gülümseyerek oturduğunu gördü. “Wells Jaha’nın gelip yatağına oturması, her&nbsp;gün rastlanılacak bir şey değil.”</span></span></p>

    <p class="msonormal1"><span class="font2"><span class="calibre10">Clarke, ona şüpheyle baktı. “Sen Wells’i nereden tanıyorsun ki?”</span></span></p>

    <p class="msonormal1"><span class="font2"><span class="calibre10">“Birkaç yıl önce babasıyla birlikte bakım merkezini ziyaret etmişti. Kızlar haftalarca bunu konuşmuştu. O bir çeşit süpernova.”</span></span></p>

    <p class="msonormal1"><span class="font2"><span class="calibre10">Clarke, Octavia Walden argosuna devam ederken gülümsedi. “Ona beni hatırlayıp hatırlamadığını sordum. Hatırladığını söyledi, ama zaten hayır demeyecek kadar centilmen.” Octavia, abartılı bir şekilde iç çekip elini alnına koydu. “Çok yazık! Aşkta tek şansımdı.”</span></span></p>

    <p class="msonormal1"><span class="font2"><span class="calibre10">“Hey, ya ben ne oluyorum?” Clarke’ın uyuduğunu sandığı bir çocuk Octavia’ya dargın dargın bakınca Octavia ona bir öpücük gönderdi.</span></span></p>

    <p class="msonormal1"><span class="font2"><span class="calibre10">Clarke, başını sallayıp Thalia’ya döndü ve gözlerini arkadaşının yüzünden iltihaplanmış yaraya doğru çevirdi.</span></span></p>

    <p class="msonormal1"><span class="font2"><span class="calibre10">“Bu iyiye işaret değil, öyle değil mi?” diye sordu Thalia sessizce. Yorgunluk, sesinin sınırlarını zorlamaya başlamıştı.</span></span></p>

    <p class="msonormal1"><span class="font2"><span class="calibre10">“Daha kötüsü de olabilirdi.”</span></span></p>

    <p class="msonormal1"><span class="font2"><span class="calibre10">“Yalan söyleme yeteneğini giderek kaybediyorsun. Neler oluyor?” Kaşım kaldırmayı başarabildi. “Aşk seni yumuşattı mı?”</span></span></p>

    <p class="msonormal1"><span class="font2"><span class="calibre10">Clarke, birden gerilip elini Thalia’nın battaniyesinden çekti. “Yaraların yüzünden sayıklıyorsun herhalde.” Etrafa&nbsp;göz gezdirdi ve Octavia’nın Arkadyalı çocukla konuşmaya&nbsp;daldığını görünce rahatladı. “Bana ne yaptığını <i class="calibre13">biliyorsun</i>.”&nbsp;Midesi tiksintiyle çalkalanınca duraksadı. <span class="calibre7"><i class="calibre13">“Annemle babama</i> ne yaptığını.”</span></span></span></p>

    <p class="msonormal1"><span class="font2"><span class="calibre10">“Tabii ki biliyorum.” Thalia, Clarke’a acıma ve hayal kırıklığıyla dolu bir bakış attı. “Ama onun buraya gelebilmek için neleri riske attığını da biliyorum.” Gülümsedi.&nbsp;“O seni seviyor Clarke. <span class="calibre7">Çoğu insanın hayatı boyunca aradığı bir sevgi bu.”</span></span></span></p>

    <p class="msonormal1"><span class="font2"><span class="calibre10">Clarke, derin bir iç çekti. “O zaman, senin iyiliğin için söylüyorum, umarım öyle bir şey bulmazsın.”</span></span></p>
  </div>
</body>
</html>
