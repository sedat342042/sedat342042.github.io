<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div id="caption1" style="height:0pt"></div>

  <div class="wordsection">
    <h2 class="calibre6" id="calibre_pb_1"><a class="pcalibre pcalibre1 calibre7" id="_Toc420002409"></a><a class="pcalibre pcalibre1 calibre7" id="bookmark0"></a><span class="calibre7"><span class="font1"><span class="calibre8">1</span></span></span></h2>

    <p class="msonormal"><span class="font"><span class="calibre3">Clarke</span></span></p>

    <p class="msonormal1"><span class="font2"><span class="calibre10">Kapı, kayarak yana doğru açıldı ve Clarke, idam vaktinin geldiğini anladı.</span></span></p>

    <p class="msonormal1"><span class="font2"><span class="calibre10">Bakışları, gardiyanın botlarına kilitlenmişti. Kendisini bir korku dalgasına, umutsuz bir panik seline hazırladı. Ama dirseklerinin üzerinde doğrulup terden sırılsıklam olmuş yatağından kalktığında, hissettiği tek şey rahatlamaydı.</span></span></p>

    <p class="msonormal1"><span class="font2"><span class="calibre10">Bir gardiyana saldırdıktan sonra tek kişilik hücreye alınmıştı ama Clarke için yalnızlık diye bir şey yoktu. Her&nbsp;yerde sesler duyuyordu. Karanlık hücresinin köşelerinden&nbsp;ona sesleniyor, kalp atışlarının arasındaki sessizliği dolduruyorlardı. Aklının en derin, en gizli köşelerinden çığlıklar&nbsp;yükseliyordu. Arzuladığı şey ölüm değildi, ama o sesleri&nbsp;durdurmanın tek yolu buysa, ölmeye hazırdı.</span></span></p>

    <p class="msonormal1"><span class="font2"><span class="calibre10">Yönetime ihanetten hapse atılmıştı ancak gerçek, kimsenin hayal edemeyeceği kadar korkunçtu. Hatta mucizevi bir şekilde yeniden yargılanıp affedilse bile içi rahat etmeyecekti. Hiçbir hücre duvarı, anılan kadar kasvetli değildi.</span></span></p>

    <p class="msonormal1"><span class="font2"><span class="calibre10">Gardiyan, ağırlığını bir ayağından diğerine verirken boğazını temizledi. “319 numaralı mahkûm, lütfen ayağa kalkın.” Gardiyan, beklediğinden gençti. İnce, uzun vücuduna bol gelen üniforması, rütbesiyle tezat oluşturuyordu. Askerdeyken verilen yiyecek, Koloni’nin fakir dış bölge gemileri&nbsp;Walden ve Arkadya’daki yetersiz beslenmenin izlerini silmeye yetmiyordu.</span></span></p>

    <p class="msonormal1"><span class="font2"><span class="calibre10">Clarke, derin bir nefes alıp ayağa kalktı.</span></span></p>

    <p class="msonormal1"><span class="font2"><span class="calibre10">Gardiyan, mavi üniformasının cebinden bir çift metal kelepçe çıkararak, “Ellerini uzat,” dedi. Clarke, gardiyanın&nbsp;teni tenine sürtündüğünde ürperdi. Onu yeni hücreye getirdiklerinden beri değil birine dokunmak, yeni bir insan bile&nbsp;görmemişti.</span></span></p>

    <p class="msonormal1"><span class="font2"><span class="calibre10">Gardiyan, “Çok mu sıkı oldu?” diye sordu. Sesindeki kaba saba tonla çelişen bir parça şefkat, Clarke’ın göğsünü&nbsp;acıttı. Hücre arkadaşı -ve aynı zamanda tek arkadaşı- olan&nbsp;Thalia’dan başkası ona merhamet göstermeyeli çok uzun&nbsp;zaman olmuştu.</span></span></p>

    <p class="msonormal1"><span class="font2"><span class="calibre10">Başını salladı.</span></span></p>

    <p class="msonormal1"><span class="font2"><span class="calibre10">“Yatağa otur. Doktor yolda.”</span></span></p>

    <p class="msonormal1"><span class="font2"><span class="calibre10">“Burada mı yapacaklar?” diye soran Clarke, boğuk ve çatlak bir sesle konuşmuştu; kelimeler boğazını acıtıyordu.</span></span></p>

    <p class="msonormal1"><span class="font2"><span class="calibre10">Eğer bir doktor gelecekse, bu, onu yeniden yargılamaktan vazgeçtikleri anlamına geliyordu. Buna şaşırmamalıydı. Koloni Hukuku’na göre yetişkinler, mahkûmiyetin hemen</span></span> <span class="font2"><span class="calibre10">ardından idam ediliyordu. Küçükler ise on sekiz yaşına gelene kadar hapsediliyor, ardından onlara savunmalarını yapmaları için son bir şans veriliyordu. Ancak son zamanlarda insanlar, birkaç yıl önce olsa affedilecek suçlar nedeniyle&nbsp;yeniden yargılanmalarına birkaç saat kala idam ediliyordu.</span></span></p>

    <p class="msonormal1"><span class="font2"><span class="calibre10">Yine de bunu hücresinde yapacak olmalarına inanmak zordu. Garip bir şekilde, tıp stajyerliği sırasında fazlaca zaman geçirdiği hastaneye son bir kez gitmeye can atıyordu.&nbsp;Duyularını tamamen yitirmeden önce, dezenfektan kokusu&nbsp;ve havalandırmanın uğultusu gibi tanıdık bir şeyler hissetmek istiyordu...</span></span></p>

    <p class="msonormal1"><span class="font2"><span class="calibre10">Gardiyan, onun gözlerine bakmadan konuştu: “Oturman gerekiyor.”</span></span></p>

    <p class="msonormal1"><span class="font2"><span class="calibre10">Clarke, birkaç kısa adım attı ve küt! <span class="calibre7">diye</span> dar yatağının ucuna oturdu. Hücredeyken, zaman kavramını yitirmiş olduğunu bilse de burada tek başına neredeyse altı ay geçirdiğine inanmak zordu. Thalia ve üçüncü hücre arkadaşı Lise&nbsp;-Clarke’ı alıp götürdükleri zaman ilk defa gülümseyen kız-ile geçirdikleri yıl, şimdi ona çok uzaklarda kalmış gibi geliyordu. Ama bunun başka bir açıklaması yoktu. Bugün, on&nbsp;sekizinci doğum günü olmalıydı ve Clarke’ı bekleyen tek&nbsp;hediye, kalbi durana kadar kaslarını felç edecek bir şırıngaydı. Sonrasında cansız bedeni uzaya bırakılacak ve galakside sürüklenip duracaktı; Koloni’nin geleneği buydu.</span></span></p>

    <p class="msonormal1"><span class="font2"><span class="calibre10">Kapının önünde bir siluet belirdi ve ince, uzun bir adam hücreye girdi. Omuzlarına kadar inen beyaz saçları, Clarke’ın onun laboratuvar ceketinin yakasındaki rütbe işaretini görmesini engelliyordu. Ancak onun Konsey’in baş tıbbi danışmanı olduğunu anlaması için işarete ihtiyacı&nbsp;yoktu. Hapse girmeden önce, yılın büyük bir bölümünü Dr.&nbsp;Lahiri’yi gölgesi gibi izleyerek geçirmişti; ameliyatta onun&nbsp;yanında durduğu saatlerinse sayısını bile bilmiyordu. Diğer&nbsp;stajyerler Clarke’ın görevini kıskanıyorlardı. Dr. Lahiri’nin&nbsp;Clarke’ın babasının en yakın arkadaşlarından biri olduğunu öğrendiklerinde -en azından ailesi idam edilmeden önce&nbsp;öyleydi- doktoru adam kayırıyor diye şikâyet etmişlerdi.</span></span></p>

    <p class="msonormal1"><span class="font2"><span class="calibre10">Dr. Lahiri, “Merhaba Clarke,” dedi hoş bir şekilde. Sanki onunla hücrede değil de hastane yemekhanesinde selâmlaşıyordu. “Nasılsın?”</span></span></p>

    <p class="msonormal1"><span class="font2"><span class="calibre10">“Birkaç dakika sonra olacağımdan daha iyiyim, galiba.”</span></span></p>

    <p class="msonormal1"><span class="font2"><span class="calibre10">Dr. Lahiri, eskiden Clarke’ın kara mizahla dolu esprilerine gülümserdi ama bu kez yüzünü buruşturup gardiyana dönmüştü. “Kelepçeleri çıkarıp, bize bir dakika izin verebilir misin lütfen?”</span></span></p>

    <p class="msonormal1"><span class="font2"><span class="calibre10">Gardiyan, huzursuzca kımıldandı. “Onun başında durmam gerekiyor.”</span></span></p>

    <p class="msonormal1"><span class="font2"><span class="calibre10">Dr. Lahiri, abartılı bir sabırla “Kapının hemen arkasında bekleyebilirsin,” dedi. “On yedi yaşında, silahsız bir kızla&nbsp;başa çıkabilirim herhalde.”</span></span></p>

    <p class="msonormal1"><span class="font2"><span class="calibre10">Gardiyan, gözlerini Clarke’tan kaçırarak kızın kelepçelerini çıkardı ve Dr. Lahiri’yi başıyla çabucak selamlayıp dışarı çıktı.</span></span></p>

    <p class="msonormal1"><span class="font2"><span class="calibre10">“On sekiz yaşında silahsız bir kız demek istedin herhalde,” dedi Clarke, zorlama olduğunu düşündüğü bir gülümsemeyle. “Yoksa hangi yılda olduğumuzu bilmeyen deli bilim adamlarına mı döndün?” Babası öyleydi. Evlerindeki&nbsp;yirmi dört saatlik ışıklan programlamayı unutup işe sabaha&nbsp;karşı dörtte giderdi. Sonra da çalışmaya dalar, geminin koridorlarının bomboş olduğunu fark etmezdi.</span></span></p>

    <p class="msonormal1"><span class="font2"><span class="calibre10">“Sen hâlâ on yedi yaşındasın, Clarke,” dedi Dr. Lahiri. Genelde ameliyattan sonra uyanan hastalarına sakladığı sakin bir sesle konuşuyordu. “Üç aydır hücredesin.”</span></span></p>

    <p class="msonormal1"><span class="font2"><span class="calibre10">Paniğe kapıldığını gizleyemeyen Clarke, “O zaman burada ne işin var?” diye sordu. “Yasalara göre on sekiz yaşıma gelene kadar beklemeniz gerekiyor.”</span></span></p>

    <p class="msonormal1"><span class="font2"><span class="calibre10">“Planlarda bir değişiklik oldu. Sadece bunu söylemeye yetkim var.”</span></span></p>

    <p class="msonormal1"><span class="font2"><span class="calibre10">“Yani, beni idam etmeye yetkin var ama konuşmaya yetkin yok, öyle mi?”</span></span></p>

    <p class="msonormal1"><span class="font2"><span class="calibre10">Dr. Lahiri’yi anne babasının duruşmasında izlediğini hatırladı. O zaman, adamın yüzünde katı bir ifade vardı.&nbsp;Clarke, onun yöntemleri onaylamadığı için bu ifadeyi takındığını düşünmüştü ama şu anda bundan emin değildi.&nbsp;Dr. Lahiri, onları savunmamıştı. <span class="calibre7">Tıpkı diğerlerinin savunmadığı gibi.</span> Konsey, Phoenix’in en zeki bilim insanlarından olan anne ve babasını Gaia Doktrini’ne -Felaket’ten&nbsp;sonra çıkarılan, insan ırkının devamını koruma altına alan&nbsp;kurallara- aykırı davranmaktan ötürü suçlu bulurken, orada&nbsp;sessizce oturmuştu. “Ya ailem, onları da sen mi öldürdün?”&nbsp;Dr. Lahiri gözlerini kapattı; sanki Clarke’ın sözleri ses&nbsp;olmaktan çıkıp gözle görülebilir, tuhaf bir şeye dönüşmüştü. Gözlerini açıp Clarke’ın yatağının ucundaki tabureyi işaret etti. “Oturabilir miyim?”</span></span></p>

    <p class="msonormal1"><span class="font2"><span class="calibre10">Clarke cevap vermeyince, Dr. Lahiri gidip karşısına oturdu. “Kolunu görebilir miyim lütfen?”</span></span></p>

    <p class="msonormal1"><span class="font2"><span class="calibre10">Göğsünün sıkıştığını hisseden Clarke, kendisini nefes almaya zorladı. Dr. Lahiri, ona yalan söylüyordu. Bu çok&nbsp;acımasızca ve iğrençti ama bir dakikaya bitecekti.</span></span></p>

    <p class="msonormal1"><span class="font2"><span class="calibre10">Kolunu ona doğru uzattı. Dr. Lahiri, elini ceketinin cebine attı ve antiseptik kokan bir bez çıkardı. Bezi Clarke’ın kolunun iç kısmına sürerken kız, titredi. “Merak etme. Canını yakmayacak.”</span></span></p>

    <p class="msonormal1"><span class="font2"><span class="calibre10">Clarke, gözlerini kapattı.</span></span></p>

    <p class="msonormal1"><span class="font2"><span class="calibre10">Gardiyanlar, onu Konsey Odası’ndan dışarı çıkarırken Wells’in ona acıyla bakışını hatırladı. Duruşma sırasında&nbsp;içini kemiren öfkesi çoktan dinmişti. Wells’i düşünmek,&nbsp;vücuduna hiçliğe karışmadan önce, yeni bir ısı dalgası göndermişti. Tıpkı sönerken son kez ışıldayan bir yıldız gibi...&nbsp;Ailesi ölmüştü ve hepsi Dr. Lahiri’nin suçuydu.</span></span></p>

    <p class="msonormal1"><span class="font2"><span class="calibre10">Dr. Lahiri kolunu kavradı, parmaklan damarını arıyordu.</span></span></p>

    <p class="msonormal1"><span class="font2"><b class="calibre4"><i class="calibre11"><span class="calibre10">Yakında görüşürüz anne, yakında görüşürüz baba...</span></i></b></span></p>

    <p class="msonormal1"><span class="font2"><span class="calibre10">Doktor, kolunu iyice sıkmaya başlamıştı; işte buraya kadardı.</span></span></p>

    <p class="msonormal1"><span class="font2"><span class="calibre10">Clarke, bileğinin içinde bir iğne hissettiğinde derin bir nefes aldı.</span></span></p>

    <p class="msonormal1"><span><span class="font2"><span class="calibre10">“İşte bu kadar.</span></span></span> <span class="font2"><span class="calibre10">Hazırsın.”</span></span></p>

    <p class="msonormal1"><span class="font2"><span class="calibre10">Clarke’ın gözleri, bir anda açıldı. Aşağıya bakınca koluna takılmış metal bileziği gördü. İrkilerek elini üzerin<a class="pcalibre pcalibre1 calibre7" id="bookmark1"></a>de gezdirdi, derisine bir düzine minik iğne bastırılıyordu sanki.</span></span></p>

    <p class="msonormal1"><span class="font2"><span class="calibre10">Doktordan uzaklaşarak telaşla “Nedir bu?” diye sordu.</span></span></p>

    <p class="msonormal1"><span class="font2"><span class="calibre10">Dr. Lahiri, “Gevşe,” dedi, sinir bozucu bir rahatlıkla. <span class="calibre7">“Hu, bir verici.</span> Solunumunu, kan değerlerini takip edecek&nbsp;ve birçok yararlı bilgi toplayacak.”</span></span></p>

    <p class="msonormal1"><span class="font2"><span class="calibre10">“Kimin için yararlı bilgi?” diye sordu Clarke. Aslında yanıt, midesinde gitgide büyüyen korkuda şekilleniyor olsa&nbsp;da kendisini tutamamıştı.</span></span></p>

    <p class="msonormal1"><span class="font2"><span class="calibre10">“Bazı heyecan verici gelişmeler yaşandı,” dedi Dr. Lahiri. Sesi, Wells’in babası, Şansölye Jaha’nın Anma&nbsp;Günü konuşmalarının içi boş bir taklidi gibiydi. “Gurur&nbsp;duymalısın, bunların hepsi ailen sayesinde oldu.”</span></span></p>

    <p class="msonormal1"><span class="font2"><span class="calibre10">“Ailem, vatana ihanetten idam edildi.”</span></span></p>

    <p class="msonormal1"><span class="font2"><span class="calibre10">Dr. Lahiri, ona kınayarak baktı. Bir yıl önce bu, Clarke’ın utançtan yerin dibine girmesine neden olurdu ancak bu kez&nbsp;bakışlarını kaçırmamıştı. “Bunu mahvetme Clarke. Doğru&nbsp;şeyi yapmak, ailenin işlediği korkunç suçu telafi etmek için&nbsp;bir şansın var.”</span></span></p>

    <p class="msonormal1"><span class="font2"><span class="calibre10">Clarke’ın yumruğu doktorun yüzüne indiğinde tok bir çatırtı geldi, kafasının duvara çarpmasıyla bunu bir gümbürtü takip etti. Gardiyan saniyeler içinde göründü ve&nbsp;Clarke’ın ellerini bükerek arkasında birleştirdi. “İyi misiniz&nbsp;efendim?” diye sordu Dr. Lahiri ’ye.</span></span></p>

    <p class="msonormal1"><span class="font2"><span class="calibre10">Dr. Lahiri, yavaşça doğruldu, Clarke’a bakarken çenesini ovuşturuyordu. “En azından oraya vardığında kendini diğer çocuk suçlulardan koruyabileceğini biliyoruz artık.”</span></span></p>

    <p class="msonormal1"><span class="font2"><span class="calibre10">Clarke, gardiyanın elinden kurtulmaya çalışırken, “Nereye vardığımda?” diye homurdandı.</span></span></p>

    <p class="msonormal1"><span class="font2"><span class="calibre10">“Hapishaneyi bugün boşaltıyoruz,” dedi Dr. Lahiri. “Yüz şanslı suçlu, tarih yazma fırsatını yakalıyor.” Ağzının&nbsp;köşeleri kıvrılarak bir sırıtmaya dönüştü. “Dünya’ya gidiyorsun.”</span></span></p>
  </div>
</body>
</html>
