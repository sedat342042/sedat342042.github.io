<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font2"><span class="calibre10"><br class="calibre12" id="calibre_pb_46" /></span></span>

    <p class="calibre27"><a class="pcalibre pcalibre1" id="_Toc420002443"></a><a class="pcalibre pcalibre1" id="bookmark108"></a><span><span class="font"><span class="calibre17">35</span></span></span><a class="pcalibre pcalibre1" id="bookmark109"></a></p>

    <p class="calibre27"><span class="font"><span class="calibre3">Clarke</span></span></p>

    <p class="msonormal1"><span class="font2"><span class="calibre10">Saatlerdir yürüyorlar, arazinin her bir santimini katederek ormanda daireler çiziyorlardı. Clarke’ın bacaklarının arkası&nbsp;yanıyordu, ama bu his hoşuna gidiyordu; fiziksel acının onu&nbsp;düşüncelerinden uzaklaştırması güzeldi. Revir çadırının kenarlarını saran alevler... Wells’in onu kelepçe gibi saran elleri... <span class="calibre7">çadır</span> yıkılırken duyulan mide bulandırıcı çatırtı.</span></span></p>

    <p class="msonormal1"><span class="font2"><span class="calibre10">“Hey, bu tarafa bak.” Clarke dönünce Bellamy’nin, Octavia’nın kurdelesini bulduğu yerin yakınlarında diz&nbsp;çöktüğünü gördü. Çamurun içindeki, ayak izine benzeyen&nbsp;bir şeye dikkatle bakıyordu. Bellamy bir iz sürücü değildi,&nbsp;ama izlerden orada bir boğuşma yaşandığı kolayca anlaşılıyordu. İzleri bırakan her kimse ormanda hoş bir gezintiye&nbsp;çıkmamıştı.</span></span></p>

    <p class="msonormal1"><span class="font2"><span class="calibre10">“Birileri koşmuş ya da bir kavgaya karışmış gibi görünüyor,” dedi Clarke yavaşça. Cümlesini bitirmeye çekinmişti; birisi sürüklenerek götürülmüştü sanki. Octavia’nın kaçtığını varsaymışlardı... <span class="calibre7">ama</span> ya kaçırıldıysa ne olacaktı?</span></span></p>

    <p class="msonormal1"><span class="font2"><span class="calibre10">Kaşlarını çatan Bellamy’nin de aynı şeyi düşündüğünü görebiliyordu. Yanına eğilip diz çöken Clarke, “Fazla uzakta olamaz,” dedi. “Onu bulacağız.”</span></span></p>

    <p class="msonormal1"><span class="font2"><span class="calibre10">“Teşekkür ederim,” diyen Bellamy ayağa kalkarken başını salladı ve yürümeye devam ettiler. “Ben... <span class="calibre7">ben</span> burada benimle olduğun için mutluyum.”</span></span></p>

    <p class="msonormal1"><span class="font2"><span class="calibre10">Onlara saatler sürmüş gibi gelen bir süre boyunca ağır adımlarla yürüdüler, güneş doğdu, sonra da gökyüzüne gömüldü. Çizdikleri daire genişledikçe, Clarke ormanın ucuna&nbsp;yaklaştıklarını anlayabiliyordu. Ağaçların arasında bir açıklık görünce durdu. Burada daha fazla ağaç vardı, ama bu&nbsp;ağaçlar ormandakilerden daha farklı görünüyorlardı. Kocaman, eğri büğrü gövdeleri ve yeşil yapraklarla örtülmüş&nbsp;kalınca dalları vardı. Dallardan yuvarlak, kırmızı meyveler&nbsp;sarkıyordu. Bunlar elmaydı.</span></span></p>

    <p class="msonormal1"><span class="font2"><span class="calibre10">Clarke, elma ağaçlarına yaklaştı, Bellamy de hemen arkasındaydı. “Bu çok tuhaf,” dedi yavaşça. “Ağaçlar çok düzenli bir şekilde büyümüş, tıpkı bir meyve bahçesine benziyor.” Ona en yakın ağaca doğru yürüdü. “Ama gerçekten bu kadar yıl ayakta kalmış olabilirler mi?”</span></span></p>

    <p class="msonormal1"><span class="font2"><span class="calibre10">Ağaçlar tepesinde yükselse de, en alçak dalı yere oldukça yakındı. Parmak ucunda yükselen Clarke, elmalardan birini kolayca kopardı. Sonra dönüp elmayı Bellamy’ye fırlattı ve bir tane daha koparmak için uzandı.</span></span></p>

    <p class="msonormal1"><span class="font2"><span class="calibre10">Kopardığı elmayı yakından inceledi. Gemideki güneş enerjisi tarlalarında meyve yetiştiriyorlardı ama bu elmalar onlara hiç benzemiyordu. Kabuğu yalnızca kırmızı değildi;&nbsp;içinden pembe-beyaz çizgiler geçiyordu ve daha önce hiç&nbsp;duymadığı bir koku yayıyordu. Elmadan bir ısırık aldı ve suyu çenesine akarken nefesi kesildi. Bir şey aynı anda nasıl hem tatlı hem de ekşi tat verebilirdi? Clarke, bir anlığına&nbsp;kendini, Dünya’da olup biten her şeyi unutup bu heyecana&nbsp;yenik düşmeye bıraktı.</span></span></p>

    <p class="msonormal1"><span class="font2"><span class="calibre10">“Benim düşündüğümü mü düşünüyorsun?” diye sordu Bellamy, Clarke da ona baktı. Kız elma yemekle meşgulken&nbsp;o, kopmuş dalları kullanarak ağaçların arasındaki mesafeyi&nbsp;ölçüyordu.</span></span></p>

    <p class="msonormal1"><span class="font2"><span class="calibre10">“Dürüst olmak gerekirse, bunun tadının ne kadar güzel olduğundan başka bir şey düşünmüyordum,” diye itiraf etti&nbsp;Clarke, dudaklarına bir tebessümün yayıldığını hissetti.&nbsp;Ama Bellamy gülmedi, ona takılmadı da. Sadece aşırı derecede düzenli görünen ağaçlara bakıp durdu.</span></span></p>

    <p class="msonormal1"><span class="font2"><span class="calibre10">“Bunlar Felaket’ten geriye kalmamış ve bir anda böyle büyümemişler,” dedi yavaşça, sesi merak ve korku doluydu. O daha sözünü bitirmeden, Clarke ne diyeceğini biliyordu. Göğsü korkuyla sıkıştı. “Bunları birileri dikmiş.”</span></span></p>
  </div>
</body>
</html>
