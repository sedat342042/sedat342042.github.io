<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_3"><a class="pcalibre pcalibre1 calibre7" id="_Toc420002410"></a><a class="pcalibre pcalibre1 calibre7" id="bookmark2"></a><span class="calibre7"><span class="font3"><span class="calibre8">2</span></span></span></h2>

    <p class="msonormal"><span class="font"><span class="calibre3">Wells</span></span></p>

    <p class="msonormal1"><span class="font2"><span class="calibre10">Şansölye yaşlanmıştı. Wells’in babasını son görüşünün üzerinden yaklaşık altı hafta geçmiş olmasına rağmen, yaşlanmış görünüyordu. Şakaklarındaki saçlar daha da beyazlaşmış, gözlerinin etrafındaki çizgiler derinleşmişti.</span></span></p>

    <p class="msonormal1"><span class="font2"><span class="calibre10">Şansölye, bezginlikle iç çekerek “Artık bana bunu neden yaptığını söyleyecek misin?” diye sordu.</span></span></p>

    <p class="msonormal1"><span class="font2"><span class="calibre10">Wells, sandalyesinde döndü. Gerçek, dilinin ucuna kadar gelmişti. Babasının yüzündeki hayal kırıklığını yok edebilmek için her şeyini verebilirdi. Ama işini şansa bırakmak&nbsp;istemiyordu, önce cesur planının gerçekten işe yarayıp yaramadığını öğrenmeliydi.</span></span></p>

    <p class="msonormal1"><span class="font2"><span class="calibre10">Odaya bir göz atarak, belki de son kez gördüğü kutsal emanetleri inceledi. Bir vitrinin içindeki kartal iskeletini...&nbsp;Louvre Müzesi’ndeki yangından kurtarılmış birkaç tabloyu... İsimleri daima Wells’in içini sızlatan ve artık var olmayan güzelim şehirlerin fotoğraflarını... Tüm bunları zihnine&nbsp;kazımaya çalışarak bakışlarını babasınınkilerden kaçırdı.</span></span></p>

    <p class="msonormal1"><span class="font2"><span class="calibre10">“Bu bir meydan okuma mıydı? Arkadaşlarına hava atmaya mı çalışıyordun?” Şansölye, Konsey duruşmalarında kullandığı alçak ve düzgün sesle konuşuyor, sonra kaşını kaldırarak konuşma sırasının Wells’e geldiğini işaret ediyordu.</span></span></p>

    <p class="msonormal1"><span class="font2"><span class="calibre10">“Hayır, efendim.”</span></span></p>

    <p class="msonormal1"><span class="font2"><span class="calibre10">“Kendini mi kaybettin? Uyuşturucunun etkisinde miydin?” Durum farklı olsa, Wells, babasının sesindeki umutlu tonu eğlenceli bulabilirdi. Ama Şansölye’nin gözlerindeki&nbsp;bakış, hiç de komik değildi. Wells’in, annesinin cenazesinden bu yana görmediği bu bakıştan hem şaşkınlık hem de&nbsp;bezginlik okunuyordu.</span></span></p>

    <p class="msonormal1"><span class="font2"><span class="calibre10">“Hayır, efendim.”</span></span></p>

    <p class="msonormal1"><span class="font2"><span class="calibre10">Wells, bir an babasının koluna dokunmak istedi ama -kelepçeleri dışında- bir şey, onun masanın diğer yanına&nbsp;uzanmasını engelledi. Tahliye Geçidi’nin etrafında toplanmış, sessizce annesine son vedalarını ederken bile aralarındaki iki metrelik mesafeyi aşamamışlardı. Sanki Wells ve&nbsp;babası, yaslarının kuvveti birbirini iten birer mıknatıstılar.</span></span></p>

    <p class="msonormal1"><span class="font2"><span class="calibre10">“Nedeni politik miydi?” Şansölye, bu soruyu sorarken biraz geri çekildi. Düşüncesi, bir el olup onu itmişti sanki.&nbsp;”Walden’dan ya da Arkadya’dan biri mi yaptırdı bunu sana?”</span></span></p>

    <p class="msonormal1"><span class="font2"><span class="calibre10">“Hayır, efendim,” dedi Wells, kızgınlığını gizleyerek. Görünüşe göre babası, son altı haftayı Wells’i kafasında bir&nbsp;tür asi olarak yeniden biçimlendirmeye çalışarak geçirmişti.&nbsp;Anılarını tekrar programlayarak, eskiden sınıf birincisi ve&nbsp;şimdilerde en üst rütbeli subay adayı olan oğlunun, neden&nbsp;tarihteki en büyük kamu kuralı ihlaline imza attığını anla<a class="pcalibre pcalibre1 calibre7" id="bookmark3"></a>maya çalışıyordu. Ama gerçek bile babasının şaşkınlığını gideremezdi. Şansölye’ye göre hiçbir şey Cennet Ağacı’nı,&nbsp;dünyadan topluca göç ettikten sonra Phoenix’e taşınan fidanı, ateşe vermeyi haklı kılamazdı. Ancak Wells’in seçme&nbsp;şansı olmamıştı. Clarke’ın Dünya’ya gönderilen yüz kişiden biri olduğunu öğrendiğinde, onlara katılmak için her&nbsp;şeyi göze almıştı. Şansölye’nin oğlu olduğundan, ancak en&nbsp;bariz ihlal hapse girmesine yol açabilirdi.</span></span></p>

    <p class="msonormal1"><span class="font2"><span class="calibre10">Wells, Anma Töreni’nde üzerine dikilmiş yüzlerce gözün yarattığı baskıyı hissederek kalabalığın arasından yürüdüğünü, titreyen eliyle çakmağı cebinden çıkararak karanlıkta&nbsp;parıldayan bir kıvılcım yaktığını hatırladı. Alevler, bir anda&nbsp;ağacı sararken herkes sessizce bakakalmıştı. Aniden yaşanan kargaşada muhafızlar hızla öne atılsa da sürükleyerek&nbsp;götürdükleri kişinin Wells olduğunu görmeyen kalmamıştı.</span></span></p>

    <p class="msonormal1"><span class="font2"><span class="calibre10">“Aklından ne geçiyordu?” diye sordu Şansölye, kuşkuyla. “Bütün salonu yakabilirdin, içindeki herkesi öldürebilirdin.”</span></span></p>

    <p class="msonormal1"><span class="font2"><span class="calibre10">Yalan söylemek daha iyiydi. Babasını, bunu meydan okumak için yaptığına inandırması daha kolaydı. Belki de <i class="calibre13">uyuşturucunun</i> etkisindeymiş numarası yapmalıydı.&nbsp;Şansölye’ye göre her iki senaryo da her şeyi bir kız için&nbsp;riske attığı gerçeğinden daha mantıklıydı.</span></span></p>

    <p class="msonormal1"><span class="font"><span>Hastanenin kapısı ardından kapandı ama Wells’in gülüşü, yüzünde donup kalmıştı. Kendini gülümseyebilmek için o&nbsp;kadar zorlamıştı ki yüzündeki kaslara kalıcı zarar vermiş gibi&nbsp;görünüyordu, ilaçlar yüzünden gözleri <span>pek iyi</span> görmeyen&nbsp;annesi, büyük olasılıkla bu gülümsemeyi gerçek sanmıştı.&nbsp;WelIs'in amacı da buydu zaten. İçinden acı dolu ama zararsız yalanlar döküldükçe annesi, ellerini tuttu. “Evet, babamla aramız iyi.” Babasıyla haftalardır doğru dürüst konuştuğu&nbsp;yoktu ama annesinin bunu bilmesi gerekmiyordu. “Daha iyi&nbsp;olduğunda</span></span> <span class="font4"><i class="calibre11"><span class="font">Roma imparatorluğu'nun Gerileyişi ve Çöküşü<sup class="calibre14">’</sup>nü&nbsp;</span></i></span><span class="font"><span>bitiririz.” Ancak annesinin son cilde gelemeyeceğini ikisi de&nbsp;biliyordu.</span></span></p>

    <p class="msonormal1"><span class="font"><span>Wells, hastaneden çıktı ve -neyse ki- boş olan B güvertesine doğru yürümeye başladı. Bu saatte, insanlar ya özel eğitimlerde ya işte ya da takas pazarında olurlardı. Onun da&nbsp;normalde en sevdiği ders olan tarih dersinde bulunması gerekiyordu. Roma ve New York gibi antik şehirler hakkındaki&nbsp;hikâyeleri hep sevmişti. Bu şehirlerin baş döndürücü zaferleriyle ancak büyük çöküşleri yarışabiliyordu. Ama mesaj&nbsp;kutusunu muğlak taziye mesajlarıyla dolduran sınıf arkadaşlarıyla iki saat geçirmek istemiyordu. Annesi hakkında konuşabileceği tek kişi, son zamanlarda ona garip bir şekilde&nbsp;mesafeli davranan Glass'tı.</span></span></p>

    <p class="msonormal1"><span class="font"><span>Wells, kütüphaneye vardığını fark ettiğinde kaç dakikadır kapının önünde durduğunu bilmiyordu. Tarayıcının kimlik&nbsp;tespiti için gözlerini taramasına izin verdi, cevabı bekledi ve&nbsp;başparmağını düğmeye bastırdı. Kapı, Wells'e büyük bir iyilik&nbsp;yapıyormuş gibi, o içeri girinceye kadar açık kaldı ve arkasından gürültüyle kapandı.</span></span></p>

    <p class="msonormal1"><span class="font"><span>Çocuk, durağanlığın ve gölgelerin sıkıntısı üzerine çökerken, derin bir nefes aldı. Felaket'ten önce Phoenix'e taşınan kitaplar, çürümeyi büyük ölçüde yavaşlatan oksijensiz kutularda saklandığından, yalnızca birkaç saatliğine ve kütüphanede okunmak zorundaydı. Yirmi dört saatlik ışıklardan gizlenmiş olan muazzam oda, oldukça loştu.</span></span></p>

    <p class="msonormal1"><span class="font"><span>Wells, kendini bildi bileli pazar akşamlarını burada, annesiyle geçirirdi. Küçükken annesi ona yüksek sesle kitap okurdu, büyüdüğünde ise beraber kitap okumaya başlamışlardı. Ama annesinin hastalığı ilerleyip baş ağrıları arttıkça&nbsp;Wells ona kitap okumaya başlamıştı. Annesi hastaneye yatmadan önceki gece</span></span> <span class="font4"><i class="calibre11"><span class="font">Roma İmparatorluğu'nun Gerileyişi ve&nbsp;Çöküşü</span></i></span><span class="font"><span>'nün ikinci cildine yeni başlamışlardı.</span></span></p>

    <p class="msonormal1"><span class="font"><span>Wells, İngiliz Dili bölümü ile karanlık arka köşeye sıkıştırılmış Tarih bölümünün arasında zikzak çizdi. Koleksiyon, olması gerekenden küçüktü. İlk koloni hükümeti Phoenix'e dijital metinler yüklenmesi için çalışmıştı ancak birkaç yüzyıl sonra&nbsp;bir virüs, dijital arşivlerin çoğunu silmişti ve geriye kalan kitaplar, yalnızca özel koleksiyonlardakilerdi. İlk kolonicilerden yeni&nbsp;nesillere kalan aile yadigârlarıydı bunlar. Son yüzyıl boyunca&nbsp;eski eserlerin çoğu, kütüphaneye bağışlanmıştı.</span></span></p>

    <p class="msonormal1"><span class="font"><span>Wells, tarayıcının hizasına gelinceye kadar çömeldi. Başparmağını kilide bastırdı ve cam, bir ıslık sesiyle vakum mührü kırarak açıldı.</span></span> <span class="font4"><i class="calibre11"><span class="font">Gerileyiş ve Çöküş'ü</span></i></span> <span class="font"><span>almak üzere elini&nbsp;uzattı ama birden durakladı. Kitapta anlatılanları annesine&nbsp;anlatmak için okumaya devam etmek istedi. Ancak bunu&nbsp;yapmak, annesinin mezar taşıyla hastane odasına gidip ona&nbsp;taşın üzerine ne yazacağını sormaktan farksız olurdu.</span></span></p>

    <p class="msonormal1"><span class="font"><span>“Kutuyu açık bırakmamalısın “dedi bir ses, arkasından.</span></span></p>

    <p class="msonormal1"><span class="font"><span>“Evet, teşekkür ederim,” dedi Wells. Sesi, elinde olmadan sert çıkmıştı. Ayağa kalktı ve gözlerini ona dikmiş bakan tanıdık bir kız gördü. Hastanedeki stajyer doktordu bu. Wells,&nbsp;onu görünce hastaneyi hatırlamış, rahatsız olmuştu. Kütüphane, mide bulandıran antiseptik kokularını ve bir hayat belirtisinden çok ölüme geri sayımı çağrıştıran kalp monitörünün sesini unutmaya gittiği yerdi.</span></span></p>

    <p class="msonormal1"><span class="font"><span>Kız bir adım geri gidip başını kaldırınca sarı saçları yan tarafına döküldü. “Ah, sen miydin?” dedi. Wells, kızın onu tanıdığı için ayılıp bayılmasına ve arkadaşlarına kornea mesajı&nbsp;attığı anlamına gelen hızlı göz hareketlerine hazırladı kendini. Ama bu kız, gözlerini ona dikmişti. Sanki Wells'in özellikle&nbsp;sakladığı düşünceleri ortaya çıkarmak için beynini tabaka&nbsp;tabaka soyarak içine bakıyordu.</span></span></p>

    <p class="msonormal1"><span class="font"><span>“O kitabı istemiyor muydun?” diye sordu, başıyla</span></span> <span class="font4"><i class="calibre11"><span class="font">Gerileyiş ve Çöküş'ü</span></i></span><span class="font"><span>n bulunduğu rafı göstererek.</span></span></p>

    <p class="msonormal1"><span class="font"><span>Welis, başını sallayarak “Başka zaman okurum “ dedi.</span></span></p>

    <p class="msonormal1"><span class="font"><span>Kız, bir an sustu. Ardından “Bence onu şimdi almalısın,” dedi. Wells'in çenesi gerildi ama bir şey söylemedi. Bunun&nbsp;üzerine kız, konuşmaya devam etti: “Eskiden seni annenle&nbsp;birlikte burada görürdüm. Bence bunu ona götürmelisin.”</span></span></p>

    <p class="msonormal1"><span class="font"><span>“Babamın Konsey'in başında olması, bana üç yüz yıllık bir kuralı bozma hakkını vermez,” dedi Wells. Üslubunu sertleştirmek için biraz küçümseyici bir tavır takınmıştı.</span></span></p>

    <p class="msonormal1"><span class="font"><span>“Birkaç saatten bir şey olmaz. Havanın etkilerini abartıyorlar.”</span></span></p>

    <p class="msonormal1"><a class="pcalibre pcalibre1" id="bookmark4"></a><span class="font"><span>Wells, kaşını kaldırdı. “Peki ya çıkıştaki tarayıcı? Onun gücünü de abartıyorlar mı?” Phoenix'teki birçok halka açık yerin kapısında istenilen her teknik özellikte programlanabilen tarayıcılar vardı. Kütüphanedeki tarayıcı, kimse dışarıya gizlice kitap çıkarmasın diye kapıdan çıkan her insanın molekü-ler bileşimini kontrol ediyordu.</span></span></p>

    <p class="msonormal1"><span class="font"><span>Yüzünde bir tebessüm beliren kız, “Bunu uzun zaman önce çözmüştüm,” dedi. Omzunun üstünden alttaki kitap&nbsp;kutularının arasına bir göz attı ve cebinden bir parça gri kumaş çıkardı. “Tarayıcının kâğıttaki selülozu algılamasını engelliyor,” diyerek kumaşı ona uzattı. “Hadi. Al şunu.”</span></span></p>

    <p class="msonormal1"><span class="font"><span>Wells, bir adım geriledi. Bu kızın onu utandırmaya çalışıyor olma ihtimali, cebinde sihirli bir kumaş gizlemesi olasılığından çok daha fazlaydı. “Bunu neden taşıyorsun?” diye sordu.</span></span></p>

    <p class="msonormal1"><span class="font"><span>Kız, omzunu silkti. “Başka yerlerde kitap okumayı seviyorum.”</span></span></p>

    <p class="msonormal1"><span class="font"><span>Wells, bir şey söylemeyince kız gülümseyip öbür elini uzattı. “Sen sadece bana kitabı ver. Ben onu senin için kaçırır,&nbsp;hastaneye getiririm.”</span></span></p>

    <p class="msonormal1"><span class="font"><span>Wells, ona kitabı verdiği için kendine şaştı. “Adın ne?” diye sordu.</span></span></p>

    <p class="msonormal1"><span class="font"><span>“Böylece sonsuza dek kime borçlu kalacağını bileceksin, öyle mi?”</span></span></p>

    <p class="msonormal1"><span class="font"><span>“Böylece tutuklandığımda kimi suçlayacağımı bileceğim.”</span></span></p>

    <p class="msonormal1"><span class="font"><span>Kız, kitabı kolunun altına sokup elini uzattı. “Clarke.”</span></span></p>

    <p class="msonormal1"><span class="font"><span>“Wells,” dedi çocuk, kızın elini sıkmak için uzanarak. Gülümsedi ve bu kez canı acımadı.</span></span></p>

    <p class="msonormal1"><span class="font2"><span class="calibre10">“Ağacı zor kurtardılar,” dedi Şansölye, gözünü Wells’e dikerek. Çocuğun yüzünde pişmanlık ya da sevinç duyduğuna dair bir işaret arıyordu sanki. Oğlunun harabeye dönen gezegenlerinden kurtarılan tek ağacı neden yaktığını anlamasını sağlayacak herhangi bir şey. “Bazı Konsey üyeleri,&nbsp;çocuk olmana rağmen seni oracıkta infaz etmek istediler.&nbsp;Onları seni Dünya’ya göndermeye ikna ederek canını bağışlatabildim.”</span></span></p>

    <p class="msonormal1"><span class="font2"><span class="calibre10">Wells, rahat bir nefes aldı. Hapisteki çocukların sayısı 150’yi bulmadığından, gruba yaşı daha büyük olanları seçeceklerini düşünmüştü ancak, şu ana dek göreve gönderileceğinden emin olamamıştı.</span></span></p>

    <p class="msonormal1"><span class="font2"><span class="calibre10">Wells’e bakan Şansölye, birden oğlunun niyetini anladı ve gözleri şaşkınlıkla açıldı. “Senin istediğin de buydu, değil mi?”</span></span></p>

    <p class="msonormal1"><span class="font2"><span class="calibre10">Wells, başını evet anlamında salladı.</span></span></p>

    <p class="msonormal1"><span class="font2"><span class="calibre10">Şansölye, yüzünü buruşturdu. “Dünya’yı görmeyi bu kadar istediğini bilseydim, ikinci sefere katılmanı kolayca&nbsp;sağlayabilirdim. Güvenli olduğuna karar verdikten sonra.”</span></span></p>

    <p class="msonormal1"><span class="font2"><span class="calibre10">“Beklemek istemedim. İlk yüz kişilik grupla gitmek istiyorum.”</span></span></p>

    <p class="msonormal1"><span class="font2"><span class="calibre10">Şansölye, Wells’in ifadesiz yüzünü incelerken gözlerini kıstı. “Neden? Sen riskleri herkesten iyi biliyorsun.”</span></span></p>

    <p class="msonormal1"><span class="font2"><span class="calibre10">“Saygısızlık etmek istemem ama Konsey’i nükleer kışın bittiğine ikna eden sizsiniz. Oranın güvenli olduğunu <i class="calibre13">siz&nbsp;</i>söylediniz.”</span></span></p>

    <p class="msonormal1"><span class="font2"><span class="calibre10">“Evet. Nasıl olsa ölecek olan yüz suçlu için güvenli,”</span></span> <span class="font2"><span class="calibre10">dedi Şansölye, sesi küçümseyici ve şüpheciydi. “Oğlum için güvenli olduğunu söylemedim.”</span></span></p>

    <p class="msonormal1"><span class="font2"><span class="calibre10">Wells’in bastırmaya çalıştığı öfkesini alevlendirmiş, suçluluk duygusunu yok etmişti. Ellerini sallayınca, kelepçeleri sandalyeye sürtünüp takırdadı. “Sanırım ben de artık&nbsp;onlardan biriyim.”</span></span></p>

    <p class="msonormal1"><span class="font2"><span class="calibre10">“Annen bunu yapmanı istemezdi Wells. Dünya’yı düşlemeyi sevmesi, senin kendini tehlikeye atmanı istediği anlamına gelmez.”</span></span></p>

    <p class="msonormal1"><span class="font2"><span class="calibre10">Wells, metalin etine batmasını umursamadan öne doğru eğilip “Bunu onun için yapmıyorum,” dedi. Oturduğundan&nbsp;beri ilk kez babasının gözlerinin içine bakıyordu. “Gerçi&nbsp;onun benimle gurur duyacağını düşünüyorum.” Bu, bir bakıma doğruydu. Annesinin romantik bir yanı vardı ve oğlunun sevdiği kızı korumak istemesini takdir ederdi. Ama&nbsp;annesinin Clarke’ı kurtarmak için gerçekte ne yaptığını biliyor olması düşüncesi, midesine kramplar girmesine neden&nbsp;oldu. Gerçek, Cennet Ağacı’ın yakmayı zararsız bir şaka&nbsp;gibi gösterecekti.</span></span></p>

    <p class="msonormal1"><span class="font2"><span class="calibre10">Babası, gözlerini ona dikti. “Yani bütün bu fiyaskonun o kız yüzünden olduğunu mu söylüyorsun?”</span></span></p>

    <p class="msonormal1"><span class="font2"><span class="calibre10">Wells, yavaşça başını salladı. “Oraya bir tür laboratuvar faresi gibi gönderilmesi benim suçum. Oradan canlı kurtulması için elimden geleni yapacağım.”</span></span></p>

    <p class="msonormal1"><span class="font2"><span class="calibre10">Şansölye, bir an için sesini çıkarmadı. Ancak sonra tekrar konuştu, sesi sakindi. “Buna gerek kalmayacak.” Masasının çekmecesinden bir şey çıkardı ve Wells’in önüne koydu. Üzerinde Wells’in başparmağı büyüklüğünde bir <span class="calibre7">çip</span> bulunan, metal bir halkaydı bu. “Şu anda seferin her&nbsp;üyesine bu bilekliklerden biri takılıyor,” diye açıkladı. “Gemiye bilgi gönderecekler ve biz de bu sayede yerinizi belirleyip yaşamsal belirtilerinizi takip edebileceğiz. Çevrenin&nbsp;yaşanılabilir olduğuna dair kanıt bulur bulmaz, tekrar kolonileşmeye başlayacağız.” Sertçe ve zoraki bir şekilde gülümsedi. “Eğer her şey yolunda giderse, geri kalanımız kısa&nbsp;sürede yanınıza gelecek ve bunların hepsi...” -Wells’in kelepçeli ellerini gösterdi- “unutulacak.”</span></span></p>

    <p class="msonormal1"><span class="font2"><span class="calibre10">O sırada kapı açıldı ve bir gardiyan göründü. “Zaman geldi, efendim.”</span></span></p>

    <p class="msonormal1"><span class="font2"><span class="calibre10">Şansölye başını salladı ve gardiyan Wells’i ayağa kaldırmak için uzun adımlarla odanın öbür ucuna doğru yürüdü.</span></span></p>

    <p class="msonormal1"><span class="font2"><span class="calibre10">Şansölye “İyi şanslar oğlum,” dedi kendine özgü, meşhur haşinliğiyle. “Bu görevin başarıyla tamamlanmasını sağlayacak biri varsa, o da sensin.”</span></span></p>

    <p class="msonormal1"><span class="font2"><span class="calibre10">Wells’in elini sıkmak için uzandı ama hatasını anlayınca elini geri çekti. Biricik evladının elleri, hâlâ arkasında kelepçeliydi.</span></span></p>
  </div>
</body>
</html>
