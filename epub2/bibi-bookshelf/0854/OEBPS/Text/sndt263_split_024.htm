<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_33"><a class="pcalibre pcalibre1 calibre7" id="_Toc420002432"></a><a class="pcalibre pcalibre1 calibre7" id="bookmark74"></a><span class="calibre7"><span class="font5"><span class="calibre8">24</span></span></span></h2>

    <p class="msonormal"><span class="font"><span class="calibre3">Glass</span></span></p>

    <p class="msonormal1"><span class="font2"><span class="calibre10">Gökköprüsünü geçerken annesinin haklı olduğunu anlayan Glass’ın yüreği ezildi. Tek bir yanlış adım bile atmamalıydı, kendi iyiliği için değil, Luke’unki için. Ya Şansölye komadan çıkıp affı geri çekerse, Luke da aptalca bir şey yapıp&nbsp;hamileliği hakkındaki gerçekleri açıklarsa, ne olurdu? Aynı&nbsp;olaylar baştan yaşanıyordu sanki ama Glass yine de aynı&nbsp;seçimi yapacağını biliyordu. Daima sevdiği çocuğu korumayı seçerdi.</span></span></p>

    <p class="msonormal1"><span class="font2"><span class="calibre10">Birkaç gündür Luke’tan uzak duruyordu, gerçi Luke o kadar sık acil durum nöbetine çağrılıyordu ki onun bunu&nbsp;fark ettiğinden emin değildi Glass. O akşam Luke’un dairesinde buluşacaklardı ve çocuğun onu bir gülümsemeyle&nbsp;karşılayacağı düşüncesi, göğsünü ağrıtıyordu. En azından bu&nbsp;sefer oyunlar ya da yalanlar olmayacaktı. Her ne kadar zor&nbsp;olsa da ona sadece doğruyu söyleyecekti. Belki Luke yine Camille’de teselli arardı ve sonra işler dönüp dolaşıp aynı yere dönerdi. Düşüncenin ağrısı bir bıçak gibi kalbine saplansa da Glass bunu umursamadı ve yürümeye devam etti.</span></span></p>

    <p class="msonormal1"><span class="font2"><span class="calibre10">Gökköprüsünün ucuna vardığında gözleri kontrol noktasının yanında birikmiş ufak kalabalığa takıldı. Birkaç muhafız dar bir çemberde dikilmiş konuşuyorlardı. Bu sırada da bazı siviller, geçidi çevreleyen yıldızlarla kaplı pencerelerin ötesinde bir yerleri işaret ederek fısıldaşıyorlardı. Glass&nbsp;bir anda muhafızlardan birkaçını tanıdı; Luke’un takımıydı&nbsp;bu, seçkin muhafızların mühendis birliğiydi. Parmaklarını&nbsp;havada hızla oynatıp yüzünün hemen önündeki üç boyutlu&nbsp;görüntü aygıtını kullanan kır saçlı kadın Bekah’tı. Onun yanındaki de Ali idi. Koyu tenli çocuk, parlak yeşil gözlerini&nbsp;Bekah’ın yarattığı görüntüye dikmişti.</span></span></p>

    <p class="msonormal1"><span class="font2"><span class="calibre10">Ali, Glass yanına yaklaşırken başını kaldırıp içtenlikle “Glass!” diye haykırdı. Hemen koşturup kızın ellerini sıkıca tuttu. <span class="calibre7">“Seni görmek çok güzel.</span> Nasılsın?”</span></span></p>

    <p class="msonormal1"><span class="font2"><span class="calibre10">“Ben... <span class="calibre7">iyiyim</span>,” diye şaşkın şaşkın kekeledi Glass. Olan bitenin ne kadarını biliyorlardı? Onu Luke’un eski sevgilisi, onun kalbini kıran Phoenixli kendini beğenmiş kız olarak mı karşılıyorlardı, yoksa Luke’un kaçak mahkûm kız&nbsp;arkadaşı olarak mı? Ali, her durumda ona hak ettiğinden&nbsp;daha kibar davranıyordu.</span></span></p>

    <p class="msonormal1"><span class="font2"><span class="calibre10">Bekah, Glass’a çabucak gülümseyip tekrar işine döndü. Karmaşık görünen üç boyutlu bir projeyi çevirirken yüzünü&nbsp;astı. “Luke nerede?” diye sordu Glass etrafına bakınarak.&nbsp;Hâlâ görevdelerse, evde olamazdı.</span></span></p>

    <p class="msonormal1"><a class="pcalibre pcalibre1" id="bookmark75"></a><span class="font2"><span class="calibre10">Ali, sırıtarak pencerenin dışını işaret etti. “Dışarı bak.” Glass yavaşça döndü, vücudundaki tüm atomlar birer birer buza dönüşüyordu. Ne göreceğini zaten biliyordu. Gemiye ince birer kabloyla bağlanmış iki kişi dışarıda süzülüyorlardı. Sırtlarına bağlı alet çantaları vardı ve gökköprüsü&nbsp;boyunca ilerlemek için eldivenli ellerini kullanıyorlardı.</span></span></p>

    <p class="msonormal1"><span class="font2"><span class="calibre10">Glass, transtaymış gibi yavaşça ilerledi ve yüzünü pencereye yasladı. O iki kişinin, başlarını birbirlerine doğru sallayıp, gökköprüsünün altında kaybolmalarını dehşetle izledi. Luke’un birliği çok önemli tamirlerden sorumluydu ama geçen sene sevgiliyken Luke takımın sadece kıdemsiz bir üyesiydi. Glass, onun terfi ettiğini biliyordu ama uzay yürüyüşlerine bu kadar çabuk başlayacağını tahmin etmemişti.</span></span></p>

    <p class="msonormal1"><span class="font2"><span class="calibre10">Onun dışarıda, uzayın soğuk boşluğuyla arasında sadece incecik bir kablo ve basınçlı bir elbise olduğunu düşünmek&nbsp;başını döndürdü. Kendine hâkim olmak için korkuluklara&nbsp;tutundu ve Luke’u korumaları için yıldızlara sessizce bir&nbsp;dua gönderdi.</span></span></p>

    <p class="msonormal1"><span class="font"><span>İki haftadır evden çıkmamıştı. En bol kıyafetleri bile, endişe verici bir hızla ortaya çıkan şişkinliği gizleyemezdi. Glass annesinin onun için daha ne kadar bahane bulabileceğinden emin değildi. Arkadaşlarından gelen mesajlara cevap&nbsp;vermeyi bırakmış, sonunda onlar da ona mesaj göndermeyi&nbsp;kesmişlerdi. Onunla her gün eksiksiz iletişim halinde olan&nbsp;Wells hariç herkes.</span></span></p>

    <p class="msonormal1"><span class="font"><span>Glass, Wells'in ona o sabah gönderdiği mesajı tekrar okumak için mesaj dizisini çıkardı.</span></span></p>

    <p class="msonormal1"><span class="font4"><i class="calibre11"><span class="font">Bir sorunun olmalı, bunu biliyorum ve umarım sen de her neye ihtiyacın olursa yanında olacağımı biliyorsundur. Hatta&nbsp;cevap yazmazsan (ya da yazamasan) da mesaj kutunu saçmalıklarımla doldurmaya devam edeceğim çünkü hâlâ benim&nbsp;en iyi arkadaşımsın ve ben senin her zaman yanımda olmanı&nbsp;dileyeceğim.</span></i></span></p>

    <p class="msonormal1"><span class="font"><span>Not, Wells'in subaylık eğitimi hakkındaki sıkıntılarıyla devam edip, Clarke'la ilgili bir şey hakkında şifreli imalarla bitti. Glass, ikisinin arasında ciddi bir sorun olmadığını umdu; Clarke ne kadar şanslı olduğunu anlamalıydı. Phoenix'te&nbsp;Wells'ten daha tatlı ve daha zeki bir çocuk bulamazdı. Ancak&nbsp;Koloni'nin en tatlı ve en zeki çocuğu unvanı Luke'undu. Artık&nbsp;hayatında yer almayan Luke'un.</span></span></p>

    <p class="msonormal1"><span class="font"><span>Glass'ın aklını kaçırmamasını sağlayan tek şey, içinde büyüyen varlıktı. Elini karnına götürüp, bebeğe onu ne kadar çok sevdiğini fısıldadı; erkek olduğundan emindi nedense.</span></span></p>

    <p class="msonormal1"><span class="font"><span>Birileri kapıyı aniden çalınca Glass yatak odasına koşup kapıyı kilitlemek için aceleyle ayağa kalktı, ama üç muhafız&nbsp;çoktan içeri dalmıştı.</span></span></p>

    <p class="msonormal1"><span class="font"><span>“Glass Sorenson!” diye haykırdı bir tanesi, gözlerini kızın karnına doğrulttu. Şişkinliği bariz bir şekilde görülüyordu.&nbsp;”Gaia Doktrinini ihlal etmekten tutuklusunuz!”</span></span></p>

    <p class="msonormal1"><span class="font"><span>“Lütfen açıklamama izin verin,” diyen Glass paniğe kapılmış, nefesi kesilmişti. Kendisini boğuluyormuş gibi hissediyordu. Oda etrafında dönerken hangi kelimelerin ağzından çıkıp hangilerinin beyninde çılgınca döndüğünü ayırt edemiyordu.</span></span></p>

    <p class="msonormal1"><span class="font"><span>Birden muhafızlardan biri kollarını tutup bileklerini arkasında birleştirdi, diğeri de bileklerine kelepçeyi taktı. “Hayır,” diye inledi Glass. “Lütfen, istemeden oldu.” Ayağını yere bastırdı ama bir işe yaramadı. Muhafızlar onu zorla odanın diğer&nbsp;ucuna sürüklüyorlardı.</span></span></p>

    <p class="msonormal1"><span class="font"><span>Sonra vahşi, çılgınca bir içgüdü Glass'ı ele geçirdi ve kız onu tutan muhafıza vurup bacaklarını tekmeleyerek dirseğini boğazına geçirdi. Muhafız, onu koridordan merdivene&nbsp;doğru sürüklerken omzuna daha sıkı yapıştı.</span></span></p>

    <p class="msonormal1"><span class="font"><span>Luke'u bir daha asla göremeyeceğini anlayınca içinden hıçkırıklar yükselmeye başladı, bu düşünce bir balyoz gibi&nbsp;iniyordu tepesine. Dizlerinin bağı çözüldü. Glass kayarken&nbsp;muhafız onu dik tutmaya çalıştı.</span></span></p>

    <p class="msonormal1"><span class="font4"><i class="calibre11"><span class="font">Bunu yapabilirim,</span></i></span> <span class="font"><span>diye düşündü Glass. Bir anlık denge kaybından faydalanarak ileri fırlayabilirdi. Glass, bir an için&nbsp;paniğini bastıran umudun heyecanını hissetti. Bu, onun için&nbsp;bir fırsattı. Kaçabilirdi.</span></span></p>

    <p class="msonormal1"><span class="font"><span>Ama sonra muhafız arkadan üstüne atlayınca ayakları yerden kesildi. Omzu merdiven sahanlığına çarptı ve birden&nbsp;keskin, dar ve loş merdivenlerden aşağı yuvarlanmaya başladı.</span></span></p>

    <p class="msonormal1"><span class="font"><span>Her yer karardı.</span></span></p>

    <p class="msonormal1"><span class="font"><span>Glass gözlerini tekrar açtığında bütün vücudu ağrı içindeydi. Dizleri, omuzları, karnı...</span></span></p>

    <p class="msonormal1"><span class="font"><span>Karnı. Glass karnını yoklamak için ellerini hareket ettirmeye çalıştı ama bağlıydılar. Hayır, kelepçeliydiler, bunu fark edince dehşeti büyüdü. Tabii ki öyleydi; o bir suçluydu.</span></span></p>

    <p class="msonormal1"><span class="font"><span>“Ah, tatlım, uyanmışsın,” diyen sıcak bir ses karşıladı onu.</span></span></p>

    <p class="msonormal1"><span class="font"><span>Bulanık görüşünün arasından yatağına yaklaşan bir silueti seçebiliyordu. Bir hemşireydi bu.</span></span></p>

    <p class="msonormal1"><span class="font"><span>“Lütfen,” diye inledi Glass. “Oğlum iyi mi? Onu kucağıma alabilir miyim?”</span></span></p>

    <p class="msonormal1"><span class="font"><span>Kadın duraksadı. Daha bir şey söylemeden Glass onun ne diyeceğini biliyordu. Zaten içindeki korkunç, acı verici boşluğu şimdiden hissediyordu.</span></span></p>

    <p class="msonormal1"><span class="font"><span>“Çok üzgünüm,” dedi hemşire sessizce. Glass ağzını zor görüyordu, bu da sesin sanki başka bir yerden geldiği izlenimi veriyordu. “Onu kurtaramadık.”</span></span></p>

    <p class="msonormal1"><span class="font"><span>Glass, başını çevirdi, kelepçelerin soğuk metalinin derisine sertçe batmasına aldırmadı, acıyı umursamıyordu. Asla dinmeyecek olan bu kalp ağrısı, diğer her duygudan daha&nbsp;kötüydü.</span></span></p>

    <p class="msonormal1"><span class="font2"><span class="calibre10">Sonunda, o iki kişi gökköprüsünün altından tekrar ortaya çıktı. Glass, elini pencereye koyarken yüksek sesle nefesini&nbsp;verdi. Ne kadar zamandır nefesini tutuyordu?</span></span></p>

    <p class="msonormal1"><span class="font2"><span class="calibre10">“İyi misin?” diye sordu bir ses ve bir anlığına Glass tekrar hastane odasında hemşireyle olduğunu düşünerek korktu. Ama ona endişeyle bakan, sadece Luke’un muhafız arkadaşı Bekah’tı.</span></span></p>

    <p class="msonormal1"><span class="font2"><span class="calibre10">Glass, yüzünün ıslak olduğunu fark etti. Ağlamıştı</span></span></p>

    <p class="msonormal1"><span class="font2"><span class="calibre10">Luke’un sağ salim geri dönmesine o kadar sevinmişti ki ağladığı için kendinden utanamıyordu.</span></span></p>

    <p class="msonormal1"><span class="font2"><span class="calibre10">Bekah’ın verdiği mendili alarak gözyaşlarını silerken “Teşekkürler,” demeyi başarabildi Glass. Dışarıda Luke eldivenli ellerini birbirinin üzerine koyarak kendini kabloyla&nbsp;çekiyor, hava geçirmez odaya doğru ilerliyordu.</span></span></p>

    <p class="msonormal1"><span class="font2"><span class="calibre10">Etrafındaki birçok izleyici alkışlamaya ve beşlik çakmaya başladı ama Glass pencerenin başında, gözleri Luke’u en son gördüğü noktaya kilitlenmiş şekilde kaldı. Gökköprüsüne gelirken yanında taşıdığı düşünceler, çoktan unutulmuş bir rüya kadar uzaktı. Nasıl onu ipe bağlayan kabloyu&nbsp;kesemezse onunla olan bağını da koparamazdı. Luke olmadan, hayat da uzay kadar soğuk ve boş olurdu.</span></span></p>

    <p class="msonormal1"><span class="font2"><span class="calibre10">“Hey, sen!” Sesi Glass’ın arkasından geldi, arkasını döndü ve kendini onun kollarına attı. Termal gömleği terden sırılsıklam olmuştu, kıvırcık saçları nemli ve kirliydi ama&nbsp;Glass bunu umursamadı.</span></span></p>

    <p class="msonormal1"><span class="font2"><span class="calibre10">“Seni merak ettim,” derken, sesi çocuğun gömleğinin içinde kayboldu.</span></span></p>

    <p class="msonormal1"><span class="font2"><span class="calibre10">Luke güldü ve ona daha da sıkı sarılıp alnına bir öpücük kondurdu. <span class="calibre7">“Bu ne güzel sürpriz.”</span></span></span></p>

    <p class="msonormal1"><span class="font2"><span class="calibre10">Glass ona baktı, gözlerinin şişmiş olmasına ya da burnunun akmasına aldırmadı. “Önemli değil,” dedi Luke, Ali’yle neşeli neşeli bakışarak, sonra Glass’a döndü. <span class="calibre7">“Hepsi işin bir parçası.”</span></span></span></p>

    <p class="msonormal1"><span class="font2"><span class="calibre10">Glass’ın kalbi hâlâ konuşamayacak kadar hızlı atıyordu, bu nedenle yalnızca başını salladı ve Bekah, Ali ile diğerlerine utangaç utangaç gülümsedi. “Hadi,” dedi Luke onun&nbsp;elini tutup gökköprüsünden aşağı götürürken.</span></span></p>

    <p class="msonormal1"><span class="font2"><span class="calibre10">Walden’a geçerlerken Glass’ın nefesi sonunda düzene girdi. “Bunu yaptığına inanamıyorum,” dedi sessizce. “Korkmuyor musun?”</span></span></p>

    <p class="msonormal1"><span class="font2"><span class="calibre10">Luke, “Korkunç ama aynı zamanda heyecan verici. Dışarısı çok... <span class="calibre7">muazzam</span>,” dedi. “Kulağa biraz aptalca geliyor, biliyorum.” Duraksadı ama Glass başını salladı. İkisi de&nbsp;kapalı alanları, içlerinde insanın kendini nasıl kapana kısılmış hissettiğini iyi biliyordu; gemi gibi uçsuz bucaksız&nbsp;olanlarda bile.</span></span></p>

    <p class="msonormal1"><span class="font2"><span class="calibre10">“Her şeyin yolunda gittiğine sevindim,” dedi Glass.</span></span></p>

    <p class="msonormal1"><span class="font2"><span class="calibre10">“Evet, gitti. Yani, büyük ölçüde,” diyen Luke’un onu saran parmaklan gevşedi, sesi de biraz gerildi. “Hava geçirmez odada bir tuhaflık vardı. Vanalardan biri gevşemiş&nbsp;olmalı, çünkü gemiden dışarı oksijen veriyordu.”</span></span></p>

    <p class="msonormal1"><span class="font2"><span class="calibre10">“Ama tamir ettiniz, değil mi?”</span></span></p>

    <p class="msonormal1"><span class="font2"><span class="calibre10">“Tabii ki. Bunun eğitimini alıyoruz,” diyen Luke, kızın elini sıktı.</span></span></p>

    <p class="msonormal1"><span class="font2"><span class="calibre10">Glass bir anda durup Luke’a döndü ve kalabalık koridorun ortasında, onu öpmek için parmak ucunda yükseldi. Onları kimin gördüğü artık umurunda değildi. <i class="calibre13">Her ne olursa olsun</i>, diye düşündü, onu neredeyse çaresiz bir ihtiyaçla&nbsp;öperken, <i class="calibre13">hiçbir şeyin bizi ayırmasına izin vermeyeceğim.</i></span></span></p>
  </div>
</body>
</html>
