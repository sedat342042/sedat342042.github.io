<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>6</title>
</head>

<body>
  <h1>6</h1>

  <p>Briant o akşam, yemekten sonra, gözlemlerinden çıkardığı sonucu arkadaşlarına anlattı. Şöyle özetlenebilirdi: Doğu yönünde, orman bölgesinin ötesinde, kuzeyden güneye uzanan bir su çizgisini çok açık seçik görmüştü. O halde bir anakarada değil bir adada bulunuyorlardı! Ancak Doniphan-"İyi, ama, Briant yanılmış olamaz mı acaba?" diye sordu.</p>

  <p>Briant karşılık verdi. "Hayır, yanılmış olamam, eminim. Doğuda gördüğüm, gerçekten bir su çizgisiydi. Aşağı yukarı burundan altı mil kadar uzaktaydı tahminime göre. Ve ötesinde de hiçbir şey göze çarpmıyordu. Dağ filan yoktu."</p>

  <p>Ne var ki Doniphan yine de diretti. "Bence, gözümüzle görmeden kesin bir şey söylememeliyiz. Her zaman bir yanılma söz konusu olabilir."</p>

  <p>Gordon ekledi. "Evet, olabilir. Bir gün bile yitirmeksizin, havalar soğumadan gidip adanın öteki kıyısına bir bakalım. Yarın, eğer hava iyi olursa yola çıkarız, çünkü iç kesimlerdeki o sık ormanları yağışlı havada geçmeye kalkmak bir çılgınlık olur."</p>

  <p>Briant da, "İyi olur, Gordon&rdquo; dedi. "Ve adanın öteki kıyısına ulaştığımızda da..."</p>

  <p>Doniphan onun sözünü kesti. "Tabii eğer adaysa..."</p>

  <p>Ancak Briant kendinden emindi. "Biliyorum, ada, yanılmadığıma eminim! Doğu yönünde denizi açık seçik gördüm, diyorum size. Gidin bakalım, yanılmadığımı siz de anlayacaksınız."</p>

  <p>Gordon ortalığı yatıştırmak üzere soruna el koydu.</p>

  <p>"Durun bakalım, hemen tartışma çıkarmayın. Biliyorum hepimiz henüz çocuk sayılırız ama içinde bulunduğumuz durum bizi büyükmüş gibi davranmaya zorluyor. Hep birden o ormana dalmamız hiç doğru olmaz. Bir kez, çocukları götüremeyiz, burada da yalnız bırakamayız. O halde, ormanın ötesinde deniz var mı, yok mu, anlamak üzere Doniphan ile Briant gitsinler, Wilcox ile Service de onlarla birlikte gitsin. Gecikecek olursanız, sizi karşılamaya birkaçımız yola çıkarız, ötekilerse yatta kalsınlar.</p>

  <p>Briant, "Son kez söylüyorum, bir adadayız&rdquo; dedi.</p>

  <p>Doniphan da yanıtladı. "Bakalım, göreceğiz."</p>

  <p>Neyse ki Gordon'un pek yerinde öğütleri bu iki inatçıyı biraz da olsa yola getirmişti. Gelecek türlü tehlikelerle dolu olabilirdi, ona karşı koyabilmek için her ne pahasına olursa olsun, aralarında ayrılık çıkmaması, alınacak her kararda atılacak her adımda birlikte olunması, birinci koşuldu. Bu konuda Gordon elinden geleni yapmaya kararlıydı. Oysa ertesi gün başlayan bir yağmur çocukların yola çıkmasını geciktirdi. Pek aceleleri de yoktu. Bu arada Gordon bir yandan da geminin okyanusun hangi kesiminde karaya vurmuş olabileceğini araştırmaktaydı.</p>

  <p>Bundan sonraki on beş gün boyunca, doğuda deniz olup olmadığını anlamak için yola çıkılmadı. Sabahtan akşama dek yağmur aralıksız yağıyor, fırtına dinmek bilmiyordu. Ormandan geçmek olanaksızdı. Bu uzun günlerde çocuklar yata takılıp kaldılar ama boş durmadılar. Doniphan ile arkadaşları kaya güvercini avlamaya gidiyorlar, daha küçüklerse balığa çıkıyorlardı. Bereket körfezde balık pek boldu. Ağlar kimi zaman öylesine doluyordu ki, çekip almaya küçüklerin gücü yetmiyor, o zaman büyükler imdada koşuyorlar, ağlar, elbirliğiyle çekiliyordu.</p>

  <p>27 Mart günü herkesi güldüren bir av yakalandı. Öğleden sonra yağmur dinmiş, küçükler oltalarını alıp dereye gitmişlerdi. Ansızın çığlıkları duyuldu, gerçi sevinçle bağırışı Moko hemen ellerindeki işi bırakıp o yöne koştular.</p>

  <p>Jenkins, "Çabuk, çabuk gelin!" diye bağırıyordu. "Bakın Costar neye bindi! Çabuk Briant, yoksa elimizden kaçacak!",</p>

  <p>Costar ise ellerini kollarını sallayarak, "Aman yeter artık, yeter, korkuyorum, indirin beni!" diye yalvarıyordu.</p>

  <p>Dole hareket halindeki bir nesneye binmiş olan Costar'ın arkasında elindeki değneği sallayarak, "Deh!... Deh!..." diyordu.</p>

  <p>Bu kocaman nesne sık sık deniz yüzeyinde uyuyakalmış olarak rastlanan koskocaman bir kaplumbağadan başkası değildi!</p>

  <p>Gordon, "Sıkı tutun, sıkı tutun, Costar!" diye seslendi.</p>

  <p>Service de, "Dikkat et, atın gemi azıya almasın&rdquo; dedi.</p>

  <p>Asıl önemli olan, hayvanı yakalamaktı. Besbelli, hepsi birlik olsalar bile, güçleri onu tutmaya yetmeyecekti. Kabuğuna da tabanca da, balta da işlemezdi ki! Tek çare hayvanı sırtüstü çevirmekti.</p>

  <p>Briant, "Kürekleri getirin&rdquo; dedi. Ve Moko'yla kürekleri almak üzere var gücüyle yata koştu. Neyse, o denize ulaşmadan Briant ile Moko küreklerle geldiler. Bunları kaldıraç gibi kullanarak büyük çaba harcamaksızın hayvanı sırtüstü çevirdiler. Kaplumbağa artık tutsaktı, bir daha dönemezdi. Zaten hayvan kafasını içeri çekiyorken Briant tam yerini bulan bir balta vuruşuyla işini bitirivermişti.</p>

  <p>Küçüğe sordu: "Eeee, söyle bakalım Costar, şu kocaman hayvandan hâlâ korkuyor musun?"</p>

  <p>"Ne diye korkacakmışım? Briant, öldü ya!"</p>

  <p>Service bağırdı. "İyi ama bahse girerim, onu yemeye cesaret edemezsin!'</p>

  <p>"Yenir mi bu?"</p>

  <p>"Hem de nasıl!"</p>

  <p>Costar şimdiden yalanmaya başlamıştı. "Öyleyse ben de yerim!"</p>

  <p>Bu kocaman hayvanı yata taşıyamadıkları için orada parçalamaları gerekti. Oldukça iğrenç bir işti. Ancak şu genç kazazedeler artık bu Robinson yaşamının kimi zaman hoşa gitmeyecek zorunluluklarına da alışmışlardı. İşin en güç yanı, kabuğu kırmak oldu. Sonra eti parçalanıp Slugi'ye taşındı. Ve o gün herkes kaplumbağa haşlamasının pek nefis bir yemek olduğu konusunda görüş birliğine vardı; ızgarası da hiç fena değildi ancak Service, harlı kömür ateşinde biraz çokça tutmuş, etler yanar gibi olmuştu. Yine de herkes severek yedi.</p>

  <p>Mart ayı böyle geçti.</p>

  <p>*</p>

  <p>1 Nisanda hava yumuşamaya yüz tuttu. Yol hazırlıklarına girişildi. Briant, "Gördüğüm o su çizgisi, burundan ancak altı yedi mil uzaktaydı ama körfez derin bir girinti yaptığından, bulunduğumuz yerden belki daha bile yakındır&rdquo; dedi.</p>

  <p>Gordon, "O halde yirmi dört saatte gider dönersiniz, öyle mi?" diye sordu.</p>

  <p>"Dosdoğru doğuya yürüyebilirsek, evet. Ama yalıyarı dolandıktan sonra o sık ormanın içinde yol bulabilecek miyiz bakalım?"</p>

  <p>Doniphan. "Yok canım, bizi hiçbir güçlük durduramaz&rdquo; diye atıldı.</p>

  <p>"Öyle ama önümüze başka engeller de çıkabilir. Bir akarsu- bir bataklık, ne bileyim ben? Bunun için, biz yanımıza birkaç günlük yolculuğa yetecek kadar malzeme alsak iyi olacak."</p>

  <p>Wilcox ekledi, "Cephane de unutmayalım."</p>

  <p>Briant, "Tabii ve unutma Gordon, kırk sekiz saatte de dönmezsek sakın merak etme sen."</p>

  <p>Gordon karşılık verdi. "Yarım günlüğüne bile gitseniz yine merak ederim ya, sen aldırma. Bu araştırmaya karar verildiğine göre gidip bakmak zorundasınız. Zaten tek amacımız doğuda gördüğün o denize ulaşmak değil ki! Yalıyarın ötesinde neler var neler yok, onu da öğrenmemiz gerekiyor. Mağara falan bulamadık, Slugi'den ayrılmak zorunda kaldığımızda nereye taşınacağız? Kışı bu kumsalda geçiremeyiz ya..."</p>

  <p>Briant, "Haklısın, Gordon&rdquo; dedi. "Yerleşebileceğimiz elverişli bir yer de arayıp buluruz... Elimizden geleni yaparız. Hele sabah olsun, yola çıkalım da."</p>

  <p>Hazırlıklar tamamlandı: Boyunlarına asacakları dağarcıklardaki dört günlük yiyecek, dört tüfek, dört tabanca, iki küçük balta bir dürbün, bir cep pusulası, battaniyeler; sonra da, çakmak, kibrit, herhalde kısa süreli, ancak tehlikeli olabilecek bir yolculuk için yeterli malzemeydi. Her şeye karşın dört çocuk, büyük bir ihtiyatla ilerlemek ve özellikle birbirlerinden ayrılmamak zorundaydılar. Gerçi Gordon, her zamanki gibi Briant ile Doniphan'ın aralarına girip onları, gerektiğinde yatıştıramayacağı için üzülmüyor değildi. Bu yüzden Briant'ı bir köşeye çekip her türlü anlaşmazlıktan ve kavgadan kaçınacağı konusunda ondan söz aldı.</p>

  <p>&nbsp;</p>
</body>
</html>
