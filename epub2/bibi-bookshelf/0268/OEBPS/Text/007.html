<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h1>4</h1>

  <p>Gordon, "İşte sonunda karaya ayak bastık, Tanrıya şükür! İyi ama, bu, ıssız gibi görünen kara parçası neresi acaba?" dedi.</p>

  <p>Briant karşılık verdi, "önemli olan, yaşanılmaz nitelikte olması. Yoksa bir süre için gereksinmemiz olan yiyeceğimiz araç gereçlerimiz var. Küçükler için bir barınak bulmamız gerekli. Nerede bulunduğumuzu öğrenmeye gelince, hele biz şu barınak işini yoluna koyalım da, orası kolay! Eğer bir anakarada bulunuyorsak, yardımımıza gelenler olabilir! Yok eğer burası bir adaysa!... Kimsesiz, ıssız bir ada... Eh, ne yapalım, o zaman da elbet bir kolayını bulacağız... Hadi gel Gordon, çevreye şöyle bir göz atalım her şeyden önce!"</p>

  <p>Çabucak derenin sağ kıyısıyla yalıyar arasındaki, dere ağzından üç dört yüz adım ötede, çaprazlama gelişen korucuğa vardılar. Bu korulukta ne bir insan izi, ne balta izi, ne de en ufak bir patika vardı. İki çocuk on dakika içerisinde, ortalama elli metre yükseklikte dimdik bir duvar gibi çıkan kayalığa doğru daha da sıklaşan koruluğu aştılar. Böylece iki çocuk, yarım saat kadar yalıyar boyunca güneye doğru yürürler ve doğu yönünde kıvrıla büküle uzanan derenin sağ kıyısına ulaştılar. Bu kıyı ağaçlı ve gölgelikti; ancak karşısı pek değişik görünümdeydi, ne yeşillik ne engebe görünüyordu. Umutları kırılmış, yalıyarın tepesine tırmanıp içerilere bir göz atmamış olan Briant ile Gordon çaresiz, Slugi'ye döndüler. Gördüklerini ötekilere anlattılar. Araştırmayı sürdürünceye dek yelkenliden ayrılmamaya karar verdiler. Gerçi teknenin dibi yer yer delinmiş ve adamakıllı iskeleye yani sol yanına yatmıştı ama, yine de, bulunduğu yerde pekâlâ geçici bir konut görevi yapabilirdi. Arkada, salonla kamaralar, onları rüzgârdan ve dalgalardan korurdu. Mutfağa gelince, hiç zarar görmemişti; özellikle yiyecek sorunuyla pek yakından ilgilenen küçükler buna çok sevindiler.</p>

  <p>Şu halde en iyisi, şimdilik Slugi'de kalmaktı. Öyle de yapıldı.</p>

  <p>İniş çıkışı sağlamak için bir ip merdiven asıldı. Az buçuk yemek pişirmeyi bilen Moko, Service'in de yardımıyla çocukların karnını doyurdu. Keyifleri yerine gelen küçükler, söyleyip gülüştüler; yalnızca eskiden okulun en afacan, en neşeli yumurcağı olan Jacques'ın ağzını bıçak açmıyordu. Bu, doğrusu çok şaşılacak bir şeydi, hatta çocuk arkadaşlarının bu konudaki, sorularına da karşılık vermiyordu.</p>

  <p>Sonunda bunca gün ve gece denizlerde çalkalanıp durmaktan fazlasıyla yorgun, düşmüş olan çocuklar, uyuyakaldılar.</p>

  <p>Ertesi sabah ilk iş, yattaki yiyeceklerin, sonra da silah, araç, gereç, giysi, v.b.'nin dökümünü yapmak oldu. Kıyı ıssız göründüğünden şimdilik en önemlisi beslenme sorunuydu. Ancak balık tutulabilir ve eğer varsa av hayvanlarından yararlanılabilirdi.</p>

  <p>Baxter, "Umarım konservelerin bir bölümü bozulmamıştır. Eğer ambara deniz suyu girmişse..." dedi.</p>

  <p>Gordon da, "En çok zarar görmüş kutuları açalım da bir bakalım, belki de içindekileri yeniden pişirirsek kullanabiliriz." diye önerdi. "Moko, bu işi sen üstlen ve hemen işe koyul, çünkü ilk günler Slugi'deki stoklarla yetinmek zorunda kalacağız."</p>

  <p>Wilcox söze karıştı. "Peki ama, hemen bugünden körfezin kuzeyinde yükselen kayalıkları tırmanırsak belki de yiyecek yumurta bulabiliriz, neden olmasın?"</p>

  <p>Webb de, "Ya balık avına ne dersiniz?" dedi. "Teknede olta, denizde balık olduğuna göre, hadi bakalım, kim geliyor balık tutmaya?"</p>

  <p>Küçükler hep bir ağızdan, "Ben! Ben!" diye bağrıştılarsa da Briant işe el koydu.</p>

  <p>"Durun bakalım, burada oyun oynamıyoruz, oltalar ancak ciddi balıkçılara emanet edilecektir!"</p>

  <p>Gordon. "Bence en doğrusu, her şeyden önce yattaki malzemenin sayımını yapalım, yiyecekten başka da düşünülecek şeyler var..." dedi.</p>

  <p>Service'de akla yakın bir öneride bulundu, "öğle yemeği için midye toplamaya ne dersiniz?"</p>

  <p>Gordon, "En iyisi bu&rdquo; diye onayladı. "Hadi Moko, sen küçükleri al da git. Ama dikkat et, bir yaramazlık yapmasınlar."</p>

  <p>"Baş üstüne, Bay Gordon&rdquo;</p>

  <p>Miço güvenilir, pek becerikli, pek uysal, yiğit bir çocuktu; özellikle Briant'a çok bağlıydı, Briant da ona olan yakınlığını, sevgisini her fırsatta göstermekten çekinmezdi.</p>

  <p>Böylece küçükler güle oynaya kıyı boyunca uzaklaştılar. Büyüklerse teknede araştırma ve sayım işini ele aldılar. Silahların, cephanenin, giyeceklerin, yatakların, araç gereçlerin, içeceklerin dökümü yapılıp Gordon tarafından dikkatle bir deftere kaydedildi. Zaten bu defterde tekne donanımı ve yüküyle ilgili notlar bulunuyordu. İlk bakışta yattaki yelkenler, halatlar, her türlü yedek takım taklavatın tekne yeniden yüzdürülebilse onu baştan aşağıya donatmaya bol bol yeteceği anlaşılıyordu. Ayrıca bol cephane, geceleri haberleşmek için birkaç işaret fişeği ve yattaki iki küçük topta kullanılmak üzere otuz gülle bulunuyordu.</p>

  <p>Tuvalet ve mutfak eşyasıysa uzun süre yetecek kadar boldu. Gerçi tabak çanağın bir bölümü kırılmıştı ama önemi yoktu, zaten bunlar, vazgeçilmez nitelik taşıyan şeyler değildi. Havaya göre değiştirilebilecek kalınlık ve incelikte giyim eşyasının bulunması daha önemliydi. Gerçekten, eğer bu kara parçası Yeni Zelanda ile aynı enlemde bulunuyorsa, - ki yat Auckland'dan beri hep doğu yönünde sürüklendiği için bu pek olasıydı - yazların çok sıcak, kışların da pek soğuk olması beklenirdi. Neyse teknede birkaç haftalık bir yolculuk için gerekli giyim eşyası bulunmaktaydı.</p>

  <p>Gemideki araç gereçler de şunlardı: iki barometre, bir ispirtolu termometre, iki gemici saati, ta uzaklardan sesi duyurmak üzere siste öttürülen ve denizde gemiden gemiye haberleşmeyi sağlayacak renk renk flamalar. Bir de, çanta gibi katlanan ve gerektiğinde bir gölü ya da dereyi geçmekte kullanılabilen şişme, lastik bot. Ayrıca bol bol marangoz alet, çivi, vida,, demir parçası. Düğme, iğne, iplik de eksik değildi, çünkü çocukların anneleri, ne olur ne olmaz diye yolcuların çantalarına dikiş malzemesi koymayı unutmamışlardı. Ateş sıkıntısı da çekilmeyecekti: bol bol kibrit, çakmak, kav fitili bulunuyordu. Gemide koca koca haritalar vardı ancak hep Yeni Zelanda kıyılarını gösterdiğinden, bu bilinmedik yerlerde hiç işe yaramayacaktı. Neyse Gordon yola çıkarken yanına bir dünya atlası almayı unutmamıştı. Ayrıca yatın kitaplığında, İngilizce ve Fransızca kitaplar, özellikle gezi anıları ve birkaç bilim kitabı, iki de Robinson romans bulunmaktaydı. Mürekkep, kalem, kâğıt gibi yazı gereçleri de vardı, bir de 1860 yılının takvimi. Baxter her geçen günü bu takvimde işaretlemekle görevlendirildi.</p>

  <p>"Zavallı Slugi'miz 10 Martta karaya vurdu! Bugünü çiziyorum&rdquo; dedi.</p>

  <p>Yatın kasasında beş yüz altın lira da bulunduğunu unutmadan; belirtelim. Belki de çocuklar bir limana ulaşabilirlerse bu para içlerine yarardı, kim bilir, dönüş biletlerini almak için?</p>

  <p>Yatın ambarında dört yüz litre kadar konyak, iki yüz litre viski, fıçı fıçı bira, çeşitli içecekler bulunuyordu.</p>

  <p>Görüldüğü gibi Slugi'nin on beş yolcusu bir süre için malzeme yönünden sıkıntı çekmeyeceklerdi.</p>

  <p>Öğleye doğru küçükler, başlarında Moko, tekneye döndüler. Bol bol midye toplamışlardı. Miço hemen kolları sıvayıp mutfağa girdi. Yumurta da bol olmalıydı herhalde, çünkü Moko yalıyarın yukarısındaki gediklere yuvalanmış sayısız kaya güvercini görmüştü, bunların eti yenirdi..</p>

  <p>"Çok iyi, bir sabah da ava çıkarız&rdquo; dedi Briant.</p>

  <p>Moko, "Çok iyi olur, dört atımda düzinelerle güvercin vurabiliriz&rdquo; diye yanıtladı. "Yuvalara gelince, belki de bir halatla kayalardan aşağı sarkacak olursak, yumurtaları toplarız."</p>

  <p>Bir saat sonra yemek hazırdı. Özellikle midyeler çok beğenildi. Bisküvi, birer parça konserve et, dere ağzından getirilmiş taze su, onlara bol bol yetti.</p>

  <p>Oysa en büyüğü on dört yaşında olan bu on beş çocuk uzun yıllar bu koşullar altında yaşayabilecekler miydi?</p>

  <p>&nbsp;</p>
</body>
</html>
