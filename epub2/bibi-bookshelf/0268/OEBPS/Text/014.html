<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>11</title>
</head>

<body>
  <h1>11</h1>

  <p>Avcılar bir yandan da elverişli bir mağara daha aramaktan geri durmuyorlardı. Bulsalar ambar olarak kullanacak, dışarda bırakmak zorunda kaldıkları malzemenin fazlasını oraya taşıyacaklardı. Ama bulamayınca, çocuklar, 27 Mayıs günü kazma işine başladılar, önce sağ duvarı ele aldılar.</p>

  <p>Briant, "Buradan eğrilemesine kazarsak belki de gölden yana çıkabilir ve Fransız Mağarası'na ikinci bir kapı açmış oluruz&rdquo; diyordu. "O zaman hem gölü daha iyi gözetleyebiliriz, hem de fırtına bu kapıdan çıkmamıza elvermezse öteki kapıdan çıkarız."</p>

  <p>Bu, hiç de olmayacak bir iş değildi. Kazılacak yer, ancak on iki on üç metre kadar bir uzaklıktaydı. Ama pusulayla yön bulmak ve çöküntü tehlikesini göze almak gerekiyordu. Baxter önce dar bir gedik açılmasını, sonra da bunu genişletmeyi önerdi. Bu tasarının bir yararı, ansızın bir sızma görülecek olursa, kazma işini hemen bırakmak ve çöküntü tehlikesini önlemek olacaktı. Mağaranın dışına yığılmış yedek malzemenin hava koşullarından etkilenmemesine dikkat etmek de ayrı bir işti. Kazma iş güçlükle de olsa, yavaş yavaş ilerliyordu ve bir buçuk iki metre kadar bir yer kazılmıştı ki, 30 Mayıs günü öğleden sonra beklenmedik bir olayla karşılaşıldı.</p>

  <p>Maden kuyusu kazarmışçasına ta dipte çömelmiş olan Briant, kayanın içerilerinden bir uğultu duyar gibi oldu. Kulak kabarttı, yeniden duydu. Birkaç saniyede gedikten çıkıp ağızda çalışan Gordon ile Baxter'e durumu iletti.</p>

  <p>"Yok canım, sana öyle gelmiştir. Dur ben gidip bakayım..." dedi! Gordon. Az sonra o da döndü. "Haklıymışsın, ben de uzaktan uğultular işittim."</p>

  <p>Baxter de gidip dinledi. Döndüğünde sordu. "Ne olabilir acaba?"</p>

  <p>"Bilmem ki, Doniphan ile ötekilere haber vermeliyiz."</p>

  <p>Briant atıldı; "Aman küçüklere duyurmayalım, korkmasınlar."</p>

  <p>Ne var ki, yemek saati olduğundan, herkes mağaraya dönmüştü, haber yayıldı, küçükler gerçekten korktular. Doniphan, Wilcox, Webb, Garnett de gediğe girip kulak kabarttılar ama bir şey duymayınca arkadaşlarının yanılmış olduğu sonucuna vardılar. Saat dokuza doğru, uğultular duvarlardan açık seçik işitilmeye başladı. O anda gediğe doğru atılan Phann, kulaklarını dikmiş tüylerini kabartmış, hırıldayarak çıktı; kesik kesik havlıyor, sanki kayanın içinden gelen uğultulara karşılık vermeye çabalıyordu. İşte o zaman küçükler adamakıllı paniğe kapıldılar. Sonunda yorgun düşüp uyuyakaldılar.</p>

  <p>Gordon ile ötekilerse uyumuyor, alçak sesle tartışıyorlardı. Sonunda Briant ile Moko'yu nöbetçi bırakıp onlar da yattılar. Mağara derin bir sessizliğe gömüldü. Ertesi sabah erkenden herkes ayaktaydı.</p>

  <p>Briant, "Hadi bakalım, işbaşına&rdquo; dedi. "Kuşku uyandırıcı bir şeyler duyacak olursak işi bırakırız."</p>

  <p>Doniphan, "O uğultu belki de bir yeraltı kaynağından geliyordu, su sesi, olamaz mı?" diye sordu.</p>

  <p>Wilcox, "Hayır öyle olsaydı, şimdi de duymamız gerekirdi&rdquo; dedi.</p>

  <p>Gordon, "Doğru, bence bu, yalıyardaki bir çatlaktan içeri dolan rüzgârın sesinden başka bir şey değildi&rdquo; diye düşüncesini açıkladı.</p>

  <p>Öyle de yaptılar. Ama kayanın üzerindeki düzlükte ne bir çatlak vardı, ne de bir su birikintisi. Hiç bir şey öğrenemediler. Ama kazma işi gün boyu sürdürüldü. Gerçi Baxter' in söylediğine göre, o zamana dek donuk donuk ses veren mağara duvarı, arkada bir boşluğu belirtircesine ötmeye başlamıştı ama o gürültüyü bir daha işitmediler. Belki de bu yönde doğal bir mağara vardı ve gedik oraya çıkacaktı? Keşke öyle olsaydı, ne kadar işlerine yarar, hem de onları boşuna yorulmaktan, kazma sallamaktan kurtarmış olurdu!</p>

  <p>Saat dokuz olmuştu, ortalık kapkaranlıktı. Mağaraya döndüler, köpeğin gidişine hepsi de çok üzülüyordu. Kendilerini büsbütün yalnız, terkedilmiş, yurtlarından ve ailelerinden uzakta hissediyorlardı sanki. Ansızın o homurtular yeniden duyuldu. Bu kez ulumayı andırıyor, ardından acı acı çığlıklar geliyordu. Hep birden seslerin geldiği yana, yeni açılmış gediğe doğru atıldılar. Doniphan Wilcox ve Weeb elde tüfekler ve tabancalar hazır bekliyorlardı. Saat ikiye doğru Briant bir bağırış kopardı. Kazması kireçtaşını geçivermiş, ortaya oldukça geniş bir açıklık çıkmıştı. Daha ağzını açmaya zaman bulamadan, bu boşluktan bir hayvan hışım gibi mağaraya dalıverdi. Bu, Phann'dı... Hayvan hemen su dolu bir kovaya, koşup kana kana içmeye başladı. O anda Wilcox'un ayağı kıpırtısız ve soğuk bir şeye çarptı, eğilip yokladı. Briant feneri yaklaştırdı.</p>

  <p>Baxter, "Bir çakal leşi bu!" diye bağırdı.</p>

  <p>"Evet, bizim yiğit Phann tarafından boğulmuş bir çakal!"</p>

  <p>Peki ama, buraya nasıl girebilmişti bu hayvanlar? Bu deliği mutlaka bulmaları gerekiyordu.</p>

  <p>O zaman dar gediği yeterli bir koridora dönüştürmek için canla başla çalışmaya koyuldular. Bu ikinci mağaraya 'hol' adı verdiler.</p>

  <p>İlk iş, yataklarını taşıyıp yerleştirdiler. Sonra Slugi'nin eşyasını, divanları, koltukları, masaları, dolapları v.b. getirdiler; bir de - en önemlisi - yatın salon ve kamarasındaki sobaları getirip kurdular. Bir yandan göl yönündeki girişi genişlettiler ve Baxter epeyce uğraşarak buraya da yatın kapılarından bir tanesini taktı. Bu kapının iki yanında açılan iki yeni delikten içeriye, ışık girmesi sağlandı, akşam olunca da tavana bir fener asıldı. Bütün bu işler on beş gün kadar sürmüştü. Tam o zamanında bitirilmişti, çünkü bir süredir iyi giden hava değişmeye yüz tutuyordu.</p>

  <p>Durmadan çalışıyor, uğraşıyorlardı. Koridoru genişlettiler ve iki yana iki derin gedik açtılar. Bunlardan kapı taktıkları bir tanesine cephaneyi koydular. Ambarın bir köşesinde de nanduya bir yer ayrılmıştı, dışarıda özel ahırı yapılıncaya kadar burada barınacaktı.</p>

  <p>Bundan sonra Gordon bir program hazırlamaya başladı. Herkesin onayı alındıktan sonra uygulanmasına geçilecekti. Bu program hazırlanmadan önce başka bir işlem yapıldı: 10 Haziran akşamı, yemekten sonra herkes holde, gürül gürül yanan sobaların çevresinde toplanmışken söz, adanın belli başlı coğrafya öğelerine birer ad takmaktan açıldı.</p>

  <p>Iverson, "Aman ne olur, güzel adlar seçelim!" diye bağırdı.</p>

  <p>Webb, "Zaten düşsel olsun, gerçek olsun bütün, Robinsonlar da hep böyle yapmış, bulundukları yerlere çeşitli adlar takmışlardı, değil mi?" diye sordu.</p>

  <p>Gordon, "Öyle ya, arkadaşlar&rdquo; dedi. "Bizler de bir Robinsonlar Okulu değil miyiz? Üstelik, körfeze, derelere, ormanlara, göle, yalıyara, bataklıklara, burunlara birer ad verirsek, hepimiz de yerimizi daha kolay buluruz."</p>

  <p>Böylece bu öneri benimsenip uygulanmasına geçildi.</p>

  <p>Doniphan, "Bir kez, yatımızın karaya oturduğu körfeze zaten Slugi Körfezi diyorduk, orası öylece kalsın&rdquo; dedi.</p>

  <p>Briant da, "Burasının adını da önceden Fransız Mağarası koymuştuk&rdquo; diye yanıtladı ve bu iki konuda hiçbir tartışma olmadı, kimse karşı çıkmadı.</p>

  <p>Wilcox sordu. "Peki, Slugi Körfezi'ne dökülen dereye ne ad vereceğiz?"</p>

  <p>Baxter, "Zelanda Deresi olsun. Bize anayurdumuzu anımsatır&rdquo; önerisinde bulundu ve buna da oybirliğiyle karar verildi.</p>

  <p>Garnett, "Ya göl?" diye sordu.</p>

  <p>Doniphan, "Madem dereye Zelanda Deresi dedik, göle de ailelerimizi anımsatan bir ad verelim, sözgelimi Aile Gölü diyelim&rdquo; dedi.</p>

  <p>Bu öneri alkışlarla karşılandı. Sonra da, yalıyara verilen Auckland Tepesi adı da oybirliğiyle benimsendi. Bundan sonra yalıyarın bitimi olan buruna - Briant'ın üzerine tırmanıp da doğuda denizi gördüğü buruna - 'Yalancı Deniz Burnu' dendi. Ormanın tuzakların bulunduğu kesimi Tuzak Ormanı; Slugi Körfezi ile yalıyar arasında kalan öteki kesimi Bataklık Ormanı; adının tüm güneyini kaplayan bataklıklar Güney Bataklığı; küçük taş yolun döşeli olduğu dere Yoldere adının, yatın vurduğu kıyıya Fırtına Kıyısı ve dereyle gölün kıyıları arasında kalan, programda yer alacak sporların yapılacağı çayır da Spor Alanı olarak adlandırıldı. Adanın öteki yerlerine gelince, buralara da gezip gördükçe ve gelişecek olaylara göre adlar verilecekti.</p>

  <p>Topluluk da koloni diye adlandırıldı. Evet artık kesinlikle yerleşmiş ve geçici niteliği ortadan kalkmış sayılırdı. Artık bu çocuklar, Slugi'den sağ kurtulmuş kazazedeler değil, adada yerleşmiş kolonicilerdi. Ama hangi adada? Şimdi sıra adaya ad bulmaya gelmişti. Onu da Costar buldu. Evet, bizim küçük Costar, "Madem Chairman okulunun öğrencileriyiz, adaya da Chairman Adası diyelim&rdquo; dedi.</p>

  <p>Bundan uygun bir ad bulunamazdı doğrusu. Alkışlarla onaylandı ve Costar isim babalığından büyük onur duydu. Toplantı son bulmuşken, "Arkadaşlar&rdquo; dedi. "Bence sıra şimdi de bir başkan seçmeye geldi. Her ülkede yapılagelenin Chairman Adası'nda da yapılması doğru olmaz mı? Hepimiz bir kişinin sözüne uyarsak işler daha yolunda gider."</p>

  <p>Doniphan, "Evet, seçelim ama belirli bir süre için seçelim, sözgelimi bir yıl için olsun... Ama istenirse yeniden seçilebilsin. Kimi seçeceğiz bakalım?" Arkadaşlarının Briant'ı başkan seçmelerinden korktuğu anlaşılıyordu. Oysa Briant, "Kimi mi? Tabii ki içimizde en sağduyu sahibi olanı, yani Gordon arkadaşımızı..."</p>

  <p>Gordon önce bu onur verici görevi kabule yanaşmadı, çünkü o, buyurmaktan çok örgütlenmeye önem veriyordu. Ama gelecekte çıkabilecek anlaşmazlıkları bir dereceye kadar önleyebilme umuduyla sonradan çaresiz boyun eğdi. Ve işte böylece Gordon, küçük Chairman Kolonisi'nin başkanı oldu.</p>

  <p>&nbsp;</p>
</body>
</html>
