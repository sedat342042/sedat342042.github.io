<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>7</title>
</head>

<body>
  <h1>7</h1>

  <p>Brian, Doniphan, Wilcox ve Service sabah saat yedide Slugi'den ayrıldılar. Bulutsuz bir gökte yükselen güneş, kuzey yarımküresinde ekim ayında ara sıra rastlanan o güzel günlerden birini müjdeliyordu. Önceden tasarlanmış plan uyarınca, körfezin kuzeyindeki buruna kadar yalıyarın dibinden gidecekler, sonra Briant'ın tepeden görmüş olduğu su birikintisine yürüyeceklerdi. Bu yol belki de en kısası değildi ama daha emindi. Bir iki mil fazla yürümekse bu güçlü ve sporcu çocuklar için hiç de önemli sayılmazdı. Bir saat kadar yürüdüler. Briant buruna varmadan suların yükselmesinden ve kumsalı basmasından çekiniyordu. O zaman suların alçalmasını bekleyecek, en az yarım günü boşuna yitirmiş olacaklardı. Bunu arkadaşlarına anlattıktan sonra, "Hadi biraz acele edelim&rdquo; dedi.</p>

  <p>Wilcox, "Aman ne olacak? Olsa olsa bileklerimiz ıslanır. Hepsi bu."</p>

  <p>Briant karşılık verdi. "Bileklerimiz de. Göğsümüz de, başımız da suya batar. Deniz en azından bir buçuk iki metre yükseliyor. Aman çabuk olalım. Service nerede?"</p>

  <p>Seslendiler. "Service?... Service?...'*</p>

  <p>Service yanlarında yoktu. Phann ile uzaklaşmış, yüz metre kadar sağda yalıyarın bir çıkıntısının ardında yitmişti.</p>

  <p>Briant, Doniphan ile Wilcox arkadaşlarının yanına koştular, onu yalıyarın bir çöküntüsünün kıyıcığına dikilmiş buldular. Doniphan hemen atıldı, bir maymun gibi kısa zamanda tepeye tırmanıverdi. Arkadaşları yanına vardığında dürbününü çıkarmış, çevreyi taramaya koyulmuştu bile. Buradan da Briant'ın görmüş olduğu yeşillik ve gökyüzü görünüyordu, ancak onun tırmandığı burun otuz metre kadar daha yüksek olduğundan, pek uzaklar seçilemiyordu.</p>

  <p>Wilcox sabırsızlıkla, "Bir şey görmüyor musun "&nbsp;diye sordu.</p>

  <p>Doniphan, karşılık verdi. "Hiçbir şey." Sonra yüzünde derin bir mutluluk belirtisiyle dürbünü arkadaşına uzattı: "Su çizgisi filân yok. Herhalde orası deniz değil. İstersen sen de bir bak Briant, yanıldığını anlayacaksın."</p>

  <p>Briant, "Hiç gereği yok, yanılmadığıma yüzde yüz eminim ben&rdquo; diye kesin bir tavırla konuştu.</p>

  <p>"İyi ama biz bir şey göremiyoruz ya?"</p>

  <p>"Tabii göremezsiniz. Üstünde bulunduğumuz yalıyar geçen gün benim tırmandığım burun kadar yüksek değil ki!</p>

  <p>Aynı yüksekliğe çıkabilmiş olsaydık, o mavi çizgiyi altı yedi mil uzağımızda görebilirdik. O zaman yanılmadığımı anlardınız." '</p>

  <p>Doniphan, "İyi ama çok uzaklaşmış oluruz ve bence bunun hiç gereği yok, boşuna zahmet..." diye söylendi.</p>

  <p>Gordon'un öğütlerini çiğnememiş olmak için arkadaşının kötü niyetine karşın kendisini güçlükle tuttu Briant.</p>

  <p>"Öyleyse sen kal Doniphan. Biz Service ile, ikimiz gideriz."</p>

  <p>Wilcox hemen atıldı. "Biz de geleceğiz. Hadi Doniphan, marş marş, yürü bakalım."</p>

  <p>Service söze karıştı. "Hele bir yemeğimizi yiyelim de."</p>

  <p>Gerçekten de yola koyulmadan karınlarını doyursalar iyi olacaktı; bu işi de yarım saatte tamamladıktan sonra yürümeye başladılar.</p>

  <p>Zemin otlarla kaplı yürümesi kolaydı. Ara sıra küçük küçük ağaç gruplarına rastlanıyordu. Yer yer ezilmiş otlarsa, ara sıra kaçarken göze çarpan, ama ne oldukları pekiyi anlaşılmayan orta boyda hayvanların izlerini taşımaktaydı. Bu hayvanlar da hemen kaçtıklarına göre korkulacak nitelikte olmasalar gerekti.</p>

  <p>Bu arada sabırsız Doniphan'ın eli kaşınmıyor değildi, tüfeğini kapıp şu dört ayaklıların üzerine boşaltmak için can atıyordu.</p>

  <p>Saat ikide, derinliği az bir derenin geçtiği daracık bir açıklıkta ikinci bir mola verildi.</p>

  <p>Doniphan, "Garip şey&rdquo; dedi. Gerçekten burası, bir kıyıdan ötekine döşenmiş bir yolu andırıyordu.</p>

  <p>Service buradan geçmeye hazırlanırken, "Sanki baraj yapmışlar&rdquo; diye bağırdı.</p>

  <p>Briant hemen atıldı. "Dur, dur! Önce bakalım bu taşlar nasıl yerleştirilmiş böyle?"</p>

  <p>Wilcox, "Kendiliklerinden yerleşmiş olamazlar." dedi.</p>

  <p>"Hayır, öyle anlaşılıyor ki derenin şu dar kesiminde biri bir geçit yapmak istemiş... Durun biraz daha yakından bakalım hele."</p>

  <p>O zaman, suyun ancak birkaç santim üzerine çıkabilen ve yağmur mevsiminde sular altında kalacak olan bu dar yolun taşlarını teker teker ve dikkatle incelediler. Acaba bu taşları böylesine dizen, insan eli miydi? Hayır, en iyisi, taşken döneminde yükselen suların bunları yavaş yavaş böylesine yığmış olduğuna inanmaktı. En basit açıklama yolu buydu. Çok yorgun olduklarından, karınlarını doyurduktan sonra uykuya daldılar. Saat yediye doğru uyandıklarında güneşin eğrilemesine vuran ışınları geceyi geçirdikleri şu yeri belli belirsiz aydınlatıyordu. Bulundukları sık ağaçların altından ilk çıkan, Service oldu ve şaşkınlıkla bağırdığı duyuldu.</p>

  <p>"Briant!. Doniphan! Wilcox! Buraya gelin! Çabuk, çabuk!"</p>

  <p>"Ne oluyor kuzum, ikide birde böyle bağırıp bizi ürkütmesen olmaz mı sanki?"</p>

  <p>Service hiç aldırmadan, "Bakın nerede yatmışız biz&rdquo; diye bağırdı.</p>

  <p>Gerçekten de, altına sığındıkları sık ağaçlık, yerlilerin 'ajupa' dediği, sık dallardan örülmüş bir kulübeden başka bir şey değildi.</p>

  <p>Doniphan. "Demek burada yaşayanlar var ha?" Briant da, "Veya vardı. Herhalde bu kulübe kendi kendisine yapılmamış ya&rdquo; dedi.</p>

  <p>Wilcox da, "Deredeki geçidin varlığı da böylece açıklanmış oluyor&rdquo; diye ekledi. "Neyse, bu insanlar iyi kişiler olmalı ki, geceyi geçirelim diye bize kulübe bile yapmışlar."</p>

  <p>Aslında orası hiç de belli değil. Belli olan bir şey varsa, yerlilerin ormanın bu kesimine uzun bir süre önce gelmiş olmalarıydı. Eğer burası, Yeni Dünya'nın bir parçasıysa, bunlar ancak Amerika yerlileri olabilirdi. Yok eğer Okyanusya Adalarından biriyse, Polinezyalılar, hatta yamyamlar olabilirlerdi. Bu olasılık durumu büsbütün güçleştiriyor ve bulundukları yerin bir ada mı, yoksa anakara mı olduğu sorunun bir an önce çözülmesini gerektiriyordu.</p>

  <p>Hafifçe inen bir yoldan, elde pusulası, doğuya gidiyorlardı. Böylece tam iki saat, sık ağaçların ve dalların arasından bin bir güçlükle, bazen de baltayla yol açarak ilerlediler. Sonunda saat ona gelirken, o bitmez tükenmez ağaçlardan bambaşka bir görünüm çıktı karşılarına. Doğuya doğru yarım mil ötedeyse Briant'ın ta yukarıdan gördüğü o deniz ufka dek gidiyor, dalgalar usulca kıyıdaki kum şeridini yalıyordu.</p>

  <p>Doniphan suspus oldu. Arkadaşının yanılmamış olmasını bir türlü sindiremiyor, bu, ona çok ağır geliyordu. Bu arada Briant hiç oralı değilmiş gibi gözünde dürbünü, çevreyi taramaktaydı. Bu arada çocuklar bir kum yığının dibinde mola vermiş, yemek yemeye hazırlanıyorlardı. Belki de acele ederlerse gece basmadan Slugi'ye dönebilirlerdi. Yemekte hiçbirinin ağzını bıçak açmıyordu, hepsi üzgündü. Tam yemeklerini bitirmiş, kalkıyorlardı ki, Phann suya doğru koşmaya başladı. Service arkasından seslendi.</p>

  <p>"Phann! Buraya gel, Phann!"</p>

  <p>Ama köpek hiç oralı olmadı, nemli kumu koklaya koklaya koştu ve suya girerek iştahla içmeye koyuldu.</p>

  <p>Bir anda ötekiler de koşup Phann'ın içtiği bu suyun tadına baktılar. Tatlıydı! Şu halde doğuda, ufka dek uzanan, bir göldü. Deniz değil!</p>

  <p>&nbsp;</p>
</body>
</html>
