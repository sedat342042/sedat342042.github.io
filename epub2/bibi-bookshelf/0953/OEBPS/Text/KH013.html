<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_5" style="text-align: center;"><b>OKUL BAHÇESİNDEKİ AĞIRSİKLET </b></h2>

  <h2 id="sigil_toc_id_46" style="text-align: center;"><b>ŞAMPİYONU</b></h2>

  <p>1939 yazının acelesi vardı, belki de acelesi olan Liesel’di. Zamanını Himmel Sokağı’nda Rudy ve diğer çocuklarla futbol oynayarak geçiriyor (bütün yıl boş zamanlarında bunu yapıyorlardı), annesiyle birlikte çamaşırları götürüp getiriyor ve okuma yazma derslerine devam ediyordu. Sanki başladıktan birkaç gün sonra bitmiş gibiydi.</p>

  <p>Yılın ikinci yarısında iki şey oldu.</p>

  <blockquote class="alıntı">
    <p style="text-align: center;"><b>EYLÜL-KASIM1939</b></p>

    <p style="text-align: center;"><b>1. İkinci Dünya Savaşı başladı.</b></p>

    <p style="text-align: center;"><b>2.Liesel Meminger okul bahçesinin ağırsiklet şampiyonu oldu.</b></p>
  </blockquote>

  <p>Savaş başladığında ve benim iş yüküm arttığında, Molching’de soğuk bir gündü.</p>

  <p>Dünya bunu konuşuyordu.</p>

  <p>Gazete manşetleri coşmuştu.</p>

  <p>Führer’in sesi Alman radyolarında gürlüyordu. <i>Vazgeçmeyeceğiz. Dinlenmeyeceğiz. Zaferi kazanacağız. Zamanımız geldi.</i></p>

  <p>Almanya’nın Polonya işgali başlamıştı ve insanlar her yerde toplanıp savaş haberlerini dinliyordu. Almanya’daki bütün ana- caddeler gibi, Münih Caddesi de savaş kokuyordu. Karne uygulaması birkaç gün önce başlamıştı -duvardaki yazıyla- ve şimdi resmileşmişti. İngiltere ile Fransa, Almanya’ya savaş açmıştı. Hans Hubermann şöyle diyordu:</p>

  <p>“Eğlence başlıyor! ”</p>

  <p>İlandan sonraki gün, Liesel’in babasının şansı yaver gitti ve bir iş buldu. Eve dönerken kenara fırlatılmış bir gazete buldu ve el arabasındaki boyaların arasına sokmak için durmak yerine katlayıp gömleğinin içine soktu. Eve varıp gazeteyi çıkardığında, teri mürekkebi tenine çekmişti. Gazeteyi masaya koymuştu ama haber göğsünde de görünüyordu. Bir dövme gibi. Gömleğini açık tutarak mutfak ışığında kararsızca baktı.</p>

  <p>“Ne diyor? ” diye sordu Liesel. Bir babasının göğsüne, bir gazeteye bakıyordu.</p>

  <p>“HİTLER POLONYA’YI ALDI, ” diye okudu babası ve bir sandalyeye çöktü. <i>“Deutschland über alles, "</i> diye fısıldadı ama sesi hiç de vatan aşkını yansıtmıyordu.</p>

  <p>O yüz yine oradaydı; akordeonun yüzü.</p>

  <p>Bir savaş böyle başlamıştı.</p>

  <p>Liesel yakında bir diğerine başlayacaktı.</p>

  <p>Okul başladıktan yaklaşık bir ay sonra, nihayet onu asıl sınıfına aldılar. Bunun okuma yazmayı öğrenmesinden kaynaklandığını düşünebilirsiniz ama öyle değildi. İlerlemesine rağmen hâlâ zorlanarak okuyordu. Cümleler her yere dağılıyor, kelimeler onu yanıltıyordu. Asıl sınıfına alınmasının nedeni, küçüklerin sınıfında artık huzursuzluk kaynağı haline gelmesiydi. Diğer çocuklara sorulan soruları cevaplıyor ve ceza alıyordu. Birkaç kez koridorda <i>Watschen</i> denen şeyden almıştı.</p>

  <blockquote class="alıntı">
    <p style="text-align: center;"><b>BİR TANIM</b></p>

    <p style="text-align: center;"><b>Watschen = Sıkı bir dayak</b></p>
  </blockquote>

  <p>Aynı zamanda rahibe olan öğretmeni onu kaldırıp kenarda bir sandalyeye oturttu ve çenesini kapalı tutmasını söyledi. Sınıfın diğer ucunda, Rudy ona bakarak el salladı. Liesel de gülümsememeye çalışarak karşılık verdi.</p>

  <p>Evde babasıyla birlikte <i>Mezar Kazıcının Elkitabı'nı</i> bir hayli okumuştu. Anlayamadığı kelimeleri daire içine alıyor, ertesi gün bodruma götürüyorlardı. Liesel bunun yeterli olduğunu sanıyordu ama değildi.</p>

  <p>Kasım başlarında okuldaki sınavlarında biraz ilerleme vardı. Biri okumayla ilgiliydi. Çocukların her biri sınıfın önünde durmuş, öğretmenin verdiği bir pasajı okumuştu. Buz gibi bir sabahtı ama güneş parlıyordu. Çocuklar gözlerini zorlayarak okumaya çalışıyordu ve Azrail gibi bir rahibe olan Rahibe Maria’nın etrafında bir hale görüyorlardı. Bu arada; insanların bu Azrail fikrini seviyorum. Orak fikrini seviyorum. Beni eğlendiriyor.</p>

  <p>Güneş ışığıyla dolu sınıfta isimler rasgele okunuyordu:</p>

  <p>“Waldenheim, Lehman, Steiner. ”</p>

  <p>Hepsi ayağa kalkarak, farklı beceri seviyeleriyle okuyorlardı. Rudy şaşırtıcı ölçüde iyiydi.</p>

  <p>Bütün sınav boyunca, Liesel endişeli bir bekleyiş ve içini kemiren bir korkuyla oturdu. Kendini kanıtlamayı, öğreniminin ne kadar ilerlediğini öğrenmeyi istiyordu. Hazır mıydı? Rudy’ye ve diğerlerine yaklaşabilir miydi?</p>

  <p>Rahibe Maria öğrenci listesine her baktığında, Liesel’in sinirleri geriliyordu. Gerginlik karnında başlamış, yukarı doğru yayılmıştı. Yakında bir ip gibi boynuna sarılıp sıkacaktı.</p>

  <p>Tommy Muller sıradan girişimini bitirdiğinde, Liesel etrafına bakındı. Diğer herkes okumuştu, geriye kalan tek kişi kendisiydi.</p>

  <p>“Çok güzel. ” Rahibe Maria başıyla onaylayarak listeyi gözden geçirdi. “Herkes okudu. ”</p>

  <p>Ne?</p>

  <p>“Hayır! ”</p>

  <p>Sınıfın diğer tarafından bir ses duyuldu. Sesin sahibi, kemikli dizleri pantolonunun içinden masasının altına değen limon sarısı saçlı bir çocuktu. Elini kaldırarak konuştu. “Rahibe Maria, sanırım Liesel’i unuttunuz. ”</p>

  <p>Rahibe Maria umursamamıştı.</p>

  <p>Dosyasını önündeki masanın üzerine koydu ve onaylamayan bir tavırla iç çekerek Rudy’yi inceledi. Neredeyse melankolik bir görüntüydü. <i>Neden,</i> diye düşündü, <i>neden Rudy Steiner ’e dayanması gerekiyordu? Çenesini kapalı tutabilirdi. Neden Tanrım, neden?</i></p>

  <p>“Hayır, ” dedi kadın sonunda. Küçük karnı geri kalanıyla birlikte öne eğildi. “Korkarım Liesel bunu yapamaz, Rudy. ” Öğretmen onay beklentisiyle Liesel’e baktı. “Daha sonra bana okuyacak. ”</p>

  <p>Kız boğazını temizledi ve sakin bir meydan okumayla konuştu. “Şimdi yapabilirim, Rahibe. ” Diğer çocukların çoğu sessizce bekliyordu. Birkaçı sadece çocukların yapabildiği bir şekilde kıs kıs gülüyordu.</p>

  <p>Rahibenin canına tak etmişti. “Hayır, okuyamazsın! Ne yapıyorsun sen? ”</p>

  <p>Liesel yerinden kalkmış, yavaşça ve kaskatı adımlarla tahtaya doğru yürüyordu. Kitabı alarak rastgele bir sayfa açtı.</p>

  <p>“Pekâlâ, ” dedi Rahibe Maria. “Yapmak mı istiyorsun? Yap bakalım. ”</p>

  <p>“Evet, Rahibe. ” Rudy’ye hızlı bir bakış attıktan sonra bakışlarını indirerek sayfayı inceledi.</p>

  <p>Başını tekrar kaldırdığında, bütün sınıf ayrılıp yeniden birleşti. Bütün çocuklar gözlerinin önünde ezildi ve bir an için, bütün sayfayı hiç hatasız ve akıcı bir şekilde okuduğunu hayal etti.</p>

  <blockquote class="alıntı">
    <p style="text-align: center;"><b>ANAHTAR KELİME</b></p>

    <p style="text-align: center;"><b>hayal</b></p>
  </blockquote>

  <p>“Haydi, Liesel. ”</p>

  <p>Sessizliği bozan Rudy oldu.</p>

  <p>Kitap hırsızı tekrar kelimelere baktı.</p>

  <p>Haydi. Rudy bu kez sadece dudak hareketleriyle söylemişti. Haydi, Liesel.</p>

  <p>Nabzı hızlandı. Cümleler bulanıklaştı.</p>

  <p>Beyaz sayfa aniden başka bir dilde yazılmış gibi göründü. Şimdi gözlerinde biriken yaşların da yardımı olmuyordu. Artık kelimeleri göremiyordu bile.</p>

  <p>Ve güneş. O berbat güneş. Korkunç güneş. Pencereden süzülüyor -her yer pencereydi- ve doğruca işe yaramaz kızı aydınlatıyordu. Yüzüne haykırıyordu: “Bir kitap çalıyorsun ama okuyamıyorsun bile! ”</p>

  <p>Aklına bir çözüm geldi.</p>

  <p>Nefes ala ala okumaya başladı ama önündeki kitaptan okumuyordu. <i>Mezar Kazıcının Elkitabı'</i>ndan okuyordu. Üçüncü Bölüm: <i>Kar Durumunda.</i> Babasının sesinden bütün bölümü ezberlemişti.</p>

  <p>“Kar durumunda, ” dedi, “iyi bir kürek kullanmaya dikkat etmelisiniz. Derin kazmaksınız; tembellik edemezsiniz. Kestirmeden gidemezsiniz. ” Yine derin bir nefes aldı. “Elbette ki günün daha ılık bir saatini beklemek daha kolaydır. ”</p>

  <p>Bitti.</p>

  <p>Biri kitabı elinden kaparak bir şey söyledi:</p>

  <p>“Liesel... koridor. ”</p>

  <p>Dayak yerken, Rahibe Maria’nın tokatlarının gürültüsü arasında sınıftaki herkesin güldüğünü duyuyordu. Onları görüyordu. Bütün o iğrenç çocukları. Güneş ışığında sırıtıyor ve gülüyorlardı. Rudy dışında herkes gülüyordu.</p>

  <p>Teneffüste onunla alay ettiler. Ludwig Schmeikl adında bir çocuk elinde bir kitapla ona yaklaştı. “Hey, Liesel, ” dedi, “şu kelimeyi okumakta zorlanıyorum. Benim için okuyabilir misin? ” Güldü, on yaşındaki çocuklara has kibirli bir gülüştü. “Seni <i>aptal!"</i></p>

  <p>Şimdi büyük ve kara bulutlar toplanıyor, daha fazla çocuk birikiyor ve alay ederek öfkesini izliyorlardı.</p>

  <p>“Onları dinleme, ” dedi Rudy.</p>

  <p>“Senin için söylemesi kolay. Aptal olan sen değilsin. ”</p>

  <p>Sabrı taşmak üzereyken yorumların sayısı on dokuz olmuştu. Yirmincide sabrı taştı. Schmeikl biraz daha alay etmek için geri dönmüştü: “Haydi, Liesel. ” Kitabı kızın burnuna doğru uzattı. “Bana yardım et, ha? ”</p>

  <p>Liesel ona çok iyi yardım etti.</p>

  <p>Ayağa kalkıp kitabı çocuğun elinden aldı ve Schmeikl omzunun üzerinden diğer çocuklara gülümserken, Liesel kitabı fırlatıp, çocuğun kasıklarına bütün gücüyle bir tekme indirdi.</p>

  <p>Eh, tahmin edebileceğiniz gibi, Ludwig Schmeikl ikiye katlandı ve yere eğilirken kulağına da bir yumruk yedi. Yere yuvarlandığında Liesel onun üzerine çullandı ve Schmeikl, kendini tamamen öfkesine kaptırmış olan bir kız tarafından tokatlandı, tırmalandı ve paralandı. Teni sıcak ve yumuşaktı. Liesel’in yumrukları ve tırnaklarıysa ufak olmalarına rağmen ürkütücü ölçüde sertti. “Seni Domuzoğlan! ” Sanki sesiyle bile çocuğu tırmalayabiliyordu. “Seni keriz! Bana kerizi hecelesene! ”</p>

  <p>Ah, gökyüzünde bulutlar nasıl da toplanmıştı.</p>

  <p>Büyük şişko bulutlar.</p>

  <p>Kara bulutlar.</p>

  <p>Birbirlerine çarpıyor, özür diliyor, ilerleyerek kendilerine yer buluyorlardı.</p>

  <p>Çocuklar, ancak çocukların yapabileceği şekilde kavgayı izlemek için toplanmışlardı. Kollar, bacaklar, bağırışlar, tezahüratlar etraflarında toplanıyordu. Liesel Meminger’in Ludwig Schmeikl’a hayatının dayağını atışını izliyorlardı. “Tanrım! ” diye bağırdı kızlardan biri. “Schmeikl’ı öldürecek! ”</p>

  <p>Liesel onu öldürmedi.</p>

  <p>Ama çok yaklaştı.</p>

  <p>Aslında muhtemelen onu durduran tek şey, Tommy Muller’in son derece gülünç bir şekilde sırıtan yüzüydü. Liesel hâlâ vücudundaki adrenalinin etkisindeyken Muller’i görünce onu da aşağı çekip dayak sırasına soktu.</p>

  <p>“Ne yapıyorsun be? ” diye bağırdı Muller. Ancak o zaman, üçüncü dördüncü tokattan sonra burnundan biraz kan süzülünce Liesel durdu.</p>

  <p>Dizlerinin üzerinde soluklanmaya çalışırken altından gelen iniltileri dinledi. Sağındaki ve solundaki yüzleri izlerken, “Ben aptal değilim, ” dedi.</p>

  <p>Kimse itiraz edemedi.</p>

  <p>Herkes içeri döndüğünde, Rahibe Maria Ludwig Schmeikl’ın halini gördü ve kavga devam etti. Önce Rudy ve diğer birkaçı şüpheli olarak ayağa kaldırıldı. Bu çocuklar hep birbirleriyle kavga ediyordu. “Eller, ” diye emredildi bütün çocuklara, hepsinin elleri temizdi.</p>

  <p>“Buna inanamıyorum, ” dedi Rahibe Maria. “Olamaz. ” (Çünkü gerçekten de, Liesel öne çıkıp ellerini gösterdiğinde, Ludwig Schmeikl'ın parçaları ellerinin her yerindeydi. “Koridor, ” dedi rahibe, aynı gün ikinci kez. Aslında aynı saat içinde ikinci kez.</p>

  <p>Ancak bu kez küçük bir <i>watschen</i> değildi. Sıradan hiç değildi. Bu kez bütün koridor <i>watschen</i> ’lerinin anasıydı; darbeler birbiri üstüne iniyordu. O kadar ki Liesel bir hafta zor oturacaktı, üstelik bu kez sınıfta da kimse gülmüyordu. Daha çok korku ve sessizlik içinde dinliyorlardı.</p>

  <p>Okul bitince, Liesel, Rudy ve diğer Steiner kardeşlerle birlikte evin yolunu tuttu. Himmel Sokağı’na yaklaşırlarken, karmaşık bir sürü düşüncenin arasında aniden içi hüzünle doldu; <i>Mezar Kazıcının Elkitabı'nı</i> yanlış hatırlaması, ailesinin yok oluşu, kâbusları ve o gün yaşadığı aşağılanma nihayet etkisini gösterdi. Liesel yolun kenarına çökerek hıçkırıklara boğuldu. Olanlar onu bu noktaya getirmişti.</p>

  <p>Rudy yanında durarak ona baktı.</p>

  <p>Yağmur yağmaya başlamıştı.</p>

  <p>Kurt Steiner seslendi ama ikisi de dönüp ona bakmadı. Şimdi biri acı içinde oturuyor, diğeri de yanında ayakta durmuş bekliyordu.</p>

  <p>“Neden ölmesi gerekti? ” diye sordu. Ama Rudy hiçbir şey söylemedi.</p>

  <p>Sonunda Liesel’in hıçkırıkları dindiğinde ve ayağa kalktığında, Rudy ona en iyi arkadaş tavrıyla sarıldı ve birlikte yürüdüler. Bu kez öpücük isteği filan olmadı. Öyle bir şey yoktu. Rudy’yi sadece bu yüzden bile sevebilirdi.</p>

  <p><i>Ama toplarıma vurma.</i></p>

  <p>Rudy’nin düşündüğü buydu ama Liesel’e söylemedi. Bu bilgiyi yaklaşık dört yıl sonra açıklayacaktı.</p>

  <p>Şimdilik, Rudy ve Liesel, yağmurda Himmel Sokağı’na doğru yürüyordu.</p>

  <p>Rudy dünyayı bozguna uğratmak için kendini baştan aşağı siyaha boyayan deliydi.</p>

  <p>Liesel kelimeleri okuyamayan kitap hırsızıydı.</p>

  <p>Ama inanın bana, kelimeler yoldaydı ve geldiklerinde, Liesel onlara bulut gibi ellerle tutunup, yağmur gibi sularını sıkacaktı.</p>
</body>
</html>
