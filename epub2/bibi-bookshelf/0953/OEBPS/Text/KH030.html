<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_22" style="text-align: center;"><b>DOLANDIRICILAR</b></h2>

  <p>Liesel Meminger’in rahat olduğunu düşünebilirsiniz. Max Vandenburg’la kıyaslandığında öyleydi zaten. Kardeşi kollarında ölmüştü. Annesi onu terk etmişti.</p>

  <p>Ama her şey bir Yahudi olmaktan daha iyiydi.</p>

  <p>Max’in gelişine kadar geçen süreçte bir çamaşır müşterisi daha kaybetmişlerdi, bu kez Weingartner’lerdi. Zorunlu <i>schimpfen</i> mutfakta yaşanmıştı ve geride hâlâ iki müşteri kalmıştı ve daha da iyisi, biri valinin karısıydı. Kitaplar.</p>

  <p>Liesel’in diğer faaliyetlerine gelince, hâlâ Rudy Steiner'le ortalığı birbirine katıyordu. Hatta uğraştıkları yasadışı işlerde ustalaşmaya başladıklarını bile söyleyebilirim.</p>

  <p>Arthur Berg ve arkadaşlarıyla birlikte birkaç iş daha yapmışlardı. Değerlerini kanıtlayıp hırsızlık repertuvarlarını genişletmek istiyorlardı. Bir çiftlikten patates, diğerinden soğan çalmışlardı.</p>

  <p>Ama en büyük zaferlerini kendi başlarına kazanmışlardı.</p>

  <p>Daha önce gördüğümüz gibi, kasabada dolaşmanın avantajlarından biri, yerde bir şeyler bulmaktı. Diğeri insanları veya daha da önemlisi, her hafta <i>aynı</i> şeyleri yapan <i>aynı</i> insanları fark etmekti.</p>

  <p>Aynı okula gittikleri çocuklardan biri olan Ottu Sturm bu kişilerden biriydi. Her cuma öğleden sonra bisikletiyle kiliseye gidiyor, rahiplere bir şeyler götürüyordu.</p>

  <p>Bir ay boyunca, hava nasıl olursa olsun onu izlediler ve özellikle Rudy, ekim ayının anormal ölçüde soğuk bir cuma günü Otto’nun başarmasını engellemeye kararlıydı.</p>

  <p>“Bütün o rahipler, ” diye açıkladı Rudy, kasabada dolaşırlarken. “Hepsi zaten şişko. Bir-iki hafta yiyeceksiz kalabilirler. ”</p>

  <p>Liesel onunla aynı fikirdeydi. Öncelikle, kendisi Katolik değildi. İkincisi, çok açtı. Her zamanki gibi çamaşırları taşıyordu. Rudy iki kova soğuk su taşıyordu; kendi deyimiyle, iki kova müstakbel buz.</p>

  <p>Saat ikiden hemen önce işe koyuldu.</p>

  <p>Hiç tereddüt etmeden Otto’nun döneceği köşeye suyu döktü.</p>

  <p>Liesel itiraf etmeliydi.</p>

  <p>Başlangıçta biraz suçluluk duymuştu ama plan mükemmeldi, en azından mükemmele yakındı. Her cuma günü saat ikiyi biraz geçe, Otto Sturm bisikletinin gidonuna asılı sepetin içindeki ürünlerle Münih Caddesi’ne sapardı. Bu cuma günü, yolculuğu burada bitecekti.</p>

  <p>Yol zaten buzluydu ama Rudy fazladan bir kat daha atmıştı ve sırıtışını gizleyemiyordu.</p>

  <p>“Haydi, ” dedi, “şuradaki çalılığa. ”</p>

  <p>Yaklaşık on beş dakika sonra şeytani planları meyvesini verdi.</p>

  <p>Rudy çalıların arasındaki bir boşluktan parmağıyla işaret etti. “İşte geliyor. ”</p>

  <p>Otto hiçbir şeyden habersiz bir şekilde köşeyi döndü.</p>

  <p>Hemen bisikletin kontrolünü kaybetti ve buzda kayarak yüzükoyun yola serildi.</p>

  <p>Yerden kalkmayınca, Rudy tedirgin gözlerle Liesel’e baktı. “Aman Tanrım, ” dedi. “Onu <i>öldürmüş</i> olabiliriz! ” Yavaşça çalıların arkasından çıkarak sepeti aldı ve kapıya doğru yürüdüler.</p>

  <p>“Nefes alıyor muydu? ” diye sordu Liesel, sokağın aşağısına doğru ilerlediklerinde.</p>

  <p><i>“Keine Ahnung, ”</i> dedi Rudy, sepeti sıkıca tutarken. Hiçbir fikri yoktu.</p>

  <p>Tepenin aşağısından Otto’nun ayağa kalktığını, başını, bacaklarının arasını kaşıdığını ve sonra da her yerde sepeti aradığını gördüler.</p>

  <p>“Aptal, ” dedi Rudy, sırıtarak. Sonra ganimeti incelediler. Ekmek, kırılmış yumurtalar ve büyük bir <i>Speck.</i> Rudy yağlı, güzel eti burnuna tutarak derin derin kokladı. “Çok güzel. ”</p>

  <p>Zaferi kendilerine saklamak çok çekici olsa da, Arthur Berg’e karşı bir sadakat duyuyorlardı. Onun Kempf Caddesi’ndeki yoksul kulübesine doğru yürüyerek ellerindekileri gösterdiler. Arthur takdirini gizleyemedi.</p>

  <p>“Bunu kimden çaldınız? ”</p>

  <p>Cevap veren Rudy oldu. “Otto Sturm. ”</p>

  <p>“Eh, ” dedi Arthur başıyla onaylayarak, “her kimse ona minnettarım. ” İçeri girdi ve yanında bir ekmek bıçağı, bir tava ve bir ceketle geri döndü. Üç hırsız binanın koridorunda yürüdüler.</p>

  <p>“Diğerlerini alalım, ” dedi Arthur Berg dışarı çıktıklarında. “Suçlu olabiliriz ama tamamen ahlaksız değiliz. ” Tıpkı kitap hırsızı gibi, Arthur’un da bir sınırı vardı.</p>

  <p>Birkaç kapıyı daha vurdu. Aşağıdaki sokaklardan birilerine seslenildi ve çok geçmeden Arthur Berg’in meyve hırsızlığı grubu Amper’in yolunu tuttu. Diğer taraftaki açıklıkta bir ateş yaktılar ve yumurtalardan artakalanları pişirdiler. Ekmek ve eti kestiler. Eller ve bıçaklarla, Otto Sturm’un sepetindeki her şey yendi. Ortalıkta rahiplerden herhangi bir iz yoktu.</p>

  <p>Ancak sonlara doğru sepetle ilgili bir tartışma koptu. Çocukların çoğu sepeti yakmak istiyordu. Fritz Hammer ve Andy Schmeikl sepeti saklamak istiyordu ama Arthur Berg’in, kendine has ahlak anlayışıyla, farklı bir fikri vardı.</p>

  <p>“Siz ikiniz, ” dedi, Rudy ve Liesel’e dönerek, “belki de sepeti şu Sturm denen çocuğa geri götürseniz iyi olur. Zavallı sersemin en azından bu kadarını hak ettiğini düşünüyorum. ”</p>

  <p>“Ah, haydi, Arthur. ”</p>

  <p>“Dinlemek istemiyorum, Andy. ”</p>

  <p>“Ulu Tanrım. ”</p>

  <p>“O da dinlemek istemiyor. ”</p>

  <p>Grup kahkahalara boğuldu ve Rudy Steiner sepeti aldı. “Bunu geri götüreceğim ve posta kutularına asacağım. ”</p>

  <p>Daha yirmi metre kadar yürümüşlerdi ki kız yanına geldi. Eve çok geç kalacaktı ama kasabadan geçip Sturm çiftliğine giderken Rudy Steiner’e eşlik etmesi gerektiğinin farkındaydı. Uzun süre sessizce yürüdüler.</p>

  <p>“Kendini kötü hissediyor musun? ” diye sordu Liesel, sonunda. Artık eve dönüyorlardı.</p>

  <p>“Neyle ilgili? ”</p>

  <p>“Biliyorsun. ”</p>

  <p>“Elbette hissediyorum, fakat artık tokum ve <i>onun</i> da tok olduğundan eminim. Evde yeterince olmasa rahiplerin yiyecekleri alacağını bir an bile düşünme. ”</p>

  <p>“Sadece yere çok sert düştü. ”</p>

  <p>“Hatırlatma. ” Ama Rudy Steiner gülümsemekten kendini alamadı. Gelecek yıllarda bir hırsız değil, ekmek veren olacaktı ve bu da insan doğasındaki çelişkilere bir örnekti. Bu kadar iyilik, şu kadar kötülük. Sadece su ekleyin.</p>

  <p>Küçük zaferlerinden beş gün sonra, Arthur Berg son kez ortaya çıktı ve onları bir sonraki hırsızlık planına davet etti. Onunla bir çarşamba günü okuldan eve dönerlerken Münih Caddesi’nde karşılaşmışlardı. Üzerinde Hitler Gençliği üniforması vardı. “Yarın yine gidiyoruz. İlgileniyor musunuz? ”</p>

  <p>Kendilerini tutamadılar. “Nereye? ”</p>

  <p>“Patates çiftliğine. ”</p>

  <p>Yirmi dört saat sonra Liesel ile Rudy bir kez daha dikenli telleri aşıp çuvallarını doldurdular.</p>

  <p>Ama kaçarlarken bir sorunla çıktı.</p>

  <p>“Tanrım! ” diye bağırdı Arthur. “Çiftçi! ” Korkutucu olan ikinci kelimesiydi. Çoktan saldırıya uğramış gibi seslenmişti. Ağzı iyice açılmıştı, kelimeyi haykırdı; söylediği kelime baltaydı.</p>

  <p>Gerçekten de oldukları yerde dönüp baktıklarında, çiftçinin elinde silahla onlara doğru koştuğunu gördüler.</p>

  <p>Bütün grup çitlere doğru koştu ve çabucak üzerinden aştılar. En geride olan Rudy hemen diğerlerine yetişti ama sonuncu olmaktan kurtulacak kadar hızlı değildi. Bacağını yukarı çekerken çitlere takıldı.</p>

  <p>“Hey! ”</p>

  <p>Başının dertte olduğu belliydi.</p>

  <p>Grup durdu.</p>

  <p>Liesel güdüsel olarak geri koştu.</p>

  <p>“Çabuk! ” diye bağırdı Arthur. Sesi, ağzından çıkmadan önce yutmuş gibi çok uzaklardan geliyordu.</p>

  <p>Bembeyaz gökyüzü.</p>

  <p>Diğerleri koşuyordu.</p>

  <p>Liesel, Rudy’nin yanına ulaştı ve pantolonunun kumaşını çekiştirmeye başladı. Rudy’nin gözleri korkuyla iri iri açılmıştı. “Çabuk, ” dedi, “geliyor! ”</p>

  <p>Diğerlerinin ayak sesleri uzaklaşırken aniden başka bir el dikenli teli tutarak Rudy Steiner’in pantolonundan kurtardı. Kumaşın bir parçası telde kalmıştı ama çocuk kaçabilecekti.</p>

  <p>“Şimdi kaldırın kıçlarınızı, ” dedi Arthur, çiftçi nefes nefese bir halde küfrederek yanlarına yaklaştığında. Baltayı şimdi bacağına dayamıştı. Soyulanların nafile tehditlerini savuruyordu:</p>

  <p>“Sizi tutuklatacağım! Sizi bulacağım! Kim olduğunuzu öğreneceğim! ”</p>

  <p>O anda Arthur Berg cevap verdi.</p>

  <p>“Adı Owens! ” Bir yandan koşuyor ve Liesel ile Rudy’ye ayak uydurmaya çalışıyordu. “Jesse Owens! ”</p>

  <p>Nihayet güvenli bir yere ulaştıklarında, nefes nefese bir halde yere oturdular. Arthur Berg yanlarına geldi. Rudy ona bakamadı. “Bu hepimizin başına geldi, ” dedi Arthur, Rudy’nin hayal kırıklığını anlayarak. Yalan mı söylüyordu? Emin olamazlardı ve gerçeği asla öğrenemezlerdi.</p>

  <p>Birkaç hafta sonra Arthur Berg, Cologne’a taşındı.</p>

  <p>Liesel’in çamaşır turlarından birinde onu bir kez daha gördüler. Münih Caddesi’ne bağlanan bir ara sokakta, Liesel’e içinde bir düzine kestane olan bir kesekâğıdı vererek sırıttı. “Kestane sektöründen bir bağlantı. ” Onlara taşınacağını açıkladıktan sonra son kez gülümsedi ve ikisinin de alınlarına birer şamar patlattı. “Hepsini bir kerede yemeyin, ” dedi, Arthur Berg’i bir daha hiç görmediler.</p>

  <p>Bana gelince, onu kesinlikle gördüğümü söyleyebilirim.</p>

  <blockquote class="alıntı">
    <p style="text-align: center;"><b>HÂLÂ YAŞAYAN BİR ADAM OLARAK ARTHUR BERG’E SON BİR ÖVGÜ</b></p>

    <p style="text-align: center;"><b>Cologne gökleri sapsarı ve çürümüştü; kenarları dökülüyordu.</b></p>

    <p style="text-align: center;"><b>Kollarında bir çocukla bir duvara dayanarak oturmuştu.</b></p>

    <p style="text-align: center;"><b>Çocuk kız kardeşiydi.</b></p>

    <p style="text-align: center;"><b>Nefesleri kesildiğinde Arthur onun yanından ayrılmadı, onu saatler boyu kucağında tutacağını hissedebiliyordum.</b></p>

    <p style="text-align: center;"><b>Cebinde iki tane çalıntı elma vardı.</b></p>
  </blockquote>

  <p>Bu kez daha akıllıca hareket ettiler. İkisi de birer kestane yedi ve diğerlerini kapı kapı dolaşarak sattılar.</p>

  <p>“Fazla birkaç peniniz varsa, ” diyordu Liesel, her evde. “Kestane satıyorum. ” Sonunda on altı tane demir para topladılar.</p>

  <p>“Şimdi, ” diye sırıttı Rudy, “intikam. ”</p>

  <p>Aynı gün Bayan Diller’in dükkânına döndüler, Heil Hitler diyerek beklediler.</p>

  <p>“Yine karışık lolipop mu? ” diye sordu Bayan Diller, iki çocuk başlarıyla onayladı. Para tezgâhın üzerine dökülünce Bayan Diller’in gülümsemesi suratında dondu.</p>

  <p>“Evet, Bayan Diller, ” dediler, aynı anda. “Karışık lolipop, lütfen. ”</p>

  <p>Çerçeveli Führer onlara gururla bakıyordu.</p>

  <p>Fırtınadan önceki zafer.</p>
</body>
</html>
