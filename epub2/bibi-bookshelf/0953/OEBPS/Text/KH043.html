<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_39" style="text-align: center;"><b>KUMARBAZLAR</b></h2>

  <h5 class="sigil_not_in_toc" style="text-align: center;"><b><i>(Yedi Yüzlü Bir Zar)</i></b></h5>

  <p>Elbette, kabalık ediyorum. Sadece bütün kitabın değil, özellikle de bu bölümün sonunu rezil ediyorum. Size iki olayı önceden anlattım, çünkü gizem yaratmakla pek ilgilenmiyorum. Gizem beni sıkar. Yorar. Ben neler olacağını biliyorsam, siz de bilin. Benim için önemli olan, hepimizi sinirlendiren, şaşırtan, ilgimizi çeken noktaya doğru bizi sürükleyen dinamikler.</p>

  <p>Düşünecek bir sürü şey var.</p>

  <p>Çok hikâye var.</p>

  <p>Bir kere, 1941 Noel’inde Amper Nehri’nden süzülerek gelen ve kesinlikle üzerinde tartışmamız gereken <i>Islıkçı</i> adında bir kitap var. Öncelikle bununla ilgilenmeliyiz, siz ne dersiniz?</p>

  <p>Anlaştık o halde.</p>

  <p>Öyle yapacağız.</p>

  <p>Her şey kumarla başladı. Bir Yahudi'yi gizleyerek zar atarsanız, böyle yaşarsınız. İşler böyle görünür.</p>

  <p> </p>

  <p><img alt="d1" src="../Images/d1.png" style="line-height: 1.2em; text-indent: 1em;" /><b>SAÇ KESİMİ: NİSAN ORTALARI, 1941</b></p>

  <p><br /></p>

  <p>Yaşam en azından daha güçlü bir şekilde normalliği taklit etmeye başlıyordu. Hans ve Rosa Hubermann, alışılmış olandan daha kısık sesle olsa bile oturma odasında tanışıyorlardı. Liesel, her zamanki gibi onları izliyordu.</p>

  <p>Tartışma önceki gece bodrumda, Hans ile Max’in boya kutuları. kelimeler ve örtüler arasında oturduğu yerde başlamıştı. Max, Rosa’ya saçlarını kesip kesemeyeceğini sormuştu. “Gözlenme giriyor,” demişti ve Hans da, “Bir çaresine bakarız,” diye cevap vermişti.</p>

  <p>Şimdi Rosa çekmeceleri karıştırıyor ve Hans’a hurdalarla birlikte sözlerini dc fırlatıyordu. “Nerede bu lanet olasıca makas?” “Bir alttakinde değil mi?”</p>

  <p>“Ona baktım zaten.”</p>

  <p>“Belki de görmemişsindir.”</p>

  <p>“Kör müyüm ben?” Rosa başını kaldırarak bağırdı, “Liesel!” “Buradayım.”</p>

  <p>Hans yüzünü buruşturdu. “Lanet olsun, kadın, kulaklarımın zarını patlattın!”</p>

  <p>“Kes sesini, Keriz!” Rosa çekmeceyi karıştırırken Liesel’le konuştu. “Liesel, nerede bu makas?” Ama Liesel'in dc hiçbir fikri yoktu. “Domuzkuz, ne işe yararsın ki sen zaten?”</p>

  <p>“Onu konuya karıştırma.”</p>

  <p>Yay saçlı kadınla gümüş gözlü adam arasında tartışma devam ederken, sonunda Rosa çekmeceyi çarparak kapattı. “Muhtemelen bir sürü hata yaparım zaten.”</p>

  <p>“Hata mı?” Hans neredeyse kendi saçlarını yolmanın eşiğine gelmişti, fakat duyulmayacak kadar kısık söylemişti bunu. “Onu kim <i>görecek</i> ki?" Tekrar konuşacak gibi oldu, ancak Max Vandenburg’u kibar ve mahcup bir tavırla kapıda dururken görünce lafı ağzında kaldı. Elinde bir makasla yaklaşarak onu Hans'a ya da Rosa'ya değil, on iki yaşındaki kıza verdi. En iyi seçenek o gibi görünüyordu. Konuşmadan önce bir an dudakları titredi. “Sen yapar mısın?”</p>

  <p>Liesel makası alarak açtı. Paslıydı ama bazı yerleri parlıyordu. Babasına dönüp baktı ve Hans başıyla onaylayınca Liesel tekrar dönüp Max’ın peşinden bodruma indi.</p>

  <p>Yahudi bir boya tenekesinin üzerine olurdu. Omuzlarına küçük bir örtü örtüldü. “İstediğin kadar hata yapabilirsin,” dedi Max.</p>

  <p>Hans merdivenden izliyordu.</p>

  <p>Liesel, Max Vandenburg’un saçlarından bir tutam kaldırdı.</p>

  <p>Bukleyi keserken makasın sesi Liesel’in ilgisini çekti. Beklendiği gibi bir “şak” sesi değil, iki paslı metal ağzın birbirine sürtünme sesi çıkmıştı.</p>

  <p>Orada burada hafif, şurada burada büyük yanlışlarla nihayet bu iş bitince. Liesel saçları toplayıp üst kata çıkarak hepsini ocağa attı. Bir kibrit çakıp saç tomarlarının kızarıp bükülüşünü izledi.</p>

  <p>Max yine kapıda, bu kez bodrumun basamaklarındaydı. "Teşekkürler, Liesel.” Sesinde gizli bir mutluluk tonu vardı.</p>

  <p>Bunu söyler söylemez tekrar gözden kaybolarak yeraltına gömüldü.</p>

  <p><b><br /></b></p>

  <p><img alt="d2" src="../Images/d2.png" style="line-height: 1.2em; text-indent: 1em;" /><b>GAZETE: MAYIS BAŞLARI</b></p>

  <p><br /></p>

  <p>“Bodrumda bir Yahudi var.”</p>

  <p>“Bir Yahudi var. Benim bodrumumda.”</p>

  <p>Valinin kitaplarla dolu odasının zemininde otururken, Liesel Meminger bu sözleri duyuyordu. Bir çamaşır bohçası yanında duruyor, valinin hayalet gibi karısı kambur bir halde masada oturuyordu. Liesel önünde duran <i>Islıkçı</i> adlı kitabın yirmi iki ve yirmi üçüncü sayfalarını okuyordu. Başını kaldırıp baktı. Saçlarını yavaşça yana atarak kadına doğru yürüdüğünü ve kulağına fısıldadığını hayal etti:</p>

  <p>“Bodrumumda bir Yahudi var.”</p>

  <p>Kitap kucağında hafifçe titrerken, sırrı dudaklarının arkasında oturuyordu. Sır birden rahatsız olarak bacak bacak üstüne attı.</p>

  <p>“Eve dönmem gerek.” Bu kez gerçekten konuşmuştu. Elleri titriyordu. Uzaktaki güneş ışığına rağmen açık pencereden hafif bir esinti süzülüyor ve yağmur damlalarını talaş gibi içeri savuruyordu.</p>

  <p>Liesel kitabı yerine koyduğunda kadının sandalyesi kıpırdadı ve kalkıp ona doğru yürüdü. Sonunda hep böyle oluyordu. Uzanıp kitap alırken o kırışıklarla dolu yüzü buruk bir mutlulukla şişiyordu.</p>

  <p>Kitabı kıza uzattı.</p>

  <p>Liesel geri çekildi.</p>

  <p>“Hayır,” dedi, “Teşekkür ederim. Evde yeterince kitabım var. Belki başka zaman. Babamla birlikte bir kitabı baştan okuyoruz. Biliyorsunuz, o gece ateşten çaldığım kitabı.”</p>

  <p>Valinin karısı başıyla onayladı. Liesel Meminger’le ilgili bir gerçek varsa, o da gereksiz yere hırsızlık yapmadığıydı. Kitapları sadece gerektiğini hissettiğinde çalıyordu. Şimdilik yeterince kitabı vardı. <i>Çamur Adamlar'</i>ı dört kez okumuştu. <i>Omuz Silkiş</i> de hoşuna gidiyordu. Ayrıca, her gece yatağa girmeden önce mezar kazıcılığıyla ilgili kitaba da bir göz atıyordu. Üstelik <i>Haraççı Adam</i> da vardı. Kelimeleri dudaklarıyla söyleyerek kuşlara dokundu ve gürültücü sayfaları yavaşça çevirdi.</p>

  <p>“Hoşça kalın, Bayan Hermann.”</p>

  <p>Kütüphaneden çıkarak ahşap zeminli koridordan geçip canavar ağzı gibi kapılardan çıktı. Her zamanki gibi bir an basamaklarda durarak, aşağıda uzanan Molching’e baktı. O öğle üzeri kasaba sarı bir sisin içindeydi ve çatılar sarı su dolu küvete doluşmuş evcil hayvanları andırıyordu.</p>

  <p>Münih Caddesi’ne ulaştığında şemsiyeli adamların ve kadınların arasından geçti; bir çöp bidonundan diğerine hiç utanmadan yürüyen sırılsıklam bir kız.</p>

  <p>“İşte!”</p>

  <p>Elini çöpün içine atıp buruşturulmuş gazeteyi kapmadan önce kendi kendine güldü. Ön ve arka sayfaların mürekkebi yağmurdan akmış olmasına rağmen, düzgün bir şekilde ikiye katlayarak kolunun altına sıkıştırdı. Son birkaç aydır her perşembe bunu yapıyordu.</p>

  <p>Liesel Meminger sadece perşembe günü çamaşır işine çıkıyor ve genellikle biraz getirisi oluyordu. Bir çöp bidonunda fırlatılıp atılmış bir <i>Molching Exptress</i> veya okuyacak başka bir şey bulduğu zamanlarda içinde inkâr edilemez bir zafer duygusu beliriyordu. Gazete bulmak, iyi bir gün demekti. Eğer gazetenin bulmacası çözülmemişse harika bir gündü. Eve gidip kapıyı kapıyor ve Max Vandenburg’un yanına iniyordu.</p>

  <p>“Bulmaca mı?” diye soruyordu Max.</p>

  <p>“Çözülmemiş.”</p>

  <p>“Harika!”</p>

  <p>Yahudi gazeteyi alırken gülümsüyor, bodrumun loş ışığında okumaya başlıyordu. Gazeteyi okumaya odaklandığında, bulmacayı çözerken ve sonra baştan sona tekrar okumaya başladığında Liesel onu izliyordu.</p>

  <p> </p>

  <p>Havalar ısınırken Max bütün zamanını bodrumda geçiriyordu. Gündüzleri bodrum kapısı koridordan gelen ışığı alması için açık bırakılıyordu. Koridor da güneş ışığına boğulmuyordu ama insan elindekiyle yetinmeyi bilmeliydi. Loş ışık, hiç ışık olmamasından daha iyiydi ve tutumlu olmaları gerekiyordu. Gazyağı henüz tehlikeli ölçüde azalmamıştı, fakat olabildiğince idareli kullanmak en iyisiydi.</p>

  <p>Liesel genelde örtülerin üzerinde oturuyordu. Max bulmaca çözerken o da okuyordu. Birbirlerinden birkaç metre uzakta oturuyor ve nadiren konuşuyorlardı; sadece çevrilen sayfaların sesi duyuluyordu. Okula gittiğinde kitaplarını okuması için Max’e bırakıyordu. Hans Hubermann ile Erik Vandenburg müzikle birleşmişken, Max ile Liesel de kelimelerle birleşmişti.</p>

  <p>“Selam, Max.”</p>

  <p>“Selam, Liesel.”</p>

  <p>Birlikte oturup okuyorlardı.</p>

  <p>Bazen Liesel onu izliyordu. Max’i en iyi özetleyen şeyin solgun bir konsantrasyon olduğuna karar vermişti. Bej bir ten. Nemli gözler. Bir kaçağa has nefesler. Çaresiz ama sessiz. Hayatta olduğunu gösteren tek şey göğsünün kalkıp inmesiydi.</p>

  <p>Liesel gözlerini kapatarak Max’ten kendisini sürekli yanlış bildiği kelimelerle ilgili test etmesini istiyor, yine yanlış yaptığında da küfrediyordu. Sonra ayağa kalkıp kelimeleri duvara yazıyordu ki bunu bazen onlarca kez yapması gerekiyordu. Max Vandenburg ve Liesel Meminger, boya ve çimento kokuları arasında birlikte zaman geçiriyorlardı.</p>

  <p>“Hoşça kal, Max.”</p>

  <p>“Hoşça kal, Liesel.”</p>

  <p>Yatağa girdiğinde hemen uyumuyor, onu aşağıda, bodrumda hayal ediyordu. Böyle zamanlarda Max’i hemen kaçması gerekirse diye hep baştan aşağı giyinik halde - ayakkabıları dahil- uyurken görüyordu. Ve Max bir gözü açık uyuyordu.</p>

  <p><b><br /></b></p>

  <p><img alt="d3" src="../Images/d3.png" style="line-height: 1.2em; text-indent: 1em;" /><b>HAVA TAHMİNCİSİ: MAYIS ORTALARI</b></p>

  <p><br /></p>

  <p>Liesel kapıyı ve aynı anda da ağzını açtı.</p>

  <p>Himmel Sokağı’nda onun takımı Rudy’ninkini 6-1 ezmişti ve Liesel zafer sevinciyle anne babasına attığı golleri anlatmak için mutfağa dalmıştı. Sonra bütün şutlarını tek tek anlatmak için hemen bodruma koşmuş, Max de gazetesini bırakıp onu dikkatle dinleyerek gülmüştü.</p>

  <p>Nihayet hikâyesi bittiğinde, birkaç dakika sessizlik oldu ve sonunda Max yavaşça başını kaldırdı. “Benim için bir şey yapar mısın, Liesel?”</p>

  <p>Himmel Sokağı zaferi yüzünden hâlâ heyecanlı olan kız örtülerin üzerinden aşağı atladı. Bir şey söylemedi ama bu hareketi Max’in istediği şeyi yapmaya hazır olduğunu gösteriyordu.</p>

  <p>“Bana attığın golü anlattın,” dedi Max. “Fakat yukarıda havanın nasıl olduğunu bilmiyorum. Güneş ışığında mı, yoksa bütün gökyüzü bulutlarla kaplıyken mi gol attığını bilmiyorum.” Elini kısacık kesilmiş saçlarında dolaştırdı ve yorgun gözlerinde yalvaran bakışlar belirdi. “Yukarı çıkıp bana havanın nasıl olduğunu anlatabilir misin?”</p>

  <p>Liesel doğal olarak hemen yukarı koştu. Tükürük lekeli kapıdan birkaç adım ileride durarak dönüp gökyüzüne baktı. Bodruma geri dönüp Max’e gördüklerini anlattı.</p>

  <p>“Bugün gökyüzü masmavi, Max. Ve uzun, büyük bulutlar var. İp gibi uzanıyor. Ucunda güneş, sarı bir delik gibi.”</p>

  <p>Max o anda böyle bir hava durumu raporunu ancak bir çocuğun verebileceğini anlamıştı. Duvara uzun, ip gibi bir bulut resmi yapıp ucuna sarı bir güneş yerleştirdi. İp gibi bulutların üzerine iki figür -zayıf bir kız ve sıska bir Yahudi- çizdi; dengelerini korumak için kollarını iki yana açmış halde bulutların üzerinden güneşe</p>

  <p>doğru yürüyorlardı. Resmin altına bir cümle yazdı:</p>

  <blockquote class="alıntı">
    <p style="text-align: center;"><b>MAX VANDENBURG’UN DUVARA YAZDIĞI KELİMELER </b></p>

    <p style="text-align: center;"><b>Bir pazartesi günüydü ve bir ipin üzerinden güneşe doğru yürüyorlardı.</b></p>
  </blockquote>

  <p> </p>

  <p><img alt="d4" src="../Images/d4.png" style="line-height: 1.2em; text-indent: 1em;" /><b>BOKSOR: MAYIS SONU</b></p>

  <p><br /></p>

  <p>Max Vandenburg için soğuk çimento ve onunla geçirecek bolca zaman vardı.</p>

  <p>Dakikalar acımasızdı.</p>

  <p>Saatler işkenceydi.</p>

  <p>Uyanık geçirdiği zamanlarda saatler tepesinde dikiliyor, onu yıpratmakta kesinlikle tereddüt etmiyorlardı. Gülümseyerek canını çıkarıyor ama sonra da yaşamasına izin veriyorlardı. Bir şeyin yaşamasına izin vermekte ancak bu kadar art niyet olabilirdi.</p>

  <p>En azından günde bir kez Hans Hubermann bodruma inerek onunla sohbet ediyordu. Rosa arada bir ona fazladan ekmek getiriyordu. Ama Liesel aşağı indiğinde, Max bir kez daha yaşamla ilgilendiğini hissediyordu.</p>

  <p>Başlangıçta buna direnmeye çalıştı ama kız ortaya çıkarak her seferinde yeni bir hava durumu raporuyla geldiğinde giderek daha da zorlaşıyordu.</p>

  <p>Yalnız kaldığında, en belirgin duygusu ortadan kaybolma hissiydi. Bütün giysileri, başlangıçta öyle olsunlar ya da olmasınlar, griydi; pantolonundan yün kazağına ve şimdi üzerinden su gibi dökülen ceketine kadar. Sık sık suyun içinde çözülen bir şey gibi</p>

  <p>derisinin pul pul olup olmadığını kontrol ediyordu.</p>

  <p>İhtiyacı olan şey yeni bir proje serisiydi. İlki sadece egzersizdi. Soğuk bodrum zemininde yüzükoyun yatarak şınav çekmeye başladı. Sanki kollan dirseklerinden kopuyor, kalbi göğsünden yere damlıyor gibi gelmişti. Stuttgart’ta henüz bir ergenken, hiç ara vermeden bir seferde elli şınav çekebiliyordu. Şimdiyse yirmi dört yaşında, belki dc normal ağırlığından yedi-sekiz kilo daha hafifken, ona kadar ancak gelebilmişti. Bir hafta sonra, üçer setten on altı şınav ve yirmi iki mekiğe ulaştı. Egzersizi bittikten sonra boya tenekesi arkadaşlarıyla bodrum duvarına yaslanarak oturuyor, hızla atan nabzını ve kaslarındaki zonklamayı hissediyordu.</p>

  <p>Bazen kendini kaldırırken buna değip değmeyeceğini merak ediyordu. Ama bazen kalp atışları yatıştığında ve vücudu yine normale döndüğünde, lambayı söndürüp bodrumun karanlığında ayakta duruyordu.</p>

  <p>Yirmi dört yaşındaydı ama hâlâ hayal kurabilirdi.</p>

  <p>“Mavi köşede,” diye anlatıyordu, kısık sesle, “dünya şampiyonu, Aryan başyapıtımız var; Führer!” Nefes alarak döndü. “Ve kırmızı köşede, fare yüzlü Yahudi rakibi Max Vandenburg!”</p>

  <p>Hepsini etrafında görüyordu. Beyaz ışık boks ringini aydınlatırken, kalabalıktaki insanlar aralarında mırıltıyla konuşuyordu; çok sayıda insanın aynı anda konuşmasından kaynaklanan o büyüleyici ses. O kadar çok insanın aynı anda söyleyecek o kadar çok şeyi nasıl olabiliyordu'? Ringin kendisi mükemmeldi. Mükemmel minder, mükemmel ipler. Kalın iplerin her birinin gevşemiş telleri bile kusursuz bir şekilde beyaz ışıkta parıldıyordu. Oda sigara ve bira kokuyordu.</p>

  <p>Karşı köşede Adolf Hitler maiyetiyle birlikte duruyordu. Sırtına siyah gamalı haç işlenmiş kırmızı-beyaz bornozundan bacakları uzanıyordu. Bıyığı mükemmel karesiyle burnunun altındaydı. Antrenörü ona bir şeyler fısıldıyordu. Hitler iki ayağı üzerinde bir o yana bir bu yana sıçrayıp gülümsüyordu. Ring spikeri onun başarılarını anlatırken Hitler iyice sırıttı ve kalabalık kendinden geçmiş halde alkışladı. “Yenilmez!” diye bağırdı spiker. “Bir sürü Yahudi’ye ve Alman idealine yönelmiş tüm tehditlere karşı! Bay Führer,” diye devam etti, “seni selamlıyoruz!” Kalabalık iyice kendinden geçti.</p>

  <p>Sonra herkes sakinleştiğinde sıra rakibini tanıtmaya geldi.</p>

  <p>Spiker, köşesinde tek başına duran Max’e döndü. Onun maiyeti yoktu. Hatta bornozu bile yoktu. Sadece leş kokulu nefesi, çıplak göğsü, yorgun el ve ayaklarıyla yalnız ve genç bir Yahudi. Doğal olarak şortu da griydi. O da iki ayağı üzerinde sıçrıyordu ama enerjisini korumak için bunu asgari düzeyde tutuyordu. Gereken ağırlığa ulaşmak için spor salonunda bolca terlemişti.</p>

  <p>“Rakip!” dedi spiker ve vurgulamak için duraksadı: <i>“Yahudi</i> kanından.” Kalabalık yuhaladı.</p>

  <p>Konuşmanın geri kalanı duyulmadı. Kalabalıktan gelen hakaretlerin arasında güme gitti ve Max rakibinin bornozunu çıkararak kuralları dinleyip tokalaşmak için ortaya gelişini izledi.</p>

  <p>“<i>Merhaba</i>, Bay Hitler,” dedi Max başıyla onaylayarak, fakat Führer sadece sararmış dişlerini gösterdikten sonra dudaklarını tekrar kapattı.</p>

  <p>“Baylar,” dedi siyah pantolonlu ve mavi gömlekli tıknaz bir hakem. Papyon takmıştı. “Öncelikle ve en önemlisi, temiz bir dövüş istiyoruz.” Şimdi sadece Führer’e dönmüştü. “Tabii ki Bay Hitler, siz kaybetmeye başlamadığınız sürece. Böyle bir şey olursa, bu Yahudi pisliğinin canını çıkarıp mindere sermek için kullanacağınız kuraldışı yöntemlerin hepsini görmezden geleceğim.” Büyük bir nezaketle başıyla onayladı. “Anlaşıldı mı?”</p>

  <p>Führer ilk sözünü söyledi: “Açıkça.”</p>

  <p>Hakem, Max’e dönerek bir uyanda bulundu. “Sana gelince, sevgili Yahudi pisliği, yerinde olsam her adımıma dikkat ederdim.</p>

  <p>Hem de çok.” Ve dövüşçüler köşelerine gönderildi.</p>

  <p> </p>

  <p>Kısa bir sessizlik.</p>

  <p>Gong</p>

  <p>Führer beceriksiz bacakları ve cılız vücuduyla Max’in üzerine koşarak yüzüne sağlam bir yumruk savurdu. Gong sesi hâlâ kulaklarında çınlayan kalabalık heyecanlanıp sırıttı. Hitler’in yumrukları Max’in yüzüne savrulup dudaklarına, burnuna, çenesine defalarca inerken, Führer’in dudaklarından dumanlı nefesi süzüldü; Max hâlâ köşesinden çıkmamıştı. Darbeleri karşılamak için yumruklarını kaldırdı ama Führer bu kez kaburgalarını, böbreklerini ve ciğerlerini hedef aldı. Ah, gözler, Führer’in gözleri! Tıpkı Yahudi gözü gibi kahverengiydiler ve Max yumrukların arasında bir an için durup o gözlerin güzelliğine baktı.</p>

  <p>Sadece tek bir raunt vardı ve saatler sürdü. Çoğunlukla bir değişiklik olmadı.</p>

  <p>Führer, Yahudi’yi kum torbası olarak kullanıyordu.</p>

  <p>Her yer Yahudi kanına bulanmıştı.</p>

  <p>Ayaklarının altındaki gökyüzü beyazı mindere yağan kırmızı yağmur damlaları gibi.</p>

  <p>Sonunda Max’in dizleri bükülmeye, yanakları sessizce inlemeye başladı. Führer’in keyifli yüzünde hâlâ sevimsiz sırıtışı vardı. Tükenmiş, ezilmiş, hırpalanmış Yahudi yere düştü.</p>

  <p>Önce kalabalıktan bir kükreme yükseldi.</p>

  <p>Sonra sessizlik.</p>

  <p>Hakem sayıyordu. Altın bir dişi ve orman gibi burun kılları vardı.</p>

  <p> </p>

  <p>Yahudi Max Vandenburg yavaşça kalkmaya başladı ve sonunda dimdik ayakta durdu. Sesi titriyordu. “Haydi, Führer,” dedi ve bu kez Adolf Hitler rakibinin üzerine atıldığında, Yahudi boksör kenara çekilerek onu köşeye sıkıştırdı. Her seferinde tek bir şeyi hedef alarak peş peşe yedi yumruk indirdi: Bıyığını!</p>

  <p>Yedinci yumrukta ıskaladı. Darbe Führer’in çenesine indi. Aniden savrularak iplere çarptı ve yere, dizlerinin üzerine düştü. Bu kez sayılmadı. Hakem köşede yüzünü buruşturdu. Seyirciler susmuş, biralarına geri dönmüşlerdi. Führer dizlerinin üzerinde kendi kanının tadına baktı ve saçlarını sağdan sola düzeltti. Binlerce kişinin tezahüratlarıyla tekrar ayağa kalktığında yaklaştı ve çok tuhaf bir şey yaptı. Sırtını Yahudi’ye dönerek eldivenlerini çıkardı.</p>

  <p>Kalabalık afallamıştı.</p>

  <p>“Vazgeçti,” diye fısıldadı biri ama bir an sonra Adolf Hitler iplerin kenarında durarak kalabalığa seslendi.</p>

  <p>“Sevgili Alman halkı,” dedi. “Bu gece buradaki şeyi görebiliyorsunuz, değil mi?” Çıplak göğüsle, zafer pırıltıları saçan gözlerle Max’i işaret etti. “Yüz yüze olduğumuz şeyin hayal edebileceğimizden çok daha kötücül ve güçlü olduğunu görebiliyorsunuz, değil mi?”</p>

  <p>“Evet, Führer!” diye cevap verdiler.</p>

  <p>“Bu düşmanın iğrenç yöntemlerle zırhımızı delmenin bir yolunu bulduğunu ve burada böyle tek başıma durup onunla dövüşemeyeceğimi görüyor musunuz?” Kelimeler gözle görünüyordu. Mücevher parçalan gibi ağzından dökülüyorlardı. “Ona bir bakın! Dikkatle bakın!” Kanlar içindeki Max Vandenburg’a baktılar. “Biz konuşurken, o mahallenizde dolaşıyor. Yan kapınıza taşınıyor. Ailesiyle sizi kirletiyor ve sizi ele geçirmek üzere. O...” Hitler bir an tiksintiyle Max’e baktı. “Yakında size sahip olacak; ta ki mahallenizdeki marketin tezgâhında duran değil, tezgâhın arkasında oturup piposunu tüttüren kişi olana dek. Siz ne olduğunu bile anlamadan, kendisi cebindeki ağırlık yüzünden zorlukla yürürken, siz asgari ücretle onun emrinde çalışıyor olacaksınız. Öylece durup onun bunu yapmasına izin mi vereceksiniz? Geçmişteki liderlerinizin yaptığı gibi topraklarınızı başkalarına verecek, ülkenizi birkaç imza karşılığında satacak mısınız? Öylece, çaresizce duracak mısınız? Yoksa<b>...”</b> En alttaki iplerin üzerine çıkarak yükseldi. “Benimle birlikte bu basamakları çıkacak mısınız?”</p>

  <p>Max sarsılmıştı. İçi dehşetle dolmuştu.</p>

  <p>Adolf onu bitirmişti. “Bu düşmanı birlikte yok edebilmemiz için siz de benimle birlikte tırmanacak mısınız?”</p>

  <p>33 Himmel Sokağı'nın bodrumunda. Max Vandenburg bütün bir ulusun yumruklarını hissedebiliyordu. Tek tek ringe tırmanarak onu yeniyorlardı. Kanını döküyorlardı. Acı çektiriyorlardı. Milyonlarcası. Ta ki son kez ayaklarının üzerinde doğrulmayı başarana dek.</p>

  <p>Sıradaki kişinin iplerin üzerine tırmanışım izledi Bu bir kızdı. Ağır adımlarla minderde yürürken, Max onun yanağından süzülen gözyaşını gördü. Sağ elinde bir gazete tutuyordu.</p>

  <p>“Bulmaca,” dedi nazikçe. “Çözülmemiş.” Ve gazeteyi Max'e uzattı.</p>

  <p>Karanlık.</p>

  <p>Artık karanlıktan başka bir şey yoklu.</p>

  <p>Sadece bodrum. Sadece Yahudi.</p>

  <p><br /></p>

  <p><img alt="d5" src="../Images/d5.png" style="line-height: 1.2em; text-indent: 1em;" /><b>YENİ RÜYA: </b><b style="line-height: 1.2em; text-indent: 1em;">BİRKAÇ GECE SONRA</b></p>

  <p><br /></p>

  <p>Öğleden sonraydı. Liesel bodrum merdiveninden indi. Max şınavlarının ortasındaydı.</p>

  <p>Liesel bir süre onu izlerken Max farkında değildi. Liesel gelip yanına oturduğunda Max kalkıp duvara yaslandı. “Son zamanlarda,” dedi Max, “yeni bir rüyam olduğundan söz etmiş miydim?”</p>

  <p>Liesel onun yüzünü görmek için hafifçe kıpırdandı.</p>

  <p>“Ama bu rüyayı uyanıkken görüyorum.” Yanmayan gaz lambasını işaret etti. “Bazen lambayı söndürüp burada durup bekliyorum.”</p>

  <p>“Neyi?”</p>

  <p>Max düzeltti. “Neyi değil. Kimi.”</p>

  <p>Liesel bir süre ses çıkarmadı. Karşılıklı sözler arasında biraz zaman geçmesini gerektiren sohbetlerden biriydi. “Kimi bekliyorsun?”</p>

  <p>Max kıpırdamadı. “Führer’i.” Bu konuda son derece doğal ve gerçekçiydi. “Bu yüzden antrenman yapıyorum.”</p>

  <p>“Şınavlar mı?”</p>

  <p>“Aynen.” Max, beton merdivene doğru yürüdü. “Her gece karanlıkta bekliyorum ve Führer bu basamaklardan aşağı iniyor. Buraya geliyor ve saatlerce dövüşüyoruz.”</p>

  <p>Liesel şimdi ayakta duruyordu. “Kim kazanıyor?”</p>

  <p>Max önce kimsenin kazanmadığını söyleyecek oldu, fakat sonra boya kutularını, örtüleri ve giderek büyüyen gazete yığınını gördü. Duvardaki kelimelere, uzun buluta ve figürlere baktı.</p>

  <p>"Ben,” dedi.</p>

  <p>Sanki avucunu açmış, kelimeleri Liesel'e vermiş ve sonra avucunu tekrar kapatmış gibiydi.</p>

  <p>Münih’te bir yerde toprağın altında iki kışı durmuş, sohbet ediyorlardı. Bir fıkranın başlangıcı gibiydi.</p>

  <p>“Bir Yahudi ve bir Alman, bir bodrumda duruyorlarmış, tamam mı?”</p>

  <p>Ama bu fıkra filan değildi.</p>

  <p><span style="line-height: 1.2em; text-indent: 1em;"><br /></span></p>

  <p><img alt="d6" src="../Images/d6.png" style="line-height: 1.2em; text-indent: 1em;" /><b>BOYACILAR: </b><b style="line-height: 1.2em; text-indent: 1em;">HAZİRAN BAŞLARI</b></p>

  <p><span style="line-height: 1.2em; text-indent: 1em;"><br /></span></p>

  <p>Max’in diğer projesi, <i>Kavgam'ın</i> geri kalanıydı. Sayfaların her biri kitaptan nazikçe koparılmış, boyanmak üzere yere dizilmişti. Sonra kurutulup ön ve arka kapakların arasına yerleştirilecekti. Bir gün Liesel okuldan eve döndüğünde Max, Rosa ve babasını çeşitli sayfaları boyarken buldu. Birçoğu mandallarla ipe asılmıştı bile; tıpkı <i>Haraççı Adam</i> için yaptıkları gibi.</p>

  <p>Üçü de başlarını kaldırıp konuştular.</p>

  <p>“Selam, Liesel.”</p>

  <p>“Al sana bir fırça, Liesel.”</p>

  <p>“Tam zamanıydı, Domuzkız. Nerede kaldın yahu?”</p>

  <p>Liesel boyamaya başladığında, Max Vandenburg’u anlattığı şekliyle Führer'e karşı dövüşürken hayal ediyordu.</p>

  <p><b><br /></b></p>

  <blockquote class="alıntı">
    <p style="text-align: center;"><b>BODRUM HAYALLERİ, HAZİRAN 1941</b></p>

    <p style="text-align: center;"><span style="line-height: 1.2em; text-indent: 1em;"><b>Yumruklar savruluyor, insanlar duvarların üzerinden tırmanıyordu. Max ve Führer hayatları için dövüşüyorlardı. Führer’in bıyığında ve başının sağ tarafındaki saç diplerinde kan vardı. “Haydi, Führer,” diyordu Yahudi. Elini sallayarak onu dövüşmeye davet ediyordu. “Haydi, Führer!”</b></span><br /></p>
  </blockquote>

  <p><span style="line-height: 1.2em; text-indent: 1em;">Hayaller dağıldığında ve Liesel'in ilk sayfası sona erdiğinde babası ona göz kırptı. Annesi baştan savına boyadığı için onu azarladı. Max sayfaların her birini incelerken, belki dc onlarla yapmayı planladığı şeyi zihninde canlandırıyordu. Aylar sonra o kitabın kapağını da boyayıp yeni bir isim verecek, bunan için de, yazdığı ve resimlediği hikâyelerden birinin adını seçecekti.</span><br /></p>

  <p>O gün öğleden sonra 33 Himmel Sokağı’nın altındaki gizli bodrumda, Hubermann'îar, l.içsel Meminger ve Max Vandenburg, <i>Kelime Karıştıran'’ın</i> şayialarını hazırlıyorlardı.</p>

  <p>Boyacı olmak güzeldi.</p>

  <p><span style="line-height: 1.2em; text-indent: 1em;"><br /></span></p>

  <p><img alt="d7" src="../Images/d7.png" style="line-height: 1.2em; text-indent: 1em;" /><b>HESAPLAŞMA: 24 HAZİRAN</b></p>

  <p> </p>

  <p>Ve zarın yedinci yüzü geldi. Almanya’nın Rusya’yı işgal etmesinden iki gün sonraydı. İngiltere ile Sovyetler’in güçlerini birleştirmesinden üç gün önce.</p>

  <p>Yedi.</p>

  <p>Zarı utarsınız ve gelişini izlerken aslında normal bir zar olmadığını anlarsınız. Kötü şans dersiniz ama aslında geleceğini başından beri bilirsiniz. Odaya kendiniz getirirsiniz. Masa nefesinizden onun kokusunu alabilir. Sizi incitmenin bir yolunu daima bulan bir şey. Zar düşer. Nefret verici ve mucizevi bir şekilde gözlerinize bakar ve göğsünüzden beslendiğini hissedersiniz.</p>

  <p>Sadece talihsizlik.</p>

  <p>Böyle dersiniz.</p>

  <p>Önemsizdir.</p>

  <p>Kendinizi buna inandırırsınız; çünkü derinlerde bu küçük şans değişiminin aslında gelecek şeylerin başlangıcı olduğunu bilirsiniz. Bir Yahudi'yi gizlerseniz bedelini ödersiniz. Öyle ya da böyle ödemeniz gerekir.</p>

  <p>Liesel bunun o kadar büyütülecek bir şey olmadığını düşünüyordu. Belki de bunun nedeni, bodrumda hikâyesini yazana kadar çok fazla şey yaşanmış olmasıydı. Büyük resme baktığında, Rosa’nın vali ve karısı tarafından kovulmasının aslında talihsizlik olmadığını düşünüyordu. Yahudileri gizlemekle bir ilgisi yoktu. Savaşla ilgisi vardı. Ama o dönemde kesinlikle bir ceza duygusu algılanıyordu.</p>

  <p>Başlangıcı aslında yirmi dördünden bir hafta kadar önceydi. Liesel her zaman yaptığı gibi Max Vandenburg için yine gazete arıyordu. Münih Caddesi’nde bir çöp sepetinin içine uzandı ve gazeteyi kolunun altına sıkıştırdı. Max’e verdikten ve Max ilk okumasına başladıktan sonra Liesel’e baktı ve ön sayfadaki bir resmi işaret etti. “Bu, çamaşır işlerini yaptığın ailelerden biri değil mi?”</p>

  <p>Liesel yaklaştı. Max’in bulut ve güneş resminin yanına altı kez “argüman” kelimesini yazmıştı. Max gazeteyi ona verdi ve</p>

  <p>Liesel başıyla onayladı. “Bu o.”</p>

  <p>Liesel haberi okumaya devam ettiğinde, Vali Heinz Hermann’ın savaş çok iyi gitmesine rağmen, Molching halkının bütün sorumluluk sahibi Almanlar gibi yeterli önlemler alması ve kendilerini daha zor zamanlara hazırlaması gerektiğini söylediğini okudu. <i>Düşmanlarımızın ne düşündüğünü,"</i> diyordu <i>“veya bize nasıl zarar vermeyi planladıklarını askı bilemezsiniz</i></p>

  <p>Bir hafta sonra valinin sözleri iğrenç sonuçlarını getirdi. Liesel her zaman yaptığı gibi Grande Caddesi'ne gitmişti ve valinin kütüphanesinin zemininde <i>Islıkçı'yı</i> okuyordu. Valinin karısında anormal hiçbir şey görünmemişti (pekâlâ, <i>fazladan</i> bir işaret diyelim); ta ki gitme zamanı gelene kadar.</p>

  <p>Bu kez Liesel’e <i>lslıkçı'yı</i> almasını önerdiğinde, bunun için ısrar elti. “Lütfen.” Kadın neredeyse yalvarıyordu. Kitabı ölçülü bir tavırla uzatmıştı. “Lütfen al. Lütfen.”</p>

  <p>Bu kadının tuhaflığından etkilenmiş olan Liesel onu tekrar hayal kırıklığına uğratmaya dayanamadı. Sararmış sayfalarını saran gri cildiyle kitap eline geldi ve Liesel koridorda yürümeye başladı. Çamaşırları soracakken, valinin karısı ona sabahlıklı kederiyle son kez baktı. Çekmecelerden birine uzanarak bir zarf çıkardı. “Çok üzgünüm. Bu, annen için.”</p>

  <p>Liesel’in nefesi kesildi.</p>

  <p>Aniden, ayakkabılarının içinde ayaklarını ne kadar boş hissettiğini fark elti. Boğazında bir şeyler düğümlendi ve titremeye başladı. Nihayet uzanıp zarfı aldığında, kütüphanedeki saatin tıkırtılarını fark etti. Saatlerin aslında tik-tak diye sesler çıkarmadığını anladı. Daha çok ters dönmüş bir çekiç gibi, sanki yöntemli bir şekilde toprağa vuruyordu. Bir mezarın sesini andırıyordu. <i>Keşke benimki de hazır olsaydı,</i> diye düşündü, çünkü Liesel Meminger o anda ölmek istiyordu. Diğerleri işleri iptal ettiklerinde o kadar üzülmemişti. Her zaman için valinin evi, kütüphanesi ve karısı vardı. Ayrıca bu son umutlarıydı ve onu da kaybetmişlerdi. Bu en büyük ihanet gibiydi.</p>

  <p>Annesinin yüzüne nasıl bakacaktı?</p>

  <p>Rosa için o birkaç kuruş hâlâ çeşitli şeyleri halletmeye yardım ediyordu; fazladan bir avuç un, bir parça yağ.</p>

  <p>Ilsa Hermann şimdi ondan kurtulmak için can atıyordu. Liesel kadının sabahlığına daha sıkı sarındığını görebiliyordu. Kederinin sarsaklığı onu bir şekilde hâlâ yakında tutuyordu, fakat bunun bir an önce bitmesini istediği açıktı. “Annene söyle,” dedi kadın. Şimdi sesini ayarlıyordu. “Gerçekten üzgünüz.” Kızı kapıya yönlendirdi. "</p>

  <p>Liesel şimdi omuzlarında hissedebiliyordu. Acı, son redde- dilişin etkisi.</p>

  <p><i>Hepsi bu mu?</i> diye sordu kendi kendine. <i>Öylece kıçıma tekmeyi basacak mısın yani?</i></p>

  <p>Boş bohçasını yavaşça alarak kapıya yaklaştı. Dışarı çıktığında dönüp valinin karısına o gün bir kez daha son defa baktı. Kadına bakarken gözlerinde neredeyse vahşice bir gurur vardı, <i>“Danke schön</i> dedi ve Ilsa Hermann yararsız bir şekilde gülümsedi.</p>

  <p>“Sadece kitap okumak için gelmek istersen,” diye yalan söyledi kadın (ya da şaşkınlığı ve üzüntüsü arasında küçük kız bunu bir yalan olarak algıladı), “her zaman gelebilirsin.”</p>

  <p>Liesel o anda kapının genişliğine şaşırdı. Ne kadar büyüktü. Neden insanlar bir kapıdan geçmek için bu kadar alana ihtiyaç duyardı ki? Rudy orada olsa, kendisine aptal derdi; nedeni eşyaları içeri alabilmekti.</p>

  <p>“Hoşça kaim,” dedi kız ve kapı yavaşça kapandı.</p>

  <p>Liesel gitmedi.</p>

  <p>Uzun süre basamaklarda oturarak Molching’i izledi. Hava ne ılık ne de serindi; kasaba ise hareketsiz, dingindi, Molching bir kavanozun içindeydi.</p>

  <p>Zarfı açtı. Vali Heinz Hermann, Rosa Hubermann’ın hizmetlerine neden son vermek zorunda kaldığını açıkça ifade etmişti. Öncelikle, başkaları <i>daha zor zamanlara hazırlanırken</i>, kendisinin küçük lükslerine devam etmesinin ikiyüzlülük olacağını düşünüyordu.</p>

  <p>Liesel sonunda ayağa kalkıp eve doğru yürümeye başladı ve Münih Caddesi’nde <i>STEİNER-SCHNElDERMEİSTER</i> tabelasını gördüğünde nihayet tepki anı geldi. Üzüntüsü dinerken içi öfkeyle doldu. “O alçak vali,” diye fısıldadı, “o <i>zavallı</i> kadın.” Daha zor zamanların geliyor olması, Rosa’nın işini sürdürmesine izin vermelerini gerektiriyordu aslında, ama hayır, onu kovmuşlardı. Sonuçta onlar da normal insanlar gibi kendi çamaşır ve ütü işlerini yapabilirlerdi. Yoksul insanlar gibi.</p>

  <p><i>Islıkçı'yı</i> daha sıkı tuttu.</p>

  <p>"Yani bana bu kitabı,” dedi kendi kendine, “acıdığın için, vicdanını rahatlatıp kendini daha iyi hissetmek için verdin.” Kadının kitabı ona daha önce de teklif etmiş olmasının pek önemi yoktu.</p>

  <p>Daha önce yaptığı gibi döndü ve 8 Grande Caddesi’ne yürüdü. Koşma dürtüsü çok güçlüydü ama konuşmaya yetecek kadar nefesinin kalması için kendini tuttu.</p>

  <p>Oraya ulaştığında valiyi bulamayınca hayal kırıklığına uğradı. Yolun yan tarafına güzelce park edilmiş bir araba yoktu ki bu iyi bir şeydi belki. Orada olsaydı, yoksul Liesel bu zengin karşısında ne yapacağını kestiremezdi.</p>

  <p>Basamakları ikişer ikişer çıkarak kapıya ulaştı ve ellerini acıtacak kadar sert vurdu. Ama hissettiği hafif acı hoşuna gitmiş, kendini daha güçlü hissettirmişti.</p>

  <p>Valinin karısının onu tekrar gördüğüne çok şaşırdığı açıktı. Dağınık saçları nemliydi ve Liesel’in genellikle sakin olan yüzündeki öfkeyi fark edince yüzündeki kırışıklar derinleşmişti. Kadın ağzını açtı ama hiç sesi çıkmadı ki bu da iyiydi, çünkü kısa sohbetlerini Liesel yönlendirecekti.</p>

  <p>“Siz,” dedi Liesel, “bu kitapla beni satın alabileceğinizi mi sanıyorsunuz?” Titreyen sesi iki el gibi kadının boğazına sarılmıştı. Öfkesi yoğun ve yıldırıcıydı ama Liesel çok iyi başa çıkıyordu. O kadar kontrollüydü ki gözlerinden süzülecek olan yaşları bile silebildi. “Bana bu aptal kitabı veriyorsunuz ve gidip anneme son işimizi kaybettiğimizi söylerken bunun her şeyi düzelteceğini mi sanıyorsunuz? Siz burada, bu dev malikânede otururken?”</p>

  <p>Valinin karısının kollan.</p>

  <p>Aşağı sarkmıştı.</p>

  <p>Bakışları ürkekti.</p>

  <p>Liesel geri adını atmadı. Sözlerini doğruca kadının gözlerine savurdu.</p>

  <p>“Siz ve kocanız. Burada oturup duruyorsunuz.” Artık içi kinle dolmuştu. Sandığından çok daha kötücül ve nefret doluydu.</p>

  <p>Kelimelerin darbeleri.</p>

  <p>Kelimelerin acımasızlığı.</p>

  <p>Onları sadece kendisinin bildiği bit yerden alıp Ilsa Hermann’ın yüzüne fırlatıyordu.</p>

  <p>“Zaten,” dedi Liesel, “kendi iğrenç çamaşır işinizi yapmanızın zamanı gelmişti. Oğlunuzun öldüğü gerçeğini kabullenme zamanınız gelmişti. O öldürüldü! Yirmi yıldan uzun zaman önce boğulup dilim dilim doğrandı! Yoksa donarak mı öldü? Her ne olursa olsun, o öldü! Öldü ve sizin burada, kendi evinizde oturup hâlâ titreyerek yas tutmanız çok acınası bir durum. Sevdiğini kaybeden tek kişinin kendiniz olduğunu mu sanıyorsunuz?”</p>

  <p>O anda.</p>

  <p>Kardeşi yanında duruyordu.</p>

  <p>Kardeşi ona susması için yalvarıyordu ama o da ölüydü, dinlemeye değmezdi.</p>

  <p>Bir trende ölmüştü.</p>

  <p>Onu karlara gömmüşlerdi.</p>

  <p>Liesel ona bir bakış attı ama kendini durduramadı. Henüz değil.</p>

  <p>“Bu kitap,” diye devam etti. Kardeşini basamaklardan iterek yere devirdi. “Bunu istemiyorum.” Şimdi daha sakin konuşuyordu ama kelimeleri hâlâ acımasızdı. <i>Islıkçı'yı</i> kadının terlikli ayaklarına fırlattı ve betona düşerken çıkardığı sesi dinledi. “Sizin aptal kitabınızı istemiyorum.”</p>

  <p>İşte, yapmıştı! Sessizleşti.</p>

  <p>Şimdi içi bomboştu. Kilometreler boyu hiç kelime yoktu.</p>

  <p>Kardeşi dizini tutarak ortadan kayboldu.</p>

  <p>Mahcup bir sessizlikten sonra valinin karısı yavaşça yaklaşarak kitabı yerden aldı. Hırpalanmış, yılgın bir görüntüsü vardı ve bu kez nedeni gülümsemesi değildi. Liesel kadının yüzünde hepsini görebiliyordu. Burnundan kan süzülüyor, dudaklarından damlıyordu. Gözleri kararmıştı. Orası burası kesilmişti ve derisinin çeşitli yerlerinde bir sürü yara izi beliriyordu. Hepsinin nedeni o sözlerdi. Liesel’in sözleri.</p>

  <p>Ilsa Hermann elinde kitapla doğrulup ayağa kalktı. Yine özür dileyecek oldu fakat sesi çıkmadı.</p>

  <p><i>Tokatla beni,</i> diye düşündü Liesel. <i>Gel ve tokatla beni.</i></p>

  <p>Ilsa Hermann onu tokatlamadı. Sadece güzel evinin çirkin havasına doğru geriledi, Liesel bir kez daha basamaklarda tek başına kalakaldı. Arkasını dönmeye korkuyordu, çünkü şimdi Molching’in cam vitrini parçalandığı için bunu yaptığında memnun olacağını biliyordu.</p>

  <p>Mektubu bir kez daha okudu ve kapıya yaklaştığında, elinden geldiğince buruşturup sıkarak bir taşmış gibi fırlatıp attı. Kitap hırsızının bundan ne kazanmayı umduğunu bilmiyorum ama kâğıt topu güçlü ahşap kapıya çarparak basamaklardan geri yuvarlanıp ayaklarının dibine düştü.</p>

  <p>“Tipik,” dedi, çimenleri tekmeleyerek. “İşe yaramaz.”</p>

  <p>Bu kez eve dönerken, yağmur yağdığında, Molching’in camdan küresi ters döndüğünde o kâğıda neler olacağını hayal etti. Geride hiçbir şey kalmamacasına harf harf dökülen kelimeleri zaten görebiliyordu. Sadece kâğıt. Sadece toprak.</p>

  <p>Liesel eve dönüp kapıdan girdiğinde Rosa mutfaktaydı. “Eee?” diye sordu. “Çamaşırlar nerede?”</p>

  <p>“Bugün çamaşır yok,” dedi Liesel.</p>

  <p>Rosa gelip mutfak masasına oturdu. Biliyordu. Anlamıştı. Aniden olduğundan çok daha yaşlı göründü. Liesel, topuzunu çözüp saçlarını omuzlarından aşağı salarsa annesinin nasıl görüneceğini merak etti. Kır saçlardan bir havlu.</p>

  <p>“Orada ne halt ettin sen, Domuzkız?” Cümle Rosa’nın ağzından uyuşmuş gibi çıkmıştı. Her zamanki zehrinden yoksundu.</p>

  <p>“Benim hatamdı,” dedi Liesel. “Tamamen. Valinin karısını aşağıladım ve ona ölü oğlunun peşinden ağlamayı kesmesini söyledim. Ona zavallı dedim. O zaman bizi kovdular işte.” Tahta kaşıklara doğru yürüdü, birkaç tanesini aldı ve annesinin önüne koydu. “Seç birini.”</p>

  <p>Rosa birini aldı ama vuracakmış gibi tutmadı. “Sana inanmıyorum.”</p>

  <p>Liesel allak bullak olmuştu. Gerçekten dayak istediği tek zamandı ve annesi onu dövmüyordu! “Benim hatamdı.”</p>

  <p>“Değildi,” dedi annesi. Hatta ayağa kalkarak Liesel’in kirli saçlarını okşadı. “Öyle şeyler söylemeyeceğini biliyorum.” “Söyledim!”</p>

  <p>“Peki, söyledin.”</p>

  <p>Liesel odadan çıkarken tahta kaşıkların durdukları metal kavanoza koyulurken çıkan tıkırtıları duydu. Odasına ulaştığında hepsi kavanozla birlikte yere fırlatılmıştı.</p>

  <p>Daha sonra bodruma indiğinde, Max’i karanlıkta dururken ve muhtemelen yine Führer'le dövüşürken buldu.</p>

  <p>“Max?” Işık yandı, köşede süzülen kırmızı bir metal para gibi. “Bana şınav çekmeyi öğretir misin?”</p>

  <p>Max ona gösterdi ve arada bir yardımcı olmak için gövdesini destekledi ama kemikli ve cılız görünüşüne rağmen Liesel güçlüydü ve kendi ağırlığını gayet güzel taşıyabiliyordu. Liesel kaç şınav çektiğini saymadı, fakat o gece bodrumun loş ışığında, kitap hırsızı günler boyunca bütün vücudunu ağrıtacak kadar şınav çekmeyi başardı. Max ona haddinden fazla çektiğini söylediğinde bile devam etti.</p>

  <p>Yatağında babasıyla birlikte kitap okurken, babası bir terslik olduğunun farkındaydı. Bir aydır ilk kez gelip Liesel’in yanına oturmuştu ve biraz da olsa Liesel’i rahatlatmıştı. Her nasılsa, Hans Hubermann ne diyeceğini, ne zaman yanında kalacağını ve ne zaman onu kendi haline bırakması gerektiğini daima biliyordu. Belki de Liesel, adamın gerçekten uzman olduğu tek konuydu.</p>

  <p>“Sorun çamaşırlar mı?” diye sordu Hans.</p>

  <p>Liesel başını iki yana salladı.</p>

  <p>Babası birkaç gündür tıraş olmamıştı ve her iki-üç dakikada bir kirli sakallarını kaşıyordu. Gümüş gözleri sakince Liesel’e bakarken her zaman oldukları gibi sıcaktı.</p>

  <p>Okumaları bitince babası uykuya daldı. İşte o zaman, Liesel başından beri söylemek istediklerini söyledi.</p>

  <p>“Baba,” diye fısıldadı, “sanırım cehenneme gideceğim.”</p>

  <p>Bacakları sıcaktı. Dizleri soğuktu.</p>

  <p>Yatağını ıslattığı, sonrasında babasının çarşafları yıkadığı ve ona alfabeyi öğrettiği geceleri hatırladı. Şimdi babasının nefesi battaniyeye çarpıyordu. Liesel uzanıp onu yanağından öptü.</p>

  <p>“Tıraş olman gerek,” dedi.</p>

  <p>“Cehenneme gitmeyeceksin,” dedi babası.</p>

  <p>Liesel bir süre babasının yüzünü izledi. Sonra sırt üstü uzanarak babasına yaslandı ve birlikte uyudular; Münih’in göbeğinde. Alman zarının yedinci yüzünün bir yerlerinde.</p>

  <p> </p>
</body>
</html>
