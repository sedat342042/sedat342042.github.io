<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_4" style="text-align: center;"><b>DOSTLUĞUN KOKUSU</b></h2>

  <p>Devam etti.</p>

  <p>Sonraki birkaç hafta ve yaz ortasına kadar, her kâbusun sonunda gece yarısı dersleri başlıyordu. Liesel iki kez daha yatağını ıslattı ama Hans daha önce olduğu gibi sadece yatağı temizledi ve okuma, çizme, ezberleme rutinine geri döndü. Sabahın erken saatlerinde kısık sesler bile çok yüksek çıkıyordu.</p>

  <p>Bir perşembe günü öğleden sonra saat üçte, annesi Liesel’e dışarı çıkmak için hazırlanmasını, birlikte çamaşır teslim edeceklerini söyledi. Babasınınsa başka fikirleri vardı.</p>

  <p>Hans mutfağa girdi. “Üzgünüm, anne, Liesel bugün seninle gelmiyor. ”</p>

  <p>Annesi çamaşır bohçasından başını kaldırmaya bile gerek duymadı. “Sana soran kim, Keriz? Haydi, Liesel. ”</p>

  <p>“O okumaya çalışıyor, ” dedi Hans. Liesel'e dönüp gülümseyerek göz kırptı. “Benimle. Ona ben öğretiyorum. Birlikte eskiden akordeon çalıştığım yere gidiyoruz. ”</p>

  <p>Şimdi Rosa’nın dikkatini çekmişti işte.</p>

  <p>Annesi çamaşır bohçasını masanın üzerine koydu ve şüpheci gözlerle kocasına baktı. “Ne dedin sen? ”</p>

  <p>“Sanırım beni duydun, Rosa. ”</p>

  <p>Rosa güldü. “Sen ona ne öğretebilirsin ki? ” Yüzünde bir sırıtışla acımasızca konuştu. “Sanki kendin okuyabiliyorsun da, Keriz! ”</p>

  <p>Mutfakta zaman durdu. Ardından Hans karşı hamle yaptı. “Çamaşırları senin yerine teslim ederiz. ”</p>

  <p>“Seni pis... ” Rosa duraksadı. Bunu düşünürken ağzı açık kaldı. “Hava kararmadan dönün. ”</p>

  <p>“Karanlıkta okuyamayız ki anne, ” dedi Liesel.</p>

  <p>“Ne dedin sen, Domuzkız? ”</p>

  <p>“Hiçbir şey, anne. ”</p>

  <p>Babası sırıtarak kızı işaret etti. “Kitap, zımpara kâğıdı, kalem, ” diye emretti “ve akordeon! ” Liesel yerinden fırlamıştı bile. Çok geçmeden yanlarında kelimeler, müzik ve çamaşırlarla Himmel Sokağı’na çıktılar.</p>

  <p>Bayan Diller’in dükkânına doğru yürürlerken, annesinin hâlâ bahçe kapısında onları izleyip izlemediğini görmek için birkaç kez arkalarına baktılar. İzliyordu. Bir ara seslendi: “Liesel, şu çamaşırları düzgün tut! Sakın buruşturma! ”</p>

  <p>“Tamam, anne! ”</p>

  <p>Birkaç adım sonra: “Liesel, yeterince kalın giyindin mi? ” “Ne dedin? ”</p>

  <p>“Seni sağır Domuzkız, hiçbir şeyi duymuyorsun! Yeterince kalın giyindin mi? Hava soğuyabilir! "</p>

  <p>Köşeyi döndüklerinde babası ayakkabılarını bağlamak için çömeldi. “Liesel, ” dedi, “bana bir sigara sarabilir misin? ”</p>

  <p>Liesel’i hiçbir şey daha fazla memnun edemezdi.</p>

  <p>Çamaşırlar teslim edildikten sonra, kasabanın kıyısından dolaşan Amper Nehri’ne yöneldiler. Nehir kasabayı geçtikten sonra Dachau’daki toplama kampına uzanıyordu.</p>

  <p>Tahta bir köprü vardı.</p>

  <p>Köprüden otuz metre kadar ileride çimenlere oturdular. Kelimeleri yüksek sesle okudular. Hava kararırken Hans akordeonunu çıkardı. Liesel ona bakarak dinledi ama o akşam çalarken babasının yüzündeki gizemli ifadeyi fark etmedi.</p>

  <blockquote class="alıntı">
    <p style="text-align: center;"><b>BABASININ YÜZÜ</b></p>

    <p style="text-align: center;"><b>Uzaklarda ve dalgındı ama henüz hiçbir cevap sunmuyordu.</b></p>
  </blockquote>

  <p>Hans’ta bir değişiklik vardı. Küçük bir değişiklik.</p>

  <p>Liesel bunu fark etmiş ama bütün parçalar yerine oturana kadar anlamamıştı. Babası çalarken Liesel onu izlemiyor ve Hans Hubermann’ın akordeonunun bir hikâyesi olduğunu bilmiyordu. İlerleyen zamanlarda, o hikâye üzerinde incecik bir ceket ve içinde derin bir korkuyla, sabahın erken saatlerinde 33 Himmel Sokağı’na gelecekti. Yanında bir bavul, bir kitap ve iki soru olacaktı. Bir hikâye. Hikâye üstüne hikâye. Hikâye <i>içinde</i> hikâye.</p>

  <p>Şimdilik Liesel’i ilgilendiren sadece bir hikâye vardı ve onun tadını çıkarıyordu.</p>

  <p>Çimenlere sırt üstü uzandı.</p>

  <p>Gözlerini kapatarak notaları izledi.</p>

  <p>Elbette bazı sorunlar vardı. Babası birkaç kez ona neredeyse bağıracaktı. “Haydi, Liesel, ” diyordu. “Bu kelimeyi biliyorsun, biliyorsun! ” Tam güzelce ilerlerlerken işler birdenbire bozuluveriyordu.</p>

  <p>Hava güzel olduğunda öğleden sonra Amper’e gidiyorlardı. Hava kötü olduğundaysa bodrumda çalışıyorlardı. Bu özellikle annesinden kaynaklanmıştı. Önce mutfakta çalışmayı denemişlerdi ama bu mümkün değildi.</p>

  <p>“Rosa, ” dedi Hans bir ara. Sakince karısının sözünü kesmişti. “Bana bir iyilik yapar mısın? ”</p>

  <p>Kadın başını ocaktan kaldırıp ona baktı. “Ne? ”</p>

  <p>“Senden rica ediyorum. Sana <i>yalvarıyorum.</i> Sadece beş dakikalığına çeneni kapatır mısın? ”</p>

  <p>Tepkiyi tahmin edebilirsiniz.</p>

  <p>Kendilerini bodrumda bulmuşlardı.</p>

  <p>Burada ışık olmadığı için gaz yağı lambasını yanlarına almışlardı ve yavaşça, okulla ev, nehirle bodrum, iyi günlerle kötü günler arasında Liesel okuyup yazmayı öğreniyordu.</p>

  <p>“Yakında, ” dedi babası, “o berbat mezarcı kitabını gözlerin kapalı bile okuyabileceksin. ”</p>

  <p>“Ve şu cüce sınıfından kurtulabileceğim. ”</p>

  <p>Bunları biraz öfkeyle söylemişti.</p>

  <p>Bodrum seanslarından birinde, babası zımpara kâğıtlarını bırakıp (hızla tükeniyorlardı) bir fırça çıkardı. Hubermann’ların evinde hiç lüks yoktu ama aşırı miktarda boya vardı ve Liesel’in eğitiminde gayet yararlı olmuştu. Babası bir kelime söylüyor, kız yüksek sesle heceliyor, sonra da boya fırçasıyla duvara yazmaya çalışıyordu. Bir ay sonra bütün duvar yeniden boyandı. Taze bir beton sayfa!</p>

  <p>Bazı geceler bodrumda çalıştıktan sonra, Liesel banyoda oturuyor, mutfaktan gelen aynı sözleri duyuyordu.</p>

  <p>“Leş gibi kokuyorsun, ” diyordu annesi, Hans’a. “Sigara ve gaz yağı kokuyorsun. ”</p>

  <p>Liesel suda otururken o kokuyu hayal etmeye çalışıyordu. Her şey bir yana, bu dostluğun kokusuydu ve aynı kokuyu kendisinde de buluyordu. Liesel o kokuyu seviyordu. İçinde oturduğu su soğurken kolunu koklayarak gülümsüyordu.</p>
</body>
</html>
