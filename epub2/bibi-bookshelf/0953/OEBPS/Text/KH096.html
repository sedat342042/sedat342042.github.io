<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_98" style="text-align: center;"><b>ÖĞLEDEN SONRAKİ TAHTA</b></h2>

  <p>Himmel Sokağı temizlendikten sonra Liesel Meminger’in gidecek bir yeri kalmamıştı. Onu akordeonlu kız olarak tanıyorlardı ve polise götürülmüştü; polis onunla ilgili ne yapacağına karar vermeye çalışıyordu.</p>

  <p>Liesel çok sert bir sandalyede oturuyordu. Akordeonu ona kutudaki bir delikten bakıyordu.</p>

  <p>Polis merkezinde valiyle dağınık saçlı bir kadının yüzlerini göstermesi için üç saat geçmesi gerekti. “Herkes Himmel Sokağı’nda bir kızın hayatta kaldığını söylüyor,” dedi kadın.</p>

  <p>Bir polis memuru işaret etti.</p>

  <p>Polis merkezinin basamaklarından inerlerken llsa Hermann kutuyu taşımayı teklif etti ama Liesel kutuyu sımsıkı tuttu. Münih Caddesi’nden birkaç blok ötede, bombalananlarla şanslıları ayıran net bir sınır vardı.</p>

  <p>Arabayı vali kullanıyordu.</p>

  <p>Ilsa arka koltukta Liesel’le birlikte oturuyordu.</p>

  <p>Kız aralarında duran akordeon kutusunu nihayet bıraktı.</p>

  <p>Sessiz kalmak kolay olurdu ama Liesel’in yıkımına karşı tutumu farklıydı. Valinin evindeki seçkin boş odada otururken gecenin geç saatlerine kadar kendi kendine konuştu durdu. Çok az yemek yedi. Kesinlikle yapmadığı tek şey yıkanmaktı.</p>

  <p>Dört gün boyunca Himmel Sokağı’nın kalıntılarını 8 Grande Caddesı’nın halılarının ve döşeme tahtalarının üzerinde taşıdı. Uzun uzun uyudu ve hiç rüya görmedi; çoğu zaman uyandığına üzüldü. Uyurken her şey siliniyordu.</p>

  <p>Cenazelerin kaldırılacağı gün hâlâ banyo yapmamıştı ve Ilsa Hermann ona yıkanmak isteyip istemediğini sordu. Daha önce sadece ona banyoyu göstermiş ve bir havlu vermişti.</p>

  <p>Hans ve Rosa Hubermann’ın cenaze törenine katılanlar hep üzerinde güzel bir elbise ve Himmel Sokağı toprağından bir tabakayla duran kızdan bahsedeceklerdi. O gün daha sonra üzerinde giysileriyle Amper Nehri’ne girdiği ve çok tuhaf bir şey söylediği de anlatılacaktı. Öpücükle ilgili bir şey.</p>

  <p>Bir Domuzkız’la ilgili bir şey.</p>

  <p>Kaç kez veda etmesi gerekiyordu?</p>

  <p>Sonrasında haftalar, aylar geçerken savaş bütün hızıyla sürdü. En kötü keder anlarında kitaplarını, özellikle de onun için hazırlanmış olanları ve hayatını kurtaran kitabı hatırlıyordu. Bir sabah, şoku tazelenmiş bir halde onları bulmak için Himmel Sokağı’na bile gitti ama geride hiçbir şey kalmamıştı. Yaşananların telafisi mümkün değildi. Bunun için yıllar geçmesi gerekecekti. Uzun bir ömür alacaktı.</p>

  <p>Steiner ailesi için iki tören yapıldı. İlki hemen gömülmelerinden önceydi. İkincisi Alex Steiner bombardıman nedeniyle izin alıp evine gönderildikten sonraydı.</p>

  <p>Haberi aldığında Alex yıkılmıştı.</p>

  <p>“Ulu Tanrını,” diyordu, “Rudy’nin o okula gitmesine izin verseydim. ”</p>

  <p>Ailenden biri hayatta olurdu.</p>

  <p>Onları sen öldürdün.</p>

  <p>Ama nereden bilebilirdi ki?</p>

  <p>Gerçekten bildiği tek şey, kendisi yerine Rudy’nin yaşaması adına o gece Himmel Sokağı’nda olmak için her şeyi yapacağıydı.</p>

  <p>8 Grande Caddesi’nin basamaklarında konuştuklarında Liesel’e söylediği buydu; onun yaşadığını öğrenince hemen oraya koşmuştu.</p>

  <p>O gün basamaklarda konuşurken Alex Steiner paramparça görünüyordu.</p>

  <p>Liesel ona Rudy’nin dudaklarını öptüğünü söyledi. Bunu söylerken utanmıştı ama nedense Alex Steiner’in bunu bilmek isteyeceğini düşünmüştü. Tahta gözyaşları aktı, bir meşe gülümsedi. Liesel’in gözlerinden gördüğüm gökyüzü gri ve parlaktı. Gümüş bir öğlen üzeriydi.</p>
</body>
</html>
