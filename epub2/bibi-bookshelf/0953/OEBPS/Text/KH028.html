<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_20" style="text-align: center;"><b>ARYAN DÜKKÂNCI</b></h2>

  <p>Bayan Diller’in dükkânının önünde badanalı duvara yaslanmış halde duruyorlardı.</p>

  <p>Liesel Meminger’in ağzında bir lolipop vardı.</p>

  <p>Güneş gözlerine vuruyordu.</p>

  <p>Bu zorluklara rağmen hâlâ konuşup tartışabiliyordu.</p>

  <blockquote class="alıntı">
    <p style="text-align: center;"><b>RUDY İLE LİESEL ARASINDA BAŞKA BİR SOHBET</b></p>

    <p style="text-align: center;"><b>“Acele et, Domuzkız, on tane oldu bile. ”</b></p>

    <p style="text-align: center;"><b>“Hayır, daha sekiz; iki tanem daha var. ”</b></p>

    <p style="text-align: center;"><b>“O zaman acele et. Sana bir bıçak alıp ikiye bölmemiz gerektiğini söylemiştim.</b></p>

    <p style="text-align: center;"><b>Haydi, iki tane. ”</b></p>

    <p style="text-align: center;"><b>“Tamam. İşte. Sakın yutma. ”</b></p>

    <p style="text-align: center;"><b>“Aptala mı benziyorum? ”</b></p>

    <p style="text-align: center;"><b>Kısa bir duraksama.</b></p>

    <p style="text-align: center;"><b>“Bu harika, değil mi? ”</b></p>

    <p style="text-align: center;"><b>“Kesinlikle öyle, Domuzkız. ”</b></p>
  </blockquote>

  <p>Ağustos ayının ve yazın sonunda, yerde bir peni buldular. Çok heyecanlanmışlardı.</p>

  <p>Çamaşır götürüp getirme işi yaparken tozların arasında yarı paslanmış halde buldular. Tek başına duran çürümüş bir para.</p>

  <p>“Şuna bir baksana! ”</p>

  <p>Rudy parayı kaptı. Tek bir peninin <i>yeterli miktar</i> olmayacağını bile düşünmeden aceleyle Bayan Di iller ’ in dükkânına geri döndüler. Kapıdan dalarak ve Aryan dükkâncının önünde durdular. Kadın onlara küçümseyerek baktı.</p>

  <p>“Bekliyorum, ” dedi kadın. Saçlarını atkuyruğu yapmıştı ve siyah elbisesi vücudunu sıkıyordu. Führer’in çerçeveli fotoğrafı duvardan onları izliyordu.</p>

  <p>“Heil Hitler, ” dedi Rudy.</p>

  <p>“Heil Hitler, ” diye tekrarladı Liesel, tezgâhın arkasında daha dik durarak. “Ya siz? ” Kadın Liesel’e öfkeli gözlerle baktı ve hemen kendisi de Heil Hitler <i>yaptı.</i></p>

  <p>Rudy elini cebine sokup parayı çıkararak tezgâhın üzerine bıraktı. Bayan Diller’in gözlüklü gözlerine baktı. “Karışık lolipop, lütfen. ”</p>

  <p>Bayan Diller gülümsedi. Dişleri birbirlerini iteleyerek kendilerine yer bulmaya çalıştılar ve beklenmedik nezaketi Rudy’yle Liesel'i de gülümsetti. Ama uzun sürmedi.</p>

  <p>Bayan Diller eğildi, bir şeyler aradı ve tekrar onlara döndü. “İşte, ” dedi, tezgâhın üzerine tek bir lolipop atarken. “Kendiniz karıştırın. ”</p>

  <p>Dışarıda lolipopu açıp ikiye bölmeye çalıştılar ama şeker cam gibiydi. Rudy’nin hayvani dişleri için bile fazla sertti. Bunun yerine bitirene kadar sırayla emdiler. On kez Rudy, on kez Liesel emdi. İleri geri.</p>

  <p>“Bu, ” dedi Rudy, bir ara lolipop bulaşmış dişleriyle sırıtarak, “güzel bir hayat. ” Liesel onunla hemfikirdi. Lolipop bittiğinde ikisinin de ağzı kıpkırmızı olmuştu ve eve yürürlerken başka bir para daha bulabilirlerse diye gözlerini açık tutmalarını hatırlattılar birbirlerine.</p>

  <p>Elbette başka para bulamadılar. Tek bir öğle üzeri bir yana, kimse bir yıl içinde iki kez şanslı olamazdı.</p>

  <p>Yine de kırmızı diller ve dişlerle Himmel Sokağı’na yürürken hâlâ umutla etrafa bakınıyorlardı.</p>

  <p>Harika bir gün geçirmişlerdi ve Nazi Almanyası harika bir yerdi.</p>
</body>
</html>
