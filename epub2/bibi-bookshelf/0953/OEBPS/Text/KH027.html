<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_19" style="text-align: center;"><b>YAZIN GETİRDİKLERİ</b></h2>

  <p>İşte, gördünüz.</p>

  <p>1940 yılının sonlarında Himmel Sokağı’na neyin geleceğini artık tam olarak biliyorsunuz.</p>

  <p>Ben biliyorum.</p>

  <p>Siz biliyorsunuz.</p>

  <p>Ancak Liesel Meminger bilenler arasında değildi.</p>

  <p>Kitap hırsızı için o yaz son derece sıradandı. Dört ana unsurdan oluşuyordu. Bazen hangisinin en güçlüsü olduğunu merak ediyordu.</p>

  <blockquote class="alıntı">
    <p style="text-align: center;"><b>VE ADAYLAAAAR...</b></p>

    <p style="text-align: center;"><b>1. Her gece <i>Omuz Silkiş'in</i> sayfalarında ilerlemek.</b></p>

    <p style="text-align: center;"><b>2. Valinin kütüphanesinin zeminine oturup kitap okumak.</b></p>

    <p style="text-align: center;"><b>3. Himmel Sokağı’nda futbol oynamak.</b></p>

    <p style="text-align: center;"><b>4. Yeni bir hırsızlık fırsatını değerlendirmek.</b></p>
  </blockquote>

  <p><i>Omuz Silkiş'</i> in mükemmel olduğuna karar verdi. Her gece kâbustan sonra kendini sakinleştirdiğinde, çok geçmeden uyandığına ve yine kitap okuyabileceğine seviniyordu. “Birkaç sayfa? ” diye soruyordu babası ve Liesel başıyla onaylıyordu. Bazen bir bölümü ertesi gün öğleden sonra bodrumda tamamlıyorlardı.</p>

  <p>Yetkililerin kitapla ilgili sıkıntısı açıktı. Romanın ana karakteri bir Yahudi’ydi ve olumlu bir bakış açısıyla ele alınmıştı. Bu bağışlanamaz bir şeydi. Hayatın akıp gitmesinden yorulmuş zengin bir adamdı; omuz silkiş olarak tanımladığı şeyler, bir kişinin dünyada geçirdiği zaman içinde karşılaştığı sorunlar ve zevklerdi.</p>

  <p>Molching’de yazın ilk yarısında, Liesel ile babası kitabı okurlarken, bu adam iş için Amsterdam’a gidiyor ve dışarıda kar titriyordu. Kız buna bayılmıştı; titreyen kar. “Yağdığında gerçekten yaptığı şey bu, ” dedi Hans Hubermann’a. Birlikte yatağın üstüne oturduklarında babası yan uyur halde, kızsa uyanıktı.</p>

  <p>Bazen babasını uyurken seyrediyor, onu ikisinin de sandığından hem daha fazla hem de daha az tanıyordu. Sık sık annesiyle işsizlik konusunda konuştuklarını duyuyordu. Ya da Hans’ın oğlunu görmeye gidişinden ama genç adamın işinden ve kaldığı yerden ayrıldığını öğrenişinden söz ediyorlardı; çok büyük olasılıkla savaşa katılmaya karar verdiğini düşünüyorlardı.</p>

  <p><i>"Schlaf gut, papa, ”</i> diyordu kız, öyle zamanlarda. “İyi uyu, baba. ” Sonra onun etrafından dolaşıp yataktan kalkarak ışığı söndürüyordu.</p>

  <p>Daha önce sözünü ettiğim gibi, diğer unsur, valinin kütüphanesiydi.</p>

  <p>O özel durumu açıklayabilmek için haziran sonlarındaki serin bir güne bakabiliriz. Rudy, en hafif tanımıyla öfkeden deliye dönmüştü.</p>

  <p>Liesel Meminger kim oluyordu da o gün çamaşır ve ütü işini tek başına yapmak istediğini söylüyordu? Rudy sokakta onunla yürüyecek kadar iyi değil miydi yani?</p>

  <p>“Sızlanmayı kes, Keriz, ” diye azarladı Liesel. “Kendimi kötü hissediyorum. Oyunu kaçırıyorsun. ”</p>

  <p>Rudy omzunun üzerinden baktı. “Eh, öyle diyorsan. ” Bir <i>Schmunzel</i> yaptı: <i>Al da çamaşırlarını kıçına sok!</i> Takıma gecikmek islemediği için koşarak uzaklaştı. Liesel, Himmel Sokağı’nın sonuna ulaşınca dönüp baktığında, onu en yakındaki uydurma kalenin önünde gördü. El sallıyordu.</p>

  <p>“Keriz! ” dedi Liesel gülerek. Elini kaldırırken Rudy’nin de aynı anda ona Domuzkız dediğini biliyordu. Sanırım bu, on bir yaşındaki çocukların aşka en yakın hissedebilecekleri şey.</p>

  <p>Liesel, Grande Caddesi’ne ve valinin evine doğru koşmaya haşladı.</p>

  <p>Ter içinde ve nefes nefese kalıyordu.</p>

  <p>Ama kitap okuyordu.</p>

  <p>Kızı dördüncü kez içeri alan valinin karısı masasında oturuyor, sadece kitaplara bakıyordu. Liesel’in ikinci ziyaretinde birini alıp okumasına izin vermişti ve sonrasında devamı gelmişti; ta ki yarım düzine kitap kolunun altına sıkışana veya diğer elindeki tomar iyice yükselene kadar.</p>

  <p>Bu kez Liesel odanın soğuk ortamında otururken midesi guruldadı ama sessiz kadından hiçbir tepki gelmedi. Yine üzerinde sabahlığı vardı ve kızı birkaç kez izlemesine rağmen, asla uzun sürmüyordu. Genellikle yanında duran veya eksik olan bir şeyle ilgileniyordu. Pencere kare biçiminde serin bir ağız gibi ardına kadar açıktı ve arada bir rüzgâr esiyordu.</p>

  <p>Liesel yerde oturuyordu. Kitaplar etrafına saçılmıştı.</p>

  <p>Kırk dakika sonra oradan ayrılırken her biri yerine konmuştu.</p>

  <p>“Hoşça kalın Bayan Hermann. ” Sözler daima şok gibi geliyordu. “Teşekkür ederim. ” Sonra kadın ona para veriyor ve Liesel gidiyordu. Her hareketinden sorumlu olan kitap hırsızı, eve koşarak dönüyordu.</p>

  <p>Yaz ilerlerken kitaplarla dolu oda giderek ısınıyordu ve her teslimat ya da toplama gününde yer artık o kadar da acıtmıyordu. Liesel yanında küçük bir kitap yığınıyla oturuyor ve her birinden birkaç paragraf okuyor, bilmediği kelimeleri eve gittiğinde babasına sormak için ezberlemeye çalışıyordu. Daha sonra ergenlik çağında Liesel o kitaplarla ilgili yazdığında, artık başlıklarını hatırlamayacaktı. Bir tanesini bile. Onları çalmış olsa belki daha donanımlı olurdu.</p>

  <p>Ama hatırladığı şey, iç kapağına bir isim yazılmış resimli kitaplardan biriydi:</p>

  <blockquote class="alıntı">
    <p style="text-align: center;"><b>BİR ÇOCUĞUN ADI</b></p>

    <p style="text-align: center;"><b>Johann Hermann</b></p>
  </blockquote>

  <p>Liesel dudağını ısırdı ama uzun süre direnemedi. Oturduğu yerden dönüp sabahlıklı kadına bakarak bir soru sordu. “Johann Hermann, ” dedi. “Kim o? ”</p>

  <p>Kadın, onun yanına, kızın dizlerinin hemen dibine baktı.</p>

  <p>“Özür dilerim, ” dedi Liesel. “Böyle şeyler sormamam gerek. ” Cümlenin kendi kendine ölmesine izin verdi.</p>

  <p>Kadının yüzü değişmedi ama her nasılsa konuşmayı başardı. “Bu dünyada yeni bir şey değil, ” diye açıkladı. “O benim... ”</p>

  <blockquote class="alıntı">
    <p style="text-align: center;"><b>ANI DOSYALARI</b></p>

    <p style="text-align: center;"><b>Ah, evet, onu kesinlikle hatırlıyorum.</b></p>

    <p style="text-align: center;"><b>Gökyüzü bir bataklık gibi çamurlu ve derindi.</b></p>

    <p style="text-align: center;"><b>Dikenden dev bir taç gibi dikenli tellere sarılmış genç bir adam vardı.</b></p>

    <p style="text-align: center;"><b>Onu çözerek kucağıma aldım. Toprağın çok üzerinde, birlikte diz çöktük.</b></p>

    <p style="text-align: center;"><b>Sadece sıradan bir gündü. 1918’de.</b></p>
  </blockquote>

  <p>“Diğer her şey bir yana, ” dedi, “donarak öldü. ” Kadın bir an için elleriyle oynadı ve sonra tekrarladı: “Donarak öldü, bundan eminim. ”</p>

  <p>Valinin karısı dünyadaki benzeri kadınlardan biriydi. Onu daha önce görmüşsünüzdür, eminim. Hikâyelerinizde, şiirlerinizde, bakmayı sevdiğiniz ekranlarınızda. Her yerdeler, dolayısıyla neden burada da olmasınlar ki? Küçük bir Alman kasabasındaki bir tepede neden olmasın? Orası da acı çekmek için gayet güzel bir yer.</p>

  <p>Mesele şu ki Ilsa Hermann, zaferini acıya dönüştürmeye karar vermişti. Acısından kurtulamayınca onu benimsemişti.</p>

  <p>Kendini vurabilir, kesebilir veya farklı bir şekilde sakatlayabilirdi ama o muhtemelen en zayıf seçenek olarak gördüğü şeyi seçti: En azından havanın rahatsızlığına dayanmak. Liesel’in bildiği kadarıyla, kadın yaz günleri soğuk ve yağışlı geçsin diye dua ediyordu. Çoğunlukla da doğru yerde yaşıyordu.</p>

  <p>Liesel o gün oradan ayrıldığında, büyük bir huzursuzlukla bir şey söyledi. Dev kayalar gibi iki kelimeyi kaldırıp omzuna aldı ve Ilsa Hermann’ın ayaklarının dibine bıraktı. Kız onları daha fazla taşıyamayarak yana savrulduğunda, onlar da yanlamasına düştüler. Birlikte büyük ve ağır cüsseleriyle yerde kalakaldılar.</p>

  <blockquote class="alıntı">
    <p style="text-align: center;"><b>DEV KAYA GİBİ İKİ KELİME</b></p>

    <p style="text-align: center;"><b>ÖZÜR DİLERİM</b></p>
  </blockquote>

  <p>Valinin karısı yine onun yanındaki boşluğa baktı. Boş sayfa gibi bir yüzle.</p>

  <p>“Ne için? ” diye sordu ama aradan zaman geçmişti. Kız çoktan odadan çıkmıştı bile. Neredeyse ön kapıya ulaşmıştı. Liesel bunu duyunca durdu ama geri dönmek yerine sessizce evden çıkıp basamakları inmeyi tercih etti. Kasabaya inmeden önce Molching’in manzarasına baktı ve valinin karısına uzunca bir süre acıdı.</p>

  <p>Liesel bazen kadım yalnız bırakıp bırakmamak konusunda kararsız kalıyordu ama Ilsa Hermann çok ilginç, kitaplar da çok çekiciydi. Bir zamanlar Liesel kelimeler konusunda işe yaramazdı ama şimdi valinin karısı kocasının masasında otururken kendisi yere oturduğunda, içinde muazzam bir güç hissediyordu. Yeni bir kelimeyi çözdüğü veya bir cümleyi toparladığı anlarda bu oluyordu.</p>

  <p>O bir kızdı.</p>

  <p>Nazi Almanyası’nda.</p>

  <p>Kelimelerin gücünü keşfetmesi ne kadar da uygundu.</p>

  <p>Ve aylar sonra valinin karısı onu hayal kırıklığına uğrattığı anda bu yeni keşfettiği gücü serbest bıraktığında ne kadar korkunç (aynı zamanda ne kadar coşturucu! ) gelecekti. Merhameti onu nasıl da çabucak terk edecek ve nasıl da çabucak bambaşka bir şeye dönüşecekti.</p>

  <p>Ama şimdi, 1940 yazında, önünde uzanan şeyi göremiyordu. Sadece oturmaktan hoşlandığı, kitaplarla dolu bir odadaki kederli kadını izliyordu. Hepsi buydu. Soran, o yaz aylarındaki varlığının İkinci Bölümü’ydü.</p>

  <p>Üçüncü Bölüm, Tanrı’ya şükür, biraz daha neşeliydi; Himmel Sokağı’nda futbol.</p>

  <p>Size bir görüntü sunmama izin verin:</p>

  <p>Yolda koşuşturan ayaklar.</p>

  <p>Çocuk nefesleri.</p>

  <p>Bağırılan kelimeler: “Buraya! Bana at! <i>Kahretsin!</i>”</p>

  <p>Topun yolda yuvarlanışı.</p>

  <p>Yaz daha da ilerlerken bütün bunlar Himmel Sokağı’nda vardı; özürlerle birlikte.</p>

  <p>Özürler Liesel Meminger’e aitti.</p>

  <p>Söylediği kişiyse Tommy Muller’di.</p>

  <p>Temmuz ayının başında nihayet Tommy’yi kendisini öldürmeyeceğine ikna etmeyi başarmıştı. Önceki kasım ayında ona attığı dayaktan beri, Tommy hâlâ ona yaklaşmaya çekiniyordu. Himmel Sokağı’ndaki futbol maçlarında Liesel’den olabildiğince uzak duruyordu. “Ne zaman patlayacağını asla bilemezsin, ” demişti Rudy’ye.</p>

  <p>Liesel’in tarafını tuttuğundan Rudy onu rahatlatacak bir şey söylememişti. Ama Ludwig Schmeikl ile barışmayı başarırken masum Tommy Muller'le işleri düzeltememek Liesel’i hayal kırıklığına uğratmıştı.</p>

  <p>“O gün beni <i>desteklediğin</i> için gülümsediğini nereden bilebilirdim? ” diye Tommy’ye tekrar tekrar soruyordu.</p>

  <p>Hatta kaleci olarak Tommy’nin birkaç gol atmasına izin vermişti ama sonunda herkes Tommy’nin eski yerine dönmesini istemişti.</p>

  <p>“Gel buraya! ” diye bağırdı Harald Mollenhauer adında bir çocuk. “Seni işe yaramaz. ” Tam gole koşarken Tommy ona çelme takmıştı. Harald penaltı isteyebilirdi ama ne yazık ki Tommy’yle aynı takımdaydı.</p>

  <p>Liesel geri dönmüştü ve nasıl oluyorsa, her seferinde Rudy’ yle takışıyordu. Birbirlerine çalım atıp çelme takıyor, sonra da karşılıklı küfürleşiyorlardı. “O herifin etrafından dolaşamıyor, aptal <i>Saumensch Arschgrobbler, ”</i> diyordu Rudy. “Umutsuz vaka! ” Liesel’e göt kaşıyıcı demekten hoşlanıyordu. Bu, çocukluğun mutluluklarından biriydi.</p>

  <p>Elbette mutluluklardan bir diğeri de çalmaktı. Dördüncü Bölüm, 1940 yazı.</p>

  <p>Açıkçası, Rudy ve Liesel’i bir araya getiren birçok şey vardı ama dostluklarını asıl perçinleyen hırsızlıktı. Bir fırsatla başlamış, kaçınılmaz bir güçle de artmıştı: Rudy’nin iştahıyla. Çocuk sürekli yiyecek bir şeyler istiyordu.</p>

  <p>Karne sisteminin başlangıcına ek olarak, babasının işleri de son zamanlarda pekiyi gitmiyordu. Yahudilerin rekabet tehdidi ortadan kalkmıştı ama onunla birlikte Yahudi müşteriler de gitmişti. Steiner’ler iki yakalarını bir araya getirmekte zorlanıyorlardı. Himmel Sokağı’nda oturan diğer birçokları gibi onların da ticarete ihtiyacı vardı. Liesel onun için evden biraz yiyecek alıyordu ama orada da bolluk yoktu. Annesi genellikle bezelye çorbası yapıyordu. Pazar geceleri pişiriyordu ve bir iki tekrara yetecek kadar olmuyordu. Ertesi cumartesi gününe yetecek kadar çorba yapıyordu. Sonra pazar günü bir tane daha pişiriyordu. Bezelye çorbası, ekmek, bazen biraz patates veya et. Yemeğini yiyor, daha fazlasını istemiyor ve şikâyet etmiyordu.</p>

  <p>Önceleri unutmaya çalışarak bir şeyler yapıyorlardı.</p>

  <p>Sokakta futbol oynadıkları zaman Rudy açlığını hissetmiyordu. Ya da Rudy’nin ağabeyiyle ablasının bisikletlerini alıyor, Alex Steiner’in dükkânına gidiyor veya o gün çalışıyorsa Liesel’in babasını ziyaret ediyorlardı. Hans Hubermann onlarla birlikte oturuyor, akşamüstü güneş batarken onlara hikâyeler ve fıkralar anlatıyordu.</p>

  <p>Sıcak geçecek birkaç günün başlangıcıyla, diğer bir oyalayıcı faaliyet de Amper Nehri’nde yüzmek oldu. Burada su hâlâ biraz soğuktu ama yine de girdiler.</p>

  <p>“Haydi, ” diye kandırdı Rudy onu. “Tam buraya. Burası o kadar derin değil. ” Ama Liesel içine yürüdüğü dev çukuru göremeyip doğruca dibe gitti. Yuttuğu su onu neredeyse boğacak olmasına rağmen köpekleme yüzüşü onu kurtardı.</p>

  <p>“Seni Keriz! ” diye bağırdı Liesel arkadaşına, nehir kıyısına çıkmayı başardığında.</p>

  <p>Rudy ondan uzak durmaya dikkat ediyordu. Sonuçta Ludwig Schmeikl’a ne yaptığını görmüştü. “Artık yüzebiliyorsun, değil mi? ”</p>

  <p>Liesel öfkeli adımlarla oradan uzaklaşırken, bu sözler onu yine de neşelendirmemişti. Saçları yanaklarına yapışmıştı ve sümükleri akıyordu.</p>

  <p>Rudy onun arkasından seslendi. “Yani sana yüzmeyi öğrettiğim için bir öpücük alamayacağım anlamına mı geliyor bu? ”</p>

  <p>“Keriz! ”</p>

  <p>Bu herif ne kadar cüretkârdı!</p>

  <p>Kaçınılmazdı.</p>

  <p>Sinir bozucu bezelye çorbası ve Rudy’nin iştahı sonunda onları hırsızlığa itti. Bu, çiftçileri soyan daha büyük yaşta bir grup çocukla ilişki kurmalarına neden oldu. Meyve hırsızları. Bir futbol maçından sonra, Liesel ile Rudy gözlerini açık tutmanın yararını öğrenmişlerdi. Rudy’nin evinin önündeki basamaklarda otururken Hertz Hammer’in -mahallenin daha büyük çocuklarından biri- elma yediğini fark etmişlerdi. <i>Klar</i> elmasıydı -temmuz ve ağustosta olgunlaşırdı- ve elinde muhteşem görünüyordu. Belki üç-dört ta nesi daha cebindeydi. Ona yaklaştılar.</p>

  <p>“Onları nereden buldun? ” diye sordu Rudy.</p>

  <p>Çocuk önce sırıttı. “Şşş. ” Sonra cebinden bir elma çıkarıp onlara attı. “Sadece bakın, ” diye uyardı. “Sakın yemeyin. ”</p>

  <p>Bir dahaki sefere aynı çocuğun hava çok sıcak olmasına rağmen aynı ceketi giydiğini gördüklerinde peşine takıldılar. Çocuk onları Amper Nehri’nin yukarısında bir yere götürdü. Okuma yazma öğrenmeye başladığı zamanlarda Liesel’in babasıyla birlikte kitap okuduğu yere yakındı.</p>

  <p>Bazıları uzun, bazıları kısa boylu beş çocuktan oluşan bir grup orada bekliyordu.</p>

  <p>O dönemde Molching’de böyle birkaç grup vardı ve bazılarının üye yaşı altıya kadar iniyordu. Bu grubun lideri, on beş yaşında Arthur Berg adında bir serseriydi. Etrafına bakındı ve arkalarında duran on bir yaşındaki iki çocuğu gördü. <i>“Und?"</i> diye sordu. “Eee? ”</p>

  <p>“Açlıktan ölüyorum, ” dedi Rudy.</p>

  <p>“Ve hızlıdır, ” dedi Liesel.</p>

  <p>Berg kıza baktı. “Sana fikrini sorduğumu hatırlamıyorum. ” Uzun boylu bir çocuktu ve uzun bir boynu vardı. Yüzünde ergenlik sivilceleri toplanmıştı. “Ama senden hoşlandım. ” Ukala bir ergen olarak dost canlısıydı. “Bu senin kardeşini benzeten kız değil mi, Anderl? ” Haber kesinlikle yayılmıştı. İyi bir dayak, yaş farkını aşar.</p>

  <p>Dağınık sarı saçlı ve buz rengi tenli başka bir çocuk -kısa boylu olanlardan biri- onlara baktı. “Sanırım öyle. ”</p>

  <p>Rudy doğruladı. “Ta kendisi. ”</p>

  <p>Andy Schmeikl yanlarına gelerek Liesel’i baştan aşağı inceledi ve ifadesiz yüzünde aniden bir sırıtış belirdi. “İyi iş çıkarmışsın, ufaklık. ” Hatta sırtına bir şaplak indirdi. “Aynı şeyi ben yapsam ceza alıp dayak yerdim. ”</p>

  <p>Rudy başıyla onayladı.</p>

  <p>Arthur, Rudy’ye yöneldi. “Sen de şu Jesse Owens’sın, değil</p>

  <p>“Anlaşılan, ” dedi Arthur, “salağın tekisin. Ama tarzı olan bir salak. Haydi bakalım. ”</p>

  <p>Ve gruba kabul edildiler.</p>

  <p>Çiftliğe ulaştıklarında Liesel ile Rudy’ye bir çuval atıldı. Arthur Berg kendi çuval bezinden torbasını taşıyordu. Bir eliyle saçlarını sıvazladı. “Aranızda daha önce hırsızlık yapan var mı? ”</p>

  <p>“Elbette, ” dedi Rudy. “Sürekli. ” Pek de inandırıcı değildi.</p>

  <p>Liesel daha netti. “İki kitap çaldım, ” deyince Arthur at gibi kişneyerek güldü. Gülerken sivilceleri yanaklarında yer değiştirdi.</p>

  <p>“Kitapları yiyemezsin, canım. ”</p>

  <p>Durdukları yerden, uzun diziler halinde sıralanmış elma ağaçlarını incelediler. Arthur Berg emirleri verdi. “Bir, ” dedi. “Sakın çitin üzerinde yakalanmayın. Çitte yakalanırsanız geride bırakılırsınız. Anlaşıldı mı? ” Herkes başıyla onayladı veya evet dedi. “İki. Biri ağaçta, biri aşağıda olacak. Birinin toplaması gerek. ” Ellerini ovaladı. Bu işten zevk alıyordu. “Üç. Birinin geldiğini görürseniz ölüleri uyandıracak kadar yüksek sesle bağıracaksınız ve hepimiz kaçacağız. Anlaşıldı mı? ”</p>

  <p>“Anlaşıldı. ” Herkes hep bir ağızdan söylemişti.</p>

  <blockquote class="alıntı">
    <p style="text-align: center;"><b>İKİ DENEYİMSİZ ELMA HIRSIZI</b></p>

    <p style="text-align: center;"><b>FISILDAŞIYOR</b></p>

    <p style="text-align: center;"><b>“Liesel, emin misin? Yapmayı hâlâ istiyor musun? ” “Dikenli tellere bak, Rudy, çok yüksek. ”</b></p>

    <p style="text-align: center;"><b>“Hayır, hayır, bak, çuvalını üzerine atacaksın. Gördün mü?</b></p>

    <p style="text-align: center;"><b>Onlar gibi. ”</b></p>

    <p style="text-align: center;"><b>“Pekâlâ. ”</b></p>

    <p style="text-align: center;"><b>“Haydi o zaman! ”</b></p>

    <p style="text-align: center;"><b>“Yapamam! ” Tereddüt. “Rudy, ben... ”</b></p>

    <p style="text-align: center;"><b>“Kaldır kıçını, Domuzkız! ”</b></p>
  </blockquote>

  <p>Rudy onu çitlere doğru itti, boş çuvalını tellerin üzerine atıp tırmandı ve diğerlerine doğru koştu. En yakındaki ağaca tırmanarak elmaları düşürmeye başladı. Liesel aşağıda koşturarak hepsini toplayıp çuvala atıyordu. Çuval dolduğunda başka bir soranla karşılaştılar.</p>

  <p>“Çitin üzerinden nasıl geçeceğiz? ”</p>

  <p>Arthur Berg’in bir çit direğine olabildiğince yakın tırmandığını görünce cevabı buldular. “Orada teller daha sağlam, ” dedi Rudy işaret ederek. Çuvalı attı, Liesel’i önden gönderdi ve kendisi de diğer tarafta onun yanına, çuvaldan saçılan meyvelerin ortasına indi.</p>

  <p>Yanlarındaki Arthur Berg uzun bacaklarının üzerinde dikilmiş, onları izleyerek eğleniyordu.</p>

  <p>“Fena değil, ” dedi, yukarıdan gelen sesi. “Hiç fena değil. ”</p>

  <p>Ağaçların arasına gizlenerek nehre geri döndüklerinde, Arthur çuvalı aldı ve Liesel ile Rudy’ye bir düzine elma verdi.</p>

  <p>“İyi işti, ” dedi, son yorum olarak.</p>

  <p>O gün öğleden sonra eve dönmeden önce Liesel ile Rudy yarım saat içinde altışar elma yediler. Önce kendi paylarına düşen meyveleri evlerine götürmeyi düşündüler ama bu bir hayli tehlikeliydi. Meyvenin nereden geldiğini açıklamak zorunda kalma fikrinden hoşlanmamışlardı. Liesel sadece babasına söyleyerek paçayı kurtarabileceğini düşündü ama kızının suça eğilimli olduğunu düşünmesini de istemiyordu. Bu yüzden hepsini yedi.</p>

  <p>Yüzmeyi öğrendiği nehir kıyısında elmalardan kurtuldular. Böyle bir lükse alışkın olmadıklarından midelerinin bozulacağını biliyorlardı.</p>

  <p>Yine de yediler.</p>

  <p>“Domuzkız! ” dedi annesi o gece. “Neden bu kadar çok kusuyorsun? ”</p>

  <p>“Belki de bezelye çorbasındandır, ” dedi Liesel.</p>

  <p>“Doğru, ” dedi babası. Yine pencerenin yanındaydı. “Öyle olmalı. Benim de biraz midem bulanıyor. ”</p>

  <p>“Sana kim sordu ki Keriz? ” Yine çabucak kusan Domuzkız’a döndü. “Eee? Ne o? Söylesene, ne o, pis domuz? ”</p>

  <p>Ama Liesel bir şey söylemedi.</p>

  <p><i>Elmalar, diye düşündü, mutlulukla. Elmalar. Ve şans getirsin diye bir kez daha kustu.</i></p>
</body>
</html>
