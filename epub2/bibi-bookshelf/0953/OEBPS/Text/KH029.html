<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_21" style="text-align: center;"><b>KAVGACI, DEVAM EDİYOR</b></h2>

  <p>Şimdi biraz ilerliyor ve soğuk bir gece mücadelesine geliyoruz. Kitap hırsızının daha sonra yetişmesine izin vereceğiz.</p>

  <p>3 Kasım’dı ve trenin zemini ayaklarına yapışıyordu. Elindeki <i>Kavgam</i>"ı okuyordu. Kurtarıcısı. Ellerinde ter damlaları birikmişti. Kitabın üzerinde parmak izleri vardı.</p>

  <blockquote class="alıntı">
    <p style="text-align: center;"><b>KİTAP HIRSIZI YAPIM</b></p>

    <p style="text-align: center;"><b>RESMİ OLARAK SUNAR</b></p>

    <p style="text-align: center;"><b><i>Kavgam</i></b></p>

    <p style="text-align: center;"><b>Yazan: Adolf Hitler</b></p>
  </blockquote>

  <p>Stuttgart şehri, Max Vandenburg’un arkasında alaycı bir tavırla kollarını açmıştı.</p>

  <p>Burada hoş karşılanmıyor ve midesindeki bayat ekmeği hazmederken arkasına bakmamaya çalışıyordu. Birkaç kez oturduğu yerde kıpırdandı ve ışıkların bir araya toplanıp sonra tamamen gözden kayboluşunu izledi.</p>

  <p><i>Mağrur görün,</i> dedi kendi kendine. <i>Korkunu belli edemezsin. Kitabını oku. Gülümse. Harika bir kitap; şimdiye kadar okuduğun en iyi kitap. Diğer taraftaki kadına aldırma. Şu anda uyuyor zaten. Haydi, Max, sadece birkaç saat kaldı.</i></p>

  <p>Karanlık odaya bir sonraki ziyaret için verilen söz birkaç gün değil, tam bir buçuk hafta almıştı. Sonra bir hafta ve bir hafta daha; ta ki bütün zaman duygusunu kaybedene kadar. Sonra bir kez daha yeri değiştirilmiş, daha fazla ışık, daha fazla ziyaret ve daha fazla yiyecek olan başka bir küçük depo odasına alınmıştı. Ama zamanı tükeniyordu.</p>

  <p>“Yakında gidiyorum, ” demişti arkadaşı Walter Kugler. “Nasıl olduğunu bilirsin; ordu. ”</p>

  <p>“Üzüldüm. Walter. ”</p>

  <p>Walter Kugler, Max’in çocukluk arkadaşı elini Yahudi’nin omzuna koydu. “Daha kötüsü de olabilirdi. ” Arkadaşının Yahudi gözlerine baktı. “Senin yerinde olabilirdim. ”</p>

  <p>Bu son görüşmeleri olmuştu. Köşeye son bir paket bırakılmıştı ve bu kez bir bilet de vardı. Walter, <i>Kavgam'ı</i> açtı ve bileti kitapla birlikte gelen haritanın yanma koydu. “Sayfa on üç, ” dedi, gülümseyerek. “Şans için, ha? ”</p>

  <p>“Şans için. ” Ve iki arkadaş sarıldılar.</p>

  <p>Kapı kapandığında Max kitabı açıp bileti inceledi. <i>Stuttgart- Münih-Pasing.</i> Son bağlantıyı yapmak için iki gece sonra tam zamanında kalkıyordu. Oradan yürüyecekti. Haritayı ezberlemiş, zihnine kazımıştı. Anahtar hâlâ iç kapakta bantlıydı.</p>

  <p>Çantaya yaklaşıp açmadan önce yarım saat oturdu. Çantanın içinde yiyecek dışında birkaç şey daha vardı.</p>

  <blockquote class="alıntı">
    <p style="text-align: center;"><b>WALTER KUGLER’İN HEDİYESİNDEKİ FAZLADAN EŞYALAR</b></p>

    <p style="text-align: center;"><b>Küçük bir tıraş bıçağı.</b></p>

    <p style="text-align: center;"><b>Bir kaşık; bir aynaya en yakın şey.</b></p>

    <p style="text-align: center;"><b>Tıraş kremi.</b></p>

    <p style="text-align: center;"><b>Bir makas.</b></p>
  </blockquote>

  <p>Dışarı çıktığında depo, zemin dışında boştu.</p>

  <p>“Hoşça kal, ” diye fısıldadı.</p>

  <p>Max’in gördüğü son şey, duvara doğal bir şekilde yaslanmış olan bir saç topağıydı.</p>

  <p>Hoşça kal.</p>

  <p>Tıraşlı yüzü ve düzgün şekilde taranmış çarpık saçlarıyla, o binadan yeni bir adanı olarak çıktı. Aslında Alman gibi görünüyordu. Bir dakika, zaten Alman’dı. Daha doğrusu, eskiden öyleydi.</p>

  <p>Midesinde yemek ve mide bulantısı dans ediyordu.</p>

  <p>İstasyona yürüdü.</p>

  <p>Biletini ve kimliğini gösterdi. Şimdi trenin küçük bir kompartımanında, tehlikenin spot lambasının tam karşısında oturuyordu.</p>

  <p>“Belgeler. ”</p>

  <p>İşte duymaktan korktuğu kelime buydu.</p>

  <p>Platformda dururken zaten yeterince kötüydü. İki kez dayanamayacağını biliyordu.</p>

  <p>Elleri titriyordu.</p>

  <p>Suçluluğun kokusu.</p>

  <p>Kesinlikle bir kez daha dayanamazdı.</p>

  <p>Neyse ki erken gelmişlerdi ve sadece bileti istemişlerdi. Şimdi sadece bir pencereden görünen küçük kasabalar, ışıklar ve kompartımanın diğer tarafında horlayan kadın kalmıştı.</p>

  <p>Yolculuğun büyük bölümünde asla başını kaldırmadan kitabı okuyup durdu.</p>

  <p>Kelimeler dilinde dolaşıyordu.</p>

  <p>Sayfaları çevirirken ve bölümleri birbiri ardına izlerken ağzındaki tek tat o kelimeydi.</p>

  <p><i>Kavgam.</i></p>

  <p>Tren bir Alman kasabasından sallana sallana giderken başlığı tekrar tekrar zihninden geçiriyordu.</p>

  <p><i>Kavgam.</i></p>

  <p>Onu kurtarabilecek tek şey.</p>
</body>
</html>
