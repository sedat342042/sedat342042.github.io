<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_67" style="text-align: center;"><b>DOMİNOLAR VE KARANLIK</b></h2>

  <p>Rudy’nin en küçük kız kardeşlerinin anlattığına göre, mutfaklarında iki canavar oturuyordu. Diğer tarafta Steiner’lerin çocuklarından üçü domino oynarken, kapıda duranların sesleri birbirine karışıyordu. Diğer üçüyse olan bitenden habersiz yatak odasında radyo dinliyorlardı. Rudy bunun önceki hafta okulda yaşananlarla ilgisi olmamasını umuyordu. Liesel’e söylemediği ve evde de konuşmadığı bir şeydi.</p>

  <blockquote class="alıntı">
    <p style="text-align: center;"><b>GRİ BİR ÖĞLEN ÜZERİ, KÜÇÜK</b></p>

    <p style="text-align: center;"><b>BİR OKUL OFİSİ</b></p>

    <p style="text-align: center;"><b>Üç çocuk tek sıra halinde duruyordu.</b></p>

    <p style="text-align: center;"><b>Kayıtları ve vücutları detaylıca inceleniyordu.</b></p>
  </blockquote>

  <p>Dördüncü domino oyunu tamamlandığında, Rudy oturma odasının zemininde dolanan bir sırayla taşları dizmeye başladı. Her zaman yaptığı gibi, kardeşlerinden birinin kaçak parmağı dokunursa diye -ki genellikle dokunuyordu- ara ara boşluklar da bırakıyordu.</p>

  <p>“Onları devirebilir miyim, Rudy?”</p>

  <p>“Hayır.”</p>

  <p>“Ya ben?”</p>

  <p>“Hayır. Beraber yapacağız.”</p>

  <p>Ortadaki tek domino kulesine uzanan üç ayrı formasyon hazırladı. Dikkatle planlanmış her şeyin çöküşünü birlikte izleyeceklerdi ve hepsi yıkımın güzelliğine gülümseyecekti.</p>

  <p>Mutfaktan gelen sesler şimdi daha da güçleniyor, her biri duyulmak için diğerinin üzerine yükseliyordu. Farklı cümleler dikkat çekmek için birbirleriyle yarışırken, sonunda daha önce sessiz olan biri aralarına girdi.</p>

  <p>“Hayır,” dedi. Tekrarlandı: “Hayır.” Diğerleri tartışmalarına devam ederken aynı ses tarafından tekrar susturuldular ama artık tek ses ivme kazanmıştı. “Lütfen,” diye yalvarıyordu Barbra Steiner. “Benim oğlum olmaz.”</p>

  <p>“Bir mum yakabilir miyiz, Rudy?”</p>

  <p>Bu, babalarının onlarla sık sık yaptığı bir şeydi. Işığı söndürür ve dominoların devrilişini mum ışığında izlerdi. Her nedense, manzara daha da görkemli olurdu.</p>

  <p>Bacakları kaşınıyordu zaten. “Bir kibrit bulayım.”</p>

  <p>Işık düğmesi kapının yanındaydı.</p>

  <p>Bir elinde kibrit, diğerinde mumla sessizce düğmeye doğru yürüdü.</p>

  <p>Diğer taraftan üç adam ve bir kadın menteşelere tırmanmıştı.</p>

  <p>“Sınıfında en iyi notlar onun,” diyordu canavarlardan biri. Böylesine derinlik ve böylesine duygusuzluk. “Bedensel yeteneğinden söz etmeye bile gerek yok.” Lanet olsun, neden festivaldeki yarışların hepsini kazanmak zorundaydı ki?</p>

  <p>Deutscher.</p>

  <p>Lanet olasıca Franz Deutscher!</p>

  <p>Ama o zaman anladı.</p>

  <p>Bu Franz Deutscher’in hatası değildi; kendi hatasıydı. Kendisine işkence eden o çocuğa neler yapabileceğini göstermek ve aynı zamanda kendini diğerlerine kanıtlamak istemişti. Şimdi <i>herkes</i> mutfaktaydı.</p>

  <p>Mumu yakıp ışığı söndürdü.</p>

  <p>“Hazır mısınız?”</p>

  <p>“Ama orada neler olduğunu duydum.” Bu kesinlikle babasının sesiydi.</p>

  <p>“Haydi, Rudy, acele et.”</p>

  <p>“Evet, ancak bütün bunların daha yüce bir amaca hizmet ettiğini anlayın, Bay Steiner. Oğlunuzun yakalayabileceği fırsatları bir düşünün. Bu aslında bir ayrıcalık.”</p>

  <p>“Rudy, mum damlıyor.”</p>

  <p>Rudy elini havaya doğru sallayıp onları susturarak tekrar Alex Steiner’i duymayı bekledi. Ve duydu.</p>

  <p>“Ayrıcalık mı? Karların arasında yalın ayak koşmak mı? On metrelik platformlardan bir metrelik suya atlamak mı?”</p>

  <p>Rudy şimdi kulağını kapıya dayamıştı. Mum eriyerek eline akıyordu.</p>

  <p>“Söylentiler.” Her şeye cevabı olan, kendinden emin, rahat ve kısık bir ses. “Okulumuz şimdiye kadar kurulmuş olanlar arasında en iyilerden biri. Dünya standartlarında. Alman vatandaşlarından seçkin bir grup oluşturuyoruz.”</p>

  <p>Rudy daha fazla dinleyemedi.</p>

  <p>Elindeki mumu temizleyerek kapının aralığından süzülen ışık huzmesinden geri çekildi. Oturduğunda mumun alevi de söndü. Çok fazla hareket. Karanlık çöktü. Tek ışık, mutfak kapısının dış çizgileri biçiminde süzülen incecik çizgiydi.</p>

  <p>Bir kibrit daha çakarak mumu tekrar tutuşturdu. Ateş ve karbonun tatlı kokusu.</p>

  <p>Rudy ve kardeşleri birer domino taşına dokundular ve ortadaki kule yıkılana kadar izlediler. Kızlar sevinçle bağırdı.</p>

  <p>Rudy’nin ağabeyi Kurt odaya girdi.</p>

  <p>“Cesetlere benziyorlar,” dedi.</p>

  <p>“Ne?”</p>

  <p>Rudy karanlık yüze baktı ama Kurt cevap vermedi. Mutfaktaki tartışmayı fark etmişti. “Orada neler oluyor?”</p>

  <p>Cevap veren kızlardan biri oldu. En küçükleri, Bettina. Beş yaşındaydı. “İki canavar var,” dedi. “Rudy’yi almaya geldiler.”</p>

  <p>Yine, insan çocuk. Çok daha kurnazdı.</p>

  <p>Daha sonra pardösülü adamlar gittiğinde, biri on yedi, diğeri on dört yaşındaki iki çocuk mutfağa girmeye cesaret edebildi.</p>

  <p>Kapıda durdular. Işık gözlerini acıtıyordu.</p>

  <p>Konuşan Kurt oldu. “Onu götürüyorlar mı?”</p>

  <p>Anneleri kollarını masaya dayamış, avuçlarını yukarı açmıştı.</p>

  <p>Alex Steiner başını kaldırdı.</p>

  <p>Ağırdı.</p>

  <p>Yüzünde sert ve net bir ifade vardı.</p>

  <p>Tahtadan bir el yüzünü sıvazladı ve konuşmak için birkaç girişimde bulundu.</p>

  <p>“Baba?”</p>

  <p>Ama Rudy babasına doğru yürümedi.</p>

  <p>Mutfak masasına oturarak annesinin elini tuttu.</p>

  <p>Diğer odada domino taşları cesetler gibi birbirlerinin üzerine yığılırken, Alex ile Barbra Steiner konuşulanları açıklamadı. Keşke sadece birkaç dakika daha Rudy kapıyı dinlemeye devam etseydi...</p>

  <p>İlerleyen haftalarda, o gece konuşmanın geri kalanını duymuş olsaydı mutfağa çok daha önce gireceğini düşünecekti. “Giderim,” derdi o zaman. “Lütfen, beni götürün. Hazırım.”</p>

  <p>Müdahale etmiş olsaydı, her şey değişebilirdi.</p>

  <blockquote class="alıntı">
    <p style="text-align: center;"><b>ÜÇ OLASILIK</b></p>

    <p style="text-align: center;"><b>1. Alex Steiner, Hans Hubermann’la aynı cezaya çarptırılmazdı.</b></p>

    <p style="text-align: center;"><b>2. Rudy okul için uzağa gitmiş olurdu.</b></p>

    <p style="text-align: center;"><b>3. Ve belki, sadece belki, o zaman hayatta kalabilirdi.</b></p>
  </blockquote>

  <p>Ancak, yazgının zalimliği Rudy Steiner’in doğru zamanda mutfağa girmesine izin vermemişti.</p>

  <p>Kardeşlerinin yanına, dominoların başına dönmüştü.</p>

  <p>Rudy Steiner oturdu.</p>

  <p>Hiçbir yere gitmiyordu.</p>
</body>
</html>
