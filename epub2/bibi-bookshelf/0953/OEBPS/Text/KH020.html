<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_12" style="text-align: center;"><b>YÜZDE YÜZ ALMAN TERİ</b></h2>

  <p>Alman gençliği belediye binasına ve meydana doğru yürürken sokaklarda insanlar toplanmıştı. Liesel birçok kez annesini ve zihnini kurcalayan diğer sorunları unuttu. İnsanlar alkışlarken göğsü kabarmıştı. Bazı çocuklar ailelerine el sallıyordu ama bunu çok kısa süreliğine yapıyorlardı, çünkü dümdüz yürümeleri ve kalabalığa <i>bakmamaları veya el sallamamaları</i> tembihlenmişti.</p>

  <p>Rudy’nin grubu meydana ulaştığında ve durmaları emredildiğinde bir sorun yaşandı. Tommy Muller. Grubun geri kalanı durdu ve Tommy doğruca önündeki çocuğa tosladı.</p>

  <p>“Aptal! ” diye hırladı çocuk, arkasına dönerken.</p>

  <p>“Özür dilerim, ” dedi Tommy, özür dileyen bir tavırla kollarını iki yana açarak. “Duyamadım. ” Çok küçük bir andı ama aynı zamanda yaşanacak sıkıntıların da başlangıcıydı. Tommy ve Rudy için.</p>

  <p>Yürüyüşün sonunda, Hitler Gençliği gruplarının dağılmasına izin verildi. Şenlik ateşi önlerinde yanarak onları heyecanlandırırken hepsini bir arada tutmak zor olacaktı. Hep bir ağızdan Heil Hitler diye bağırdıktan sonra serbest bırakıldılar. Liesel, Rudy’yi aradı ama çocuklar dağıldığında tiz seslerin ve üniformaların arasında kalmıştı. Çocuklar diğer çocuklara seslenip duruyordu.</p>

  <p>Saat dört buçukta hava belirgin şekilde soğumuştu.</p>

  <p>İnsanlar ısınmaya ihtiyaçları olduğunu söyleyerek şakalaşıyorlardı. “Bu çöplükler başka işe yaramaz zaten. ”</p>

  <p>Yakılacak şeyleri taşımak için el arabaları kullanılmıştı. Hepsi kasaba meydanına boşaltılmış, üzerlerine tatlı bir şey dökülmüştü. Kitaplar, gazeteler, dergiler ve diğer şeyler kayıp düşüyor, binleri tarafından alınıp tekrar yığının üzerine atılıyordu. Uzaktan bakıldığında volkanik bir şeyi hatırlatıyordu. Ya da mucizevi bir şekilde kasabanın ortasına inmiş ve çabucak yok edilmesi gereken iğrenç ve yabancı bir şeyi.</p>

  <p>Koku, mesafesini koruyan kalabalığa ulaşıyordu. Yerde, belediye binasının basamaklarında, meydanı saran binaların çatılarında binden fazla insan vardı.</p>

  <p>Liesel kalabalığın içinde kendine yol açmaya çalıştığında, çıtırtıları duyunca ateşin çoktan yakıldığını düşündü. Yakılmamıştı. Gürültünün kaynağı hareket eden insanlardı.</p>

  <p>Bensiz başladılar!</p>

  <p>İçinden bir ses bunun bir suç olduğunu söylemesine rağmen -sonuçta en değerli eşyası üç kitabıydı - ateşin yanışını yine de görmek istiyordu. Elinde değildi. Sanırım insanlar küçük yıkımları izlemekten hoşlanıyor. Kumdan kaleler, kâğıttan evler, böyle başlıyorlar. Asıl büyük yetenekleriyse işleri büyütebilmeleri.</p>

  <p>Vücutların arasında bir boşluk bulup suç yığınını hâlâ bozulmamış halde görünce biraz sakinleşti. Yığını itip kakanlar, vuranlar, tükürenler vardı. Görüntü ona sevilmeyen, şaşkınlık içinde itilip kakılan ve yazgısını değiştirmeye gücü olmayan bir çocuğu hatırlatmıştı. Onu kimse sevmiyordu. Başı yerde. Elleri ceplerinde.</p>

  <p>Sonsuza dek. Amin.</p>

  <p>Yığının yanma parçalar düşüp dökülmeye devam ederken, Liesel arkadaşı Rudy’yi arıyordu. Neredeydi bu keriz?</p>

  <p>Başını kaldırdığında havanın karardığını gördü.</p>

  <p>Nazi bayrakları ve üniformalarıyla dolu bir ufuk çizgisi yükseliyor, daha küçük bir çocuğun başının üzerinden bakmaya çalıştığı zamanlarda görüşünü engelliyordu. Anlamı yoktu. Kalabalık kalabalıktı. Onu kandırmak, arasından geçmek veya mantıklı bir şekilde anlaşmak mümkün değildi. Onunla birlikte nefes alır ve onun şarkılarını söylerdiniz. Onun ateşinin yanmasını beklerdiniz.</p>

  <p>Kürsüye çıkan bir adam sessizlik istedi. Üniforması parlak kahverengiydi. Ütü hâlâ üzerindeydi sanki. Sessizlik başladı.</p>

  <p>İlk kelimeler: “Heil Hitler! ”</p>

  <p>İlk eylem: Führer’e selam.</p>

  <p>“Bugün güzel bir gün, ” diye devam etti adam. “Sadece büyük liderimizin doğum günü değil, aynı zamanda düşmanlarımızı bir kez daha durdurduk. Zihinlerimize ulaşmalarını engelledik. ”</p>

  <p>Liesel hâlâ kalabalığın arasından geçmeye çalışıyordu.</p>

  <p>“Son yirmi yıldır Almanya’ya yayılan hastalığa bir son verdik! ” Şimdi <i>Schreierei</i> denen şeyi yapıyordu: Tutkulu bir bağrışma gösterisi. Kalabalıktaki insanları dikkatli ve uyanık olmaları için uyarıyor, ülkelerini sinsice yöntemlerle mahvetmeye çalışan kötülük organlarını bulup yok etmeleri için teşvik ediyordu. “Ahlaksızlar! <i>Die Kommunisten!"</i> Yine o kelime. O eski kelime. Karanlık odalar. Takım elbise giyen adamlar. <i>“Die Juden;</i> Yahudiler! ”</p>

  <p>Konuşmanın ortalarında Liesel teslim oldu. “Komünist” kelimesi onu etkilemiş, Nazi konuşmalarının geri kalanı onu sürüklemiş, etrafındaki Alman ayaklarının arasında bir yere atmıştı. Kelimelerden oluşan bir şelale. Suda ilerlemeye çalışan bir kız. Tekrar düşündü. <i>Kommunisten.</i></p>

  <p>Şimdiye kadar BDM’de onlara Almanların üstün bir ırk olduğu öğretilmişti ama onun dışında kimseden bahsedilmemişti. Elbette ki Yahudileri herkes biliyordu, çünkü Alman idealinin asıl <i>düşmanları</i> onlardı. Ancak bugüne kadar komünistlerden hiç söz edilmemişti; bu politik görüşte olan insanların da cezalandırılması gerekmesine rağmen.</p>

  <p>Oradan çıkmak zorundaydı.</p>

  <p>Önünde, ayrılmış sarı saçları ve omuzlarına dökülen iki kuyruğuyla bir baş duruyordu. Liesel ona bakarken geçmişindeki karanlık odaları ve annesin tek kelimelik sorulara cevap verişini hatırladı.</p>

  <p>Her şeyi açıkça görüyordu:</p>

  <p>Açlık çeken annesi, kaybolan babası. <i>Kommunisten.</i></p>

  <p>Ölen kardeşi.</p>

  <p>Ve şimdi, bu çöplere, bu zehre veda ediyoruz. ”</p>

  <p>Liesel Meminger kalabalıktan çıkmak için mide bulantısıyla dönmeden hemen önce, kahverengi üniformalı yaratık kürsüden indi. Bir suç ortağının uzattığı meşaleyi aldı ve yanında dağ gibi yükselen yığını tutuşturdu. “Heil Hitler! ”</p>

  <p>Kalabalık: “Heil Hitler! ”</p>

  <p>Bir grup adam kürsüden inerek yığının etrafını sardı, tutuşturdu ve herkesin alkışlarını topladı. Sesler omuzlardan yükseldi ve saf Alman kokusu havayı doldurarak yayıldı. Hepsi ter içinde kalana kadar köşeden köşeye yayıldı. Kelimeler, ter ve gülümsemeler. Gülümsemeyi unutmayalım.</p>

  <p>Ardından şakacı yorumlar geldi ve yine Heil Hitler sloganları duyuldu. Biliyor musunuz, o selamlama sırasında bir gözünü kaybeden, elini veya bileğini yaralayan birinin olup olmadığını hep merak ediyorum. Yanlış zamanda yanlış tarafa dönük olsanız veya başka birine biraz fazla yakın dursanız, belki de insanlar yaralanabilirdi. Kişisel olarak, size sadece bu selamlaşmadan ölen kimsenin olmadığını söyleyebilirim; en azından fiziksel olarak. Elbette ki her şey sona erdiğinde toplamak zorunda kaldığım kırk milyon kişinin varlığı bir gerçek ama bu dolaylı olarak ele alınabilir. Neyse, biz ateşe geri dönelim.</p>

  <p>Turuncu alevler kâğıtları yutarken, bir yandan da kalabalığa uzanıyordu. Yanmış kelimeler cümlelerden kopup gidiyordu.</p>

  <p>Diğer tarafta, sıcağın ötesinde, kahverengi üniformaların ve gamalı haçların tokalaştığını görmek mümkündü. İnsanları görmüyordunuz. Görünen sadece üniformalar ve sembollerdi.</p>

  <p>Gökyüzünde kuşlar daire çiziyordu.</p>

  <p>Işığa çekilerek uçuyorlardı; sıcağa çok fazla yaklaşana kadar. Yoksa nedeni insanlar mıydı? O tehlikenin yanında sıcaklık hiç kalırdı.</p>

  <p>Kaçmaya çalışırken bir ses duydu.</p>

  <p>“Liesel! ”</p>

  <p>Liesel sesi tanımıştı. Rudy değildi, kim olduğunu biliyordu.</p>

  <p>Kendini kalabalıktan kurtararak sesin sahibi olan yüzü bulmak için yürüdü. Ah, hayır. Ludwig Schmeikl. Ama Liesel’in beklediğinin aksine çocuk ne sırıttı, ne şaka yaptı, ne de konuşmaya çalıştı. Yaptığı tek şey Liesel'i kendine çekerek ayak bileğini işaret etmek oldu. Heyecan arasında ezilmişti ve çorabının altından kanıyordu. Darmadağın olmuş saçlarının altında, yüzünde çaresizlik ifadesi vardı. Bir hayvan. Işıkta donakalmış bir geyik değil. Belli bir şey değil. Sadece kendi türü tarafından hırpalanmış ve yakında sürünün ayakları altında ezilecek olan bir hayvan.</p>

  <p>Liesel ona bir şekilde yardım etti ve gerilere, temiz havaya doğru sürükledi.</p>

  <p>Kilisenin yan tarafındaki merdivene doğru yürüdüler. Orada biraz açık alan vardı ve ikisi de rahatlayarak dinlendiler.</p>

  <p>Schmcikl’ın nefesi nihayet boğazından aşağı kaydı ve konuşabildi.</p>

  <p>Oturduğu yerde ayak bileğini tutarken Liesel Meminger'in yüzüne baktı. “Teşekkürler, ” dedi, Liesel’in gözlerinden çok ağzına bakarak. “Ve... ” İkisinin de kafasında okulda olanların görüntüleri vardı. “Özür dilerim. Ne için olduğunu biliyorsun. ” Liesel tekrar duydu.</p>

  <p><i>Kommunisten.</i></p>

  <p>Ancak dikkatini Ludwig Schmeikl’a odakladı. “Ben de. ” İkisi de nefeslerine konsantre oldular, çünkü yapacak ya da söyleyecek daha fazla bir şey yoktu. İşleri bitmişti.</p>

  <p>Ludwig Schmeikl'ın ayak bileğinde kan toplanmıştı.</p>

  <p>Sol taraflarında alevler ve yanan kitaplar, kahramanlar gibi alkışlanıyordu. </p>
</body>
</html>
