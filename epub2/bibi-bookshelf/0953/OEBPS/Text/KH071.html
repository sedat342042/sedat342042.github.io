<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_70" style="text-align: center;"><b>SÖZÜNÜ TUTANIN KARISI</b></h2>

  <blockquote class="alıntı">
    <p style="text-align: center;"><b>BODRUM, SABAH SAAT DOKUZ</b></p>

    <p style="text-align: center;"><b>Vedaya altı saat:</b></p>

    <p style="text-align: center;"><b>“Bir akordeon çaldım, Liesel.</b></p>

    <p style="text-align: center;"><b>Başka birine aitti.”</b></p>

    <p style="text-align: center;"><b>Gözlerini kapattı.</b></p>

    <p style="text-align: center;"><b>“Ve ortalığı kırıp geçirdim.”</b></p>
  </blockquote>

  <p>Geçen yaz ki şampanya kadehi sayılmazsa, Hans Hubermann on yıldır bir damla içki içmemişti. Ve eğitime gideceği günün gecesi gelip çatmıştı.</p>

  <p>Öğleden sonra Alex Steiner’le birlikte Knoller’e gitti ve akşama kadar orada kaldı. Eşlerinin uyarılarına aldırmayan iki adam, zil zuma sarhoş olana kadar içtiler. Knoller’in sahibi Dieter West- heimer’in onlara bedava içki vermesinin de yardımı olmadı.</p>

  <p>Anlaşılan hâlâ ayık olduğundan, Hans akordeon çalması için sahneye davet edildi. Ünlü “Kasvetli Pazar”ı çaldı, Macarlara ait bir intihar şarkisiydi bu. Şarkı son derece hüzünlü olmasına rağmen herkesi coşturmuştu. Liesel yaşananları ve sesi hayal edebiliyordu. Ağızlar doluydu. Boş bira bardaklarından köpük akıyordu. Geğirenler, iç çekenler arasında şarkı bitmişti. İnsanlar alkışlıyordu. Bira dolu ağızlar Hans’ı tekrar bara çağırıyordu.</p>

  <p>Nihayet eve dönebildiklerinde Hans anahtarını bir türlü kilide sokamamış, bu yüzden de kapıyı tekrar tekrar çalmıştı.</p>

  <p>“Rosa!”</p>

  <p>Yanlış kapıydı.</p>

  <p>Bayan Holtzapfel bundan hiç hoşlanmamıştı.</p>

  <p>“Domuz! Yanlış eve geldin.” Kelimeleri anahtar deliğine kustu. “Yan kapı, seni sersem Keriz!”</p>

  <p>“Teşekkürler, Bayan Holtzapfel.”</p>

  <p>“Sen al o teşekkürünü de bir tarafına sok, serseri!” “Pardon?”</p>

  <p>“Defol git evine.”</p>

  <p>“Teşekkürler, Bayan Holtzapfel.”</p>

  <p>“Teşekkürünü ne yapacağını sana az önce söylemedim mi?” “Söylediniz mi?”</p>

  <p>Bir bodrum sohbeti ile huysuz bir yaşlı kadının mutfağındaki okuma seanslarını birleştirebileceğiniz bir sohbet ne kadar inanılmaz olabiliyor!</p>

  <p>“Kaybolsana sen, ha?”</p>

  <p>Uzun süre sonra nihayet evine dönebildiğinde yatağa girmek yerine Liesel’in odasına gitti. Kapıda sallanarak durdu ve uyuyan kızını izledi. Liesel uyanınca karşısındakinin Max olduğunu sandı. “Sen misin?” diye sordu.</p>

  <p>“Hayır,” dedi Hans. Liesel’in ne düşündüğünü gayet iyi biliyordu. “Babanım.”</p>

  <p>Hans odadan çıktı, Liesel ayak seslerinin bodruma indiğini duydu.</p>

  <p>Rosa oturma odasında gürültülü bir şekilde horluyordu.</p>

  <p>Ertesi sabah saat dokuza yaklaşırken, Rosa mutfakta Liesel’e bir emir verdi. “Şuradaki kovayı ver bana.”</p>

  <p>Rosa kovaya soğuk su doldurup kovayla beraber bodruma indi. Liesel onu durdurmak için nafile bir çabayla peşinden gitti. “Anne, yapamazsın!”</p>

  <p>“Yapamaz mıyım?” Rosa bir an için merdivende Liesel’e baktı. “Bir şey mi kaçırdım, Domuzkız? Burada artık emirleri sen ini veriyorsun?”</p>

  <p>İkisi de hiç kıpırdamıyordu.</p>

  <p>Kız cevap vermedi.</p>

  <p>“Ben de öyle düşünmüştüm.”</p>

  <p>Devam ettiler ve Hans’ı örtülerin arasında sırtüstü yatarken buldular. Hans, Max’in şiltesini hak etmediğine inanıyor gibiydi.</p>

  <p>“Şimdi görelim bakalım,” dedi Rosa kovayı kaldırırken, “hâlâ yaşıyor mu?”</p>

  <p>“Aman Tanrım!”</p>

  <p>Su, göğsünün ortasından başına kadar yuvarlak bir şekille yayılmıştı. Saçları bir tarafa yapışmıştı, kirpiklerinden bile su damlıyordu. “Bu ne içindi böyle?”</p>

  <p>“Seni ayyaş moruk!”</p>

  <p>“Tanrım...”</p>

  <p>Hans’ın giysilerinden tuhaf bir şekilde buhar yükseliyordu ve akşamdan kalma olduğu açıktı. Sarhoşluk omuzlarının üzerinde ıslak çimento çuvalı gibi duruyordu.</p>

  <p>Rosa kovayı sol elinden sağ eline aktardı. “Savaşa gidecek olduğun için şanslısın,” dedi. Parmağını havaya doğru salladı. “Yoksa seni kendi ellerimle öldürürdüm, bunu biliyorsun, değil mi?”</p>

  <p>Hans boğazındaki suyu sildi. “Bunu yapmak zorunda mıydın?”</p>

  <p>“Evet, zorundaydım.” Rosa merdiveni tırmanmaya başladı. “Beş dakika içinde yukarı çıkmazsan bir kova daha getireceğim.”</p>

  <p>Babasıyla birlikte bodrumda kalan Liesel, boya örtüleriyle suyu silmeye başladı.</p>

  <p>Hans ıslak eliyle kızı kolundan yakalayarak durdurdu. “Liesel?” Yüzü Liesel’e yapışmış gibiydi. “Sence yaşıyor mudur?”</p>

  <p>Liesel oturdu.</p>

  <p>Bacak bacak üstüne attı.</p>

  <p>Islak örtü dizine işledi.</p>

  <p>“Umarım, baba.”</p>

  <p>Söylediğinin çok aptalca bir şey olduğu açıktı, fakat alternatif yok gibiydi.</p>

  <p>En azından değerli bir şeyler söylemek ve düşüncelerini Max’ten uzaklaştırmak için, Liesel yere çömelerek zemindeki küçük su birikintisine parmağıyla bastırdı. <i>“Guten morgen, papa.'"</i></p>

  <p>Hans karşılık olarak göz kırptı.</p>

  <p>Ama her zamanki göz kırpışı değildi. Daha ağır, daha hantaldı. Max sonrası, akşamdan kalmalığa benziyordu. Doğrulup oturdu ve Liesel’e gece barda nasıl akordeon çaldığını, sonra da Bayan Holtzapfel’in kapısında olanları anlattı.</p>

  <blockquote class="alıntı">
    <p style="text-align: center;"><b>MUTFAK: SAAT ON ÜÇ</b></p>

    <p style="text-align: center;"><b>Vedaya iki saat kalmıştı: “Gitme, baba, lütfen.”</b></p>

    <p style="text-align: center;"><b>Liesel'in kaşık tutan eli titriyordu. “Önce Max'i kaybettik.</b></p>

    <p style="text-align: center;"><b>Şimdi de seni kaybedemem.” Buna karşılık, akşamdan</b></p>

    <p style="text-align: center;"><b>kalma adam dirseğini masaya gömdü ve sağ gözünü kapadı.</b></p>

    <p style="text-align: center;"><b>“Artık neredeyse yetişkin oldun, Liesel.”</b></p>

    <p style="text-align: center;"><b>Hans’ın içinden ağlamak geliyordu ama yapmadı.</b></p>

    <p style="text-align: center;"><b>Konuşmasına devam etti. “Annene iyi bak, tamam mı?”</b></p>

    <p style="text-align: center;"><b>Kız sadece başıyla hafifçe onayladı.</b></p>

    <p style="text-align: center;"><b>“Peki, baba.”</b></p>
  </blockquote>

  <p>Üzerinde akşamdan kalmalığı ve takım elbiseyle Himmel Sokağı’ndan ayrıldı.</p>

  <p>Alex Steiner dört gün daha kalacaktı. Yola çıkmadan bir saat önce gelerek Hans’a iyi dileklerde bulundu. Bütün Steiner ailesi gelmişti. Hepsi tokalaştı. Barbra, Hans’a sarılarak yanaklarından öptü. “Sağ salim geri dön.”</p>

  <p>“Peki, Barbra,” dedi büyük bir özgüvenle. “Elbette döneceğim.” Hatta güldü. “Sadece bir savaş, biliyorsunuz. Önceki savaşta hayatta kalmıştım.”</p>

  <p>Himmel Sokağı’nda yürürlerken, yan evdeki cılız kadın dışarı çıkarak kaldırımda durdu.</p>

  <p>“Hoşça kalın, Bayan Holtzapfel. Dün gece için tekrar özür dilerim.”</p>

  <p>“Hoşça kal, Hans, seni sarhoş Keriz,” dedi kadın ama dostluğunu da ifade etmeyi unutmadı. “En hızlı şekilde geri dön.” “Elbette, Bayan Holtzapfel. Teşekkürler.”</p>

  <p>Hatta kadın biraz daha şakalaştı. “Teşekkürünü ne yapacağını sana söylemiştim.”</p>

  <p>Köşede Bayan Diller savunmacı gözlerle dükkânından izliyordu. Liesel babasının elini tuttu. Münih Caddesi boyunca istasyona varana kadar tutmaya devam elti. Tren çoklan gelmişti. İstasyonda durdular.</p>

  <p>Önce Rosa sarıldı.</p>

  <p>Kimse konuşmadı.</p>

  <p>Rosa başını kocasının göğsüne gömdü, sonra geri çekildi. Sıra kıza geldi.</p>

  <p>“Baba?”</p>

  <p>Cevap yoktu.</p>

  <p><i>Gitme, baba, gitme işte. Bırak seni almaya gelsinler. Ama sen gitme, lütfen gitme.</i></p>

  <p>“Baba?”</p>

  <blockquote class="alıntı">
    <p style="text-align: center;"><b>TREN İSTASYONU: SAAT ON BEŞ</b></p>

    <p style="text-align: center;"><b>Vedaya saatler, dakikalar yoktu:</b></p>

    <p style="text-align: center;"><b>Babası, Liesel’e sarıldı. Bir şey, herhangi bir şey söylemek için omzunun üzerinden konuştu. “Akordeonuma iyi bakar mısın, Liesel? Onu yanıma almamaya karar verdim.”</b></p>

    <p style="text-align: center;"><b>Gerçekte ne demek istediğini şimdi anlıyordu.</b></p>

    <p style="text-align: center;"><b>“Eğer başka saldırılar olursa, sığınakta kitap okumaya devam et.”</b></p>

    <p style="text-align: center;"><b>Kız giderek büyüyen göğüs kafesini hissediyordu. Kaburgalarının altı acıyordu. “Peki, baba.”</b></p>

    <p style="text-align: center;"><b>Gözlerinden birkaç milim ötede duran takım elbisenin kumaşına baktı ve ona konuşur gibi konuştu.</b></p>

    <p style="text-align: center;"><b>“Eve döndüğünde bize bir şey çalar mısın?”</b></p>
  </blockquote>

  <p>Hans Hubermann kızma gülümsedi. Tren hareket etmeye hazırdı. Uzanıp nazikçe elini kızının yanağına koydu. “Söz veriyorum,” dedi ve vagona doğru yürüdü.</p>

  <p>Tren hareket edip uzaklaşırken birbirlerine baktılar.</p>

  <p>Liesel ve Rosa el salladı.</p>

  <p>Hans Hubermann giderek küçülüyor ve eli sadece boş havayı tutuyordu.</p>

  <p>İstasyondaki insanlar giderek yok oluyordu; sonunda başka kimse kalmadı. Sadece gardırop görünüşlü kadın ve on üç yaşındaki kız vardı.</p>

  <p>Sonraki birkaç hafta boyunca, Hans Hubermann ile Alex Steiner çeşitli hızlı eğitim kamplarında çalışırken, Himmel Sokağı şişmişti. Rudy aynı değildi; konuşmuyordu. Rosa aynı değildi; Liesel’i azarlamıyor, küfretmiyordu. Liesel de değişiklikleri hissediyordu. Kendisini neşelendireceğini düşünerek teşvik bulmaya çalışsa da, kitap çalmak içinden gelmiyordu.</p>

  <p>Alex Steiner’in gidişinden on bir gün sonra, Rudy’nin canına tak etti. Hızlı adımlarla bahçe kapısından girerek Liesel’in kapısını vurdu.</p>

  <p>“Geliyor musun?”</p>

  <p>“Evet.”</p>

  <p>Rudy’nin nereye gittiği veya ne yapmayı planladığı Liesel’in umurunda değildi, fakat mutlaka yanında olacaktı. Birlikte Himmel Sokağı’ndan çıktılar, Münih Caddesi’nde yürüdüler ve Molching’i geride bıraktılar. Yaklaşık bir saat kadar sonra, Liesel kaçınılmaz soruyu sordu. O ana kadar sadece Rudy’nin kararlı yüzüne bakmış veya ceplerine tıktığı yumruklarına ve kaskatı kesilmiş kollarına bakmıştı.</p>

  <p>“Nereye gidiyoruz?”</p>

  <p>“Açık değil mi?”</p>

  <p>Liesel ona yetişmeye çalıştı. “Şey, doğrusunu istersen, pek değil.”</p>

  <p>“Onu bulacağım.”</p>

  <p>“Babanı mı?”</p>

  <p>“Evet.” Rudy bunu düşündü. “Aslında, hayır. Sanırım onun yerine Führer’i bulmak istiyorum.”</p>

  <p>Adımlar hızlandı. “Neden?”</p>

  <p>Rudy durdu. “Çünkü onu öldürmek istiyorum.” Olduğu yerde dünyanın geri kalanına döndü. “Duydunuz mu bunu, sizi alçaklar?” diye bağırdı. “Führer’i öldürmek istiyorum!”</p>

  <p>Yürümeye devam ettiler ve birkaç mil kadar daha gittiler. O zaman Liesel geri dönmeleri gerektiğine karar verdi. “Yakında hava kararacak, Rudy.”</p>

  <p>Rudy yürümeye devam etti. “Ne olmuş?”</p>

  <p>“Ben geri dönüyorum.”</p>

  <p>Rudy durdu ve Liesel’e ihanete uğramış gibi baktı. “Doğru, kitap hırsızı. Beni terk et. Bu yolun sonunda berbat bir kitap olsa, eminim yürümeye devam ederdin, değil mi?”</p>

  <p>Bir süre ikisi de konuşmadı ama Liesel çok geçmeden cesaretini topladı. “Tek kişinin sen olduğunu mu sanıyorsun, Keriz?” Arkasını döndü. “Ve üstelik sen sadece babanı kaybettin.”</p>

  <p>“Bu da ne demek şimdi?”</p>

  <p>Liesel bir an susup saydı.</p>

  <p>Annesi. Kardeşi. Max Vandenburg. Hans Hubermann. Hepsi gitmişti. Üstelik hiç gerçek bir babası olmamıştı.</p>

  <p>“Yani,” dedi Liesel, “ben eve dönüyorum.”</p>

  <p>On beş dakika kadar tek başına yürüdü ve Rudy nefes nefese bir halde, terli yanaklarla koşarak yanına geldiğinde bile bir saatten uzun bir süre tek kelime daha edilmedi. Sadece ağrıyan ayakları ve yorgun kalpleriyle eve doğru yürüdüler.</p>

  <p><i>Karanlıkta Bir Şarkı'da.</i> “Yorgun Kalpler” adında bir bölüm vardı. Romantik bir kız genç bir adamla sözlüydü ama çocuk onun en yakın arkadaşıyla kaçmıştı. Liesel onun on birinci bölüm olduğundan emindi. <i>“Kalbim çok yorgun,”</i> demişti kız. Bir şapelde oturmuş, günlüğünü yazıyordu.</p>

  <p><i>Hayır,</i> diye düşündü Liesel yürürken. <i>Yorgun olan asıl benim kalbim.</i> On üç yaşındaki bir kalp böyle hissetmemeliydi.</p>

  <p>Molching’in sınırına geldiklerinde Liesel birkaç şey söyledi. Hubert Ovali’ni görebiliyordu. “Şurada yarıştığımız zamanı hatırlıyor musun, Rudy?”</p>

  <p>“Elbette. Ben de az önce onu düşünüyordum, birlikte nasıl düştüğümüzü.”</p>

  <p>“Boka battığını söylemiştin.”</p>

  <p>“Sadece çamurdu.” Rudy şimdi neşesini gizleyemiyordu. “Asıl Hitler Gençliği’nde boka batmıştım. Karıştırıyorsun, Domuzkız.”</p>

  <p>“Hiç de karıştırmıyorum. Sana sadece ne <i>dediğini</i> söylüyorum. Birinin söyledikleriyle gerçekten olanlar genellikle iki farklı şeydir, Rudy, özellikle de söz konusu sensen.”</p>

  <p>Bu daha iyiydi.</p>

  <p>Tekrar Münih Caddesi’nden geçerlerken, Rudy babasının dükkânının vitrinine baktı. Alex gitmeden önce kendisinin yokluğunda karısının dükkânı işletip işletmemesi konusunda Barbra'yla tartışmışlardı. Son zamanlarda işlerin zaten seyrek olduğunu düşünerek aksine karar vermişlerdi ve üstelik parti üyeleri varlıklarını hissettiriyorlardı. Kışkırtıcılar için işler asla iyi gitmezdi. Ordu maaşı yeterli olacaktı.</p>

  <p>Takımlar askılarından sarkıyor, mankenler gülünç pozlarda duruyorlardı. “Sanırım şu senden hoşlanıyor,” dedi Liesel bir süre sonra. Bu, artık yola devam etme zamanının geldiğini söyleme şekliydi.</p>

  <p>Himmel Sokağı’nda Rosa Hubermann ve Barbra Steiner patikada birlikte duruyorlardı.</p>

  <p>“Ah, Tanrım,” dedi Liesel. “Endişeli mi görünüyorlar?”</p>

  <p>“Öfkeli görünüyorlar.”</p>

  <p>Annelerinin yanma geldiklerinde bir sürü soruyla karşılaştılar. Genellikle “siz ikiniz hangi cehennemdeydiniz?” tarzındaydı ama öfke çok geçmeden yerini rahatlamaya bıraktı.</p>

  <p>Daha fazla cevap isteyen Barbra’ydı. “Eee, Rudy?”</p>

  <p>Onun yerine Liesel cevap verdi. “Führer’i öldürüyordu,” dedi ve Rudy onu mutlu edecek kadar uzunca bir an gerçekten mutlu göründü.</p>

  <p>“Floşça kal, Liesel.”</p>

  <p>Birkaç saat sonra oturma odasından bir ses geldi ve yatakta yatan Liesel’in kulaklarına ulaştı. Uyanıp hareketsiz dururken hayaletleri, babasını, hırsızları ve Max’i düşündü. Bir şeyin açılıp sürüklendiğini ve ardından gelen sessizliği duydu. Sessizlik her zaman en çekici olanıydı.</p>

  <p><i>Kıpırdama.</i></p>

  <p>Bunu defalarca düşündü ama yeterince düşünmedi.</p>

  <p>Ayakları zemini azarladı.</p>

  <p>Pijamasının kollarından hava geçti.</p>

  <p>Daha önce seslerin geldiği sessizliğe doğru karanlık koridordan yürüdü ve ay ışığıyla aydınlanan oturma odasına girdi. Ayak bileklerinin ve parmaklarının çıplaklığını hissederek durup izledi.</p>

  <p>Gözlerinin karanlığa alışması tahmininden uzun sürdü ve bu olduğunda, kocasının akordeonunu göğsüne asmış olan Rosa Hubermann’ın yatağın kenarında oturan siluetini gördü. Kıpırdamıyordu. Hatta nefes bile almıyor gibiydi.</p>

  <p>Bu görüntüyle kız olduğu yerde donakaldı.</p>

  <blockquote class="alıntı">
    <p style="text-align: center;"><b>DONMUŞ BİR GÖRÜNTÜ</b></p>

    <p style="text-align: center;"><b>Göğsünde akordeonla Rosa.</b></p>

    <p style="text-align: center;"><b>Karanlıkta ay ışığı.</b></p>

    <p style="text-align: center;"><b>1,55 m. X enstrüman X sessizlik.</b></p>
  </blockquote>

  <p>Liesel durup izledi.</p>

  <p>Dakikalar geçti. Kitap hırsızının bir nota duyma isteği yorucuydu ama yine de ses çıkmıyordu. Tuşlara basılmıyordu. Körük nefes almıyordu. Perdede uzun bir saç teli gibi duran ay ışığı ve Rosa vardı.</p>

  <p>Akordeon göğsüne bağlı halde duruyordu. Sonraki birkaç gün boyunca annesinin göğsünde bir akordeon resmiyle ortalıkta dolaşacağını biliyordu. Ayrıca, gördüğü manzarada bir güzellik vardı ve onu bozmak istemiyordu.</p>

  <p>Yatağa döndü ve annesiyle sessiz müziği düşünerek tekrar uykuya daldı. Daha sonra her zamanki rüyasından uyanarak tekrar koridora çıktığında Rosa akordeonla birlikte hâlâ oradaydı.</p>

  <p>Bir çapa gibi kadını öne çekiyordu. Vücudu sanki yere batıyor, Rosa ölmüş gibi görünüyordu.</p>

  <p>O pozisyonda nefes alıyor olamazdı ama Liesel yaklaştığında duyabildi.</p>

  <p>Annesi horluyordu.</p>

  <p><i>Böyle ciğerlerin varken körüğe kimin ihtiyacı olur ki?</i> diye düşündü.</p>

  <p>Sonunda yatağına döndüğünde, Rosa Hubermann’ın ve akordeonun görüntüsünü kafasından atamadı. Kitap hırsızının gözleri kapanmadı. Uykunun kendisini boğmasını bekledi.</p>
</body>
</html>
