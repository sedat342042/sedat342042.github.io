<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_23" style="text-align: center;"><b>KAVGACI, SONUÇ</b></h2>

  <p>Hokkabazlık artık sona eriyordu ama kavgacılık farklıydı. Bir elimde Liesel Meminger, diğer elimde Max Vandenburg vardı. Yakında onları birbirlerine vuracağım. Bana sadece birkaç sayfa daha verin.</p>

  <p>Kavgacı:</p>

  <p>Onu bu gece öldürselerdi, en azından canlı ölecekti.</p>

  <p>Tren yolculuğu artık geride kalmış, horlayan muhtemelen yatağını yaptığı vagona tıkılarak yolculuğuna devam etmişti. Artık Max ile hayatta kalış arasında sadece adımlar vardı. Adımlar, düşünceler ve şüpheler.</p>

  <p>Zihnindeki haritayı izliyordu; Pasing’den Molching’e. Kasabayı gördüğünde saat geçti. Bacakları korkunç şekilde ağrıyordu ama hedefine neredeyse ulaşmıştı; olabileceği en tehlikeli yere. Dokunacak kadar yakındı.</p>

  <p>Tıpkı tarif edildiği gibi, Münih Caddesi’ni buldu ve kaldırımdan ilerledi.</p>

  <p>Her şey kaskatıydı.</p>

  <p>Sokak lambalarının parlak ışıkları.</p>

  <p>Karanlık, durgun binalar.</p>

  <p>Belediye binası, yaşına göre fazla iri bir çocuk gibi yükseliyordu. Bakışlarını yukarı kaldırdıkça kilise karanlıkta gözden kayboluyordu.</p>

  <p>Hepsi onu izliyordu.</p>

  <p>Ürperdi.</p>

  <p>Kendi kendini uyardı. “Gözünü açık tut. ”</p>

  <p>Alman çocukları ortalıkta bozuk para arıyordu. Alman Yahudileri olası tutuklamalara karşı tetikteydi.</p>

  <p>Şans için on üç numarayı kullanmaya devam ederek, adımlarını o sayıyla gruplayarak sayıyordu. <i>Sadece on üç adım,</i> diyordu kendi kendine. <i>Haydi, sadece on üç adım daha.</i> Nihayet Himmel Sokağı’nın köşesine ulaştığında, tahmini olarak doksan set tamamlamıştı.</p>

  <p>Bir elinde bavulunu taşıyordu.</p>

  <p>Diğer elinde hâlâ <i>Kavgam</i> vardı.</p>

  <p>İkisi de ağırdı ve iki eli de terlemişti.</p>

  <p>Yan sokağa döndü ve gülümsememeye, hıçkırıklara boğulmamaya, hatta onu bekliyor olabilecek güvenliği hayal etmemeye çalışarak otuz üç numaraya doğru yürüdü. Şimdi umudun zamanı olmadığını kendi kendine hatırlattı. Neredeyse dokunabiliyordu. Biraz ötede varlığını hissedebiliyordu. Kabul etmek yerine, son anda yakalanırsa veya şans eseri içeriden yanlış biri çıkarsa ne yapacağına karar vermeye çalıştı.</p>

  <p>Elbette ki kaşıntılı günah duygusu da vardı.</p>

  <p>Bunu nasıl yapabilirdi?</p>

  <p>Oraya gidip, insanlardan kendisi için hayatlarını tehlikeye atmalarını nasıl isteyebilirdi? Nasıl bu kadar bencil olabilirdi?</p>

  <p><i>Otuz üç.</i></p>

  <p>Birbirlerine bakıyorlardı.</p>

  <p>Ev solgun, neredeyse hasta görünüşlüydü. Demir bir bahçe kapısı ve kahverengi, tükürük lekeli bir kapısı vardı.</p>

  <p>Cebinden anahtarı çıkardı. Anahtar parıldamadı; donuk bir metalik görüntüsüyle elinde duruyordu. Bir an için anahtarı sıktı ve sanki bileğine doğru erimesini bekledi. Öyle bir şey olmadı. Metal sert ve yassıydı; sağlam dişleri vardı. Etini delene kadar o dişleri sıktı. Sonra yavaşça öne eğildi, yanağını ahşaba dayadı ve anahtarı avucundan çıkardı.</p>
</body>
</html>
