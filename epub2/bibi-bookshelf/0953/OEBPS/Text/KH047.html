<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 style="text-align: center;"><b>ISLIKÇI VE AYAKKABILAR</b></h2>

  <p>Aynı düzen yaz sonunda ve sonbaharın ortalarına kadar devam etti. Rudy, Hitler Gençliği’nde hayatta kalabilmek için elinden geleni yapıyordu. Max şınavlarıyla ve çizimleriyle uğraşıyor, Liesel de gazete toplayıp bodrum duvarına kelimelerini yazıyordu.</p>

  <p>Her kalıbın en azından küçük bir taraflılığı olduğunu ve bir gün kendi kendine tökezleyerek bir sayfadan diğerine yuvarlanacağını söylemekte dc yarar var. Bu örnekte baskın unsur Rudy’ydi. En azından, Rudy ve yeni gübrelenmiş spor sahası.</p>

  <p>Ekim sonlarında her şey aynı gibiydi. Himmel Sokağı’nda pislik içinde bir çocuk yürüyordu. Ailesi birkaç dakika içinde gelmesini bekliyordu ve Hitler Gençliği’ndeki bütün gruba sahada fazladan çalışma yaptırıldığını açıklayarak yalan söyleyecekti. Hatta ailesinin biraz gülmesini bile bekliyordu, çünkü yalan söylediğini anlamayacaklardı.</p>

  <p>Rudy bugün sadece kahkahalar ve yalanlarla ilgileniyordu.</p>

  <p>O çarşamba günü Liesel daha dikkatli baktığında, Rudy Steiner’in gömleğinin üzerinde olmadığını fark etti. Ve öfkeliydi. “Ne oldu?” diye sordu, Rudy yanından geçip giderken. Rudy geri dönüp gömleğini ona uzattı. “Koklasana!” dedi. “Ne?”</p>

  <p>“Sağır mısın? Kokla dedim.”</p>

  <p>Liesel isteksizce eğildi ve gömlekten gelen iğrenç kokuyu algıladı. “Tanrım! Bu?”</p>

  <p>Çocuk başıyla onayladı. “Çenemde de var. Çenemde! Yutmadığım için şanslıyım!”</p>

  <p>“Ulu Tanrım!”</p>

  <p>“Hitler Gençliği’ndeki saha yeni gübrelenmiş.” Gömleğine tiksintiyle tekrar baktı. “Sanırım sığır pisliği.”</p>

  <p>“Adı neydi... Deutscher? Onun orada olduğunu biliyor muydu?”</p>

  <p>“Bilmediğini söyledi ama sırıtıyordu.”</p>

  <p>“Ulu Tan...”</p>

  <p>“Şunu söyleyip durmayı keser misin?”</p>

  <p>Rudy’nin o anda ihtiyacı olan şey bir zaferdi. Viktor Chemmel’e yenilmişti. Hitler Gençliği’nde sorun üstüne sorun yaşamıştı. İstediği tek şey küçük bir zaferdi ve bunu almaya kararlıydı.</p>

  <p>Eve doğru devam etti ama beton basamağa ulaştığında, fikrini değiştirerek ağır adımlarla kızın yanına geri döndü.</p>

  <p>Dikkatli ve sakin bir tavırla konuştu. “Beni neyin neşelendireceğini biliyor musun?”</p>

  <p>Liesel yüzünü buruşturdu. “Eğer yapacağımı sanıyorsan... sen şu haldeyken...”</p>

  <p>Rudy hayal kırıklığına uğramış gibiydi. "Hayır, o değil.” İç çekti ve biraz daha yaklaştı. “Başka bir şey.” Bir an düşündükten sonra başını hafifçe kaldırdı. “Bana bir bak. Leş gibiyim. Sığır ya da köpek pisliği kokuyorum, her ne olduğunu düşünüyorsan. Ve her zamanki gibi açlıktan ölüyorum.” Duraksadı. “Bir zafere ihtiyacım var, Liesel. Gerçekten.”</p>

  <p>Liesel biliyordu.</p>

  <p>Rudy'den yayılan koku olmasa, ona biraz daha yaklaşırdı. Çalmak.</p>

  <p>Bir <i>şeyler</i> çalmalıydılar.</p>

  <p>Hayır.</p>

  <p>Bir şeyi çalıp <i>geri</i> almalıydılar. Ne olduğu fark etmezdi. Sadece yakında olması gerekiyordu.</p>

  <p>“Sadece sen ve ben,” dedi Rudy. “Chemmel’ler ya da Schmeikl’lar olmadan. Sadece sen ve ben.”</p>

  <p>Kız kendine hâkim olamadı.</p>

  <p>Elleri kaşındı, nabzı hızlandı ve dudaklarında bir gülümseme belirdi. “Kulağa hoş geliyor.”</p>

  <p>“O halde anlaştık,” dedi Rudy ve çabalamasına rağmen yüzündeki gübreli sırıtışın yayılmasını engelleyemedi. “Yarın?” Liesel başıyla onayladı. “Yarın.”</p>

  <p>Planlan bir şey dışında mükemmeldi:</p>

  <p>Nereden başlayacakları konusunda fikirleri yoktu.</p>

  <p>Meyve bitmişti. Rudy soğanlarla patatesleri düşününce, Otto Sturm’u ve çiftlik ürünleriyle dolu bisiklet sepetini tekrar denemeye karar verdiler. İlki ahlaksızcaydı. İkincisi tamamen adiceydi, “Peki, nereye gideceğiz?” diye sordu Rudy.</p>

  <p>“Ben ne bileyim? Bu senin fikrindi, değil mi?”</p>

  <p>“Bu senin de biraz düşünmemen anlamına gelmiyor. Her şeyi ben düşünemem ya!”</p>

  <p>“Sen <i>bir şey</i> düşünemiyorsun ki zaten...”</p>

  <p>Kasabada yürürken bir yandan tartışıyorlardı. Kasabanın dışına çıktıklarında çiftliklerden ilkini ve heykel gibi uzanan ağaçlan gördüler. Dallar griydi ve onlara baktıklarında, boş dallarla gökyüzünden başka bir şey göremediler.</p>

  <p>Rudy tükürdü.</p>

  <p>Molching’e dönerlerken önerilerde bulunuyorlardı.</p>

  <p>“Bayan Diller’e ne dersin?”</p>

  <p>“Ona ne olmuş ki?”</p>

  <p><i>“Heil Hitler</i> dedikten sonra bir şey çalarsak bir sorunla karşılaşmayız belki.”</p>

  <p>Bir saat kadar Münih Caddesi’nde dolaştıktan sonra hava kararmaya başlamıştı ve vazgeçmek üzereydiler. “Bu anlamsız,” dedi Rudy “ve şimdi daha önce olduğumdan da açım. Tanrı aşkına, açlıktan ölüyorum.” Durup arkasına bakmadan önce on bir adım daha yürüdü. “Senin neyin var?” Çünkü şimdi Liesel hiç kıpırdamadan duruyordu ve yüzünde bir anlık anlayış ifadesi belirmişti. Bunu neden daha önce düşünmemişti?</p>

  <p>“Sorun nedir?” Rudy giderek sabırsızlanıyordu. “Domuzkız, neler oluyor?”</p>

  <p>Liesel o anda bir kararını açıkladı. Düşündüğü şeyi gerçekten yapabilir miydi? Birinden gerçekten böyle intikam alabilir miydi? Birinden <i>bu kadar</i> nefret ediyor olabilir miydi?</p>

  <p>Aksi yönde yürümeye başladı. Rudy ona yetiştiğinde Liesel biraz daha net olma umuduyla yavaşladı. Sonuçta daha şimdiden suçluluk duyuyordu. O suçluluk nemdi. Tohum şimdiden siyah yapraklı bir çiçeğe dönüşmeye başlamıştı bile. Bu fikri gerçekleştirip gerçekleştirmemek konusunda kararsızdı. Bir kavşakta durdu. “Bildiğim bir yer var.”</p>

  <p>Nehri geçerek tepeyi tırmandılar.</p>

  <p>Grande Caddesi’nde cilalı ön kapılar parlıyordu ve çatının kiremitleri mükemmel bir şekilde taranmış bir peruğu andırıyordu. Duvarlar ve pencereler manikürlü, bacalar dumanlıydı.</p>

  <p>Rudy olduğu yerde durdu. “Valinin evi mi?”</p>

  <p>Liesel ciddi bir tavırla başını salladı, sonra bir an duraksadı. “Annemi işten attılar.”</p>

  <p>Eve doğru yaklaştıklarında Rudy içeri nasıl gireceklerini sordu ama Liesel biliyordu. “Yerel istihbarat,” dedi. “Yerel...” Ama kütüphanenin penceresini gördüklerinde bir sürprizle karşılaştı. Pencere kapalıydı.</p>

  <p>“Eee?” diye sordu Rudy.</p>

  <p>Liesel yavaşça döndü ve hızlı adımlarla uzaklaşmaya başladı. “Bugün olmaz,” dedi. Rudy güldü.</p>

  <p>“Biliyordum.” Rudy ona yetişti. “Biliyordum, seni pis Domuzkız. Anahtarın olsa bile oraya giremezdin.”</p>

  <p>“Sakıncası var mı?” Liesel, Rudy’nin yorumlarını umursamayarak adımlarını hızlandırdı. “Sadece doğru zamanı beklememiz gerekiyor.” Diğer yandan, pencere kapalı olduğu için aslında sevinmişti de. Kendini azarlıyordu. <i>Neden, Liesel?</i> diye soruyordu. <i>Neden anneni kovduklarında patlamak zorundaydın? Neden o koca çeneni kapalı tutamadın? Sen ona bağırıp çağırdıktan sonra, valinin karısının çok değiştiğini biliyorsun. Belki de kendini toparladı. Belki de bir daha asla o evde ürpermeyecek ve pencere sonsuza dek kapalı kalacak. Seni aptal Domuzkız!</i></p>

  <p>Ama bir hafta sonra, Molching’in üst kısmına beşinci ziyaretlerini yaptıklarında fırsatı yakaladılar.</p>

  <p>Pencere aralıktı.</p>

  <p>Gereken tek şey de buydu.</p>

  <p>İlk duran Rudy oldu. Elinin tersiyle Liesel’in kaburgalarını dürttü. “Şu pencere,” diye fısıldadı, “açık mı?” Sesindeki heves açıkça hissediliyordu ve Liesel’in omzuna dolanmış bir kol gibiydi.</p>

  <p><i>“Javvohl,”</i> dedi Liesel. “Kesinlikle.”</p>

  <p>Ve şimdi kalp atışları hızlanmıştı.</p>

  <p>Daha önce her seferinde pencereyi sımsıkı kapalı bulduklarında, Liesel’in dışarıdan görünen hayal kırıklığı, içindeki rahatlamayı gizlemişti. Şimdi içeri girmeye cesareti var mıydı? Ve aslında kim ve ne için içeri girecekti? Rudy için mi? Yiyecek bulmak için mi?</p>

  <p>Hayır, mide bulandırıcı gerçek şuydu:</p>

  <p>Yiyeceği umursamıyordu. Fikre direnmek için ne kadar çabalasa da, Rudy planında ikinci sıradaydı. Liesel'in asıl istediği şey kitaptı: <i>Islıkçı.</i> Yalnız, zavallı ve yaşlı bir kadın tarafından verilmesini istemiyordu. Diğer yandan kitabı çalmak daha kabul edilir görünüyordu. Çalmak, sapkınca bir açıdan, kitabı hak etmek demekti.</p>

  <p>Gölgelerin arasında ışık huzmeleri oynaşıyordu.</p>

  <p>İkisi birlikte kusursuz, büyük eve yaklaştılar. Düşünceleri birbirini kovalıyordu.</p>

  <p>“Sen aç mısın?” diye sordu Rudy.</p>

  <p>“Açlıktan ölüyorum,” diye cevap verdi Liesel. <i>Bir kitap için.</i></p>

  <p>“Bak! Üst katta bir ışık yandı!”</p>

  <p>“Gördüm.”</p>

  <p>“Hâlâ aç mısın, Domuzkız?”</p>

  <p>Kimin içeri gireceği ve kimin gözcülük yapacağı konusunda karar vermeden önce gergin bir şekilde güldüler. Operasyondaki tek erkek olarak Rudy içeri girenin kendisi olması gerektiğim düşünüyordu ama Liesel’in bu evi bildiği açıktı. İçeri girecek olan oydu. Pencerenin diğer tarafında onu neyin beklediğini biliyordu.</p>

  <p>“Ben girmeliyim,” dedi.</p>

  <p>Liesel gözlerini sımsıkı kapadı.</p>

  <p>Kendini hatırlamaya, valiyle karısının görüntülerini zihninde canlandırmaya zorladı. Ilsa Hermann’la olan arkadaşlığını düşündü ve baldırlarına bir tekme atıp bir kenara fırlattı. İşe yaradı. Liesel onlardan nefret ediyordu şimdi.</p>

  <p>Sessizce sokaktan ve bahçeden geçtiler.</p>

  <p>Şimdi pencerenin önünde çömelmişlerdi. Nefeslerinin sesi daha güçlü duyuluyordu.</p>

  <p>“Hey." dedi Rudy, “ayakkabılarını bana ver. Daha sessiz hareket edersin."’</p>

  <p>Liesel hiç şikâyet etmeden eski siyah bağcıkları çözdü ve ayakkabılarını yere bıraktı. Yerinden kalkarken, Rudy pencereyi yavaşça iterek Liesel’in geçebileceği kadar açtı. Kızın çıkardığı ses, alçaktan uçan bir uçağın motor sesi gibiydi.</p>

  <p>Liesel pencere pervazına yükselerek içeri girdi. Diğer taraftaki ahşap zemine beklediğinden daha sert bir şekilde inince, ayakkabılarını çıkarmasının iyi bir fikir olduğunu düşündü. Tabanları acı verici şekilde genişleyerek çoraplarının kenarlarını zorlamıştı.</p>

  <p>Odanın içi her zamanki gibiydi.</p>

  <p>O tozlu ve loş cilamda nostalji duygusunu bir kenara altı. Yavaşça ilerleyerek gözlerini karanlığa alıştırdı.</p>

  <p>“Neler oluyor?” diye sordu Rudy, dışarıdan fısıldayarak. Ama Liesel elini <i>Halt Maul</i> anlamında salladı: Sessiz ol!</p>

  <p>“Yiyecek,” diye hatırlattı Rudy. <i>‘‘Yiyecek</i> bul. Ve eğer yapabilirsen, sigara da.”</p>

  <p>Ama bunlar Liesel’in aklındaki en son şeylerdi. Valinin her renk ve biçimdeki kitaplarının arasında kendini evinde hissediyordu. Sayfaların kokusunu alabiliyordu. Etrafında yığılmış kelimelerin tadını alabiliyordu. Ayakları onu sağ taraftaki duvara götürdü. Aradığı kitabı biliyordu tam yerini- ama <i>Islıkçı'nın</i> normalde durduğu yere gittiğinde, kitabın orada olmadığım gördü. Onun yerinde küçük bir boşluk vardı.</p>

  <p>Üst katlardan ayak sesleri geldi.</p>

  <p>“Işık!” diye fısıldadı Rudy. Kelimeler açık pencereden süzüldü. “Söndü!’’</p>

  <p><i>“Lanet olsun!”</i></p>

  <p>“Aşağı iniyorlar.”</p>

  <p>O an zaman sonsuza dek durmuş gibi oldu. Liesel etrafına bakındı ve valinin masasının üzerinde sabırla bekleyen <i>Islıkçı'</i>yı gördü.</p>

  <p>“Acele et.” diye uyardı Rudy ama Liesel çok sakin bir şekilde gidip kitabı aldıktan sonra aynı şekilde ve dikkatle dışarı çıktı. Pencereden balıklama geçerek ayaklarının üzerine indi. Bu kez tabanları daha çok acıdı.</p>

  <p>“Haydi,” dedi Rudy. “Koş, koş. <i>Schnell!"</i></p>

  <p>Köşeyi döndüklerinde, nehre ve Münih Caddesi’ne uzanan yola saptıklarında, Liesel durup iki büklüm olarak soluklandı. Vücudu ikiye katlanmış, hava ağzında yarı yarıya donmuştu ve kalp atışları kulaklarında zonkluyordu.</p>

  <p>Rudy de aynı durumdaydı.</p>

  <p>Rudy dönüp baktığında Liesel’in kolunun altındaki kitabı gördü. Zorlukla konuştu. “Ne...” diye geveledi, “bu kitap da ne?”</p>

  <p>Şimdi hava gerçekten kararmıştı. Liesel nefes nefeseydi ve donmuş hava boğazında çözülüyordu. “Bulabildiğim tek şey buydu.” '</p>

  <p>Ne yazık ki Rudy kokusunu alabilmişti. Yalan! Başını yana yatırarak ona hissettiği şeyi söyledi. “Sen oraya yiyecek için girmedin, değil mi? İstediğin şeyi aldın zaten.”</p>

  <p>Liesel yerinde doğrulurken, başka bir şeyi daha anlayarak donakalmıştı.</p>

  <p>Ayakkabıları.</p>

  <p>Rudy’nin ayaklarına, ellerine ve sonra etrafına baktı.</p>

  <p>“Ne?” diye sordu Rudy. “Ne oldu?”</p>

  <p>“Keriz!” dedi Liesel öfkeyle. “Ayakkabılarım nerede?” Rudy’nin yüzü şüpheye yer bırakmayacak şekilde sarardı. “Evde kaldılar, değil mi?” diye sordu Liesel.</p>

  <p>Rudy her şeye rağmen ayakkabıları yanında getirmiş olabilirmiş gibi üzerini aradı. Doğru olmasını dileyerek onları aldığını hayal etti; ne var ki ayakkabılar orada değildi. 8 Grande Caddesi’ndeki duvarın yanında işe yaramaz ya da daha kötüsü, suçlu bir şekilde durdular.</p>

  <p><i>“Dummkopf!"</i> dedi Rudy, kendi kendini azarlayarak ve kafasına bir şaplak indirerek. Liesel’in çoraplarına mahcup gözlerle baktı. “Aptal!” Hatasını düzeltmeye karar vermesi uzun sürmedi. “Sen burada bekle,” deyip köşeyi döndü.</p>

  <p>“Sakın yakalanma,” diye seslendi Liesel ama Rudy duymadı.</p>

  <p>Rudy gittikten sonra dakikalar taş gibi ağırlaşmıştı.</p>

  <p>Hava tamamen kararmıştı, Liesel eve döndüğünde dayak yiyeceğinden kesinlikle emindi. “Acele et,” diye mırıldandı ama Rudy hâlâ ortalıkta yoktu. Bir polis sireninin uzaklardan yaklaştığını hayal etti.</p>

  <p>Hâlâ bir şey yoktu.</p>

  <p>Islak ve kirli çoraplarıyla tekrar kavşağa yürüdüğünde, Rudy’nin rahatlamış ve sevinçli bir yüzle ona doğru koştuğunu ancak görebildi. Dişlerini göstererek sırıtıyor, ayakkabıları elinden sarkıyordu. “Beni neredeyse öldürüyorlardı,” dedi, “ama başardım.” Nehri geçtikten sonra ayakkabıları Liesel’e verince Liesel onları yere attı.</p>

  <p>Sonra yere oturarak en iyi arkadaşının yüzüne baktı. “<i>Danke,"</i> dedi.</p>

  <p>Rudy eğildi. “Benim için zevkti.” Şansını biraz daha zorladı. “Ama sanırım bunun için bir öpücük istemeyi hak etmedim, değil mi?”</p>

  <p>“Geride bıraktığın ayakkabılarımı getirdiğin için mi?”</p>

  <p>“Haklısın.” Ellerini kaldırdı ve yürürlerken konuşmaya devam etti. Liesel ona aldırmamak için kendini zorladı. Sadece son kısmını duyabildi. “Nefesin de ayakkabıların gibiyse, seni öpmeyi muhtemelen istemem zaten.”</p>

  <p>“Midemi bulandırıyorsun,” dedi Liesel ve dudaklarındaki gülümsemenin başlangıcını Rudy’nin görmemesini umdu.</p>

  <p>Himmel Sokağı'na geldiklerinde Rudy kitabı aldı. Bir sokak lambasının altında kitabın adını okudu ve neyle ilgili olduğunu merak etti.</p>

  <p>Liesel hülyalı bir tavırla cevapladı: “Bir katille ilgili.” “Hepsi bu mu?”</p>

  <p>“Onu yakalamaya çalışan bir polis de var.”</p>

  <p>Rudy kitabı geri verdi. “Böyle demişken, sanırım ikimiz de eve döndüğümüzde sorunla karşılaşacağız. Özellikle de sen.” “Neden ben?”</p>

  <p>“Biliyorsun, annen yüzünden.”</p>

  <p>“Ona ne olmuş ki?” Liesel, bir aileye ait olan herkesin sahip olduğu bir haktan yararlanmaya çalışıyordu. Ailendeki biriyle ilgili sızlanman, eleştiride bulunman normaldi ama <i>başka birinin</i> bunu yapmasına asla izin vermezdin. Böyle zamanlarda aileni destekler ve sadakatini gösterirdin. “Onunla ilgili bir sorun mu var?”</p>

  <p>Rudy geri adım attı. “Affedersin, Domuzkız. Seni gücendirmek istemedim.”</p>

  <p>Gece olmasına rağmen, Liesel onun yüzünün genişlediğini görebiliyordu. Sarı saçları hafifçe kararmış, yüz hatları neredeyse biçim değiştirmişti. Ama asla değişmeyecek olan bir şey vardı: Rudy’ye uzun süre öfkeli kalmak imkânsızdı.</p>

  <p>“Bu akşam evde yemeye değer bir şey var mı?” diye sordu Rudy.</p>

  <p>“Sanmam.”</p>

  <p>“Ben de. Kitapların yenememesi kötü. Arthur Berg bir defasında buna benzer bir şey söylemişti. Hatırladın mı?”</p>

  <p>Yürüyüşlerinin geri kalanında eski güzel günleri andılar. Liesel bu arada sık sık <i>Islıkçı'ya,</i> gri kapağa ve siyah harflere bakıyordu.</p>

  <p>Evlerine gitmeden önce Rudy bir an duraksayarak, “Hoşça kal, Domuzkız,” dedi. Güldü. “İyi geceler, kitap hırsızı.”</p>

  <p>Liesel ilk kez bu şekilde çağrılıyordu ve hoşuna gittiğini inkâr edemezdi. Hepimizin artık bildiği gibi daha önce de kitap çalmıştı ama Ekim 1941’de artık resmileşmişti. Liesel Meminger o gece gerçekten kitap hırsızı olmuştu.</p>
</body>
</html>
