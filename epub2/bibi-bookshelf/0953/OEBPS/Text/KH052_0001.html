<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_50" style="text-align: center;"><b>ON ÜÇ HEDİYE</b></h2>

  <p>Max’in ziyaretiydi.</p>

  <p>Kuştüyleri yine çalılara dönüşüyordu. Pürüzsüz yüz kabalaşmıştı. İhtiyacı olan kanıt oradaydı. Max yaşıyordu.</p>

  <p>İlk birkaç gün Liesel oturup onunla konuştu. Doğum gününde, uyandığı takdirde mutfakta onu bekleyen kocaman bir pasta olduğunu söyledi.</p>

  <p>Ama Max uyanmadı.</p>

  <p>Pasta filan da yoktu.</p>

  <blockquote class="alıntı">
    <p style="text-align: center;"><b>GECE BASKISI</b></p>

    <p style="text-align: center;"><b>O süreçte aslında 33 Himmel Sokağı’nı ziyaret etmiş olduğumu çok sonra anladım. Sanırım kızın onun yanında olmadığı ender zamanlardan biriydi, çünkü gördüğüm tek şey yatakta yatan genç adamdı.</b><span style="line-height: 1.2em; text-indent: 1em;"> </span></p>

    <p style="text-align: center;"><b>Yanına çömeldim. Ellerimi battaniyelerin arasından sokmaya hazırlandım. O anda bir diriliş hissettim; ağırlığıma karşı yoğun bir mücadele vardı.</b></p>

    <p style="text-align: center;"><b>Geri çekildim, önümde bu kadar çok iş beklerken, o küçük karanlık odada bir mücadeleyle karşılaşmak hoşuma gitmişti. Hatta dışarı çıkmadan önce gözlerimi bir an için kapatarak huzuru hissettim.</b></p>
  </blockquote>

  <p>Beşinci gün, sadece birkaç saniye için olsa bile Max’in gözlerini açması çok heyecan verici bir şeydi. Gördüğü şey (muhtemelen ürkütücü ölçüde yakından) bir kaşık dolusu çorbayı ağzına itmekte olan Rosa Hubermann’dı. “Yut,” dedi Rosa. “Düşünme. Sadece yut.” Rosa kâseyi geri verir vermez, Liesel yine Max’in yüzünü görmeye çalıştı ama annesinin kocaman sırtı görüşünü engelliyordu.</p>

  <p>“Daha uyanmadı mı?”</p>

  <p>Döndüğünde Rosa’nın cevap vermesine gerek yoktu.</p>

  <p>Bir haftaya yakın bir süre sonra Max ikinci defa uyandı ama bu kez Liesel ile Hans odadaydı. İkisi de yatakta yatan genç adamı izlerken hafif bir homurtu duydular. Hans sandalyeden yukarı doğru düşmesi mümkünmüş gibi kalktı.</p>

  <p>“Bak,” dedi Liesel. “Sakın uyuma, Max. Sakın uyuma!” Max ona kısa bir bakış attı ama tanımadığı belliydi. Gözler onu bir bilmeceymiş gibi inceledi. Sonra tekrar kapandılar.</p>

  <p>“Baba, ne oldu?”</p>

  <p>Hans tekrar sandalyesine çöktü.</p>

  <p>Daha sonra, belki de Liesel’in ona kitap okumasının iyi olabileceğini söyledi. “Haydi, Liesel, bugünlerde çok iyi bir okur oldun; şu kitabın nereden geldiğini hiçbirimiz bilmesek de.”</p>

  <p>“Sana söyledim, baba. Okuldaki rahibelerden biri verdi.”</p>

  <p>Babası alaycı bir itirazla ellerini kaldırdı. “Biliyorum, biliyorum.” Yukarıdan bakarak iç çekti. “Sadece kelimelerini dikkatle seçti. “Yakalanma.” Bunu söyleyen adam "bir Yahudi’nin saklanmasına yardım ediyordu.</p>

  <p>O günden sonra Liesel, yatağında yatan Max’e yüksek sesle <i>Islıkçı</i>’yı okumaya başladı. Onu öfkelendiren şeylerden biri, kitap iyi kurumadığı ve bazı kısımlarda sayfalar birbirine yapıştığı için bölümleri bütün olarak atlamak zorunda kalmasıydı. Yine de kendini zorlayarak devam etti ve yaklaşık üçte birlik kısmını bitirdi. Kitabın tamamı üç yüz doksan altı sayfaydı.</p>

  <p>Liesel her gün Max’i daha iyileşmiş bulacağı umuduyla okuldan eve koşuyordu. “Uyandı mı? Bir şeyler yedi mi?”</p>

  <p>“Dışarı çık,” diye yalvardı annesi. “Bütün bu konuşmalarla içimi kemiriyorsun. Yürü. Dışarı çıkıp futbol filan oyna, Tanrı aşkına.”</p>

  <p>“Tamam, anne.” Tam kapıyı açmak üzereyken ekledi: “Uyanırsa gelip bana haber verirsin, değil mi? Sadece bir şeyler uydur. Yanlış bir şey yapmışım gibi bağır. Bana küfret. Herkes inanır, merak etme.”</p>

  <p>Buna Rosa bile gülümsedi. Yumruklarını beline dayayıp, Liesel’in böyle konuşmaktan dolayı dayaktan kurtulacak kadar büyümediğini hatırlattı. “Ve bir gol at,” dedi, “yoksa sakın eve geleyim deme.”</p>

  <p>“Peki, anne.”</p>

  <p>“İki gol olsun, Domuzkız!”</p>

  <p>“Peki, anne.”</p>

  <p>“Karşılık vermeyi de kes!”</p>

  <p>Liesel bunu düşündü ama koşarak evden çıktı ve çamurdan kayganlaşmış yolda Rudy’yle karşılaştı.</p>

  <p>“Tam zamanıydı, kıç kaşıyıcı.” Topu kapmak için çalımlaşırlarken Rudy onu her zamanki gibi selamladı. “Hangi cehennemdeydin?”</p>

  <p>Yarım saat sonra top Himmel Sokağı’ndan nadiren geçen arabalardan biri tarafından çiğnendiğinde, Liesel, Max Vandenburg için ilk hediyesini bulmuştu. Topun onarılmaz halde olduğuna karar verdikten sonra bütün çocuklar tiksintiyle evlerine dönerken, topu soğuk ve çamurlu yolda bırakmışlardı. Liesel ile Rudy leşin başında dikiliyordu. Topun yan tarafında ağız gibi bir yarık oluşmuştu.</p>

  <p>“Topu istiyor musun?” diye sordu Liesel.</p>

  <p>Rudy omuz silkti. “Bu ezilmiş bokla ne yapayım ki? Artık onu şişirmek mümkün değil, değil mi?”</p>

  <p>“İstiyor musun, istemiyor musun?”</p>

  <p>“Hayır, teşekkürler.” Rudy topu ölmüş bir hayvanmış gibi ayağıyla dürttü. Daha doğrusu ölmüş <i>olabilecek</i> bir hayvanmış gibi.</p>

  <p>Eve yürürlerken Liesel topu alıp kolunun altına sıkıştırdı, sonra Rudy’nin arkasından seslendiğini duydu. “Hey, Domuzkız.” Bekledi. “<i>Domuzkızl</i>”</p>

  <p>Liesel geri döndü. “Ne?”</p>

  <p>“Eğer istersen burada tekerleksiz bir bisikletim de var.”</p>

  <p>“Bisikletini kıçına sok.”</p>

  <p>Sokakta duyduğu son şey, o Keriz Rudy Steiner’in kahkahaları oldu.</p>

  <p>İçeri girdiğinde doğruca yatak odasına koştu. Topu Max’e götürüp ayakucuna bıraktı.</p>

  <p>“Çok üzgünüm,” dedi Liesel, “fazla bir şey değil. Ama uyandığında sana anlatırım. Hayal edebileceğin en kasvetli öğle üzeri olduğunu ve ışığı yanmayan bir arabanın topumuzu ezip geçtiğini anlatırım. Sonra da adamın arabadan inip bize bağırdığını. Ve adres sorduğunu. Ne yüzsüz…</p>

  <p><i>Uyan!</i> diye bağırmak istiyordu aslında.</p>

  <p>Ya da onu sarsmak.</p>

  <p>Ama yapmadı.</p>

  <p>Liesel’in yapabildiği tek şey, topu ve ezilmiş, delinmiş kabuğunu izlemekti. Bu, çok sayıda hediyeden ilkiydi.</p>

  <blockquote class="alıntı">
    <p style="text-align: center;"><b>2.HEDİYEDEN 5. HEDİYEYE</b></p>

    <p style="text-align: center;"><b>Bir kurdele, bir çam kozalağı,</b></p>

    <p style="text-align: center;"><b>bir düğme, bir taş.</b></p>
  </blockquote>

  <p>Futbol topu Liesel’e bir fikir vermişti.</p>

  <p>Artık okula gidip gelirken, ölmekte olan biri için değerli olabilecek, etrafa atılmış eşyalar arıyordu. Başlangıçta bunun neden bu kadar önemli olduğunu merak etti. Görünüşte böylesine önemsiz bir şey bir başkasını nasıl bu kadar rahatlatabilirdi? Lağımda bulunmuş bir kurdele. Sokakta bulunmuş bir çam kozalağı. Bir sınıf duvarına öylece dayanmış bir düğme. Nehirden alınmış düz, yuvarlak bir taş. Hiçbir şey değilse bile, Liesel’in ona değer verdiğini gösteriyordu ve Max uyandığında üzerinde konuşacak bir şeyleri olabilirdi.</p>

  <p>Yalnız kaldığında zihninde o sohbetleri canlandırıyordu.</p>

  <p>“Bütün bunlar ne?” diye soracaktı Max. “Bütün bu çöpler neyin nesi?”</p>

  <p>“Çöp mü?” Liesel hayalinde yatağın kenarında oturuyordu. “Bunlar çöp değil, Max. Bunlar seni uyandıran şeyler.”</p>

  <blockquote class="alıntı">
    <p style="text-align: center;"><b>6. HEDİYEDEN 9. HEDİYEYE</b></p>

    <p style="text-align: center;"><b>Bir kuştüyü, iki gazete, bir lolipop kâğıdı, bir bulut.</b></p>
  </blockquote>

  <p>Kuştüyü güzeldi ve Münih Caddesi’ndeki kilisenin kapı menteşelerine sıkışmıştı. Çarpık bir şekilde kendini çıkarmayı başarmıştı ve Liesel onu kurtarmak için hemen atılmıştı. Sol tarafındaki lifler dümdüz olmuştu, fakat sağ tarafının zarif bir kenarı ve tırtıklı üçgen kısımları vardı. Başka türlü tanımlamak mümkün değildi.</p>

  <p>Gazeteler bir çöp sepetinin soğuk derinliklerinden gelmişti (bu kadarını söylemek yeterliydi) ve lolipop kâğıdı da düz ve soluk renkliydi. Okulun yakınında bulup ışığa doğru tutmuştu. Üzerinde ayakkabı izlerinden bir kolaj vardı.</p>

  <p>Ve bulut.</p>

  <p>Birine gökyüzünden bir parçayı nasıl verebilirdiniz?</p>

  <p>Şubat sonlarında Münih Caddesi’nde durdu ve tepelerin üzerinde beyaz bir canavar gibi görünen dev gibi tek bir bulut gördü. Bulut dağlara tırmanıyordu. Güneş görünmüyordu ve onun yerinde, büyük gri kalpli beyaz bir canavar kasabayı izliyordu.</p>

  <p>“Şuna bir bakar mısın?” dedi babasına.</p>

  <p>Hans başını yana yatırdı ve açıkça hissettiği şeyi söyledi. “Onu Max’e vermelisin. Liesel. Diğer her şey gibi komodinin üzerine koyabilecek misin bakalım.”</p>

  <p>Liesel babasına delirmiş gibi baktı. “İyi de nasıl?”</p>

  <p>Babası parmaklarını hafifçe Liesel’in kafasına vurdu. “Ezberle. Sonra da onun için yazıya dök.”</p>

  <p>“Büyük beyaz bir canavar gibiydi,” dedi Liesel. Max’in yatağının yanında otururken. “Ve dağların üzerinden geldi.”</p>

  <p>Birkaç ayarlama ve eklemeyle cümlesini tamamladıktan sonra işini bitirdiğini hissetti. Bulutun kendi elinden Max’inkine geçtiğini, battaniyeleri aştığını hayal etti ve bir kâğıt parçasına yazdıktan sonra taşı da üzerine koydu.</p>

  <blockquote class="alıntı">
    <p style="text-align: center;"><b>10. HEDİYEDEN 13. HEDİYEYE</b></p>

    <p style="text-align: center;"><b>Bir oyuncak asker.</b></p>

    <p style="text-align: center;"><b>Mucizevi bir yaprak.</b></p>

    <p style="text-align: center;"><b>Bitmiş bir <i>Islıkçı.</i></b></p>

    <p style="text-align: center;"><b>Bir tutam keder.</b></p>
  </blockquote>

  <p>Asker, Tommy Muller’in evinden biraz ötede, toprağın içine gömülmüştü. Aşınmış ve hırpalanmıştı ve Liesel’e göre önemli olan da buydu. O kadar hırpalanmış olmasına rağmen hâlâ ayakta durabiliyordu.</p>

  <p>Yaprak bir akçaağaçtan kopmuştu ve onu okulun süpürge dolabında, kovaların ve paspasların arasında bulmuştu. Kapı biraz aralıktı. Yaprak kızarmış ekmek gibi kuru ve sertti; üzerinde tepeler ve vadiler vardı. Her nasılsa, yaprak okul koridorunu aşarak o dolaba girmeyi başarmıştı. Sapı olan yarım bir yıldız gibi. Liesel uzanıp onu aldı ve parmaklarının arasında döndürdü.</p>

  <p>Diğer nesnelerin aksine yaprağı komodinin üzerine koymadı. <i>Islıkçı</i>'nın son otuz dört sayfasını okumadan hemen önce, kapalı perdeye iğneledi.</p>

  <p>O akşam ne yemek yedi ne de tuvalete gitti. Su bile içmedi. Bütün gün okulda kendine bir söz vermişti: O gün kitabı bitirecekti ve Max Vandenburg dinleyecekti. Sonra da uyanacaktı.</p>

  <p>Hans her zamanki gibi işsiz bir halde köşede oturuyordu.</p>

  <p>Neyse ki yakında akordeonuyla birlikte Knoller’e gidecekti. Çenesini dizlerine dayamış, alfabeyi öğretmek için çabaladığı kızın kitabı okuyuşunu dinliyordu. Gururla okumaya devam eden Liesel, kitabın son ürkütücü kelimelerini Max Vandenburg’a okudu.</p>

  <blockquote class="alıntı">
    <p style="text-align: center;"><b><i>ISLIKÇI'</i>NIN SON KALINTILARI</b></p>

    <p style="text-align: center;"><b><i>O sabah Viyana havası trenin pencerelerini buğulandırıyordu ve insanlar hiçbir şeyden habersiz işlerine giderlerken, bir katil mutluluk şarkısını ıslıkla çalıyordu.</i></b></p>

    <p style="text-align: center;"><b><i>Biletini almıştı. Diğer yolcuları ve kondüktörü kibarca selamladı.</i></b></p>

    <p style="text-align: center;"><b><i>Hatta yaşlıca bir hanıma yerini verdi ve Amerikan atlarından söz eden bir kumarbazla kibarca sohbet etti.</i></b></p>

    <p style="text-align: center;"><b><i>Sonuçta Islıkçı sohbet etmeyi seviyordu, insanlarla konuşuyor, onları kandırarak ona güvenmelerini, ondan hoşlanmalarını sağlıyordu.</i></b></p>

    <p style="text-align: center;"><b><i>Onları öldürürken, işkence yaparken, bıçağı çevirirken onlarla konuşuyordu. Ancak konuşacak kimsesi kalmadığında ıslık çalıyordu ve bir cinayetten sonra ıslık çalmasının nedeni de buydu... “Yani parkurun yedi numaraya uygun olacağına inanıyorsunuz, öyle mi? ”</i></b></p>

    <p style="text-align: center;"><b><i>“Elbette,</i> ” <i>dedi kumarbaz, sırıtarak. Güven daima hazırdı.</i></b></p>

    <p style="text-align: center;"><b><i>“Gerilerden gelecek ve hepsini öldürecek!</i> ” <i>Trenin gürültüsü arasında sesini duyurabilmek için bağırıyordu. “Öyle diyorsanız, ” dedi Islıkçı, sırıtarak.</i></b></p>

    <p style="text-align: center;"><b><i>Sonra müfettişin yepyeni BMW’sinin içinde duran cesedini ne zaman bulacaklarını merak etti.</i></b></p>
  </blockquote>

  <p>“Aman Tanrım.” dedi Hans kendini tutamayarak. “Sana <i>bunu</i> bir rahibe mi verdi?” Yerinden kalkarak yaklaştı ve Liesel’in alnına bir öpücük kondurdu. “Hoşça kal, Liesel, Knoller beni bekliyor.”</p>

  <p>“Hoşça kal, baba.”</p>

  <p>“Liesel!”</p>

  <p>Liesel aldırmadı.</p>

  <p>“Gel de bir şeyler ye!”</p>

  <p>Bu kez cevapladı. “Geliyorum, anne.” Aslında yaklaşıp kitabı komodinin üzerine, diğer her şeyin yanına koyarken bu sözleri Max’e söylemişti. Max’in yüzüne bakarken kendini tutamadı. “Haydi, Max,” diye fısıldadı ve annesinin arkasından geldiğini duymasına rağmen sessizce ağlamaktan kendim alamadı. Gözünden süzülen tuzlu bir damlayı alıp Max Vandenburg’un yüzüne bıraktı.</p>

  <p>Annesi ona sarıldı.</p>

  <p>Kollarıyla Liesel’i yuttu.</p>

  <p>“Biliyorum,” dedi annesi.</p>

  <p>Gerçekten biliyordu.</p>
</body>
</html>
