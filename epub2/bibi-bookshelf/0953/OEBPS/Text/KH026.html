<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_18" style="text-align: center;"><b>GİR, KAVGACI</b></h2>

  <p>Şimdi bir sahne değişikliği.</p>

  <p>Şimdiye kadar ikimiz de gayet rahattık, değil mi, dostlarım? Bir iki dakikalığına Molching’i unutmaya ne dersiniz?</p>

  <p>Bu bize biraz iyi gelir.</p>

  <p>Ayrıca, hikâye açısından da önemli.</p>

  <p>Biraz yolculuk yapıp gizli bir depoya uzanacağız ve bakalım neler göreceğiz.</p>

  <blockquote class="alıntı">
    <p style="text-align: center;"><b>REHBERLİ BİR ACI TURU</b></p>

    <p style="text-align: center;"><b>Sol tarafınızda, belki de sağınızda, belki tam karşınızda, </b></p>

    <p style="text-align: center;"><b>küçük siyah bir oda bulacaksınız.</b></p>

    <p style="text-align: center;"><b>İçinde bir Yahudi oturuyor.</b></p>

    <p style="text-align: center;"><b>Alçağın teki. Açlıktan ölüyor.</b></p>

    <p style="text-align: center;"><b>Korkuyor.</b></p>

    <p style="text-align: center;"><b>Lütfen başınızı çevirmemeye gayret edin.</b></p>
  </blockquote>

  <p>Birkaç yüz kilometre kuzeybatıda, Stuttgart’ta, kitap hırsızlarından, vali eşlerinden ve Himmel Sokağı’ndan uzakta, adamın biri karanlıkta oturuyordu. Buranın en iyi yer olduğuna karar vermişlerdi. Bir Yahudi’yi karanlıkta bulmak daha zordu.</p>

  <p>Bavulunun üzerinde oturmuş bekliyordu. Kaç gün olmuştu acaba?</p>

  <p>Haftalar gibi gelen bir süre boyunca sadece kendi aç nefesinin iğrenç tadıyla beslenmişti ve hâlâ bir şey yoktu. Arada bir sesler gelip geçiyordu ve bazen kapıyı vurmalarını, açmalarını, onu dışarı sürüklemelerini, dayanılmaz ışığa çekmelerini bekliyordu. Şimdilik sadece çenesini ellerine, dirseklerini bacaklarına dayamış halde bavulunun üzerinde oturuyordu.</p>

  <p>İnsanı bitap düşüren uyku ve yarı uyanıklığın sinir bozuculuğu, zeminin cezalandırıcılığı vardı.</p>

  <p>Kaşınan ayaklarına aldırma.</p>

  <p>Tabanlarını kaşıma.</p>

  <p>Ve çok fazla kıpırdama.</p>

  <p>Sadece, ne pahasına olursa olsun, her şeyi olduğu gibi bırak. Yakında gitme zamanı gelebilir. Işık bir tabanca gibi. Gözler için patlayıcı. Gitme zamanı olabilir. Zamanı gelebilir, bu yüzden uyan. Hemen uyan, lanet olasıca! Uyan!</p>

  <p>Kapı açılıp kapandı ve biri ona doğru eğildi. Bir el soğuk dalga gibi giysilerine vurdu. Arkasından bir ses geldi.</p>

  <p>“Max, ” diye fısıldadı. “Max, uyan. ”</p>

  <p>Gözleri normalde şok tanımına uyan bir şey yapmadı. Aniden açılma, irkilme gibi bir şey olmadı. Öyle şeyler kötü bir rüyadan uyanırken olur, bir <i>kâbusa</i> uyanırken değil. Hayır, gözleri ağır ağır açıldı ve karanlıktan loşluğa ulaştı. Asıl tepki veren, aniden olduğu yerde dikilen ve bir kolunu havaya savuran, bedeniydi.</p>

  <p>Ses onu sakinleştirdi. “Bu kadar uzun sürdüğü için üzgünüm. Sanırım insanlar beni izliyordu. Kimlik kartı için gittiğim adamla işim de sandığımdan uzun sürdü, ancak... ” Bir duraksama oldu. “Artık senin. Çok kaliteli değil, fakat gerekirse seni oraya götürmeye yeter. ” Eğildi ve bir elini bavula doğru salladı. Diğer elinde ağır ve düz bir şey tutuyordu. “Haydi kalk. ” Max itaat ederek kalktı ve kaşındı. Kemiklerindeki gerilmeyi hissediyordu. “Kart bunun içinde. ” Bu bir kitaptı. “Haritayı ve yönergeleri de buraya koymalısın. Ve bir de anahtar var; iç kapağına bantlanmış. ” Bavulu elinden geldiğince sessizce açtı ve kitabı bir bombaymış gibi dikkatle içine koydu. “Birkaç güne kadar geri dönerim. ”</p>

  <p>Ekmek, yağ ve üç küçük havuçla dolu küçük bir torba bıraktı. Yanında da bir şişe su vardı. Özür filan dilenmedi. “Elimden bu kadarı geldi. ”</p>

  <p>Kapı açıldı. Kapı kapandı.</p>

  <p>Yine yalnızdı.</p>

  <p>İlk algıladığı şey sesti.</p>

  <p>Karanlıkta tek başınayken her şey son derece gürültülü geliyordu. Kıpırdadığı her an bir hışırtı duyuyordu. Kendini kâğıttan lakım elbise giymiş biri gibi hissediyordu.</p>

  <p>Yemek.</p>

  <p>Max ekmeği üç parçaya bölüp ikisini kenara koydu. Elindekine hemen yumularak ısırdı, çiğnedi, yuttu, boğazının kuru koridorundan geçirmeye çalıştı. Yağ soğuk ve sertti; arada bir yemek borusuna takılarak ağır ağır midesine indi. İri iri yutkununca onları yerlerinden söküp aşağı gönderebilmişti.</p>

  <p>Sonra sıra havuçlara geldi.</p>

  <p>Yine ikisini kenara ayırarak üçüncüsünü yedi. Sesi muazzamdı. Führer bile ağzındaki turuncu lokmaların kıtırtısını duyabilirdi. Her lokmasında dişlerini kırıyordu. Suyu içerken hepsini nihayet yuttuğundan emin oldu ve bir dahaki sefere önce suyu iç meye karar verdi.</p>

  <p>Daha sonra sesler kesildiğinde ve parmaklarıyla kontrol edecek cesareti bulabildiğinde, dişlerinin hepsinin hâlâ yerinde ve sağlam olduğunu anlayarak rahatladı. Gülümsemeye çalıştı ama yapamadı. Sadece zayıf bir girişim ve kırık dişlerle dolu bir ağız hayal edebildi. Saatler boyu onları yokladı.</p>

  <p>Bavulu açıp kitabı aldı.</p>

  <p>Karanlıkta adını okuyamıyordu ve kibrit çakmak o an için çok büyük bir riskti.</p>

  <p>Konuşması fısıltı halindeydi.</p>

  <p>“Lütfen, ” dedi. “Lütfen. ”</p>

  <p>Hiç tanışmadığı bir adamla konuşuyordu. Diğer birkaç önemli detay arasında, adamın adını biliyordu. Hans Hubermann. Yine onunla, o uzaktaki yabancıyla konuştu ve yalvardı.</p>

  <p>“Lütfen. ”</p>
</body>
</html>
