<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" style="line-height: 1.2em; text-indent: 1em;" /></h2>

  <h2 id="sigil_toc_id_88" style="text-align: center;"><b>DOKSAN SEKİZİNCİ GÜN</b></h2>

  <p>Hans Hubermann’ın Nisan 1943’te geri dönüşünden doksan yedi gün sonra her şey yolundaydı. Bazen oğlunun Stalingrad’da savaştığı düşüncesi onu tedirgin ediyor, kendi şansını oğluna da biraz bulaştırmış olmayı umuyordu.</p>

  <p>Evdeki üçüncü gecesinde mutfakta akordeon çalmıştı. Söz sözdü. Müzik, çorba, şakalar ve on dört yaşında bir kızın kahkahaları vardı.</p>

  <p>“Domuzkız,” diye uyardı annesi, “bu kadar gülmeyi kes. O kadar da komik değil ayrıca. Üstelik de müstehcen.”</p>

  <p>Bir hafta sonra Hans hizmetine geri dönmek için şehirdeki ordu ofislerinden birine gitti. Orada bol miktarda yiyecek ve sigara olduğunu söylüyor, hatta bazen eve bisküvi veya fazladan reçel de getirebiliyordu. Tıpkı eski güzel günlerdeki gibiydi. Mayıs ayında küçük bir hava akını. Orada burada bir Heil Hitler. Ve her şey yolundaydı.</p>

  <p>Doksan sekizinci güne kadar.</p>

  <blockquote class="alıntı">
    <p style="text-align: center;"><b>YAŞLI BİR KADINDAN UFAK BİR</b></p>

    <p style="text-align: center;"><b>ANLATI</b></p>

    <p style="text-align: center;"><b>Münih Caddesi’nde “Ulu Tanrım, keşke onları getirmeselerdi.</b></p>

    <p style="text-align: center;"><b>Bu iğrenç Yahudi'ler, uğursuzluk getirir.</b></p>

    <p style="text-align: center;"><b>Onları gördüğüm her an mahvolacağımızı bilirim.”</b></p>
  </blockquote>

  <p>Bu, Liesel onları ilk gördüğünde Yahudilerin geldiğini ilan eden aynı yaşlı kadındı. Yüzü kâğıt beyazı renginde bir eriğe benziyordu. Gözleri damar gibi koyu maviydi. Ve tahmini doğruydu.</p>

  <p>Yaz ortasında Molching yaklaşan şeylerin bir işaretini almıştı. Her zaman olduğu gibi görüş alanına girmişti. Önce bir askerin başı ve tepesine doğru uzanan namlusu. Sonra Yahudilerin vurulduğu zincirlerin şıngırtısı.</p>

  <p>Bu kez tek fark, getirdikleri şeyin aksi yönden gelmesiydi. Sokakları süpürmeleri ve ordunun yapmak istemediği temizlik işlerini yapmaları için Nebling kasabasından geçirilmişlerdi. Daha sonra aynı gün yorgun, yenik bir halde ağır adımlarla yürütülerek kampa geri götürülüyorlardı.</p>

  <p>Liesel yine Max Vandenburg’u görmeye çalıştı; Molching’ den geçmeden doğruca Dachau’ya götürülmüş olabileceğini düşünüyordu. Ama orada yoktu. En azından bu kez.</p>

  <p>Sadece zaman meselesiydi, çünkü ağustos ayının sıcak bir öğlen üzerinde Max de diğerleri gibi yürütülerek kasabadan geçecekti. Ancak diğerlerinin aksine, o yolu izlemeyecekti. Führer’in</p>

  <p>Alman izleyicilerine rastgele bakmayacaktı.</p>

  <blockquote class="alıntı">
    <p style="text-align: center;"><b>MAX VANDENBURG HAKKINDA</b></p>

    <p style="text-align: center;"><b>BİR BİLGİ</b></p>

    <p style="text-align: center;"><b>Münih Caddesi’nde toplanmış izleyiciler arasında</b></p>

    <p style="text-align: center;"><b>kitap çalan bir kızın yüzünü arayacaktı.</b></p>
  </blockquote>

  <p>Temmuz ayında Liesel’in daha sonra babasının dönüşünün doksan sekizinci günü olarak hesaplayacağı o gün, Liesel durup önünden geçen kederli Yahudileri izleyerek Max’i aradı. Onu aramak, hiçbir şey olmasa bile, sadece izlemenin acısını hafifletiyordu.</p>

  <p><i>Bu korkunç bir düşünce,</i> diye yazacaktı daha sonra Himmel Sokağı’ndaki bodrumda ama bunun doğru olduğunu biliyordu. Onları izlemenin acısı. Ya <i>onların</i> acısı? Sendeleyen ayakların, işkencenin ve kampın kapanan kapılarının acısı?</p>

  <p>On günde iki kez geçtiler ve kısa süre sonra Münih Caddesi’ndeki erik yüzlü yaşlı kadının kesinlikle haklı olduğu anlaşıldı. Acı ve zorluklar kesinlikle gelecekti ve Yahudileri bir önsöz veya uyarı olmakla suçlayabilselerdi, asıl neden olarak Führer’i ve Rusya macerasını suçlamaları gerekirdi; çünkü Himmel Sokağı temmuz ayının daha sonraki günlerinden birinde uyandığında, geri dönmüş bir askerin cesedi bulunacaktı. Bayan Diller’in dükkânının yakınındaki bir çamaşırhanenin kirişine asılmış olarak. Bir insan sarkaç daha. Bir saat daha. Durmuş.</p>

  <p>Dikkatsiz mal sahibi kapıyı kilitlemeyi unutmuştu.</p>

  <blockquote class="alıntı">
    <p style="text-align: center;"><b>24 TEMMUZ, SABAH 6.03</b></p>

    <p style="text-align: center;"><b>Çamaşırhane sıcak, kirişler sağlamdı ve</b></p>

    <p style="text-align: center;"><b>Michael Holtzapfel</b></p>

    <p style="text-align: center;"><b>bir uçurummuş gibi</b></p>

    <p style="text-align: center;"><b>sandalyeden atlamıştı.</b></p>
  </blockquote>

  <p>O dönemde çok kişi beni kovalıyor, bana sesleniyor, onları yanıma almam için yalvarıyordu. Arada bir beni çağırıp gergin seslerle adımı fısıldayanlar da vardı.</p>

  <p>“Beni al,” diyorlardı ve onları durdurmak mümkün değildi. Korktukları açıktı ama benden korkmuyorlardı. İşi batırıp kendileriyle yüzleşmek zorunda kalmaktan korkuyorlardı; dünyayla ve sizin gibilerle yüzleşmekten.</p>

  <p>Benim yapabileceğim bir şey yoktu.</p>

  <p>Çok fazla imkânları vardı ve çok becerikliydiler; seçtikleri yöntem ne olursa olsun, yeterince iyi yaptıklarında, benim reddetme hakkım yoktu.</p>

  <p>Michael Holtzapfel ne yaptığını biliyordu.</p>

  <p>Yaşamak istediği için kendini öldürdü.</p>

  <p>O gün Liesel Meminger’i hiç görmedim elbette. Her zaman olduğu gibi, kendime Himmel Sokağı’nda kalıp çığlıkları dinleyemeyecek kadar meşgul olduğumu telkin ettim. İnsanlar beni suçüstü yakaladığında zaten yeterince kötü oluyor, dolayısıyla her zamanki çıkış kararımla kahvaltı rengi güneşe yöneldim.</p>

  <p>Asılmış cesedi bulan yaşlı adamın bağırışlarını, koşuşanların ayak seslerini ve diğerlerinin şaşkınlık nidalarını duymadım. Bıyıklı bir adamın mırıltısını duymadım: “Ne utanç verici, <i>ne</i> utanç verici...”</p>

  <p>Bayan Holtzapfel’in kollarını iki yana açarak Himmel Sokağı’na uzandığını, tam bir çaresizlikle çığlık attığını görmedim, duymadım. Hayır, birkaç ay sonra geri dönüp <i>Kitap Hırsızı</i> adında bir şeyi okuyana kadar bunları bilmiyordum. Sonunda, Michael Holtzapfel’in yaralı eli veya başka bir yara yüzünden değil, hayatta kalmanın verdiği suçluluk duygusundan öldüğünü ancak ondan sonra öğrenebildim.</p>

  <p>Michael’ın ölümüne yakın, kız onun uyumadığını, her gecenin zehir gibi olduğunu fark etmişti. Sık sık onu kar beyazı çarşafların arasında uyanık halde ve ter içinde yatarken, kardeşinin kopmuş bacaklarının hayalini görürken düşünüyorum. Liesel bazen Max’le yaptığı gibi ona neredeyse kendi kardeşinden söz edecek olduğunu ama kopmuş iki bacakla bir öksürük krizi arasında büyük bir fark olduğunu düşündüğünü yazmıştı. Böyle şeyler görmüş bir adamı nasıl teselli edebilirdiniz ki? Ona Führer’in kendisiyle gurur duyduğunu, Stalingrad’da yaptığı şeyler için Führer’in onu sevdiğini mi söylerdiniz? Buna nasıl cüret edebilirdiniz? Sadece onun konuşmasına izin verebilirdiniz. Buradaki ikilem elbette böyle insanların en önemli sözlerini sonraya, cesetlerini bulacak kadar şanssız insanlara saklamalarıdır. Bir mesaj, bir cümle, hatta bir soru veya Temmuz 1943’te Himmel Sokağı’nda bulunan gibi bir mektup.</p>

  <blockquote class="alıntı">
    <p style="text-align: center;"><b>MİCHAEL HOLTZAPFEL:</b></p>

    <p style="text-align: center;"><b>SON VEDA</b></p>

    <p style="text-align: center;"><b><i>Sevgili anne,</i></b></p>

    <p style="text-align: center;"><b><i>Beni bağışlayabilir misin? Daha fazla dayanamıyorum.</i></b></p>

    <p style="text-align: center;"><b><i>Robert ’in yanına gidiyorum. Bu konuda lanet olasıca Katoliklerin ne dediği umurumda bile değil. Cennette benim yaşadıklarımı yaşayanlar için bir yer olmalı. Yaptığım şey yüzünden seni sevmediğimi düşünebilirsin ama seviyorum.</i></b></p>

    <p style="text-align: center;"><b><i>Michael’ın.</i></b></p>
  </blockquote>

  <p>Bayan Holtzapfel’e haberi vermesi istenen kişi Hans Hubermann’dı. Kadının evinin kapısında durduğunda yüzünden anlaşılmış olmalıydı. Altı ay içinde iki oğul kaybetmişti.</p>

  <p>Yaşlı kadın yanından geçip giderken sabah güneşi Hans’ın arkasında parlıyordu. Kadın Himmel Sokağı’nda toplanan kalabalığa doğru hıçkırıklar arasında koştu. Michael’a en azından yirmi kez seslendi ama Michael çoktan cevap vermişti bile. Hırsız kitabının anlattıklarına göre, Bayan Holtzapfel oğlunun cesedine sarılmış ve yaklaşık bir saat bırakmamıştı. Sonra Himmel Sokağı’na vuran göz kamaştırıcı güneşe geri dönüp yere oturmuştu. Artık yürüyemiyordu.</p>

  <p>İnsanlar uzaktan izliyordu. Böyle bir şeyden uzaklaşmak kolaydı.</p>

  <p>Hans Hubermann onun yanında oturuyordu.</p>

  <p>Kadın sert zemine sırt üstü serilirken, Hans onun elini tutuyordu.</p>

  <p>Yaşlı kadının çığlıklarının sokaklarda yankılanmasına izin veriyordu.</p>

  <p>Çok daha sonra Hans onu dikkatli bir şekilde bahçe kapısından geçirip evine soktu. Farklı şekilde görmeyi kaç kez denemiş olsam da, bunu bir türlü başaramadım.</p>

  <p>O yıkılmış kadını ve uzun boylu, gümüş gözlü adamı ne zaman düşünsem, 31 Himmel Sokağı’ndaki mutfakta devamlı kar yağıyor.</p>
</body>
</html>
