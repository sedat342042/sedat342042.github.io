<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_27" style="text-align: center;"><b>AKORDEONCU</b></h2>

  <h4 class="sigil_not_in_toc" style="text-align: center;"><b><i>(Hans Hubermann ’ın Gizli Hayatı</i>)</b></h4>

  <p>Mutfakta genç bir adam duruyordu. Elindeki anahtar avucunda paslanıyormuş gibiydi. Ne merhaba dedi, ne yardım istedi, ne de beklenebilecek benzeri bir şey söyledi. Sadece iki soru sordu.</p>

  <blockquote class="alıntı">
    <p style="text-align: center;"><b>BİRİNCİ SORU</b></p>

    <p style="text-align: center;"><b>“Hans Hubermann? ”</b></p>

    <p style="text-align: center;"><b>İKİNCİ SORU</b></p>

    <p style="text-align: center;"><b>“Hâlâ akordeon çalıyor musunuz? ”</b></p>
  </blockquote>

  <p>Karşısındaki kişiye huzursuzca bakarken, genç adamın sesi sanki içinden kazınarak çıkıyormuş gibiydi.</p>

  <p>Hans Hubermann şaşkın ve temkinli bir tavırla yaklaştı.</p>

  <p>Mutfağa doğru fısıldadı: “Elbette çalıyorum. ”</p>

  <p>Hepsi yıllar öncesine, Birinci Dünya Savaşı’na dayanıyordu.</p>

  <p>Şu savaşlar... tuhaflar.</p>

  <p>Kan ve şiddet dolu ama aynı zamanda da hayal bile edilemeyecek hikâyelerle dolu. “Doğru, ” der insanlar. “Bana inanıp inanmaman umurunda değil; hayatımı kurtaran şey o tilkiydi. ” “İki tarafımda öldüler ve ben orada öylece duruyordum; gözlerinin arasına mermi saplanmamış tek kişi bendim. Neden ben'? Neden onlar değil de, ben? ”</p>

  <p>Hans Hubermann’ın hikâyesi de biraz bunlara benziyordu. Onu kitap hırsızının kelimeleri arasında bulduğumda, o dönemde arada bir birbirimizin yanından geçtiğimizi ama herhangi bir randevumuz olmadığını anladım. Şahsen, yapacak bir sürü işim vardı. Hans’a gelince; sanırım o da benden uzak durmak için elinden geleni yapıyordu.</p>

  <p>İlk kez birbirimize yaklaştığımızda, Hans yirmi iki yaşındaydı ve Fransızlara karşı savaşıyordu. Birliğindeki genç adamların çoğu savaşmaya hevesliydi. Hans o kadar emin değildi. Yol boyunca birkaçını toplamıştım ama Hans Hubermann’a dokunmaya bile yaklaştığımı söyleyemem. Ya çok şanslıydı, ya yaşamayı hak ediyordu, ya da yaşamasının iyi bir nedeni vardı.</p>

  <p>Orduda iki tarafta da pek sivrilmemişti. Ortada koşuyor, ortada tırmanıyor, amirlerini kızdırmayacak kadar düzgün şekilde ateş edebiliyordu. Doğruca kollarıma koşacak ilklerden biri olarak seçilecek kadar da kendini göstermemişti.</p>

  <blockquote class="alıntı">
    <p style="text-align: center;"><b>KÜÇÜK AMA ÖNEMLİ BİR NOT</b></p>

    <p style="text-align: center;"><b>Yıllar boyu başka genç adamların üzerine koştuğunu sanan bir sürü genç adam gördüm.</b></p>

    <p style="text-align: center;"><b>Öyle değil.</b></p>

    <p style="text-align: center;"><b>Doğruca benim kollarıma koşuyorlar.</b></p>
  </blockquote>

  <p>Fransa’ya geldiğinde yaklaşık altı aydır savaşıyordu ve bu ilkede tuhaf bir olay hayatını kurtardı. Ama başka bir bakış açısı, savaşın saçmalığı içinde bunun son derece mantıklı olduğunu söyleyebilir.</p>

  <p>Bütün olarak, Büyük Savaş’ta geçirdiği zaman, orduya katıldığı andan itibaren onu şaşırtmıştı. Bir dizi gibiydi. Her gün, her gün, her gün ve günbegün. Gün-be-gün:</p>

  <p>Mermilerin sohbeti.</p>

  <p>Dinlenen adamlar.</p>

  <p>Dünyanın en iyi kirli şakaları.</p>

  <p>Koltuk altlarında ve pantolonlarda biriken soğuk ter; iğrenç küçük arkadaş.</p>

  <p>En çok kâğıt oyunlarını, arkasından gelen birkaç el satrancı seviyordu ama kendisi oldukça kötüydü. Ve müzik. Daima müzik.</p>

  <p>Ona akordeon çalmayı öğreten kişi -Erik Vandenbuıg adında hır Alman Yahudisi- ondan bir yaş büyüktü. İkisi de savaşmakla neredeyse hiç ilgilenmedikleri için, zaman içinde yakın arkadaş olmuşlardı. Karların ve çamurların içinde yuvarlanmaktansa, sigara yuvarlamayı tercih ediyorlardı. Mermi patlatmak yerine espri patlatmayı seviyorlardı. Kumar, sigara ve müzik sayesinde -ortak hır hayatta kalma arzusundan söz etmeye bile gerek yok- güçlü hır arkadaşlık kurulmuştu. Tek sorun, Erik Vandenburg’un bir süre sonra çimenlik bir tepede paramparça halde bulunacak olmasıydı. Gözleri hâlâ açıktı ve parmağındaki alyans çalınmıştı. Onun ruhunu da diğerleriyle birlikte aldım ve birlikte uzaklaştık. Ufuk çizgisi süt rengindeydi. Soğuk ve taze. Cesetlerin üzerine dökülmüş.</p>

  <p>Erik Vandenburg’dan geriye kalan tek şey, birkaç kişisel eşyası ve akordeonuydu. Enstrüman dışında her şey evine geri gönderildi. Aletin fazla büyük olduğuna karar vermişlerdi. Üstteki yatağının üzerinde duruyordu ve arkadaşı Hans Hubermann’a verilmişti ki o da hayatta kalan tek kişiydi.</p>

  <blockquote class="alıntı">
    <p style="text-align: center;"><b>ŞÖYLE HAYATTA KALDI</b></p>

    <p style="text-align: center;"><b>O gün savaşa gitmedi.</b></p>
  </blockquote>

  <p>Bunun için Erik Vandenburg’a teşekkür etmeliydi. Daha doğrusu, Erik Vandenburg ve çavuşun diş fırçasına.</p>

  <p>Yola çıkmalarından kısa süre önce o sabah Çavuş Stephan Schneider koğuşa girerek herkesi içtimaa çıkardı. Mizah duygusu ve pratik şakalarıyla adamları arasında seviliyordu ama en önemlisi, kimseyi ateşe göndermiyordu. Daima önce kendi gidiyordu.</p>

  <p>Belirli günlerde dinlenen adamların koğuşuna girer ve <b>“</b>Pasing’den gelen var mı? ” veya “Kimlerin matematiği iyi? ” gibi sorular sorardı. Hans Hubermann’ın o kadar günündeyse “Kimin el yazısı düzgün? ” diye sordu.</p>

  <p>İlk sorduğunda kimse gönüllü olmadı.</p>

  <p>Bir gün Philipp Schlink adında hevesli bir genç asker gururla ayağa kalkarak, “Evet, efendim, ben Pasing’den geldim, ” demişti. Hemen kendisine bir diş fırçası verilmiş ve tuvaleti temizlemesi söylenmişti.</p>

  <p>Çavuş kimin el yazısının iyi olduğunu sorduğunda, neden kimsenin gönüllü olmadığını artık kolayca anlarsınız. Cepheye gitmeden önce baştan aşağı hijyen incelemesine tabi tutulacaklarını veya tuhaf alışkanlıkları olan bir teğmenin boka batmış çizmelerini temizlemek zorunda kalacaklarını düşünmüş olabilirler.</p>

  <p>“Haydi, ama ” dedi Schneider, onlarla oynayarak. Saçları yağdan parlıyordu ama başının tepesinde küçük bir bukle daima dimdik ve uyanık duruyordu. “Siz işe yaramaz serseriler arasında en azından <i>biriniz</i> düzgün yazmayı biliyorsunuzdur. ”</p>

  <p>Uzaklardan silah sesleri duyuldu.</p>

  <p>Bu bir tepkiyi tetikledi.</p>

  <p>“Bakın, ” dedi Schneider, “bu diğerleri gibi değil. Bütün sabah, belki daha uzun sürecek. ” Gülümsemesini bastıramadı. “Siz kâğıt oynarken Schlink o tuvaleti temizliyordu ama bu kez <i>oraya</i> siz gidiyorsunuz. ”</p>

  <p>Yaşamak veya gurur.</p>

  <p>En azından adamlarından birinin hayatı seçecek kadar akıllı olmasını umuyordu.</p>

  <p>Erik Vandenburg ve Hans Hubermann birbirlerine baktılar. İkisinden biri şimdi öne çıkarsa, birlikteki diğer askerler geri kalan zamanlarını tam anlamıyla cehenneme çevirirdi. Kimse korkaklardan hoşlanmazdı. Diğer yandan, biri aday olacaksa...</p>

  <p>Hâlâ kimse öne çıkmıyordu ama bir ses duyuldu ve çavuşun kulağına geldi. Ayaklarının dibine düşerek sağlam bir tekme yemeyi bekledi. “Hubermann, efendim, ” diyordu ses ve Erik Vandenburg’a aitti. Anlaşılan o günün arkadaşının ölümü için uygun bir gün olmadığına karar vermişti.</p>

  <p>Çavuş, askerlerin önünde bir aşağı bir yukarı yürüdü.</p>

  <p>“Bunu kim söyledi? ”</p>

  <p>Stephan Schneider çok iyi volta atan biriydi; aceleyle konuşan, hareket eden ve yürüyen ufak tefek bir adamdı. İki sıranın önünde yukarı aşağı yürürken, Hans haberi bekleyerek bakıyordu. Belki de hemşirelerden biri hastalanmıştı ve yaralı askerlerin enfeksiyon kapmış yerlerindeki bandajlarını değiştirecek birine ihtiyaç duyuyorlardı. Belki bin tane zarfın yalanıp kapatılması ve içlerinde ölüm haberleriyle evlere gönderilmesi gerekiyordu.</p>

  <p>O anda ses tekrar duyuldu ve bu kez daha güçlü çıktı. “Hubermann, ” diye yankılandı. “El yazısı kusursuzdur, efendim, <i>kusursuz. "</i></p>

  <p>“O halde tamam. ” Çavuş sırıttı. “Hubermann. Sen seçildin. ”</p>

  <p>Genç asker öne çıkarak görevinin ne olduğunu sordu.</p>

  <p>Çavuş iç çekti. “Yüzbaşı birkaç düzine mektubunun yazılmasını istiyor. Parmaklarında korkunç romatizma ağrıları var. Ya da eklem iltihabı. Her neyse. Sen onun için mektupları yazacaksın. ”</p>

  <p>Şimdi itiraz edecek zaman değildi; özellikle de Schlink tuvaletleri temizlemeye gönderilmişken ve Pflegger’se zarf yalamaktan neredeyse kendini öldürecek hale gelmişken -dili enfeksiyondan morarmıştı - Hubermann’ın söyleyecek bir şeyi olamazdı.</p>

  <p>“Başüstüne, efendim, ” dedi Hans, başıyla onaylayarak ve konu kapandı. El yazısı en iyi haliyle sıradandı ama kendini şanslı görüyordu. Diğer adamlar cepheye giderken, kendisi elinden geldiğince iyi bir el yazısıyla mektup yazacaktı.</p>

  <p>Ve askerlerin hiçbiri geri dönmeyecekti.</p>

  <p>İşte bu, Büyük Savaş’ta Hans Hubermann’ın beni ilk atlatışıydı. İkinci kaçışı henüz gerçekleşmemişti ve 1943 yılında Essen’de olacaktı.</p>

  <p>İki savaş; iki kaçış.</p>

  <p>Biri gençken, diğeri orta yaşlıyken.</p>

  <p>Beni iki kez atlatacak kadar şanslı çok fazla adam yoktur.</p>

  <p>Bütün savaş boyunca akordeonu yanında taşımıştı.</p>

  <p>Savaştan döndüğünde Erik Vandenburg’un Stuttgart’taki ailesini bulduğunda, Vandenburg’un karısı ona akordeonun kendisinde kalabileceğini söylemişti. Ev onlarla doluydu ve özellikle birini görmek istemeyeceği kadar üzgündü. Diğerleri yeterince hatırlatıyordu, çünkü bir zamanlar o da kocası gibi akordeon öğretmeniydi.</p>

  <p>“Bana çalmayı öğretti, ” dedi Hans, bunun bir yararı olabilirmiş gibi.</p>

  <p>Belki de olmuştu, çünkü yıkılmış haldeki kadın ondan kendisi için çalmasını istedi ve Hans, Mavi Tuna Valsi’ni çalarken kadın sessizce ağladı. Bu, kocasının en sevdiği parçaydı.</p>

  <p>“Biliyor musunuz, ” diye açıkladı Hans, “o benim hayatımı kurtardı. ” Odadaki ışık loş, hava basıktı. “O... eğer herhangi bir şeye ihtiyacınız olursa... ” Üzerinde adı ve adresi yazılı bir kağıdı masanın üzerine bıraktı. “Ben boyacıyım. Ne zaman isterseniz evinizi ücretsiz boyayabilirim. ” Bunun işe yaramaz bir telafi olduğunu biliyordu ama yine de önerdi.</p>

  <p>Kadın kağıdı aldı ve kısa süre sonra küçük bir çocuk içeri girerek onun kucağına oturdu.</p>

  <p>“Bu Max, ” dedi kadın ama çocuk bir şey söyleyemeyecek kadar küçük ve utangaçtı. Yumuşak saçlı, cılız bir çocuktu ve yabancı bir şarkı daha çalarken, buğulanmış gözlerle dinledi. Bir akordeon çalan adama, bir ağlayan annesine bakıyordu. Kadının gözlerinde çok derin bir hüzün vardı.</p>

  <p>Hans yanlarından ayrıldı.</p>

  <p>“Bana hiç söylemedin, ” dedi, ölmüş arkadaşı Erik Vandenburg oradaymış gibi Stuttgart göklerine bakarak. “Bana bir oğlun olduğunu hiç söylemedin. ”</p>

  <p>Bir an duraksayıp başını iki yana salladıktan sonra, Hans tekrar Münih’e döndü. Bir daha o anne-oğuldan hiç haber almayacağını düşünüyordu. Bilmediği şey, bir gün yardımına kesinlikle ihtiyaç duyulacağıydı; ancak badana için değil. Ve bunun için aradan yirmi yıl kadar zaman geçmesi gerekecekti.</p>

  <p>Badanacılığa başlamadan önce birkaç hafta geçti. İyi havalarda canlı bir şekilde çalışıyor, kışları bile Rosa’ya pek iş olmayabileceğini söylemesine rağmen en azından arada bir iş çıkıyordu.</p>

  <p>On yıldan uzun bir süre her şey iyi gitti.</p>

  <p>Küçük Hans ve Trudy doğdu. Büyürken babalarını çalıştığı yerlerde ziyaret ediyor, duvarlara boya vuruyor ve fırçaları temizliyorlardı.</p>

  <p>Hitler 1933 yılında iktidara geldiğindeyse, boyacılık işi yavaş yavaş bozulmaya başladı. Hans, insanların çoğunun yaptığı gibi NSDAP’ye katılmadı. Bu kararı uzun uzun düşündü.</p>

  <blockquote class="alıntı">
    <p style="text-align: center;"><b>HANS HUBERMANN’IN DÜŞÜNCE SÜRECİ</b></p>

    <p style="text-align: center;"><b>İyi eğitim almış veya politik biri değildi ama hiçbir şey olmasa bile, adaleti takdir eden bir adamdı. Bir defasında bir Yahudi hayatını kurtarmıştı ve bunu unutamıyordu.</b></p>

    <p style="text-align: center;"><b>İnsanlara bu şekilde düşmanlık besleyen bir partiye katılamazdı. Ayrıca, tıpkı Alex Steiner gibi, en sadık müşterilerinden bazıları Yahudi’ydi. Birçok Yahudi’nin inandığı gibi, o da bu nefretin uzun sürmeyeceğine ve Hitler’i desteklememenin bilinçli bir karar olduğuna inanıyordu; birçok açıdan felaketle sonuçlanacak bir karar olduğuna.</b></p>
  </blockquote>

  <p>Soykırım başladığında işi yavaş yavaş kesildi. Başlangıçta çok kötü değildi ama çok geçmeden müşterilerini kaybetmeye başladı. Yükselen Nazi havasında bir sürü iş sona erdi.</p>

  <p>Münih Caddesi’nde karşılaştıklarında, Herbert Bollinger adında -yarım dünya gibi bir adamdı ve Hochdeutsch konuşuyordu (Hamburgluydu)- eski ve sadık bir müşterisine yaklaştı. Adam önce bakışlarını indirdi ama sonra tekrar boyacıya baktığında, sorunun onu rahatsız ettiği açıktı. Hans’ın sorması için bir neden yoktu ama yine de sordu.</p>

  <p>“Neler oluyor, Herbert? Büyük bir hızla müşteri kaybediyorum. ”</p>

  <p>Bollinger daha fazla yüzünü buruşturmadı. Dimdik durarak gerçeği kendi sorusuyla açıkladı. “Eh, Hans, üye misin? ”</p>

  <p>“Neye? ”</p>

  <p>Ama Hans Hubermann adamın neden söz ettiğini gayet iyi biliyordu.</p>

  <p>“Haydi, Hansie, ”diye ısrar etti Bollinger. “Bana heceletme. ”</p>

  <p>Uzun boylu boyacı ona el sallayıp yürümeye devam etti.</p>

  <p>Yıllar geçtikçe, Yahudiler ülkenin her yerinde rastgele şiddete maruz kalıyordu ve 1937 yılı baharında neredeyse utanç verici bir şekilde Hans Hubermann nihayet teslim oldu. Bazı araştırmalar yaptıktan sonra partiye başvurdu.</p>

  <p>Münih Caddesi’ndeki Nazi ofisine formunu verdikten sonra, dört adamın Kleinman’s adında bir giyim mağazasına tuğla attığını gördü. Molching’de hâlâ iş yapan birkaç Yahudi mağazasından biriydi. İçeride ufak tefek bir adam ortalıkta koşturuyor, cam parçalarım temizlemeye çalışıyordu. Kapıya hardal renginde bir yıldız çizilmişti. Kenarlarından kötü bir yazıyla YAHUDİ PİSLİĞİ kelimeleri sarkıyordu. İçendeki hareket telaştan huysuzluğa dönüşmüş, sonunda tamamen durmuştu.</p>

  <p>Hans yaklaşarak başını içeri uzattı. “Yardıma ihtiyacınız var mı? ”</p>

  <p>Bay Kieinman başını kaldırıp ona baktı. Elinde işe yaramaz bir şekilde saplı süpürgesini tutuyordu. “Hayır, Hans. Lütfen. Git. ” Hans, önceki yıl Joel Kleinman’ın evini boyamıştı. Adamın üç çocuğunu hatırlıyordu. Yüzlerini hâlâ zihninde görebiliyor ama isimlerini hatırlamıyordu.</p>

  <p>“Yarın gelirim, ” dedi “ve kapınızı tekrar boyarım. ”</p>

  <p>Bunu gerçekten yaptı.</p>

  <p>Ve bu iki hatasından ikincisiydi.</p>

  <p>İlki, olaydan hemen sonra oldu.</p>

  <p>Geldiği yere geri döndü ve yumruğunu NSDAP’nin önce kapısına, sonra da penceresine indirdi. Cam sarsıldı ama kimse cevap vermedi. Herkes toplanıp evine gitmişti. Son bir üye Münih Caddesi’nin aşağısındaydı. Camın sarsıldığını duyunca boyacıyı tanıdı.</p>

  <p>Geri dönüp sorunun ne olduğunu sordu.</p>

  <p>“Artık katılamam, ” dedi Hans.</p>

  <p>Adam afalladı. “Neden? ”</p>

  <p>Hans sağ yumruğuna bakarak yutkundu. Yaptığı hatanın tadını ağzında metalik bir tablet gibi şimdiden hissedebiliyordu. “Boş ver. ” Dönüp evine yürüdü.</p>

  <p>Adam arkasından seslendi.</p>

  <p>“Bunu bir düşünün, Bay Hubermann. Kararınızı da bize bildirin. ”</p>

  <p>Ama bildirmedi.</p>

  <p>Ertesi sabah söz verdiği gibi her zamankinden erken kalktı ama yeterince erken değildi. Bay Kleinman’ın mağazasının kapısı çiğ yüzünden hâlâ ıslaktı. Hans kuruttu. Rengi mümkün olduğunca tutturdu ve sağlam bir kat boya çekti.</p>

  <p>Bir adam yanından zararsızca yürüyüp geçti.</p>

  <p>“Heil Hitler, ” dedi geçerken.</p>

  <p>“Heil Hitler, ” diye karşılık verdi Hans.</p>

  <blockquote class="alıntı">
    <p style="text-align: center;"><b>ÜÇ KÜÇÜK AMA ÖNEMLİ BİLGİ</b></p>

    <p style="text-align: center;"><b>1. Yanından geçen adam, Molching’in en ateşli Nazi’lerinden biri olan Rolf Fischer’di.</b></p>

    <p style="text-align: center;"><b>2. On altı saat içinde kapıya yeni bir hakaret yazıldı.</b></p>

    <p style="text-align: center;"><b>3. Hans Hubermann’a Nazi Partisi üyeliği verilmedi. En azından şimdilik.</b></p>
  </blockquote>

  <p>Sonraki yıl Hans resmi olarak üyelik başvurusunu geri çekmediği için şanslıydı. Birçok kişi hemen onaylanırken, onu şüpheli bekleyenler listesine aldılar. 1938 yılının sonlarına doğru Kristallnacht’tan sonra Yahudiler tamamen temizlendiğinde, Gestapo ziyarete geldi. Evi aradılar ve hiçbir şey ya da şüpheli bir şey bulamayınca, Hans Hubermann şanlılardan biri oldu:</p>

  <p>Kalmasına izin verildi.</p>

  <p>Muhtemelen onu kurtaran şey insanların en azından başvurusunun onaylanmasını beklediğini bilmeleriydi. Bu yüzden, becerikli bir boyacı olarak görülmese de, en azından hoşgörü gösterilmişti.</p>

  <p>Bir kurtarıcısı daha vardı.</p>

  <p>Tamamen toplum dışı kalmasını engelleyen şey muhtemelen akordeondu. Bütün Münih’te bir sürü boyacı vardı ama Erik Vandenburg’un kısa eğitimi ve yaklaşık yirmi yıl düzenli egzersizden sonra, Molching’de onun gibi çalabilecek bir kişi daha yoktu. Mükemmellikten değil, duygudan kaynaklanan bir tarzı vardı.</p>

  <p>Kendisinden istendiğinde Heil Hitler selamı veriyor, doğru günlerde evine bayrak asıyordu. Görünüşte bir soran yoktu.</p>

  <p>Sonra 16 Haziran 1939’da (tarih artık beton gibiydi), Liesel’in Himmel Sokağı’na gelişinden altı ay kadar sonra, Hans Hubermann’ın hayatını geri dönüşü olmayacak bir şekilde değiştiren bir olay yaşandı.</p>

  <p>Biraz iş bulduğu bir gündü.</p>

  <p>Sabah saat yedide evden çıkmıştı.</p>

  <p>Boya arabasını arkasından sürüklerken takip edildiğinin farkında değildi.</p>

  <p>Çalışacağı yere geldiğinde, genç bir yabancı ona yaklaştı. Sarı saçlı, uzun boylu ve ciddi bir adamdı.</p>

  <p>Birbirlerine baktılar.</p>

  <p>“Hans Hubermann siz misiniz? ”</p>

  <p>Hans başıyla onayladı ve boya fırçasına uzandı. “Evet, benim. ”</p>

  <p>“Akordeon çalıyor musunuz acaba? ”</p>

  <p>Bu kez Hans durdu ve fırçayı olduğu yerde bıraktı. Yine başıyla onayladı.</p>

  <p>Yabancı çenesini ovaladı, etrafına bakındı ve net ama çok kısık bir sesle konuştu. “Verdiği sözü tutan bir adam mısınız? ”</p>

  <p>Hans iki boya kutusunu çıkarıp onu birlikte oturmaya davet etti. Genç adam daveti kabul etmeden önce elini uzatarak kendini tanıttı. “Adım Kugler. Walter. Stuttgart’tan geliyorum. ”</p>

  <p>Birlikte oturup on beş dakika kadar konuştuktan sonra, gece tekrar buluşmak için sözleştiler.</p>
</body>
</html>
