<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_87" style="text-align: center;"><b>DÜNYANIN SONU</b></h2>

  <p style="text-align: center;"><b><i>(1. Bölüm)</i></b></p>

  <p>Liesel Meminger için dünya sona erdiğinde, Himmel Sokağı’nda yağmur yağıyordu.</p>

  <p>Gökyüzü sızdırıyordu.</p>

  <p>Tıpkı bir çocuğun var gücüyle sıktığı ama yine de gevşek kalmış bir musluk gibi. Başlangıçta damlalar serindi. Bayan Diller’in dükkânından aşağı yürürken onları ellerimde hissediyordum.</p>

  <p>Tepemde onları duyabiliyordum.</p>

  <p>Bulutlu gökyüzüne baktım ve konserve kutusuna benzeyen uçakları gördüm. Midelerinin açıldığını ve doğal bir tavırla bombaları bıraktıklarını gördüm. Elbette hedefi ıskalamışlardı. Sık sık ıskalıyorlardı zaten.</p>

  <blockquote class="alıntı">
    <p style="text-align: center;"><b>KÜÇÜK VE HÜZÜNLÜ BİR UMUT</b></p>

    <p style="text-align: center;"><b>Kimse Himmel Sokağı’nı bombalamak istemiyordu.</b></p>

    <p style="text-align: center;"><b>Kimse adını cennetten almış bir yeri bombalamak istemezdi,</b></p>

    <p style="text-align: center;"><b>değil mi?</b></p>

    <p style="text-align: center;"><b>Değil mi?</b></p>
  </blockquote>

  <p>Bombalar düştüğünde bulutlar kızardı ve soğuk yağmur damlaları küle dönüştü. Sıcak kar taneleri her yere yağdı.</p>

  <p>Kısacası, Himmel Sokağı dümdüz olmuştu.</p>

  <p>Evler sokağın bir tarafından diğerine savrulmuştu. Çok ciddi görünüşlü Führer’in çerçeveli bir fotoğrafı bozuk zeminde bir yere düşmüştü. Ama hâlâ o ciddi tarzıyla gülümsüyordu. Bizim bilmediğimiz bir şeyi biliyordu. Ne var ki ben de <i>onun</i> bilmediği bir şeyi biliyordum. Bütün insanlar uyurken.</p>

  <p>Rudy Steiner uyuyordu. Rosa ve Hans Hubermann uyuyordu. Bayan Holtzapfel, Bayan Diller, Tommy Muller. Hepsi uyuyor, hepsi ölüyordu.</p>

  <p>Sadece bir kişi kurtuldu.</p>

  <p>Hayatta kalmıştı, çünkü bir bodrumda oturmuş, kendi hayatının hikâyesini okuyor, yanlışları kontrol ediyordu. Daha önce o odanın sığınak olamayacak kadar küçük ve sığ olduğu söylenmişti ama o gece, 7 Ekim’de, yeterli olmuştu. Enkazın parçaları aşağı kaymış, saatler sonra Molching’e derin bir sessizlik hâkim olduğunda, yerel LSE bir şeyler duyabilmişti. Bir yankı. Oralarda bir yerde bir kız, kurşun kalemiyle bir boya tenekesine vuruyordu.</p>

  <p>Hepsi durup kulak kabartmış ve sesi tekrar duyunca kazmaya başlamışlardı.</p>

  <blockquote class="alıntı">
    <p style="text-align: center;"><b>ELDEN ELE AKTARILAN ŞEYLER</b></p>

    <p style="text-align: center;"><b>Beton bloklar ve kiremitler.</b></p>

    <p style="text-align: center;"><b>Üzerine güneş resmi yapılmış bir duvar parçası.</b></p>

    <p style="text-align: center;"><b>Ezilip parçalanmış kutusundan bakan mutsuz görünüşlü bir akordeon.</b></p>
  </blockquote>

  <p>Hepsini kaldırdılar.</p>

  <p>Yıkılmış bir duvar parçası daha kaldırıldığında, içlerinden biri kitap hırsızının saçlarını gördü.</p>

  <p>Adamın çok güzel bir gülüşü vardı. Bir bebeğin doğumuna yardım ediyordu. “Buna inanamıyorum, yaşıyor!”</p>

  <p>O adamlar çok mutluydu ama coşkularını tam olarak anlatmam mümkün değil.</p>

  <p>Daha önce bir kolumda babasını, diğer kolumda annesini tutmuştum. Ruhların ikisi de yumuşacıktı.</p>

  <p>Sonra diğer hepsi gibi onların da cesetleri çıkarılıp yatırılmıştı. Babasının güzel gümüş rengi gözleri çoktan paslanmaya başlamış, annesinin mukavva gibi dudakları horlamasının ortasında ölmüş gibi yarı açık kalmıştı.</p>

  <p>Eller Liesel’i dışarı çekti ve giysilerindeki moloz kırıntılarını silkeledi. “Sirenler çok geç kaldı,” dediler. “Bodrumda ne yapıyordun sen? Nereden bildin?”</p>

  <p>Fark etmedikleri şey, kızın hâlâ kitabı sımsıkı tutuyor olduğuydu. Cevabı bir çığlık oldu. Yaşayanların çarpıcı çığlığı.</p>

  <p>“Baba!”</p>

  <p>İkinci defa. Sesi giderek daha panik dolu bir tizliğe ulaşırken yüzü buruştu. “Baba, <i>baba!</i>”</p>

  <p>Liesel bağıra çağıra ağlarken onu da yukarı çektiler. Yaralıysa bile bunu henüz bilmiyorlardı, çünkü kendini kurtarıp etrafı araştırmaya, seslenmeye başlamıştı ve şimdi daha çok bağırıyordu Kitabı hâlâ sımsıkı tutuyordu.</p>

  <p>Hayatını kurtaran kelimelere umutsuzca tutunmuştu.</p>
</body>
</html>
