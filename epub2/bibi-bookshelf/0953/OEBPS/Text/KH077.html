<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_78" style="text-align: center;"><b>SIRADAKİ KIŞKIRTMA</b></h2>

  <p>Bu kez bisküviler vardı.</p>

  <p>Ama hepsi bayattı.</p>

  <p>Noel’den kalan Kipferl’lerdi ve en azından iki haftadır masanın üzerindeydiler. Buzlanmış şeker katmanlı minyatür at nallan gibi, en alttakiler tabağa yapışmıştı. Diğerleri masanın üzerinde duruyor, sakızlı bir yığın oluşturuyordu. Parmaklan pencere pervazını sıkıca kavrarken onların kokusunu alabiliyordu. Oda hamur, şeker ve binlerce sayfa kokuyordu.</p>

  <p>Herhangi bir mesaj yoktu ama Ilsa Hermann’ın yine yapacağını yaptığını ve kesinlikle bisküvilerin onun için <i>olmayabileceği</i> konusunda Liesel’in işi şansa bırakmadığını biliyordu. Pencereye geri dönerek boşluktan fısıldadı. Fısıltının adı Rudy’ydi.</p>

  <p>O gün yol bisikletler için fazla kaygan olduğundan yürüyerek gitmişlerdi. Çocuk pencerenin altında durmuş, gözcülük yapıyordu. Liesel seslendiğinde Rudy’nin yüzü göründü ve Liesel ta-</p>

  <p>bağı ona uzattı. Alması için ikna etmesi gerekmedi. Gözlerini bisküvilere dikerek birkaç soru sordu. “Başka bir şey? Süt var mı?”</p>

  <p>“Ne?”</p>

  <p><i>Süt</i>,” diye tekrarladı Rudy, bu kez biraz daha yüksek sesle Liesel’in sesindeki kırgın tonu fark ettiyse bile belli etmedi.</p>

  <p>Kitap hırsızının yüzü yine tepesinde belirdi. “Sen salak mısın? Sadece kitabımı çalabilir miyim?”</p>

  <p>“Elbette. Ben sadece...”</p>

  <p>Liesel masanın arkasında, karşı taraftaki rafa doğru yürüdü. En üst çekmecede kâğıt kalem bularak <i>Teşekkür ederim,</i> diye yazdı ve masanın üzerine bıraktı.</p>

  <p>Sağ tarafında bir kitap kemik gibi dışarı çıkık duruyordu. Beyazlığı, kitabın isminin siyah harfleriyle neredeyse lekelenmiş gibi görünüyordu. <i>Die Letzte Menschliche Fremde</i> — <i>Son İnsan Yabancı.</i> Raftan alırken yumuşak bir şekilde fısıldar gibiydi. Üzerinden biraz toz kalktı.</p>

  <p>Pencereden çıkmak üzereyken kütüphane kapısı aralandı.</p>

  <p>Liesel’in dizi havadaydı ve kitabı tutan eli pencere pervazına dayanmıştı. Gürültüyü duyunca valinin karısını yepyeni bir bornoz ve bir çift terlikle buldu. Bornozun göğüs cebinin üzerine işlenmiş bir gamalı haç amblemi vardı. Propagandalar banyoya bile ulaşıyordu.</p>

  <p>Birbirlerine baktılar.</p>

  <p>Liesel, Ilsa Hermann’ın göğsüne ve kalkmış koluna baktı. <i>“Heil Hitler!</i>”</p>

  <p>Tam gitmek üzereyken bir şeyi anladı.</p>

  <p>Bisküviler.</p>

  <p>Haftalardır oradaydılar.</p>

  <p>Yani vali kütüphaneye girdiyse, onları görmüş olmalıydı. Bu durumda neden orada olduklarını sorardı. Ya da -Liesel bunu düşünür düşünmez, içi tuhaf bir iyimserlikle doldu belki burası valinin değil, sadece kadının kütüphanesiydi. Ilsa Hermann'ın.</p>

  <p>Bunun neden böylesine önemli olduğunu bilmiyordu ama kitaplarla dolu bu odanın kadına ait olması düşüncesi hoşuna gitmişti. Liesel’i kütüphaneye getiren kişi oydu ve ilk fırsat penceresini - hem mecazi hem de kelime anlamıyla - o sunmuştu. Böylesi daha da iyiydi. Hepsi birbirine uyuyordu.</p>

  <p>Tekrar hareket etmeye başladığında, her şeyi bırakarak kadına sordu: “Bu oda size ait, değil mi?”</p>

  <p>Valinin karısı gerildi. “Burada kitap okurdum... oğlumla birlikte. Ama sonra..."</p>

  <p>Liesel’in eli arkasındaki havaya dokundu. Yerde yanında küçük oğluyla birlikte oturmuş, resimlere ve kelimelere işaret ederek kitap okuyan bir anne hayal etti. Sonra pencereden bir savaş gördü. “Biliyorum.”</p>

  <p>Dışarıdan bir ünlem işareti geldi.</p>

  <p>“Ne dedin sen?!”</p>

  <p>Liesel sert bir fısıltıyla arkasına doğru konuştu. “Sessiz ol, Keriz, dışarıya dikkat et.” Ilsa Hermann’a dönerek kelimeleri yavaşça gönderdi. “Yani bütün bu kitaplar...”</p>

  <p>“Çoğu benim. Bazıları kocamın ve bazıları da bildiğin gibi oğluma aitti.”</p>

  <p>Şimdi Liesel biraz utanmıştı. Yanakları kıpkırmızı oldu. “Buranın valiye ait olduğunu sanıyordum.”</p>

  <p>“Neden?” Kadın eğleniyor gibiydi.</p>

  <p>Liesel terliklerin üzerinde dc gamalı haç amblemleri olduğunu fark etti. “O vali. Çok kitap okuduğunu sanıyordum.”</p>

  <p>Valinin karısı ellerini yan ceplerine soktu. “Son zamanlarda burayı en çok kullanan kişi sensin.”</p>

  <p>“Bunu okudunuz mu?” Liesel elinde tuttuğu kitabı kaldırarak gösterdi.</p>

  <p>Ilsa kitabın adına dikkatle baktı. “Okudum, evet.”</p>

  <p>“Güzel mi?”</p>

  <p>“Fena değil.”</p>

  <p>Liesel bir yandan gitmek, bir yandan da tuhaf bir şekilde kalmak istiyordu. Konuşmak için ağzını açtı ama elindeki kelimeler çok fazla ve çok hızlıydı. Birkaç kez onları yakalamaya çalımlı, fakat valinin karısı ondan önce davrandı.</p>

  <p>Pencerede Rudy’nin yüzünü, daha doğrusu mum ışığıyla aydınlanan saçlarını gördü. “Sanırım gitsen iyi olur,” dedi. “Seni bekliyor.”</p>

  <p>Eve dönerken karınlarını doyurdular.</p>

  <p>“Başka bir şey olmadığından emin misin?” diye sordu Rudy, “Olmalı.”</p>

  <p>“Bisküvileri bulduğumuz için şanslıydık.” Liesel, Rudy’nin kollarındaki hediyeyi inceledi. “Doğru söyle bana. Ben çıkmadan önce hiç yedin mi?”</p>

  <p>Rudy öfkelendi. “Hey, burada hırsız olan sensin, ben değil." “Beni kandırmaya kalkma, Keriz, ağzının kenarındaki kırıntıları görebiliyorum.”</p>

  <p>Rudy tabağı bir eliyle tutarak diğer eliyle ağzını sildi. “Hiç yemedim, yemin ederim.”</p>

  <p>Köprüye varmadan bisküvilerin yarısı bitmişti bile ve geri kalanını Himmel Sokağı’nda Tommy Muller’le paylaştılar.</p>

  <p>Yemeyi bitirdiklerinde sadece tek bir düşünce kalmıştı ve dile getiren Rudy oldu.</p>

  <p>“Tabağı ne yapacağız?”</p>
</body>
</html>
