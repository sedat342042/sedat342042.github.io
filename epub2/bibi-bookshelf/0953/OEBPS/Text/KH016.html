<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 style="text-align: center;"><b>SİGARALARDAKİ MUTLULUK</b></h2>

  <p>1939 yılının sonlarına doğru Liesel, Molching’deki hayatına iyice alışmıştı. Hâlâ kardeşiyle ilgili kâbuslar görüyor ve annesini özlüyordu fakat artık onu rahatlatan şeyler de vardı.</p>

  <p>Babası Hans Hubermann’ı ve hatta dayaklara, tacizlere ve aşağılamalara rağmen üvey annesini seviyordu. En iyi arkadaşı Rudy Steiner’den hem nefret ediyor hem de onu çok seviyordu ki bu son derece normaldi. Sınıftaki başarısızlığına rağmen, okuma yazmasının kesinlikle iyiye gittiği ve yakında saygı kazanacağı gerçeği de hoşuna gidiyordu. Bütün bunlar en azından belli bir memnuniyet yaratmıştı ve yakında bunun üzerinde <i>Mutlu Olma</i> kavramı yükselecekti.</p>

  <blockquote class="alıntı">
    <p style="text-align: center;"><b>MUTLULUĞUN ANAHTARLARI</b></p>

    <p style="text-align: center;"><b>I.  <i>Mezar Kazıcının Elkitabı'nı</i> bitirmek.</b></p>

    <p style="text-align: center;"><b>2.  Rahibe Maria’nın öfkesinden kaçmak.</b></p>

    <p style="text-align: center;"><b>3.  Noel için iki kitap almak.</b></p>
  </blockquote>

  <p>17 Aralık.</p>

  <p>Noel’den bir hafta önce olduğundan bu tarihi çok iyi hatırlıyordu.</p>

  <p>Her zamanki gibi gece kâbusları uykusunu bölmüş ve Hans Hubermann onu uyandırmıştı. Babasının eli Liesel’in pijama üstünün terden ıslanmış kumaşına gitmişti. “Tren mi? ” diye fısıldadı Hans.</p>

  <p>Liesel başıyla onayladı. “Tren. ”</p>

  <p>Hazır olana kadar derin derin nefes aldı ve <i>Mezar Kazıcının Elkitabı'</i>nın on birinci bölümünü okumaya başladılar. Bitirdiklerinde saat üçü geçiyordu ve geride sadece <i>Mezarlığa Saygı Duymak</i> başlıklı son bölüm kalmıştı. Gri gözleri yorgunluktan şişmiş ve yanakları kirli sakallarla dolmuş olan babası kitabı kapattı ve uykuya devam etmeyi umdu. Ama böyle bir umut yoktu.</p>

  <p>Işık söndükten yaklaşık bir dakika sonra, Liesel karanlıkta konuştu.</p>

  <p>“Baba? ”</p>

  <p>Hans sadece boğazından bir ses çıkararak karşılık verdi.</p>

  <p>“Uyanık mısın, baba? ”</p>

  <p><i>“Evet. ”</i></p>

  <p>Liesel bir dirseğinin üzerinde doğruldu. “Kitabı bitirebilir iniyiz, lütfen? ”</p>

  <p>Babası nefesini uzun uzun üfledi, kirli sakallarını kaşıdı ve ışığı yaktı. Kitabı açıp okumaya başladılar: “<i>On İkinci Bölüm: Mezarlığa Saygı Duymak</i>. ”</p>

  <p>Sabahın ilk saatlerinde Liesel’in anlayamadığı kelimeleri daire içine alarak ve yazarak okumaya devam ettiler. Babası gözlerindeki kaşıntılı yorgunluğa yenik düşerek birkaç kez neredeyse uyuyacak oldu. Liesel her seferinde onu yakaladı ama ne uyumasına izin verdi ne de kırıldığını gizledi. Tırmanacak dağı olan bir kızdı.</p>

  <p>Bir süre sonra dışarıdaki karanlık biraz dağılmaya başladığında bitirdiler. Son pasaj şöyleydi:</p>

  <p><i>Bayern Mezarlık Derneği’nde, mezar kazıcılığının yöntemleri, güvenlik önlemleri ve görevleriyle ilgili sizi bilgilendirdiğimizi ve iyi zaman geçirdiğinizi umuyoruz. Cenaze sanatları kariyerinizde size başarı diler, bu kitabın bir şekilde yararlı olduğunu umarız.</i></p>

  <p>Kitabı kapattıklarında birbirlerine yandan bir bakış attılar. “Başardık, ha? ” dedi babası.</p>

  <p>Yarı yarıya battaniyeye sarınmış olan Liesel, elindeki gümüş yazılı siyah cildi inceledi. Kurumuş ağzıyla ve sabah açlığıyla başıyla onayladı. Mükemmel yorgunluk anlarından biriydi; sadece ellerindeki işi bitirmekle kalmamış, aynı zamanda önlerini tıkayan geceyi de aşmışlardı.</p>

  <p>Babası yumruklarını sıkarak gerindi ve gözlerini sımsıkı yumdu. Yağmurlu olmaya cüret edemeyen bir sabahtı. Birlikte kalkıp mutfağa girdiler ve pencere camındaki buğunun arasından, Himmel Sokağı’ndaki çatıların karlı kıyılarına vuran pembemsi sabah ışığını gördüler.</p>

  <p>“Şu renklere bak, ” dedi babası. Sadece renkleri fark etmekle kalmayan, aynı zamanda da onlarla ilgili konuşan bir adamı sevmemek zordu.</p>

  <p>Liesel kitabı tutuyordu. Kar turuncuya çalarken kitabı daha da sıkı kavradı. Çatılardan birinin üzerine oturmuş, gökyüzüne bakan küçük bir çocuk gördü. “Adı Werner’di, ” dedi. Kelimeler ağzından kendiliğinden dökülüvermişti.</p>

  <p>“Evet, ” dedi babası.</p>

  <p>O dönemde okulda başka okuma sınavları da oldu, Liesel yavaş yavaş güvenini kazanıyordu. Bir sabah rastgele bir ders kitabını alarak sınıfın önüne çıktı; sıkıntı yaşamadan okuyup okuyamayacağını görmek istiyordu. Her kelimesini okudu ama sınıf arkadaşlarından çok daha yavaş bir tempoyla okuyordu. Bir şeye gerçekten ulaşmak yerine ulaşmanın eşiğinde olmanın çok daha kolay olduğunu anladı. Bu zaman alacaktı.</p>

  <p>Bir gün öğleden sonra sınıf kitaplığından bir kitap çalmak isledi ama açıkçası, koridorda Rahibe Maria’dan bir kez daha dayak yeme düşüncesi güçlü bir caydırıcıydı. Dahası, okuldan kitap almayı o kadar da istemiyordu. Bu ilgisizliğin nedeni muhtemelen kasım ayındaki başarısızlığının yoğunluğuydu ama Liesel emin değildi. Sadece orada olduğunu biliyordu.</p>

  <p>Sınıfta pek konuşmuyordu.</p>

  <p>Yanlış bir yere bile bakmıyordu.</p>

  <p>Kış ilerlerken, artık Rahibe Maria'nın öfkesinin kurbanı da olmuyor, diğer öğrencilerin koridora çıkıp ödüllerini toplayışını izliyordu. Başka bir öğrencinin koridorda dayak yiyişini dinlemek o kadar da eğlenceli değildi elbette ama <i>başka biri</i> olduğunu bilmek gerçekten rahatlatmıyorsa da, en azından teselliydi.</p>

  <p>Noel için okul kısa bir tatile girdiğinde, Liesel sınıftan çıkmadan önce Rahibe Maria’ya bir “Mutlu Noeller"’ dileğinde bile bulunabildi. Hubermann'ların temelde meteliksiz olduğunu, hâlâ borç ödediklerini ve kirayı ödeme zamanının para kazanma zamanlarından erken geldiğini bildiğinden, herhangi bir hediye filan beklemiyordu. Belki biraz daha iyi yemekler olabilirdi. Ama şaşırtıcı bir şekilde, gece yansı annesi, babası, Küçük Hans ve Rudy’yle birlikte kilisede oturduktan sonra eve döndüklerinde, Noel ağacının alımda gazele kâğıdına sarılmış bir paket buldu.</p>

  <p>“Noel Baba’dan, ” dedi babası ama kız kanmamıştı. Hâlâ omuzlarından akan karla, anne ve babasına sarıldı.</p>

  <p>Gazete kâğıdını açınca iki küçük kitap buldu. İlki, Mattheus Ottleberg adında bir adam tarafından yazılmış <i>Köpek Faust'</i> tu. O kitabı toplam on üç kez okuyacaktı. Noel arifesinde babası ve Küçük Hans onun anlamadığı bir konuda tartışırlarken, mutfak masasında ilk yirmi sayfasını okudu. Konuştukları şeyin adına politika diyorlardı.</p>

  <p>Daha sonra yatakta biraz daha okudular ve bilmediği kelimeleri daire içine alıp yazma geleneğini sürdürdüler. <i>Köpek Faust'un</i> resimleri de vardı; sürekli salyası akan ve konuşabilen bir Alman kurdunun sevimli resimleri.</p>

  <p>İkinci kitap, Ingrid Rippinstein adında bir kadın tarafından yazılmıştı ve adı <i>Deniz Feneri'</i>ydi. O kitap biraz daha uzundu, dolayısıyla Liesel onu sadece dokuz kez okuyabildi ve böyle sürekli okumalar sayesinde okuma hızı biraz arttı.</p>

  <p>Noel’den birkaç gün sonra babasına kitaplarla ilgili bir soru sordu. Hep beraber mutfakta yemek yiyorlardı. Annesinin ağzına giren kaşıklar dolusu bezelye çorbasını görünce, dikkatini babasına çevirmeye karar verdi. “Sormak istediğim bir şey var. ”</p>

  <p>Önce bir şey olmadı.</p>

  <p>“Eee? ”</p>

  <p>Hâlâ yarısı dolu olan ağzıyla konuşan annesiydi.</p>

  <p>“Bana kitap alacak parayı nereden bulduğunuzu merak ettim. ”</p>

  <p>Babası kaşığını ağzına götürürken sırıttı. “Gerçekten bilmek istiyor musun? ”</p>

  <p>“Elbette. ”</p>

  <p>Babası cebinden tütününün kalanını çıkararak bir sigara sarmaya başladığında Liesel sabırsızlanıyordu.</p>

  <p>“Söyleyecek misin, söylemeyecek misin? ”</p>

  <p>Babası güldü. <i>“Söylüyorum</i> zaten, kızım. ” Sigarayı sarmayı bitirdi, masanın üzerine bıraktı ve yenisini sarmaya başladı. '‘İşte aynen böyle. ”</p>

  <p>Annesi o sırada çorbasını bitirdi, geğirişini bastırdı ve babasının yerine cevap verdi. “Şu Keriz, ” dedi. “Ne yaptığını biliyor musun? Bütün o iğrenç sigaralarını sardı, pazara gitti ve hepsini bir Çingeneye verdi. "</p>

  <p>“Kitap başına sekiz sigara. ” Babası gururlu bir şekilde sigaralardan birini ağzına yerleştirdi, yaktı ve bir nefes çekti. “Sigaralar için Tanrı’ya şükür, ha, anne? ”</p>

  <p>Annesi sadece tiksintiyle baktı ve arkasından en sık kullandığı kelimelerden birini tekrarladı: “Keriz! "</p>

  <p>Liesel babasına göz kırpıp çorbasını bitirdi. Her zamanki gibi kitaplarından biri yanında duruyordu. Sorusuna aldığı cevabın kesinlikle tatmin edici okluğunu inkâr edemezdi. Eğitimlerinin karşılığının sigarayla ödendiğini söyleyebilecek çok fazla kimse yoklu.</p>

  <p>Diğer yandan annesiyse, Hans Hubermann eğer biraz işe yarıyorsa, çok ihtiyaç duyduğu yeni elbise veya daha iyi ayakkabılar için biraz tütün takası yapabileceğini söyledi. “Ama hayır... ” Kelimelerini lavaboya kustu. “Konu bana geldiğinde, bütün tütününü içmeyi tercih edersin, değil mi? Komşununkilere ek olarak! ”</p>

  <p>Ama birkaç gece sonra, Hans Hubermann bir kutu yumurtayla eve döndü. “Affedersin, anne. ” Yumurtaları masanın üzerine bıraktı. “Bütün ayakkabılarını satmışlar. ”</p>

  <p>Rosa şikâyet etmedi.</p>

  <p>Hatta o yumurtaları pişirirken kendi kendine şarkı bile mırıldandı. Görünüşe bakılırsa sigaralarda büyük bir mutluluk vardı ve Hubermann'lar mutluydu.</p>

  <p>Mutlulukları birkaç hafta sonra sona erdi.</p>
</body>
</html>
