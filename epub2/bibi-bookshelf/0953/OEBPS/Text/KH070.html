<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_69" style="text-align: center;"><b>CEZA</b></h2>

  <p>Nazi Almanyası’nın yiyecek karnelerinde ceza listesi yoktu, fakat herkes sırayla almıştı. Bazıları için ceza, savaş sırasında yabancı bir ülkede ölmekti. Diğerleri için savaş bittiğinde, bütün Avrupa’da altı milyon keşifte bulunulduğunda yoksulluk ve suçluluk duygusuydu. Birçok kişi cezasının gelişini görmüş olmalıydı ama sadece küçük bir bölümü hoş karşılamıştı. Bu kişilerden biri de Hans Hubermann’dı.</p>

  <p>Sokaklarda Yahudilere yardım edilmezdi.</p>

  <p>İnsan bodrumunda Yahudi saklamazdı.</p>

  <p>Başlangıçta cezası vicdandı. Max Vandenburg’u ele vermiş olmak onu çok rahatsız ediyordu. Liesel babasının sofrada yemeğine dokunmadığında ya da Amper Nehri’nde öylece durduğunda bunu görebiliyordu. Artık akordeon da çalmıyordu. Gümüş gözlerindeki iyimserliğin yerini yara ve durgunluk almıştı. Bu zaten yeterince kötüydü ama sadece başlangıçtı.</p>

  <p>Kasım başlarında bir çarşamba günü, Hans’ın asıl cezası posta kutusuna geldi. İlk bakışta iyi haber gibi görünüyordu.</p>

  <blockquote class="alıntı">
    <p style="text-align: center;"><b>MUTFAKTAKİ KÂĞIT</b></p>

    <p style="text-align: center;"><b><i>NSDAP üyelik başvurunuzun nihayet kabul edildiğini bildirmekten mutluluk duyarız...</i></b></p>
  </blockquote>

  <p>“Nazi Partisi mi?” diye sordu Rosa. “Seni istemediklerini sanıyordum.”</p>

  <p>“İstemiyorlardı.”</p>

  <p>Hans oturup mektubu tekrar okudu.</p>

  <p>İhanetle suçlanmıyor, bir Yahudi’ye yardım ettiği veya benzer türde bir davranış için sürgüne gönderilmiyordu. Tam aksine, Hans Hubermann en azından bazı kişilerin gözünde <i>ödüllendiriliyordu.</i> Bu nasıl mümkün olabilirdi?</p>

  <p>“Dahası olmalı.”</p>

  <p>Vardı.</p>

  <p>Cuma günü, Hans Hubermann’ın Alman ordusuna alındığını bildiren başka bir kâğıt geldi. Bir parti üyesi olarak savaşta yer almaktan mutluluk duyacağına inanıldığı söyleniyordu. Eğer mutluluk duymazsa bunun sonuçları olacaktı.</p>

  <p>Liesel, Bayan Holtzapfel’in evinden yeni dönmüştü. Mutfakta çorba kokusuna ek olarak anne babasının şok ifadeleri vardı. Çorba yanmaya başladığında Hans oturuyor, Rosa da onun yanında dikiliyordu.</p>

  <p>“Tanrım, lütfen beni Rusya’ya göndermesinler,” dedi Hans.</p>

  <p>“Anne, çorba yanıyor.”</p>

  <p>“Ne?”</p>

  <p>Liesel telaşla koşup tencereyi ocaktan aldı. “Çorba.” Çorbayı kurtardıktan sonra dönüp üvey ailesine baktı. Yüzleri hayalet kasabaları hatırlatıyordu. “Baba, sorun nedir?”</p>

  <p>Hans ona mektubu verdi, Liesel okurken elleri titremeye başladı. Kelimeler kâğıda yazılmamış, dayatılmıştı sanki.</p>

  <blockquote class="alıntı">
    <p style="text-align: center;"><b>LİESEL MEMINGER’İN</b></p>

    <p style="text-align: center;"><b>HAYAL GÜCÜNÜN İÇERİĞİ</b></p>

    <p style="text-align: center;"><b>Şok içindeki mutfakta, ocağın yakınında bir yerde, yalnız, aşırı çalışan bir daktilonun görüntüsü vardı.</b></p>

    <p style="text-align: center;"><b>Uzak, neredeyse boş bir odada duruyordu.</b></p>

    <p style="text-align: center;"><b>Tuşları silinmişti ve boş bir kâğıt üzerinde dik pozisyonda, sabırlı bir şekilde bekliyordu. Pencereden süzülen esintide hatifçe sallanıyordu.</b></p>

    <p style="text-align: center;"><b>Kahve molası neredeyse bitmişti.</b></p>

    <p style="text-align: center;"><b>İnsan yüksekliğinde bir kâğıt yığını, doğal bir şekilde kapının yanında duruyordu.</b></p>

    <p style="text-align: center;"><b>Dumanı tütüyor olabilirdi.</b></p>
  </blockquote>

  <p>Açıkçası, Liesel daha sonra yazarken sadece daktiloyu görecekti. Almanya’nın Hans Hubermann’larını ve Alex Steiner’lerini cezalandırmak için o mektuplardan kaç tane gönderildiğini merak edecekti; çaresizlere yardım edenlere ve çocuklarından vazgeçmek istemeyenlere.</p>

  <p>Bu, Alman ordusunun giderek artan umutsuzluğunun bir işaretiydi.</p>

  <p>Rusya’da yeniliyordu.</p>

  <p>Alman şehirleri bombalanıyordu.</p>

  <p>Daha fazla insana, onları orduya almak için daha başka yöntemlere ihtiyaç vardı ve çoğu durumda, en kötü işler mümkün olan en kötü insanlara veriliyordu.</p>

  <p>Liesel kâğıdı incelerken ahşap masadaki harf deliklerini görebiliyordu. <i>Zorunlu</i> ve <i>görev</i> gibi kelimeler kullanılmıştı. Liesel kusmamak için kendini zor tuttu. “Nedir bu?”</p>

  <p>Babasının cevabı sessizdi. “Sana okumayı öğrettiğimi sanıyordum, kızım.” Öfkeli veya alaycı değildi. Yüzündeki ifadeye uygun, boş bir sesle konuşuyordu.</p>

  <p>Liesel bakışlarını annesine çevirdi.</p>

  <p>Rosa’nın sağ gözünün altında küçük bir yırtık oluştu ve bir dakika geçmeden o duygusuz yüzü dağıldı. Ortadan değil, sağa doğru. Bir kavis çizip çenesinde sona ererek yanağı boyunca uzandı.</p>

  <blockquote class="alıntı">
    <p style="text-align: center;"><b>20 DAKİKA SONRA:</b></p>

    <p style="text-align: center;"><b>HİMMEL SOKAĞI'NDA BİR KIZ</b></p>

    <p style="text-align: center;"><b>Başını kaldırıp baktı. Fısıltıyla konuştu.</b></p>

    <p style="text-align: center;"><b>“Bugün gökyüzü yumuşak, Max. Bulutlar çok yumuşak ve üzgün... ve...”</b></p>

    <p style="text-align: center;"><b>Uzaklara bakarak kollarını göğsünde kavuşturdu. Babasının savaşa gidişini düşündü ve paltosunun iki yanını vücudunun iki yanına bastırdı.</b></p>

    <p style="text-align: center;"><b>“Ve soğuk, Max. Çok soğuk...”</b></p>
  </blockquote>

  <p>Beş gün sonra Liesel havaya bakma alışkanlığına devam ettiğinde gökyüzünü görmeye fırsatı olmadı.</p>

  <p>Yan kapıda Barbra Steiner düzgünce taranmış saçlarıyla evinin önündeki basamakta oturuyordu. Sigara içiyor ve titriyordu. Liesel dışarı çıkarken Kurt’u görerek durdu. Kurt da dışarı çıkıp annesinin yanma oturdu. Kızın durduğunu görünce ona seslendi.</p>

  <p>“Haydi, Liesel. Rudy yakında dışarı çıkacak.”</p>

  <p>Kısa bir sessizlikten sonra Liesel basamağa doğru yürümeye devam etti.</p>

  <p>Barbra sigarasını içiyordu.</p>

  <p>Sigaranın ucunda bir kül tutamı vardı. Kurt külünü silkti, bir nefes çekti ve geri verdi.</p>

  <p>Sigara bittiğinde, Rudy’nin annesi başını kaldırdı ve bir eliyle düzgün saçlarını sıvazladı.</p>

  <p>“Bizim babamız da gidiyor,” dedi Kurt.</p>

  <p>Ve sessizlik.</p>

  <p>Bir grup çocuk, Bayan Diller’in dükkânının yakınında top oynuyordu.</p>

  <p>“Gelip de çocuklarından birini istediklerinde,” diye açıkladı Barbra Steiner, boşluğa konuşarak, “evet demek zorundasın.”</p>
</body>
</html>
