<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <p style="text-align: center;"></p>

  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_95" style="text-align: center;"><b>ÜÇLEME</b></h2>

  <p>Liesel çalışırken Rudy de koşuyordu.</p>

  <p>Hubert Ovali’nde tur atıyor, bloğun etrafında koşuyor, Himmel Sokağı’ndan Bayan Diller’in dükkânına kadar bulabildiği herkesle yarışıyordu.</p>

  <p>Bazen Liesel mutfakta annesine yardım ederken Rosa pencereden dışarı bakıyor ve “Şu keriz bu sefer neyin peşinde?” diye soruyordu. “Ortalıkta koşturup duruyor?”</p>

  <p>Liesel pencereye yaklaşıyordu. “En azından kendini yine baştan aşağı siyaha boyamamış.”</p>

  <p>“Eh, bu da bir şey, değil mi?”</p>

  <blockquote class="alıntı">
    <p style="text-align: center;"><b>RUDY’NİN NEDENLERİ</b></p>

    <p style="text-align: center;"><b>Ağustos ayının ortalarında bir Hitler Gençliği festivali düzenleniyordu ve Rudy, dört yarışta da kazanmaya kararlıydı:</b></p>

    <p style="text-align: center;"><b>1.500, 400, 200 ve elbette 100 metrede.</b></p>

    <p style="text-align: center;"><b>Yeni Hitler Gençliği liderlerini seviyor ve onları memnun etmek istiyordu; tabii bu arada eski dostu Franz Deutscher’e güzel bir ders vermek niyetindeydi.</b></p>
  </blockquote>

  <p>“Dört altın madalya,” dedi bir gün öğleden sonra Liesel’e dönerek. Hubert Ovali’nde birlikte tur atmışlardı. “Otuz altı yaşında Jesse Owens’ın yaptığı gibi.” -</p>

  <p>“O konuda hâlâ saplantılı değilsin, değil mi?”</p>

  <p>Rudy’nin ayakları nefesiyle uyum içindeydi. “Pek sayılmaz, ancak güzel olur, değil mi? Deli olduğumu söyleyen bütün o alçaklara günlerini gösterebilirim. O zaman hiç de aptal filan olmadığımı anlarlar.”</p>

  <p>“Peki dört yarışta da gerçekten kazanabilir misin?”</p>

  <p>Pistin sonunda yavaşlayarak durdular ve Rudy ellerini beline koydu. “Mecburum.”</p>

  <p>Altı hafta boyunca antrenman yaptı. Ağustos ortasında festival zamanı geldiğinde gökyüzü sıcak ve bulutsuzdu. Çimenlik Hitler Gençliği üyeleriyle, aileleriyle ve kahverengi gömlekli liderlerle dolmuştu. Rudy Steiner tam anlamıyla formdaydı.</p>

  <p>“Bak,” diye işaret etti. “İşte Deutscher.”</p>

  <p>Kalabalığın arasında Hitler Gençliği’nin sarışın örneği durmuş, kendi bölümünden iki üyeye emirler veriyordu. Onlar da başlarıyla onaylayarak esneme hareketleri yapıyorlardı. Biri güneşe selam verir gibi elini gözlerine siper etmişti.</p>

  <p>“Merhaba demek ister misin?” diye sordu Liesel.</p>

  <p>“Hayır, teşekkürler. Sonra yaparım.”</p>

  <p><i>Kazandığımda.</i></p>

  <p>Bu düşüncesini söze dökmemişti ama Rudy’nin mavi gözleriyle Deutscher’in düşmanca elleri arasında açıkça görülüyorlardı.</p>

  <p>Zorunlu yürüyüş yapıldı.</p>

  <p>Milli marş.</p>

  <p><i>Heil Hitler!</i></p>

  <p>Ancak ondan sonra başlayabildiler.</p>

  <p>Rudy’nin yaş grubu 1.500 metre için çağrıldığında, Liesel tipik Alman tarzıyla ona şans diledi.</p>

  <p><i>“Bol şanslar,</i> Keriz!”</p>

  <p>Liesel arkadaşına boynunu ve bacağını kırmamasını söylemişti.</p>

  <p>Çocuklar yuvarlak alanın uzak ucunda toplandılar. Bazıları odaklanıyor, bazıları esneme hareketleri yapıyordu; diğerleriyse sadece orada olmaları gerektiği için oradaydı.</p>

  <p>Rudy’nin annesi Barbra en küçük çocuklarıyla birlikte Liesel’in yanında oturuyordu. Çocukların altına ince bir battaniye serilmişti. “Rudy’yi görebiliyor musunuz?” diye sordu Liesel. “Şu sol kenardaki.” Barbra Steiner, saçları her zaman yeni taranmış gibi görünen nazik bir kadındı.</p>

  <p>“Nerede?” dedi kızlardan biri. Muhtemelen en küçüğü olan Bettina’ydı. “Onu göremiyorum.”</p>

  <p>“Şu en sondaki. Hayır, orada değil. <i>Şurada</i>/”</p>

  <p>Hâlâ Rudy’yi görmeye çalışırlarken hakemin tabancasının sesi duyuldu ve küçük Steiner’ler çitlere koştu.</p>

  <p>İlk turda yedi çocuktan oluşan bir grup lider durumdaydı. İkincisinde sayı beşe, bir sonraki turda dörde düştü. Rudy sonuncu tura kadar dördüncülüğü korudu. Sağ taraftaki bir adam, ikinci sıradaki çocuğun en iyileri gibi göründüğünü söylüyordu. En uzun boylusu oydu. "Bekle,” dedi, yanında duran karısına. “Son iki yüz metrede atağa kalkacak.” Adam yanılıyordu.</p>

  <p>Kahverengi gömlekli dev gibi bir yetkili, gruba sadece bir tur kaldığını haber verdi. Karne sistemi yüzünden sıkıntı yaşamadığı belliydi. Lider grup çizgiyi geçerken seslendi ama atağa kalkan ikinci sıradaki çocuk değil, dördüncü sıradaki çocuktu. Ve iki yüz metre erken başlamıştı.</p>

  <p>Rudy koşuyordu.</p>

  <p>Asla arkasına bakmıyordu.</p>

  <p>Gerilmiş bir ip gibi başını ileri uzatmış, kazanmak dışındaki bütün düşünceleri kafasından atmıştı. Hemen arkasından gelen üç koşucu kırıntılar için birbirleriyle mücadele ederken, Rudy başı çekiyordu. Bitiş çizgisini geçtiğinde bile durmadı. Kollarını kaldırmadı. Rahatlayarak ikiye katlanmadı. Sadece yirmi metre daha yürüdü ve sonunda omzunun üzerinden bakarak diğerlerinin yarışı bitirişini izledi.</p>

  <p>Ailesinin yanına dönerken önce liderleri, sonra da Franz Deutscher onu karşıladı. İkisi de başlarıyla onayladılar.</p>

  <p>“Steiner.”</p>

  <p>“Deutscher.”</p>

  <p>“Görünüşe bakılırsa sana attırdığım turlar işe yaramış, ha?”</p>

  <p>“Öyle görünüyor.”</p>

  <p>Rudy dört yarışı kazanana kadar gülümsemeyecekti.</p>

  <blockquote class="alıntı">
    <p style="text-align: center;"><b>DAHA SONRASI İÇİN BİR BİLGİ</b></p>

    <p style="text-align: center;"><b>Rudy artık sadece iyi bir okul öğrencisi olarak tanınmıyordu.</b></p>

    <p style="text-align: center;"><b>Aynı zamanda yetenekli bir atlet olduğu da anlaşılmıştı.</b></p>
  </blockquote>

  <p>Liesel için 400 metre vardı. Bu yarışı yedinci, 200 metreyi de dördüncü olarak bitirdi. Görebildiği tek şey önündeki kızların bacak kasları ve hoplayıp zıplayan atkuyruklarıydı. Uzun atlamada, mesafeden çok ayağına sarman kumların tadını çıkardı. Gülle atışında da pek başarılı olduğu söylenemezdi. Bugün Rudy’nin günüydü.</p>

  <p>Rudy 400 metre yarışını başından sonuna kadar lider götürdü ve 200 metreyi kıl payı kazandı.</p>

  <p>“Yoruldun mu?” diye sordu Liesel. Öğlen üzeri olmuştu.</p>

  <p>“Elbette hayır.” Rudy nefes nefeseydi ve baldır kaslarını esnetiyordu. “Sen neden söz ediyorsun, Domuzkız? Bilmek istediğin ne?”</p>

  <p>100 metre yarışı için atletler çağırıldığında, Rudy yavaşça ayağa kalkarak diğer ergenlerle birlikte başlangıç çizgisine doğru yürüdü. Bu kez Liesel de peşinden gitti. “Hey, Rudy.” Rudy’nin tişörtünün kolunu çekiştirdi. “İyi şanslar.”</p>

  <p>“Yorgun değilim,” dedi Rudy.</p>

  <p>“Biliyorum.”</p>

  <p>Rudy göz kırptı.</p>

  <p>Yorgundu.</p>

  <p>Rudy yavaşlayarak yarışı ikinci bitirmişti ve on dakika diğer yarışlarla geçtikten sonra, sonuncusu için çağrı yapıldı. Diğer iki çocuk çok sağlam görünüyor ve Liesel, Rudy’nin bu yarışı kazanamayacağını hissediyordu. Sondan ikinci sırada bitirmiş olan Tommy Muller çitlerin dibinde Liesel’in yanında durdu. “Kazanacak,” dedi.</p>

  <p>“Biliyorum.”</p>

  <p><i>Hayır, kazanamayacak.</i></p>

  <p>Finalistler başlangıç çizgisine ulaştığında, Rudy dizlerinin üzerine çökerek elleriyle başlangıç deliklerini kazmaya başladı. Kahverengi gömlekli ve kel kafalı biri ona yaklaşıp bunu kesmesini söyledi. Adam parmağıyla işaret etti. Rudy ellerini silkelerken Liesel yere dökülen toprağı gördü.</p>

  <p>Öne çıkmaları istendiğinde, Liesel çitlere daha sıkı sarıldı, Çocuklardan biri hatalı çıkış yapınca tabanca ikinci kez ateşlendi.</p>

  <p>Hatalı çıkış yapan çocuk Rudy’ydi. Yetkili onunla tekrar konuştu, Rudy başıyla onayladı. Bir hata daya yaparsa yarış dışı kalacaktı.</p>

  <p>İkinci defa çıkışa hazırlandıklarında Liesel dikkatle izliyordu ve ilk birkaç saniye gördüklerine inanamadı. Yine bir hatalı çıkış olmuştu ve yine aynı atlet yapmıştı. Liesel zihninde Rudy’nin son on metrede atak yaparak kazandığı harika bir yarış canlandırmıştı ama şimdi Rudy’nin yarış dışı kaldığını görüyordu. Rudy pist kenarına götürülerek orada tek başına bırakıldı ve diğer çocuklar öne çıktı.</p>

  <p>Sıraya girerek yarışa başlayıp tamamladılar.</p>

  <p>Kumral saçlı ve uzun adımlı bir çocuk, en azından beş metre farkla kazandı.</p>

  <p>Rudy yerinde kalmıştı.</p>

  <p>Daha sonra gün sona erdiğinde ve güneş batmaya başladığında, Liesel arkadaşıyla birlikte patikada oturdu.</p>

  <p>Diğer şeylerden konuştular; yarıştan sonra Franz Deutscher’in yüzünün aldığı şekilden on bir yaşındaki kızların gülle atışında öfke krizine tutulan kıza kadar.</p>

  <p>Evlerine yönelmeden önce Rudy seslendi ve Liesel’e gerçeği söyledi. Liesel bir an tam olarak anlayamadı ama sonra kulağına ulaştı.</p>

  <blockquote class="alıntı">
    <p style="text-align: center;"><b>RUDY’NİN SESİ</b></p>

    <p style="text-align: center;"><b>Bilerek yaptım.</b></p>
  </blockquote>

  <p>Bu itirafı duyunca, Liesel sorabileceği tek soruyu sordu: “Peki neden, Rudy? Bunu neden yaptın?”</p>

  <p>Rudy bir elini beline dayamış halde duruyor ve cevap vermiyordu. Yüzünde sadece bilgiç bir gülümseme vardı. Bu konuyu bir daha konuşmadılar.</p>

  <p>Liesel, Rudy’yi zorlamış olsa nasıl bir cevap alabileceğini hep merak edecekti. Belki de üç madalya kanıtlamak istediği şeyi kanıtlaması için yeterliydi ya da son yarışı kaybetmekten korkmuştu. Sonuçta, ona cevap veren tek şey, kendi içinden gelen ergen sesiydi.</p>

  <p>“Çünkü o Jesse Owens değil.”</p>

  <p>Ancak gitmek için kalktığı zaman yanında duran sahte altın madalyaları gördü. Steiner’lerin kapısını vurdu ve madalyaları Rudy’ye uzattı. “Bunları unutmuşsun.”</p>

  <p>“Hayır, unutmadım.” Rudy kapıyı kapadı ve Liesel madalyaları eve götürdü. Onları bodruma indirip Max’e arkadaşı Rudy Steiner’den söz etti.</p>

  <p>“Gerçekten aptalın teki,” diye bitirdi Liesel.</p>

  <p>“Bu belli,” dedi Max ama kandığını hiç sanmıyorum.</p>

  <p>Sonra ikisi de işe koyuldu; Max kitabı üzerinde çalışıyor, Liesel de <i>Rüya Taşıyıcısı'nı</i> okuyordu. Romanda bir hayli ilerlemiş, genç rahibin tuhaf ve seçkin bir kadınla tanıştıktan sonra inancından şüphe ettiği kısma gelmişti.</p>

  <p>Kitabı kucağına koyduğunda, Max ona romanı ne zaman bitirmeyi planladığını sordu.</p>

  <p>“En fazla birkaç gün içinde.”</p>

  <p>“Sonra yeni bir tane mi?”</p>

  <p>Kitap hırsızı bodrum tavanına baktı. “Belki, Max.” Kitabı kapatıp arkasına yaslandı. “Eğer şanslıysam.”</p>

  <blockquote class="alıntı">
    <p style="text-align: center;"><b>SIRADAKİ KİTAP</b></p>

    <p style="text-align: center;"><b>Tahmin edebileceğinizin aksine,</b></p>

    <p style="text-align: center;"><b>Duden Sözlüğü ve Kavramlar Dizini değildi.</b></p>
  </blockquote>

  <p>Hayır, sözlük bu küçük üçlemenin sonunda geldi ve bu daha ikinci parçaydı. Liesel, <i>Rüya Taşıyıcısı'nı</i> bitirdikten sonra <i>Karanlıkta Bir Şarkı</i> adlı romanı çaldı; her zamanki gibi yine valinin evinden. Tek fark, bu kez kasabanın üst yakasına tek başına gitmişti. O gün yanında Rudy yoktu.</p>

  <p>Güneş ışığı ve bulutlarla dolu bir gündü.</p>

  <p>Liesel valinin kütüphanesinde parmaklarında hırs ve dudaklarında kitap isimleriyle duruyordu. Bu kez o kadar rahattı ki parmaklarını raflarda dolaştırıyordu -tıpkı bu odaya ilk girişinde olduğu gibi- ve gördüğü isimleri fısıltıyla okuyordu.</p>

  <p><i>Vişne Ağacının Altında.</i></p>

  <p><i>Onuncu Teğmen.</i></p>

  <p>Tipik olarak bu isimlerin birçoğu onu çekiyordu ama bir iki dakika sonra, <i>Karanlıkta Bir Şarkı’</i>da karar kıldı; çok büyük olasılıkla nedeni kitabın yeşil olması ve henüz o renkte bir kitabının olmamasıydı. Kapaktaki oymalı yazı beyazdı ve başlıkla yazarın isminin arasında küçük bir flüt deseni vardı. Elinde kitap, dudaklarında bir teşekkür fısıltısıyla pencereden dışarı çıktı.</p>

  <p>Rudy yanında olmadığı için kendini biraz yalnız hissediyordu ama o sabah her nedense kitap hırsızı tek başına mutluydu. Kendi işine baktı ve Amper Nehri’nin kıyısına giderek kitabını okumaya başladı. Viktor Chemmel’den ve Arthur Berg’in eski çetesinden belirgin şekilde uzaktaydı. Kimse gelmedi, kimse işini bölmedi ve Liesel <i>Karanlıkta Bir Şarkı'</i>nın ilk dört kısa bölümünü mutlulukla okudu.</p>

  <p>Çok memnundu.</p>

  <p>Çalmaktan dolayı.</p>

  <p>Bir hafta sonra mutluluk üçlemesi tamamlandı.</p>

  <p>Ağustos ayının son günlerinde bir hediye geldi; daha doğrusu fark edildi.</p>

  <p>Liesel akşama doğru Himmel Sokağı’nda Kristina Muller’in ip atlayışını izliyordu. Rudy Steiner ağabeyinin bisikletiyle gelip lastikleri kaydırarak önünde durdu. Liesel pedalların dönüşünü izledi.</p>

  <p>Birlikte Grande Caddesi’ne gittiler. Rudy durup bekledi.</p>

  <p>“Peki,” dedi Liesel, “neler oluyor?”</p>

  <p>Rudy işaret etti. “Dikkatli bak.”</p>

  <p>Yavaş yavaş daha iyi bir pozisyon aldılar ve bir mavi ladin ağacının arkasına yanaştılar. Liesel dalların arasından baktığında pencerenin kapalı olduğunu ve bir nesnenin cama dayanmış halde durduğunu gördü.</p>

  <p>“Bu?”</p>

  <p>Rudy başıyla onayladı.</p>

  <p>Yapılması gerektiğine karar vermeden önce konuyu enine boyuna tartıştılar. Kitabın oraya kasıtlı olarak bırakıldığı belliydi ve bir tuzaksa, kesinlikle buna değerdi.</p>

  <p>Liesel dalların arasından bakarak konuştu. “Bir kitap hırsızı bunu yapar.”</p>

  <p>Bisikleti bıraktı, sokağa bakındı ve bahçeden geçti. Bulutların gölgeleri çimenlerin arasına gömülmüştü. Toprağın üzerinde delikler gibi görünüyorlardı ve hayal gücü onu o deliklerden birinden aşağı, kendisini bekleyen kötü valinin kollarına gönderdi. Hiçbir şey olmasa bile bu düşünceler dikkatini dağıttı ve pencereye sandığından daha çabuk ulaştı.</p>

  <p>Yine <i>Islıkçı</i> gibiydi.</p>

  <p>Sinirleri gerilmişti.</p>

  <p>Koltuk altlarından ter damlaları süzülüyordu.</p>

  <p>Başını kaldırıp başlığı okudu. <i>Düden Sözlüğü ve Kavramlar Dizini.</i> Rudy’ye dönerek dudak hareketleriyle konuştu. <i>Bu bir sözlük!</i> Rudy omuz silkerek kollarını uzattı. '</p>

  <p>Yöntemsel bir şekilde pencereyi yukarı kaldırırken, bütün bunların evin içinden nasıl görüneceğini merak ediyordu. Hırsız elinin uzanıp pencereyi kaldırdığını ve kitabı dışarı aldığını hayal etti. Devrilen bir ağaç gibi.</p>

  <p><i>Aldım.</i></p>

  <p>Hiç ses çıkarmamıştı.</p>

  <p>Kitap ona doğru eğildi. Liesel boştaki eliyle kitabı aldı. Hatta rahat ve sessiz bir şekilde pencereyi de kapattıktan sonra döndü ve geri yürüdü.</p>

  <p>“Güzel,” dedi Rudy, bisikleti Liesel’e verirken.</p>

  <p>“Teşekkür ederim.”</p>

  <p>Köşeye kadar gittiklerinde günün önemi kendini belli etti. Liesel biliyordu. Yine o his; izlendiğini hissediyordu. İçinden bir ses pedal çevirdi; iki tur.</p>

  <p><i>Pencereye bak. Pencereye bak.</i></p>

  <p>Kendine engel olamadı.</p>

  <p>Tırnak gerektiren bir kaşıntı gibi aniden durmak istedi.</p>

  <p>Ayaklarını yere koyarak durup valinin evine döndü ve kütüphane penceresine bakınca gördü. Bunun olacağını kesinlikle bilmeliydi ama valinin karısını canım arkasında görünce içinde yükselen şaşkınlığı gizleyemedi. Kadın şeffaf gibiydi ama oradaydı. Dağınık saçları her zamanki gibiydi ve gözleri, ağzı, yüz ifadesi yaralıydı.</p>

  <p>Yavaşça elini kaldırarak dışarıdaki kitap hırsızını selamladı. Hareketsiz bir el sallayış.</p>

  <p>Liesel o şaşkınlıkla hiçbir şey söylemedi; ne Rudy’ye ne de kendine. Sadece duruşunu sağlamlaştırdı, elini kaldırdı ve pencereden kendisine bakan valinin karısına karşılık verdi.</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 2</b></p>

    <p style="text-align: center;"><b><i>Verzeihung -</i> <i>bağışlama:</i></b></p>

    <p style="text-align: center;"><b>öfke hissine, düşmanlığa veya kırgınlığa son verme.</b></p>

    <p style="text-align: center; text-decoration:underline"><b>İlgili kelimeler: beraat, aklanma, merhamet.</b></p>
  </blockquote>

  <p>Eve dönerken köprüde durarak ağır siyah kitabı incelediler. Rudy sayfaları çevirirken bir mektup buldu. Kâğıdı alıp yavaşça kitap hırsızına döndü. “Üzerinde senin adın var.”</p>

  <p>Nehir altlarından akıyordu.</p>

  <p>Liesel kâğıdı aldı.</p>

  <blockquote class="alıntı">
    <p style="text-align: center;"><b>MEKTUP</b></p>

    <p style="text-align: center;"><b><i>Sevgili Liesel,</i></b></p>

    <p style="text-align: center;"><b><i>Beni zavallı ve iğrenç bulduğunu biliyorum (bilmiyorsan kelimelerin anlamlarına bakabilirsin), ancak kütüphanedeki ayak izlerini görmeyecek kadar aptal olmadığımı sana söylemeliyim. ilk kitabın kaybolduğunu fark ettiğimde başka bir yere</i></b></p>

    <p style="text-align: center;"><b><i>koyduğumu sandım, fakat sonra yerde ayak izleri gördüm.</i></b></p>

    <p style="text-align: center;"><i><b>Bu beni gülümsetti.</b></i></p>

    <p style="text-align: center;"><i><b>Sana ait olanı aldığın için sevindim. Ne var ki bunun son olacağını düşünmekle hata ettim.</b></i></p>

    <p style="text-align: center;"><i><b>Geri döndüğünde öfkelenmeliydim ama öfkelenmedim. Son gelişinde çıkardığın sesleri de duydum ama sana ilişmemeye karar verdim. Her seferinde sadece bir kitap alırsan, hepsi bitene kadar bin kez ziyaret etmiş olursun. Tek umudum, bir gün kapıyı vurup kütüphaneye daha medeni bir şekilde girmendir.</b></i></p>

    <p style="text-align: center;"><i><b>Üvey anneni çalıştırmaya devam edemediğimiz için gerçekten üzgün olduğumu bir kez daha belirtmek istiyorum.</b></i></p>

    <p style="text-align: center;"><i><b>Son olarak, umarım çaldığın kitapları okurken bu sözlükten ve kavramlar dizininden yararlanırsın.</b></i></p>

    <p style="text-align: center;"><i><b>Sevgiler,</b></i></p>

    <p style="text-align: center;"><i><b>Ilsa Hermann</b></i></p>
  </blockquote>

  <p>“Eve dönsek iyi olur,” dedi Rudy ama Liesel gitmedi.</p>

  <p>“Burada on dakika bekler misin?”</p>

  <p>“Elbette.”</p>

  <p>Liesel, 8 Grande Caddesi’ne geri döndü ve ön kapının tanıdık ortamında oturdu. Kitabı Rudy’ye bırakmıştı ama mektup yanındaydı ve basamaklar giderek büyürken parmaklarıyla katlanmış kâğıdı okşuyordu. Kapıyı vurmayı dört kez denedi, ancak bir türlü yapamadı. Yapabildiği parmak boğumlarını odunun sıcaklığına nazikçe bastırmaktı sadece.</p>

  <p>Kardeşi yine onu bulmuştu.</p>

  <p>Basamakların dibinde, iyileşen diziyle durarak Liesel’e baktı. “Haydi, Liesel, kapıyı vur.”</p>

  <p>İkinci kez oradan ayrılırken köprüde duran Rudy’yi uzaktan görebiliyordu. Rüzgâr Liesel’in saçlarını savuruyor, ayaklan pedalları çeviriyordu.</p>

  <p>Liesel Meminger bir suçluydu.</p>

  <p>Açık bir pencereden birkaç kitap çaldığı için değil.</p>

  <p><i>Kapıyı vurmalıydım,</i> diye düşünüyordu ve büyük ölçüde suçluluk duymasına rağmen, içinde ergenlere has bir neşe de vardı.</p>

  <p>Bisikleti sürerken kendine bir şey söylemeye çalışıyordu.</p>

  <p><i>Bu kadar mutlu olmayı hak etmiyorsun, Liesel.</i> <i>Gerçekten hak etmiyorsun.</i></p>

  <p>İnsan, mutluluğu çalabilir miydi? Yoksa bu da aşağılık bir içsel insan hilesi miydi?</p>

  <p>Liesel bütün düşünceleri kafasından attı. Köprüyü geçti ve Rudy’ye kitabı unutmadan peşine takılmasını söyledi.</p>

  <p>Paslı bisikletleriyle evin yolunu tuttular.</p>

  <p>Birkaç kilometre ötedeki evlerine, yazdan sonbahara, sessiz bir geceden bombalanan Münih’in gümbürtülerine doğru pedal çevirdiler.</p>
</body>
</html>
