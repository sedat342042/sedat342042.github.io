<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_62" style="text-align: center;"><b>HUZUR</b></h2>

  <p>Aynı gece saat on biri biraz geçerken, Max Vandenburg yiyecek ve sıcak giysi dolu bir bavulla Himmel Sokağı’nda yürüyordu. Ciğerlerine Alman havası doluyordu. Sarı yıldızlar yanıyordu. Bayan Diller’in dükkânına ulaştığında son bir kez dönüp otuz üç numaraya baktı. Mutfak penceresindeki silueti göremiyordu ama siluet onu görebiliyordu. Siluet el salladı ama Max el sallamadı.</p>

  <p>Liesel onun dudaklarını hâlâ alnında hissedebiliyordu. Veda nefesinin kokusunu alabiliyordu.</p>

  <p>“Sana bir şey bıraktım,” demişti Max, “ama ancak hazır olduğunda alacaksın.”</p>

  <p>Ve gitmişti.</p>

  <p>“Max?”</p>

  <p>Geri dönmemişti.</p>

  <p>Liesel’in odasından çıkarak kapıyı sessizce kapatmıştı.</p>

  <p>Koridor mırıldanmıştı.</p>

  <p>Ve Max gitmişti.</p>

  <p>Liesel mutfağa girdiğinde, anne babası çarpık vücutlar ve ifadesiz yüzlerle duruyordu. Otuz saniyelik bir sonsuzlukta öylece kalakalmışlardı.</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 7</b></p>

    <p style="text-align: center;"><b><i>Schweigen - sessizlik:</i></b></p>

    <p style="text-align: center;"><b>ses ya da gürültü olmaması.</b></p>

    <p style="text-align: center;"><b><span style="text-decoration:underline">İlgili kelimeler;</span></b></p>

    <p style="text-align: center;"><b>dinginlik, sükûnet, huzur.</b></p>
  </blockquote>

  <p>Ne mükemmel.</p>

  <p>Huzur.</p>

  <p>Münih yakınlarında bir yerde, Bir Alman Yahudisi karanlıkta ilerliyordu. Dört gün sonra Hans Hubermann’la buluşmak için sözleşmişlerdi; tabii Hans götürülüp içeri tıkılmazsa. Amper’in aşağılarında bir yerdi; nehrin üzerinde ve ağaçların arasında yıkık bir köprü uzanıyordu.</p>

  <p>Oraya gidecekti ama birkaç dakikadan fazla kalmayacaktı.</p>

  <p>Hans dört gün sonra oraya ulaştığında bulabildiği tek şey, bir ağacın dibindeki taşlardan birinin altına sıkıştırılmış bir mesajdı. Kimseye hitaben yazılmamıştı ve sadece tek bir cümle vardı.</p>

  <blockquote class="alıntı">
    <p style="text-align: center;"><b>MAX VANDENBURG’UN SON SÖZLERİ</b></p>

    <p style="text-align: center;"><b>Zaten yeterince şey yaptınız.</b></p>
  </blockquote>

  <p>33 Himmel Sokağı şimdi hiç olmadığı kadar sessizdi ve Duden Sözlüğü’nün tamamen yanıldığı açıkça ortadaydı; özellikle de ilgili kelimeleri açısından.</p>

  <p>Sessizlik, sükûnet ve dinginlik demek değildi; huzurla da bir ilgisi yoktu.</p>
</body>
</html>
