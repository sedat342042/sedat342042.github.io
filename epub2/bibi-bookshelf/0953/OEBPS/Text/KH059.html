<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_57" style="text-align: center;"><b>ŞAMPANYA VE AKORDEONLAR</b></h2>

  <p>1942 yazında, Molching kasabası kaçınılmaz olana hazırlanıyordu. Münih’in yakınlarındaki bu küçük kasabanın bir hedef olacağına inanmayı hâlâ reddedenler vardı ama nüfusun çoğu, bunun artık an meselesi olduğunun farkındaydı. Sığınaklar daha iyi işaretlenmiş, pencereler geceleri karartılmaya başlamıştı ve herkes en yakın bodrum veya kilerin yerini biliyordu.</p>

  <p>Hans Hubermann için bu huzursuz edici gelişme, aslında küçük bir ertelemeydi. Talihsiz bir dönemde, badanacılık işi açısından şansı parlayıvermişti. Panjurları olanlar onun hizmetlerinden yararlanmak zorunda kalıyordu. Onun sorunuysa, siyah boyanın genellikle başka renkleri karartmak için karışım olarak kullanılan bir renk olmasıydı; doğal olarak çok geçmeden tükenmişti ve bulması zordu. Ama bir tüccarın kurnazlığına sahipti ve iyi bir tüccarın birçok numarası vardı. Kömür tozunu alarak iyice karıştırıyor ve ucuza çalışıyordu. Molching’de ışıkları düşman gözlerinden gizlemesini gerektiren bir sürü ev vardı.</p>

  <p>Bazı iş günlerinde Liesel de onunla birlikte gidiyordu.</p>

  <p>Boyaları koydukları el arabasıyla kasabada dolaşıyor, bazı sokaklardaki açlığı kokluyor, diğerlerindeki zenginliğe karşı başlarını iki yana sallıyorlardı. Birçok kez eve dönerken yanlarında çocuklarından başka bir şeyleri olmayan yoksul kadınlar onlara koşup panjurlarını boyamaları için yalvarıyorlardı.</p>

  <p>“Bayan Hallah, çok üzgünüm, hiç siyah boyam kalmadı,” diyordu Hans, fakat biraz daha yürüdükten sonra her seferinde çözülüyordu. Uzun boylu bir adam ve uzun bir sokak. “Yarın,” diyordu, “ilk iş olarak.” Ertesi sabah şafakta orada oluyor, hiçbir karşılık almadan, bir bisküvi veya sıcak bir fincan çay karşılığında panjurları boyuyordu. Önceki akşam siyah elde etmek için mavi, yeşil veya beji karıştırmanın farklı bir yolunu bulmuş oluyordu. Onlara asla pencerelerini yedek battaniyeleriyle kapatmalarını söylemiyordu, çünkü kış geldiğinde onlara ihtiyaç duyacaklarını biliyordu. Hatta yarım sigara karşılığında pencereleri boyadığı bile biliniyordu. Bir sonraki işlerine doğru yola koyulmadan önce kahkahalar ve sohbetler eşliğinde sigara içiliyordu.</p>

  <p>Yazma zamanı geldiğinde, Liesel Meminger’in o yaz hakkında neler söylediğini çok iyi hatırlıyorum. On yıllara yayılmış bir sürü kelime. Kâğıt cebimdeki sürtünmeden dolayı yıpranmış. Yine de cümlelerinin birçoğunu unutmam mümkün değil.</p>

  <blockquote class="alıntı">
    <p style="text-align: center;"><b>BİR KIZIN YAZDIĞI SÖZLERE KÜÇÜK BİR ÖRNEK</b></p>

    <p style="text-align: center;"><b><i>O yaz yeni bir başlangıç, yeni bir sondu.</i></b></p>

    <p style="text-align: center;"><b><i>Geri dönüp baktığımda, boyadan kayganlaşan ellerimi ve babamın Münih Caddesi’ndeki ayak seslerini hatırlıyorum.</i></b></p>

    <p style="text-align: center;"><b><i>O zaman, 1942 yazının küçük bir bölümünün sadece tek bir adama ait olduğunu biliyorum. Yarım sigara karşılığında badana işini başka kim yapardı ki?</i></b></p>

    <p style="text-align: center;"><b><i>O babamdı; tipik hali. Ve onu seviyordum.</i></b></p>
  </blockquote>

  <p>Birlikte çalıştıkları her gün Liesel’e hikâyeler anlatıyordu. Büyük Savaş, berbat el yazısının hayatını kurtardığı gün ve Rosa’yla tanışması. Karısının bir zamanlar güzel olduğunu ve gerçekten çok sakin konuştuğunu anlatıyordu. “İnanması zor, biliyorum, ancak yine de doğru.” Her gün bir hikâye vardı ve Liesel bir hikâyeyi birkaç kez anlattığında onu bağışlıyordu.</p>

  <p>Bazen Liesel hayallere daldığında, babası fırçasıyla tam gözlerinin arasına hafifçe dokunuyordu. Eğer yanlışlıkla çok fazla boyarsa, burnundan küçük bir boya damlası süzülüyordu. Liesel gülerek karşılık veriyordu, fakat Hans Hubermann işte yetişilmesi zor bir adamdı. En çok çalışırken kendini canlı hissediyordu.</p>

  <p>Bir şeyler yemek ya da içmek için ara verdiklerinde akordeon çalıyordu; Liesel’in en iyi hatırladığı zamanlar onlardı. Her sabah babası boya arabasını iterken ya da çekerken, Liesel de akordeonu taşıyordu. “Müziği unutmaktansa,” diyordu Hans, “boyaları geride bırakmak daha iyi.” Yemek için durduklarında ekmeği kesip Liesel’le paylaşıyor, son karne arabasından kalan reçelden üzerine biraz sürüyordu. Bazen üzerine küçük bir dilim et koyuyordu. Birlikte yiyor, boya kutularının arasında oturuyor, son lokmalarını çiğnerlerken babası ellerini silerek akordeon kutusuna uzanıyordu.</p>

  <p>Tulumunun katları arasında ekmek kırıntıları oluyordu. Boya lekeli eller tuşların ve düğmelerin üzerinde dolaşıyor, bir akoru uzun süre basıyordu. Kolları körüğü ileri geri oynatıyor, enstrümana ihtiyacı olan havayı sağlıyordu.</p>

  <p>Liesel her gün ellerini dizlerinin arasına sıkıştırarak oturuyordu. O günlerin sona ermesini istemiyor ve karanlığın çöküşünü izlerken daima hayal kırıklığına uğruyordu.</p>

  <p>Boya işi açısından muhtemelen Liesel için en ilginç kısım karıştırmaydı. Çoğu kimse gibi o da babasının arabasını bir boya veya nalbur dükkânına götürdüğünü, doğru renkleri alarak işine başladığını sanıyordu. Boyanın çoğunlukla tuğla gibi topaklar halinde satıldığını bilmiyordu. Bu şekilde alınıp boş bir şampanya şişesiyle yuvarlanarak eziliyordu. Hans, şampanya şişelerinin iş için ideal olduğunu, çünkü camlarının sıradan şarap şişelerinden daha kalın yapıldığını açıklamıştı. Bu iş bitince, su, beyazlatıcı, tutkal ve doğru rengi elde etmek için gereken diğer malzemeler ekleniyordu.</p>

  <p>Babasının mesleğinin incelikleri, Liesel’in gözünde Hans’ı daha da yüceltmişti. Ekmeği ve müziği paylaşmak güzeldi, fakat Liesel onun mesleğinde çok becerikli olduğunu görmekten de memnun olmuştu. Beceriklilik çekiciydi.</p>

  <p>Babasının karıştırma işini açıklamasından birkaç gün sonra bir öğlen üzeri, Münih Caddesi’nin doğusundaki daha zengin evlerden birinde çalışıyorlardı. Babası erken saatte onu içeri çağırmıştı. Tam başka bir işe gitmek için yola çıkacakken babasının sesinde tuhaf bir ton duydu.</p>

  <p>Liesel içeri girdiğinde mutfağa götürüldü. Orada iki yaşlıca kadınla bir adam, yüksek, zarif görünüşlü sandalyelerde oturuyorlardı. Kadınlar iyi giyimliydi. Adamın beyaz saçları ve çalı gibi favorileri vardı. Masanın üzerinde uzun kadehler duruyordu ve içleri parlak sıvılarla doluydu.</p>

  <p>“Eh,” dedi adam, “işte başlıyoruz.”</p>

  <p>Kadehini alarak diğerlerini de aynı şeyi yapmaya teşvik etti.</p>

  <p>Öğlen üzeri sıcaktı. Liesel kadehinin serinliğine şaşırmıştı.</p>

  <p>Onay almak için babasına baktı. Hans sırıttı: “<i>Prost, Mâdel;</i> şerefe, kızım.” Kadehler birbirine hafifçe çarptı ve Liesel kadehini ağzına götürdüğü anda şampanyanın asitli, tatlı-ekşi tadını algıladı. Refleksi onu ağzındakini doğruca babasının tulumuna tükürmeye zorladı. Herkesten kahkahalar yükseldi ve Hans kızını tekrar denemeye teşvik etti. Bu kez Liesel şampanyayı yutabildi ve görkemli, çiğnenmiş bir kuralın tadını çıkardı. Harikaydı. Köpükler dilini tatlı tatlı acıttı. Midesinde toplandılar. Sıradaki işlerine gitmek için yola çıktıklarında bile içindeki iğnelerin sıcaklığını hissedebiliyordu.</p>

  <p>Hans arabayı çekerken o insanların hiç paraları olmadığını söylediklerinden bahsetti.</p>

  <p>“Yani sen de şampanya mı istedin?”</p>

  <p>“Neden olmasın?” Hans bakışlarını karşıya dikti; Liesel onun gözlerini hiç o kadar gümüşi görmemişti. “Şampanya şişelerinin sadece boya hazırlamaya yaradığını düşünmeni istemedim.” Sonra dönüp Liesel’i uyardı. “Annene sakın söyleme. Anlaştık mı?”</p>

  <p>“Max’e söyleyebilir miyim?”</p>

  <p>“Tabii, Max’e söyleyebilirsin.”</p>

  <p>Bodrumda hayatını yazarken, Liesel bir daha asla şampanya içmeyeceğine yemin etti, çünkü asla o temmuz günündeki kadar güzel gelmeyeceğine inanıyordu.</p>

  <p>Akordeonlarla ilgili durum da aynıydı.</p>

  <p>Birçok kez babasından kendisine akordeon çalmayı öğretmesini istemeyi düşünmüştü ama her nasılsa bir şey onu durdurmuştu. İçinden bir ses, asla Hans Hubermann gibi çalamayacağım söylüyordu belki de. Liesel’in gözünde dünyanın en iyi akordeoncusu bile babası gibi çalamazdı. Babasının yüzündeki doğal konsantrasyonla asla boy ölçüşemezdi. Akordeoncunun dudağında badana işi karşılığında alınmış bir sigara da olmazdı. O üç notalı kahkaha sesini kazayla çıkaramazlardı; bunu başka birinin Hans’ın yaptığı gibi yapması mümkün değildi.</p>

  <p>Bazen bodrumdayken kulaklarında akordeon sesiyle uyanıyor, dilinde şampanyanın o tatlı yakıcılığını hissediyordu.</p>

  <p>Bazen duvara yaslanarak oturuyor, o boya bulaşmış ılık parmağın bir kez daha burnunu okşamasını veya babasının zımpara kâğıdı gibi ellerini izlemeyi diliyordu.</p>

  <p>Keşke farkında olmadan böyle bir sevgiyi tekrar hissedebilse, kahkahaları, ekmeği ve üzerine sürülen azıcık reçeli tekrar tada- bilseydi.</p>

  <p>O günler hayatının en iyi dönemiydi. _</p>

  <p>Ama bombardıman bir halı gibiydi.</p>

  <p>Sakın yanılmayın.</p>

  <p>Bir mutluluk üçlemesi, cesur ve parlak bir şekilde bütün yaz, hatta sonbaharın ortalarına kadar devam edecekti. Sonra aniden sona ulaşacak, parlaklık acıya dönüşecekti.</p>

  <p>Zor zamanlar geliyordu.</p>

  <p>Bir geçit töreni gibi.</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 1</b></p>

    <p style="text-align: center; text-decoration:underline"><b><i>Zufriedenheit — mutluluk:</i></b></p>

    <p style="text-align: center;"><b><i>mutlu</i> kelimesinden gelir; zevk ve memnuniyet yaşamak.</b></p>

    <p style="text-align: center;"><b><span style="text-decoration:underline">İlgili kelimeler</span>: neşe, memnuniyet, talih, bolluk.</b></p>
  </blockquote>
</body>
</html>
