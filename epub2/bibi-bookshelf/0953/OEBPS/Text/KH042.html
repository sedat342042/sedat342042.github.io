<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_37" style="text-align: center;"><b>YÜZEN KİTAP</b></h2>

  <h5 class="sigil_not_in_toc" style="text-align: center;"><b>(<i>1</i>. <i>Bölüm</i>)</b></h5>

  <p>Amper Nehri’nde bir kitap süzülüyordu.</p>

  <p>Bir çocuk suya atlayıp kitabı yakaladı ve sağ elinde tutarak sırıttı.</p>

  <p>Aralık ayında buzlu suyun içinde beline kadar gömülmüş halde duruyordu.</p>

  <p>“Bir öpücüğe ne dersin, Domuzkız?” diye sordu.</p>

  <p>Hava güzel, mide bulandıracak ölçüde soğuktu ve ayak parmaklarından beline kadar onu donduran sudan söz etmeye bile gerek yoktu.</p>

  <p>Bir öpücüğe ne dersin?</p>

  <p>Bir öpücüğe ne dersin?</p>

  <p>Zavallı Rudy.</p>

  <blockquote class="alıntı">
    <p style="text-align: center;"><b>RUDY STEINER’LE İLGİLİ KÜÇÜK BİR BİLGİ</b></p>

    <p style="text-align: center;"><b>O şekilde ölmeyi hak etmemişti.</b></p>
  </blockquote>

  <p>Hayallerinizde parmaklarınıza yapışmış kâğıdın gevşek kenarlarını görürsünüz. Ürperen bir sarışın saçak. Doğal olarak siz de benim gibi Rudy’nin aynı gün donarak öldüğünü tahmin edebilirsiniz. Ama öyle olmadı. Böyle anılar bana sadece iki yıldan biraz kısa süre sonra karşılaştığı yazgıyı hak etmediğini hatırlatıyor.</p>

  <p>Birçok durumda, Rudy gibi bir çocuğu -o kadar yaşam dolu ve yaşayacak o kadar şeyi olan- almak hırsızlık gibi görünüyor ama her nedense, ölürken gecenin kabarışını görmeyi çok istemiş olacağından eminim. Kitap hırsızını cansız bedeninin yanında ellerinin ve dizlerinin üzerine çökmüş halde görse, hem ağlar hem de gülümserdi. Toz toprak içinde, bombadan kavrulmuş dudaklarını öptüğünü gördüğüne memnun olurdu.</p>

  <p>Evet, ben biliyorum.</p>

  <p>Karanlık kalbimin karanlık derinliklerinde biliyorum. Gerçekten çok hoşuna giderdi.</p>

  <p>Görüyorsunuz işte.</p>

  <p>Ölümün bile duyguları var.</p>
</body>
</html>
