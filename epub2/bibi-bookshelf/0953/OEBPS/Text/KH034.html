<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_29" style="text-align: center;"><b>İYİ BİR KIZ</b></h2>

  <p>Kasım 1940’ta, Max Vandenburg 33 Himmel Sokağı’ndaki evin mutfağına geldiğinde yirmi dört yaşındaydı. Giysileri ona ağır geliyor gibiydi ve yorgunluğu onu ikiye bölebilecekmiş gibi görünüyordu. Ayakta titreyerek kapıda durdu.</p>

  <p>“Hâlâ akordeon çalıyor musunuz? ”</p>

  <p>Elbette ki bu sorunun asıl anlamı belliydi: “Bana hâlâ vardım edecek misiniz? ”</p>

  <p>Liesel'in babası ön kapıya gidip açtı. Temkinli bir şekilde dışarı, iki yöne baktı ve geri döndü. Hiçbir şey yoktu.</p>

  <p>Yahudi Max Vandenburg gözlerini kapatıp biraz rahatladı. Bu fikrin kendisi çok gülünçtü ama yine de kabullendi.</p>

  <p>Hans perdelerin düzgün şekilde kapalı olup olmadığını kontrol etti. Tek bir aralık bile yoktu. O bunu yaparken Max daha fazla dayanamadı. Yere çömelip ellerini birleştirdi.</p>

  <p>Karanlık onu okşadı.</p>

  <p>Parmakları bavul, metal, <i>Kavgam</i> ve kurtuluş kokuyordu.</p>

  <p>Ancak o zaman başını kaldırdı ve koridordan süzülen loş ışık gözlerine ulaştı. Pijamalarıyla orada duran kızı fark elti.</p>

  <p>“Baba? ”</p>

  <p>Max çakılmış bir kibrit ayağa fırladı. Karanlık bütün benliğini sardı.</p>

  <p>“Her şey yolunda, Liesel, ” dedi Hans. “Sen yatağına dön. ”</p>

  <p>Ayakları arkadan çekilmeden önce Liesel bir an daha oyalandı. Durup mutfaktaki yabancıya son bir bakış attığında, masada duran kitabı gördü.</p>

  <p>“Korkma, ” diye fısıldadı Hans. “O iyi bir kızdır. ”</p>

  <p>Sonraki bir saat boyunca iyi kız yatakta uyanık yatarak mutfaktan gelen mırıltıları dinledi. Henüz bir joker oynanmamıştı.</p>
</body>
</html>
