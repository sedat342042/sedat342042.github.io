<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_93" style="text-align: center;"><b>KAFES GİBİ UÇAKLAR</b></h2>

  <p>Üçüncü sayfaya geldiğinde eli ağrıyordu.</p>

  <p><i>Kelimeler çok ağır</i> diye düşündü ama gece devam ederken on bir sayfayı tamamlayabildi.</p>

  <blockquote class="alıntı">
    <p style="text-align: center;"><b>SAYFA 1</b></p>

    <p style="text-align: center;"><b><i>Aldırmamaya çalıştım ama bütün bunların trenle,</i></b></p>

    <p style="text-align: center;"><b><i>karla ve öksüren kardeşimle başladığını biliyorum. İlk kitabımı o gün çaldım.</i></b></p>

    <p style="text-align: center;"><i><b>Mezar kazmakla ilgili bir elkitabıydı ve onu çalıp Himmel Sokağı ’na getirdim.</b></i></p>
  </blockquote>

  <p>Orada boya örtülerinin üzerinde, kenarları kıvrılmış kâğıtla, başını masa olarak kullandığı büyük boya kutusunun üzerine koyarak uyuyakaldı. Sabah annesi tepesinde dikilirken uyku sersemi gözlerinde soran bakışlar vardı.</p>

  <p>“Liesel,” dedi, “burada ne halt ettiğini sanıyorsun sen?”</p>

  <p>“Yazıyorum, anne.”</p>

  <p>“Ulu Tanrım.” Rosa öfkeli adımlarla tekrar yukarı çıktı. “Beş dakika içinde yukarıda ol, yoksa kova cezası alacaksın. Anladın mı?”</p>

  <p>“Anladım.”</p>

  <p>Liesel her gece bodruma iniyor, kitabını hiç yanından ayırmıyordu. Saatler boyu yazıyor, her gece hayatının on sayfasını tamamlamaya çalışıyordu. Düşünülecek, unutulmaması gereken o kadar çok şey vardı ki. <i>Sabırlı ol,</i> diyordu kendine ve sayfalar ilerledikçe yazma gücü de artıyordu. Hatta resimleri ve kelimeleri kopyalayarak <i>Kelime Silkeleyici</i> ve <i>Haraççı Adam’ı</i> da eklemiş, <i>Kavgam'ın</i> sık sık alttan görünmeye çalıştığını da vurgulamıştı. Max’in kitabının ilk gördüğü taslakları da eklenmişti; hikâyeyi aynen hatırladığı şekilde aktarabilmek için.</p>

  <p>Bazen yazma çalışması sırasında bodrumda yaşananları yazıyordu. Babasının onu kilisenin basamaklarında tokatladığı anı ve birlikte <i>Heil Hitler!</i> selamı verişlerini anlatmayı yeni bitirmişti. Hans Hubermann karşısında akordeonunu kutusuna koyuyordu; Liesel yazarken, o da yarım saattir çalmayı yeni bitirmişti.</p>

  <blockquote class="alıntı">
    <p style="text-align: center;"><b>SAYFA 42</b></p>

    <p style="text-align: center;"><b><i>Babam bu gece benimle birlikte oturdu.</i></b></p>

    <p style="text-align: center;"><i><b>Akordeonu bodruma indirdi ve eskiden Max’in oturduğu yerin yakınına oturdu.</b></i></p>

    <p style="text-align: center;"><b><i>O çalarken sık sık parmaklarına ve yüzüne bakıyorum.</i></b></p>

    <p style="text-align: center;"><i><b>Akordeon nefes alıyor. Yanaklarında çizgiler var.</b></i></p>

    <p style="text-align: center;"><i><b>Onlar da nefes alıyor gibiler ve nedense onlara baktığımda</b> <b>içimden ağlamak geliyor. Üzüntüden veya gururdan değil.</b></i></p>

    <p style="text-align: center;"><i><b>Sadece hareket edip değişme şekillerinden.</b></i></p>

    <p style="text-align: center;"><i><b>Bazen babamın bir akordeon olduğunu düşünüyorum.</b></i></p>

    <p style="text-align: center;"><i><b>Bana bakıp gülümsediğinde ve nefes aldığında notaları duyuyorum.</b></i></p>
  </blockquote>

  <p>On gece boyunca yazdıktan sonra Münih tekrar bombalandı.</p>

  <p>Liesel 102. sayfaya gelmişti ve bodrumda uyuyakalmıştı. Gong sesini veya sirenleri duymamıştı ve babası onu uyandırmaya geldiğinde uykusunda kitabını sımsıkı tutuyordu. “Liesel, gel.” <i>Kitap Hırsızı'nı</i> ve diğer kitaplarını yanına aldı; sonra gidip Bayan Holtzapfel’i aldılar.</p>

  <blockquote class="alıntı">
    <p style="text-align: center;"><b>SAYFA 175</b></p>

    <p style="text-align: center;"><b><i>Amper Nehri’nde bir kitap süzülüyordu.</i></b></p>

    <p style="text-align: center;"><i><b>Bir çocuk suya atladı, kitabı yakaladı ve sağ elinde tuttu.</b></i></p>

    <p style="text-align: center;"><i><b>Sırıttı. Beline kadar yükselen buzlu aralık suyunun içinde duruyordu.</b></i></p>

    <p style="text-align: center;"><i><b>“Bir öpücüğe ne dersin, Domuzkız?” <i>dedi.</i></b></i></p>
  </blockquote>

  <p>2 Ekim’deki bir sonraki saldırıya kadar kitabım bitirmişti.</p>

  <p>Sadece birkaç düzine boş sayfa kalmıştı ve kitap hırsızı yazdıklarını okumaya başlamıştı bile. Kitap on bölüme ayrılmış, her birine kitapların veya hikâyelerin isimleri verilmiş ve hayatını nasıl etkiledikleri anlatılmıştı.</p>

  <p>Beş gece sonra yağmur çiselerken Himmel Sokağı’na girdiğimde hangi sayfayla uğraşıyor olduğunu, o kafes gibi uçaktan ilk bomba düştüğünde ne okuduğunu sık sık merak ederim. Şahsen, kısa bir an duvara, Max Vandenburg’un ip gibi bulutuna, akan güneşine ve ona doğru yürüyen figürlerine baktığını hayal etmeyi seviyorum. Sonra boyayla yaptığı yazı çalışmalarına. Boks eldivenlerini boynuna asmış olan Führer’in bodruma indiğini görüyorum. Kitap hırsızıysa son cümlesini saatler boyunca tekrar, tekrar, tekrar, tekrar okuyor.</p>

  <blockquote class="alıntı">
    <p style="text-align: center;"><b><i>KİTAP HIRSIZI</i> - SON CÜMLE</b></p>

    <p style="text-align: center;"><b><i>Kelimelerden hem nefret ettim hem de onları sevdim ve</i></b></p>

    <p style="text-align: center;"><b><i>umarım onları doğru yazmışımdır.</i></b></p>
  </blockquote>

  <p>Dışarıda dünya ıslık çalıyordu. Yağmur kirlenmişti.</p>
</body>
</html>
