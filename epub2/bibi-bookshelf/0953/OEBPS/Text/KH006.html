<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_40" style="text-align: center;">HIMMEL SOKAĞI’NA VARIŞ</h2>

  <p>O son kez.</p>

  <p>O kızıl gökyüzü...</p>

  <p>Bir kitap hırsızı nasıl olur da insan eliyle yapılmış gülünç, yağlı, kızarmış bir moloz yığınının ortasında diz çöküp ulur?</p>

  <p>Her şey yıllar önce karla başladı.</p>

  <p>Zaman gelmişti. Biri için.</p>

  <blockquote class="alıntı">
    <p style="text-align: center;"><b>SON DERECE TRAJİK BİR AN</b></p>

    <p style="text-align: center;"><b>Bir tren hızla hareket ediyordu.</b></p>

    <p style="text-align: center"><b>İnsanlarla doluydu.</b></p>

    <p style="text-align: center;"><b>Altı yaşında bir erkek çocuğu</b></p>

    <p style="text-align: center;"><b>üçüncü vagonda öldü.</b></p>
  </blockquote>

  <p>Kitap hırsızı ile erkek kardeşi kendilerini evlat edinecek ailenin yanma gitmek için Münih’e doğru yolculuk ediyorlardı. Oğlanın oraya ulaşamadığını elbette biliyoruz.</p>

  <blockquote class="alıntı">
    <p style="text-align: center"><b>NASIL OLDU?</b></p>

    <p style="text-align: center"><b>Yoğun bir öksürük krizi vardı.</b></p>

    <p style="text-align: center"><b>Neredeyse <i>ilhamlı</i> bir öksürük.</b></p>

    <p style="text-align: center"><b>Ve kısa süre sonra... hiç.</b></p>
  </blockquote>

  <p>Öksürükler kesildiğinde geride neredeyse sessiz bir seğirişle hareket eden yaşamın hiçliğinden başka bir şey kalmamıştı. Umutsuzca bir geri alma çabasıyla, kararmış kahverengi dudaklarına bir anilik çökmüştü. Anneleri uykudaydı.</p>

  <p>Trene girdim.</p>

  <p>Ayaklarım kalabalık sıranın arasından geçti ve avucum bir anda ağzına kapanıverdi.</p>

  <p>Kimse fark etmemişti.</p>

  <p>Tren, yoluna devam ediyordu.</p>

  <p>Kız dışında.</p>

  <p>Bir gözü açık, diğeri hâlâ uykuda, kitap hırsızı -diğer adıyla Liesel Meminger- küçük kardeşi Wemer’in şimdi cansız halde yan yattığını hiç şüphesiz görebiliyordu.</p>

  <p>Çocuğun mavi gözleri yere bakıyordu.</p>

  <p>Hiçbir şey görmüyordu.</p>

  <p>Kitap hırsızı uyanmadan önce rüyasında Adolf Hitler’i görüyordu. Rüyasında onun bir mitingine katılmış, saçlarındaki kafatası rengi kısma ve mükemmel kare biçimindeki bıyıklarına bakıyordu. Adamın ağzından dökülen kelimeleri memnuniyetle dinliyordu. Cümleleri ışıkta parıldıyordu. Daha sessiz bir anda adam çömelerek ona gülümsedi. Kız da ona gülümsedi ve “Merhaba, Bay Führer(<a href="../Text/KH098.html#_edn1" title="">[1]</a>), ” dedi. “Nasılsınız? ” Okula düzenli gidemediği için konuşmayı veya okumayı çok iyi öğrenmemişti. Bunun nedenini zaman içinde öğrenecekti.</p>

  <p>Tam Führer cevap vermek üzereyken uyanmıştı.</p>

  <p>Ocak 1939’du. Dokuz yaşındaydı; yakında on olacaktı.</p>

  <p>Erkek kardeşi ölmüştü.</p>

  <p>Bir gözü açıktı.</p>

  <p>Diğeri hâlâ rüyadaydı.</p>

  <p>Tam bir rüya olması daha iyi olurdu sanırım ama ben rüyaları kontrol edemem.</p>

  <p>İkinci gözü de aniden açıldı ve beni gördü; bundan şüphem yoktu. Tam çömelmiş, ruhu çözmüş, şişkin kollarıma almıştım. Kısa süre içinde ısınmıştı ama çocuğun ruhunu kucağıma ilk aldığımda yumuşak ve soğuktu; dondurma gibi. Kollarımda erimeye başlamıştı. Sonra tamamen ısınmıştı. İyileşiyordu.</p>

  <p>Liesel Meminger için hareketin katılığı ve bir düşünce seli söz konusuydu. <i>Es stimmt nicht.</i> Bu gerçek değil. Bu gerçek değil.</p>

  <p>Ve titriyordu.</p>

  <p>Neden hep titrerler?</p>

  <p>Evet, biliyorum, biliyorum, sanırım bunun içgüdülerle ilgisi var. Gerçeğin akışını durdurmak için. O anda kalbi kaygan ve sıcaktı; çok ama çok hızlı atıyordu.</p>

  <p>Aptallık ederek orada kalıp izledim.</p>

  <p>Sonra annesi.</p>

  <p>O da aynı huzursuz titreyişle uyandı.</p>

  <p>Hayal edemiyorsanız, huzursuz edici sessizliği düşünün. Umutsuzluğun içinde süzülen parçalan ve zerreleri hayal edin. Ve bir trende boğulduğunuzu.</p>

  <p>Kar sürekli yağıyordu ve Münih treni hatalı ray çalışması yüzünden durmak zorunda kalmıştı. Bir kadın ağlıyor, uyuyan bir kız çocuğu yanında duruyordu.</p>

  <p>Annesi paniğe kapılarak kapıyı açtı.</p>

  <p>Kucağında küçük oğlunun cesediyle trenden karlara indi.</p>

  <p>Kız onu takip etmekten başka ne yapabilirdi ki?</p>

  <p>Bildiğiniz gibi, iki kondüktör de trenden indi. Ne yapacaklarını tartışıyorlardı. Durum en hafif tanımıyla sevimsizdi. Sonunda üçünün de bir sonraki kasabaya götürülüp sorunlarını çözmeleri için orada bırakılmalarına karar verildi.</p>

  <p>Bu kez tren karla kaplı arazide yavaş yavaş gidiyordu.</p>

  <p>Hedefe ulaştığında sarsılarak durdu.</p>

  <p>Ceset annesinin kollarında, üçü de platforma indiler.</p>

  <p>Öylece durdular.</p>

  <p>Çocuk giderek ağırlaşıyordu.</p>

  <p>Liesel nerede olduklarını bilmiyordu. Her yer bembeyazdı ve istasyonda kaldıkları sürece, önündeki solmuş harfli tabelaya bakmaktan başka bir şey yapamadı. Liesel’e göre kasaba isimsizdi ve iki gün sonra kardeşi Werner’in gömüldüğü yer orasıydı. Tanıklar arasında bir rahip ve soğuktan titreyen iki mezar kazıcı vardı.</p>

  <blockquote class="alıntı">
    <p style="text-align: center"><b>BİR GÖZLEM</b></p>

    <p style="text-align: center"><b>Bir çift kondüktör.</b></p>

    <p style="text-align: center"><b>Bir çift mezar kazıcı.</b></p>

    <p style="text-align: center"><b>Gerektiğinde biri emirleri veriyordu.</b></p>

    <p style="text-align: center"><b>Diğeri söyleneni yapıyordu.</b></p>

    <p style="text-align: center"><b>Soru şuydu: Ya <i>diğeri</i> birinden çok daha fazlaysa?</b></p>
  </blockquote>

  <p>Hatalar, hatalar, bazen sürekli hata yapıyormuşum gibi geliyor.</p>

  <p>İki gün boyunca kendi işime baktım. Her zamanki gibi dünyayı dolaştım ve ruhları sonsuzluk bandına aktararak kıpırdamadan akıp gidişlerini izledim. Liesel Meminger’in kardeşinin gömüldüğü yerden uzak durmam gerektiği konusunda birçok kez kendimi uyardım. Ama kendi tavsiyeme kendim uymadım.</p>

  <p>Oraya yaklaşırken, karların ortasında neredeyse donmuş halde bekleşen küçük insan grubunu kilometrelerce öteden görebilmiştim. Mezarlık beni bir dost gibi karşıladı, çok geçmeden ben de onlarla birlikteydim. Başımı eğdim.</p>

  <p>Liesel’in sol tarafında dururken, mezar kazıcıları ellerini ovalıyor, karla ve meveut şartlarla ilgili sızlanıyorlardı. “Bu kadar buzu aşmak çok zor” filan diyorlardı. Birinin yaşı on dörtten fazla olamazdı. Henüz çıraktı. İşini bitirip giderken cebinden siyah bir kitabın düştüğünü fark etmedi. Belki yirmi adım atmıştı.</p>

  <p>Birkaç dakika sonra, Liesel’in annesi yanında pederle uzaklaşmaya başladı. Tören için ona teşekkür ediyordu.</p>

  <p>Ama kız geride kalmıştı.</p>

  <p>Dizleri yere gömülüyordu. Anı gelmişti.</p>

  <p>Hâlâ inanmayı reddederek kazmaya başladı. Kardeşi ölmüş olamazdı. Olamazdı! Ola...</p>

  <p>Saniyeler içinde her yeri karlar içinde kalmıştı.</p>

  <p>Ellerinde kanlar donmuştu.</p>

  <p>Bütün o karın içinde bir yerde kırılmış, iki parçaya ayrılmış kalbini görüyordu. İki yarısı da parıldıyor, bütün o beyazın altında atıyordu. Omzunda bir elin kemiklerini hissedince, annesinin onu almaya geldiğini anladı. Annesi onu götürmek için sürüklüyordu. Boğazından sıcacık bir çığlık yayıldı.</p>

  <blockquote class="alıntı">
    <p style="text-align: center"><b>KÜÇÜK BİR GÖRÜNTÜ BELKİ YİRMİ METRE ÖTEDEN</b></p>

    <p style="text-align: center"><b>Sürüklenişi bittiğinde, annesi ve kız yan yana, nefes nefese </b></p>

    <p style="text-align: center"><b>durdular. </b></p>

    <p style="text-align: center"><b>Karların arasında siyah ve dikdörtgen bir şey duruyordu. </b></p>

    <p style="text-align: center"><b>Onu sadece kız gördü. Eğilip onu aldı ve parmaklarının </b></p>

    <p style="text-align: center"><b>arasında sıkıca tuttu. </b></p>

    <p style="text-align: center"><b>Kitabın üzerinde gümüş rengi yazılar vardı.</b></p>
  </blockquote>

  <p>El ele duruyorlardı.</p>

  <p>Yaşlar içinde son bir vedayla döndüler ve tekrar tekrar arkalarına bakarak uzaklaştılar.</p>

  <p>Ben biraz daha kaldım.</p>

  <p>El salladım.</p>

  <p>Kimse karşılık vermedi.</p>

  <p><i>Anne kız</i> mezarlıktan çıkarak bir sonraki Münih trenine binmek için istasyona döndüler.</p>

  <p>İkisi de zayıf ve solgundu.</p>

  <p>İkisinin de dudaklarında yaralar vardı.</p>

  <p>Öğle olmadan hemen önce trene bindiklerinde, Liesel vagonun kirli, sisli penceresinde onu fark etti. Kitap hırsızının yazıya döktüğü kendi kelimeleriyle, yolculukları <i>her şey</i> olmuş gibi devam etti.</p>

  <p>Tren nihayet Münih’te istasyona girdiğinde, yolcular patlamış paketten dökülür gibi trenden indiler. Her türden insan vardı ama aralarında en kolay tanınanlar yoksullardı. Yer değiştirmek, bir şeyleri değiştirecekmiş gibi yoksullar daima oradan oraya taşınırdı. Her yolculuğun sonunda aynı sorunun farklı bir şekliyle karşılaşacakları gerçeğine aldırmazlardı: öpmekten çekineceğin akrabalar.</p>

  <p>Sanırım kızın annesi bunu iyi biliyordu. Çocuklarım Münih’in üst düzey ailelerine değil, bulunan bir üvey aileye veriyordu. Hiçbir şey olmasa bile yeni aile en azından kızın ve oğlanın karnını biraz daha iyi doyurabilir ve onların düzgün bir eğitim almalarını sağlayabilirdi.</p>

  <p>Oğlan.</p>

  <p>Liesel, annesinin, oğlunu hâlâ omzunda taşıdığından emindi. Annesi çocuğu bıraktı. Liesel kardeşinin kollarının, bacaklarının ve vücudunun platforma çarptığını gördü.</p>

  <p>Nasıl yürüyebilirdi ki?</p>

  <p>Nasıl hareket edebilirdi?</p>

  <p>Bu asla anlayamayacağım veya bilemeyeceğim türden bir şey; insanların yapabildiği şeyler.</p>

  <p>Sonra annesi oğlunu yerden aldı ve elini tuttuğu kızıyla birlikte yürümeye devam etti.</p>

  <p>Yetkililerle buluşulduğunda, neden geç kalındığı ve oğlanın nerede olduğu sorularını cevaplamak gerekti. Liesel küçük, tozlu ofisin bir köşesinde dururken, annesi çok sert bir sandalyede oturmuş, sıkıntılı düşüncelerle boğuşuyordu.</p>

  <p>Vedalaşmanın kargaşası vardı.</p>

  <p>Kızın başı annesinin paltosunun yünlü, eski katlarına gömülmüştü. Yine sürüklenmeler oldu.</p>

  <p>Münih’in bir hayli dışında, Molching denen bir kasaba vardı; sizin ve benim gibiler için <i>Molking</i> demek daha iyi olur. Kızı oraya, Himmel adında bir sokağa götürüyorlardı.</p>

  <blockquote class="alıntı">
    <p style="text-align: center"><b>BİR TERCÜME</b></p>

    <p style="text-align: center"><b>Himmel = Cennet</b></p>
  </blockquote>

  <p>Himmel Sokağı’na adını kim verdiyse, güçlü bir ironi anlayışı olduğu belliydi. Sokak canlı bir cehennem değildi. Hayır. Ama kesinlikle cennet de değildi.</p>

  <p>Liesel’in müstakbel ailesi onu bekliyordu.</p>

  <p>Hubermann’lar.</p>

  <p>Çift bir kız ve bir erkek çocuk bekliyordu; onları evlat edinmeleri karşılığında küçük miktarda bir para alacaklardı. Çocuğun yolculukta öldüğünü Rosa Hubermann’a kimse söylemek istemiyordu. Aslında kimse ona bir şey söylemek istemiyordu. Mizaç açısından pek de sevimli sayılmazdı ama geçmişte evlat edindiği çocuklarla ilgili iyi bir sicili vardı. Görünüşe bakılırsa birkaçını hizaya getirmişti.</p>

  <p>Liesel’in ilk araba yolculuğuydu.</p>

  <p>Daha önce hiç arabaya binmemişti.</p>

  <p>Midesi sürekli yerinden oynuyordu ve sürekli yollarını kaybetmelerini veya fikirlerini değiştirmelerini ummuştu. Hepsinden öte, düşünceleri sürekli annesine dönüyor, istasyona geri dönmek için tren beklediğini hayal ediyordu. O işe yaramaz paltosunun içinde büzülmüş, soğuktan titriyor olmalıydı. Muhtemelen treni beklerken tırnaklarını kemiriyordu. İstasyon uzun ve rahatsız olmalıydı; soğuk bir beton şeridi. Dönüş yolculuğunda oğlunun gömüldüğü yeri görmeye çalışacak mıydı? Yoksa uyku baskın mı gelecekti?</p>

  <p>Araba yola devam ederken Liesel son ve ölümcül dönemeçten korkuyordu.</p>

  <p>Hava kasvetli, Avrupa rengi, yani griydi.</p>

  <p>Arabanın etrafına yağmur perdeleri çekilmişti.</p>

  <p>“‘Neredeyse geldik. ” Sosyal görevli Bayan Heinrich dönüp ona gülümsedi. <i>“Dein neues Heim.</i> İşte yeni evin. "</p>

  <p>Liesel buğulanmış camın üzerinde mükemmel bir daire çizerek dışarı baktı.</p>

  <blockquote class="alıntı">
    <p style="text-align: center"><b>HIMMEL SOKAĞI'NIN BİR FOTOĞRAFI</b></p>

    <p style="text-align: center"><b>Binalar birbirine yapışmış gibi uzanıyordu.</b></p>

    <p style="text-align: center"><b>Çoğu küçük evler ve gergin görünüşlü apartmanlardı.</b></p>

    <p style="text-align: center"><b>Kirli ve çamurlu kar halı gibi yayılmıştı.</b></p>

    <p style="text-align: center"><b>Boş elbise askılığına benzeyen ağaçlar vardı ve hava griydi.</b></p>
  </blockquote>

  <p>Arabada bir adam vardı. Bayan Heinrich eve girerken adam arabada kızla kalmıştı. Hiç konuşmuyordu. Liesel onun kendisinin kaçmasını engellemek veya herhangi bir sorun çıkarırsa içeri girmeye zorlamak için orada olduğunu tahmin ediyordu. Ama daha sonra sorun başladığında, adam sadece orada oturup izlemişti. Belki de o son çareydi.</p>

  <p>Birkaç dakika sonra çok uzun boylu bir adam dışarı çıktı. Hans Hubermann; Liesel’in üvey babası. Yanında orta boylu Bayan Heinrich duruyordu. Diğer tarafında, üzerine pardösü atılmış küçük bir gardıroba benzeyen Rosa Hubermann’ın tıknaz vücudu vardı. Kadın paytak paytak yürüyordu. Bütün bunlara sadece tahammül ediyormuş gibi gergin ve buruşmuş mukavvayı andıran yüzü olmasa, kadın neredeyse sevimli bile görünebilirdi. Kocası parmaklarının arasında dumanı tüten sigarasıyla dik yürüyordu. Sigarasını kendisi sarıyordu.</p>

  <p>Gerçek şuydu:</p>

  <p>Liesel arabadan inmeyecekti.</p>

  <p><i>"Was ist los mit diesem Kind."</i> diye sordu Rosa Hubermann. Tekrarladı: “Bu çocuğun nesi var? ” Başını arabanın içine sokarak Liesel’e baktı. “Haydi gel. ”</p>

  <p>Öndeki koltuk ileri doğru yatırılmıştı. Soğuk bir ışık koridoru onu dışarı davet ediyor ama Liesel kıpırdamıyordu.</p>

  <p>Dışarıda, camda açtığı dairenin içinde, uzun boylu adamın sigara tutan parmaklarını görüyordu. Sigaranın ucunda kül birikmişti; kül düştü ve yere çarpmadan önce yüksele alçala süzüldü. Onu arabadan çıkarmayı başardıklarında on beş dakika geçmişti. Bunu uzun boylu adam başarmıştı.</p>

  <p>Sessizce.</p>

  <p>Şimdi sırada bahçe kapısı vardı, Liesel bütün gücüyle tutunmuştu.</p>

  <p>Parmaklıkları sımsıkı tutarak içeri girmeyi reddederken yanaklarından yaşlar süzülüyordu. İnsanlar sokakta toplanmaya başladı ve sonunda Rosa Hubermann’ın teşvikleriyle geldikleri yöne gerilediler.</p>

  <blockquote class="alıntı">
    <p style="text-align: center"><b>ROSA HUBERMANN’IN TEŞVİKLERİNİN TERCÜMESİ</b></p>

    <p style="text-align: center"><b>“Siz orospu çocukları neye bakıyorsunuz be? ”</b></p>
  </blockquote>

  <p>Sonunda Liesel Meminger temkinli adımlarla yürüyerek içeri girdi. Hans Hubermann onun elini tutmuştu. Liesel diğer elinde küçük bavulunu taşıyordu. O bavulun içindeki katlanmış giysilerin altında, hepimizin bildiği gibi isimsiz bir kasabadaki on dört yaşındaki mezar kazıcının muhtemelen son birkaç saatini arayarak geçirdiği küçük siyah bir kitap duruyordu. “Yemin ederim, ” dediğini hayal edebiliyordum, patronuna, “nereye gittiğini bilmiyorum. Her yere baktım. <i>Her</i> yere! ” Kızdan hiç şüphelenmediğinden eminim ama yine de, işte kitap buradaydı; giysilerin altında, gümüş rengi harflerle yazılmış başlığıyla duruyordu.</p>

  <blockquote class="alıntı">
    <p style="text-align: center"><b>MEZAR KAZICININ ELKİTABI</b></p>

    <p style="text-align: center"><b>Mezar kazmakta başarıya ulaşmak için on iki adım </b></p>

    <p style="text-align: center"><b> Bayern Mezarlık Derneği tarafından yayınlanmıştır</b></p>
  </blockquote>

  <p>Kitap hırsızı ilk kez saldırmıştı ve görkemli bir kariyere başlamak üzereydi.</p>
</body>
</html>
