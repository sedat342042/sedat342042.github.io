<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_13" style="text-align: center;"><b>HIRSIZLIĞIN KAPILARI</b></h2>

  <p>Basamaklarda durarak babasını beklerken uçuşan külleri ve toplanmış kitapların cesetlerini izliyordu. Her şey çok üzücüydü. Turuncu ve kızıl korlar istenmeyen lolipoplara benziyordu ve kalabalığın çoğu dağılmıştı. Bayan Diller’in gittiğini (kesinlikle memnun bir şekilde) ve Pfiffikus’u (kır saçlı, Nazi üniformalı, aynı delik ayakkabıları ve zafer ıslığıyla) gördü. Artık geride sadece temizlikçiler kalmıştı ve yakında kimse ne olduğunu bile hayal etmeyecekti.</p>

  <p>Ama koku hâlâ orada olacaktı.</p>

  <p>“Ne yapıyorsun? ”</p>

  <p>Hans Hubermann kilisenin merdivenlerine geldi.</p>

  <p>“Selam, baba. ”</p>

  <p>“Belediye binasının önünde olmanız gerekiyordu. ”</p>

  <p>“Üzgünüm, baba. ”</p>

  <p>Hans, Liesel'in yanına oturdu. Şimdi uzun boyu yarıya inmişti ve Liesel’in saçlarını okşuyordu. Babasının parmakları saçlarını kulağının arkasına sıkıştırdı. “Liesel, sorun nedir? ”</p>

  <p>Liesel bir süre sessiz kaldı. Zaten bilmesine rağmen kafasında hesaplar yapıyordu.</p>

  <blockquote class="alıntı">
    <p style="text-align: center;"><b>KÜÇÜK BİR İŞLEM</b></p>

    <p style="text-align: center;"><b>Komünist kelimesi + büyük bir şenlik ateşi + yerine ulaşmayan bir tomar mektup + annesinin çektiği sıkıntılar + kardeşinin ölümü = Führer</b></p>
  </blockquote>

  <p>Führer.</p>

  <p>Annesine ilk mektubunu yazdığı gece Hans ve Rosa Hubermann’ın hakkında konuştukları <i>onlar</i> oydu. Bunu zaten anlamıştı ama sormak zorundaydı.</p>

  <p>“Annem komünist mi? ” Bakışlarını dimdik karşıya dikmişti. “Ben buraya gelmeden önce ona hep bir şeyler soruyorlardı. ” Hans biraz öne eğilerek bir yalan uydurmaya çalıştı. “Hiçbir fikrim yok; onunla hiç tanışmadım. ”</p>

  <p>“Führer onu alıp götürdü mü? ”</p>

  <p>Bu som ikisini de şaşırtmış ve babasını ayağa kalkmaya zorlamıştı. Hans, küreklerle kül yığınına doğru yürüyen kahverengi üniformalı adamlara baktı. Kürekleri yığına sokuşlarını duyabiliyordu. Dudaklarında bir yalan daha biçimlendi ama bir türlü söyleyemiyordu. “Sanırım öyle olabilir, ” dedi sonunda. “Evet. ”</p>

  <p>“Biliyordum. ” Kelimeler basamaklara düştü ve Liesel içinde büyüyen öfkeyi hissetti. “Führer'den nefret ediyorum, ” dedi. “Ondan <i>nefret</i> ediyorum. ”</p>

  <p>Ya Hans Hubermann?</p>

  <p>O ne yaptı? Ne dedi?</p>

  <p>Yapmak istediği gibi çömelip üvey kızına mı sarıldı? Yaşadığı şeyler, annesinin başına gelenler, kardeşine olanlar için üzgün olduğunu mu söyledi?</p>

  <p>Pek sayılmaz.</p>

  <p>Gözlerini yumdu. Sonra tekrar açtı. Liesel Meminger’in suratına sağlam bir tokat indirdi.</p>

  <p>“Bir daha bunu <i>asla</i> söyleme! ” Sesi sakin ama kararlıydı.</p>

  <p>Kız sarsılarak basamakların üzerine çökerken, babası yanına oturup yüzünü kendi ellerine gömdü. Bir kilisenin merdivenine olurmuş yoksul ve yıkılmış uzun boylu bir adam olduğunu söylemek kolay olabilirdi ama Hans öyle değildi. Liesel o anda üvey babası Hans Hubermann’ın o dönemde bir Alman vatandaşının karşılaşabileceği en tehlikeli ikilemlerden biriyle yüzleştiğinin farkında değildi. Üstelik bu ikilemi bir yıla yakın süredir yaşıyordu.</p>

  <p>“Baba? ”</p>

  <p>Liesel kendi sesindeki şaşkınlığı ve işe yaramazlığını hissetti. Kaçmak istedi ama yapamadı. Babası tekrar konuşacak cesareti bulurken ellerini yüzünden çekti.</p>

  <p>“Bunu evimizde söyleyebilirsin, ” dedi, Liesel’in yanağına ciddi bir ifadeyle bakarak. “Ama sokakta, okulda, BDM’de asla söylemeyeceksin. Asla! ” Kızının önünde ayağa kalkarak onu kollarından tutup kaldırdı ve sertçe sarstı. “Duydun mu beni? ”</p>

  <p>Liesel gözlerini iri iri açarak başıyla onayladı.</p>

  <p>Aslında bu gelecekteki bir nutuk için provaydı; o yıl daha sonra, bir kasım sabahının ilk saatlerinde Hans Hubermann’ın en büyük korkuları Himmel Sokağı’na geldiği zaman.</p>

  <p>“Pekâlâ. ” Hans kızını yere bıraktı. “Şimdi, deneyelim. ” Hans merdivenin dibinde dimdik durarak kolunu kırk beş derece kaldırdı. “Heil Hitler! ”</p>

  <p>Liesel de ayağa kalkıp kolunu kaldırdı ve acınası bir şekilde babasını taklit etti. “Heil Hitler. ” Oldukça etkileyici bir manzaraydı; kilisenin merdiveninde ağlamamaya çalışan on bir yaşında bir kız, babasının omzunun üzerinden arka taraftaki karanlık bir şeye vuranların gürültüleri gelirken, Führer’i selamlamayı öğreniyordu.</p>

  <p>“Hâlâ dost muyuz? ”</p>

  <p>Yaklaşık on beş dakika sonra babası avucunda bir sigara kâğıdı ve tütün tutuyordu.</p>

  <p>Liesel tek kelime etmeden uzanıp malzemeleri alarak sarmaya başladı.</p>

  <p>Uzun süre orada birlikte oturdular.</p>

  <p>Babasının omzunun üzerinden dumanlar yükseliyordu.</p>

  <p>Yaklaşık on dakika sonra, hırsızlığın kapıları aralanacak ve Liesel Meminger kapıları sonuna kadar açarak içinden geçecekti.</p>

  <blockquote class="alıntı">
    <p style="text-align: center;"><b>İKİ SORU</b></p>

    <p style="text-align: center;"><b>Kapılar arkasından kapanacak mıydı? </b></p>

    <p style="text-align: center;"><b>Yoksa iyi niyetli davranıp onun tekrar çıkmasına izin verecekler miydi?</b></p>
  </blockquote>

  <p>Liesel’in keşfedeceği gibi, iyi bir hırsız olmak, birçok şey gerektirir.</p>

  <p>Gizlilik. Sessizlik. Cesaret. Hız.</p>

  <p>Ama bütün bunlardan daha da önemlisi, son bir şey:</p>

  <p>Şans.</p>

  <p>Gerçekten.</p>

  <p>On dakikayı unutun.</p>

  <p>Kapılar açıldı.</p>
</body>
</html>
