<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_68" style="text-align: center;"><b>RUDY’NİN ÇIPLAKLIĞI</b></h2>

  <p>Bir kadın vardı.</p>

  <p>Köşede duruyordu.</p>

  <p>Gördüğü en kalın saç örgüsüne sahipti. Sırtından aşağı süzülüyordu ve bazen, omzunun üzerinden öne aldığında, dev gibi göğüslerinin üzerinden aşırı besili evcil bir hayvan gibi dökülüyordu.</p>

  <p>Aslında, onunla ilgili her şey irileşiyordu. Dudakları, bacakları, dişleri. Kalın ve doğrudan bir sesi vardı. Kaybedecek zaman yoktu. “<i>Komm,</i>” dedi kadın, onlara. “Gelin. Burada durun.”</p>

  <p>Buna karşılık doktor, saçları dökülmüş bir kemirgene benziyordu. Ufak tefek, zeki biriydi ve baştan aşağı iş ciddiyeti içinde okul ofisinde bir aşağı bir yukarı yürüyordu. Ve üşütmüştü.</p>

  <p>Üç çocuk arasından hangisinin yapılması gereken iş için giysilerini çıkarmaya daha isteksiz olduğuna karar vermek zordu. Birincisi bakışlarını odadakiler üzerinde dolaştırdı; yaşlanmakta olan öğretmenden dev gibi hemşireye ve ufaklık doktora. Ortadaki sadece ayaklarına bakıyordu ve en soldaki de karanlık bir ara sokakta değil de, okul ofisinde olduğu için sürekli şükrediyordu. Rudy, hemşirenin korkutucu olduğuna karar verdi.</p>

  <p>“İlk kim?” diye sordu hemşire.</p>

  <p>Cevap veren teftiş öğretmeni Bay Heckenstaller oldu. Bir adamdan çok siyah bir takım elbiseye benziyordu. Yüzü tamamen bıyıktan oluşuyor gibiydi. Çocukları inceleyerek çabucak karar verdi.</p>

  <p>“Schwarz.”</p>

  <p>Talihsiz Jürgen Schwarz büyük bir rahatsızlıkla üniformasını çıkardı. Sadece ayakkabıları ve iç çamaşırlarıyla kalmıştı. Alman yüzünde talihsiz bir yakarış ifadesi vardı.</p>

  <p>“Eee?” dedi Bay Heckenstaller. “Ayakkabılar?”</p>

  <p>Ayakkabılar ve çoraplar da çıktı.</p>

  <p><i>“Und die Unterhosen</i>,” dedi hemşire. “Ve külotunu da.”</p>

  <p>Hem Rudy hem de diğer çocuk Olaf Spiegel soyunmaya başlamışlardı ama Jürgen Schwarz’ınki kadar tehlikeli bir durumda değillerdi. Çocuk titriyordu. Diğer ikisinden bir yaş küçük ama daha uzun boyluydu. Külotunu da indirdiğinde, küçük ofisin ortasında aşağılanmış bir halde kalakaldı. Özsaygısı ayak bileklerinin etrafında toplanmıştı.</p>

  <p>Hemşire kollarını dev gibi göğsünde kavuşturmuş halde onları dikkatle izliyordu.</p>

  <p>Heckenstaller diğer ikisine kıpırdamalarını söyledi.</p>

  <p>Doktor kel kafasını kaşıyarak öksürdü. Soğukalgınlığı onu öldürüyor olmalıydı.</p>

  <p>Üç çıplak çocuk soğuk zeminde sırayla muayene edildiler.</p>

  <p>Ellerini cinsel organlarının üzerine kapatmışlardı ve tir tir titriyorlardı.</p>

  <p>Doktorun öksürükleri ve hapşırıkları arasında rutin incelemeler yapılıyordu.</p>

  <p>“Nefes al.” Burun çekiş.</p>

  <p>“Nefes ver.” Hapşırık.</p>

  <p>“Kollan uzat.” Öksürük. “Kolları <i>uzat</i> dedim.” Korkunç bir öksürük krizi.</p>

  <p>Bütün insanların yaptığı gibi, çocuklar da karşılıklı anlayış işaretleri görmek için sürekli birbirlerine bakıyordu. Ama yoktu. Üçü de ellerini cinsel organlarından ayırarak iki yana uzattılar. Rudy kendini hiç de üstün ırk üyesi gibi hissetmiyordu.</p>

  <p>“Yeni bir gelecek yaratmak konusunda,” diyordu hemşire, öğretmene, “giderek daha başarılı oluyoruz. Fiziksel ve zihinsel açıdan ilerlemiş yepyeni bir Alman sınıfı oluşacak. Bir subay sınıfı.”</p>

  <p>Ne yazık ki doktor ikiye katlanıp terk edilmiş giysilerin üzerine bütün gücüyle öksürünce kadının vaazı yarıda kaldı. Adamın gözlerinde yaşlar birikti ve Rudy merak etmekten kendini alamadı.</p>

  <p><i>Yeni bir gelecek mi? Onun gibi mi?</i></p>

  <p>Ama akıllı davranarak sesini çıkarmadı.</p>

  <p>Muayene sona erdi ve ilk çıplak <i>Heil Hitler!</i> selamını verdi. Sapıkça bir tarzda, bunu yapmaktan o kadar da gocunmadığını hissetti.</p>

  <p>Saygınlıklarını kaybetmiş olan çocukların tekrar giyinmelerine izin verildi, ofisten gönderilirlerken, arkalarında bıraktıkları onurlarıyla ilgili konuşmaları duyabiliyorlardı.</p>

  <p>“Fler zamankinden biraz daha büyükler,” dedi doktor. “Ama en azından ikisini düşünüyorum.”</p>

  <p>Hemşire aynı fikirdeydi. “Birincisi ve üçüncüsü.”</p>

  <p>Üç çocuk dışarıda durdu.</p>

  <p>Birincisi ve üçüncüsü.</p>

  <p>“Birinci şendin, Schwarz,” dedi Rudy. Sonra Olaf Spiegel’e döndü. “Üçüncü kimdi?”</p>

  <p>Spiegel kafasından bir şeyler hesapladı. Kadın sırada üçüncü olandan mı, yoksa üçüncü sırada muayene edilenden mi söz ediyordu? Bunun önemi yoktu. Neye inanmak istediğini biliyordu.</p>

  <p>“Sanırım şendin.”</p>

  <p>“Haydi oradan, Spiegel, şendin.”</p>

  <blockquote class="alıntı">
    <p style="text-align: center;"><b>KÜÇÜK BİR GARANTİ</b></p>

    <p style="text-align: center;"><b>Pardösülü adamlar üçüncünün kim olduğunu biliyordu.</b></p>
  </blockquote>

  <p>Himmel Sokağı”nı ziyaret etmelerinden sonra, Rudy evinin önündeki basamakta Liesel’le birlikte oturdu ve hikâyeyi en küçük ayrıntısına kadar anlattı. O gün sınıftan alındığında olanları açıkça itiraf etti. Hatta dev gibi hemşire ve Jürgen Schwarz’ın yüz ifadesiyle ilgili biraz gülüştüler. Ancak çoğunlukla endişe dolu bir hikâyeydi; özellikle de mutfaktaki seslerden ve ceset gibi devrilen domino taşlarından söz edilirken.</p>

  <p>Liesel günler boyu bir düşünceyi kafasından atamadı.</p>

  <p>Üç çocuğun muayene edilmesi veya dürüst olması gerekirse, Rudy’yi.</p>

  <p>Yatağında uzandığında Max’i özlüyor, nerede olduğunu merak ediyor, hayatta olmasını diliyordu ama bir yerlerde, hepsinin ortasında duran şey Rudy’ydi.</p>

  <p>Karanlıkta çırılçıplak bir halde parıldıyordu.</p>

  <p>O görüntü bir hayli korkunçtu; özellikle de ellerini cinsel organının üzerinden çekmeye zorlandığı anda. En azından huzursuz ediciydi ama nedense, Liesel bu görüntüyü düşünmekten kendini alamıyordu.</p>

  <p> </p>
</body>
</html>
