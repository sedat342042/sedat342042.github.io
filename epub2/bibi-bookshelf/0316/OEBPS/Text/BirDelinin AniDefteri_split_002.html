<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BirDelinin AniDefteri</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">Nikolay Gogol</p>

    <p class="normal">Nikolay Vasilyeviç Gogol 20 Mart 1809'da Poltava bölgesinde Mirgorod'da Kazak bir ailenin çoçuğu olarak dünyaya geldi. 1828'de Petersburg'a giderek sivil hizmetlerde işler buldu ve edebiyat çevrelerine ilk adımını attı. Ukrayna'daki yaşamı ele aldığı kısa öykülerden oluşan <span class="ideitalik">Dikanka Yakınlarında Bir Çiftlikte Yaşam</span> (1831) adlı çalışması umut vaat edici görüldü. Dört yıllık bir aradan sonra çıkan <span class="ideitalik">Mirgorod'</span>da yer alan ve 16. yüzyılda Kazakların yaşamını ele alan "Taras Bulba" öyküsü, 1842'de romana dönüştü.</p>

    <p class="normal">1836'da bürokrasi memurları üzerine kara mizahi bir çalışma olan <span class="ideitalik">Müfettiş</span> yayımlandı. Yanlışlıklar üzerine kurulu bir komedi olan bu çalışma birçokları tarafından Rus edebiyatının en göze çarpan oyunlarından biri olarak görülmektedir.</p>

    <p class="normal">Gogol, 1826'dan başlayarak sonraki 22 yılını Roma'da geçirdi. Burada en yaratıcı yapıtı olarak görülen ve daha sonra dünya edebiyatının en güzel romanlarından biri olarak yerini alacak <span class="ideitalik">Ölü Canlar</span> üzerine çalıştı. Roman Rusya'da günlük yaşamın plastik bir görünümünü vererek feodal Rusya'yı çürümüş, çökmüş bir ülke olarak çizer. Yapıt çıkar çıkmaz Rusya'da yankı uyandırdı. Kısa bir süre sonra da takma adla İngilizceye çevrildi. Yapıtta yer alan birçok esprili deyim günümüz Rusçasında atasözü olarak kullanılmaktadır.</p>

    <p class="normal">1834'te yayımlanan <span class="ideitalik">Delinin Defteri</span> ve <span class="ideitalik">Neva Bulvarı</span> gibi yapıtlarında Puşkin'i izleyerek "küçük adam" temasına yönelen Gogol bu tür bir anlatım tarzını "Palto" adlı uzun öyküsünde sanatsal bir olgunluğa ulaştırır.</p>

    <p class="normal">Gogol'ün komik ve trajik öğeleri kendine özgü bir yoldan bir araya getiren saldırgan yergisi, çarpıcı kişilik çizimi, dili alışagelmedik çarpıcılıkta kullanması, yapıtlarının bütün dünya dillerine çevrilmesine ve dünya çapında ün kazanmasına yol açmıştır. Yazarın yapıtları Rus gerçekçiliğinin gelişimi üstünde etkili olmuştur.</p>

    <p class="normal">Nikolay Gogol 4 Mart 1852'de Moskova'da öldü.</p>
  </div>
</body>
</html>
