<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Shannara'nın Kılıcı II</title>
  <meta content="Terry Brooks" name="author" />
  <meta content="2014-1-7" name="creation-time" />
  <meta content="2014-1-7" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre4" id="calibre_pb_0"><span class="none">VI</span></p>

      <p class="calibre2"><span class="none">Üç garip yoldaş öğlene dek dağlık bölgelerden kuzeye ilerlediler ve ancak birkaç dakika dinlenmek ve birşeyler atıştırmak için durdular. Arazinin bir alçalıp bir yükselen engebeli yapısı yürüyüş boyunca aynı kalmıştı. Yolculuk aşın derecede zor olmuştu. Güçlü Keltset bile dik yürümesini sağlayacak bir zemin bulamadığından, diğerleri gibi tırmanmak zorunda kalmıştı. Toprak yalnız şekilsiz değil, aynı zamanda da ürkütücü bir görünüşe sahipti. Tepeler çimenlerle kaplıydı ve tek tük çalılıklar ve ağaçlıklar görülüyordu, fakat yolculara huzursuzluk veren vahşi ıssız bir havası vardı. Çimenlerin sapları kırbaç kadar sert-ve uzundu, yolcuların paçalarına çarptıkça canlarını yakıyordu. Ağır çizmelerin altında ezildikten sonra hemen eski yerlerine yaylanıyorlardı. Dağınık ağaçlar eğri büğrüydü, küçük yaprakları vardı ve sanki doğanın üvey çocukları gibi, kavruk, kendi hallerine bırakılmış izlenimi uyandırıyorlardı. Ortada ne bir hayvan, ne bir kuş vardı ve şafaktan beri tek bir canlı bile görmemişlerdi.</span></p>

      <p class="calibre2"><span class="none">Yine de aralarında konuşma eksik değildi. Hatta Shea'nın Panamon Creel'in kendi sesinden sıkılıp birkaç dakika susmasını dilediği zamanlar bile olmuştu. Uzun boylu hırsız sürekli</span></p>

      <p class="calibre2"><span class="none">konuşuyordu, zaman zaman kendi kendine bile. Akla gelebilecek her şeyden, hakkında hiçbir bilgisi olmadığı belli olan konulardan bile bahsediyordu. Titizlikle uzak durduğu tek konu Shea'ydı. Vadiliye bütün vahşi serüvenlerini çekinmeden anlatabileceği bir meslektaşı, bir silah arkadaşı gibi davranıyordu. Ama Shea'nın geçmişini ima etmekten özenle kaçınıyordu, Elftaşlarına ve yolculuğun amacına da hiç değinmiyordu. Belli ki, durumu halletmenin en doğru yolunun Shea'yı çabucak Paranor'a götürüp yola devam etmek olduğunu düşünüyordu. Shea'nın, kendisine rastlamasalardı o ikisinin nereye gideceği hakkında hiçbir fikri yoktu. Belki kendileri de nereye gideceklerinden emin değildi. Shea, hırsız daldan dala atlayarak konuşurken dikkatle dinliyor, arada bir uygun gördükçe ya da diğeri sordukça kendi yorumlarını da araya sıkıştırıyordu. Ama asıl düşündüğü yolculuk ve taşlan geri alabilmenin en iyi yolunun ne olacağıydı. Hem hırsızlar, hem de o bunu deneyeceğini içten içe seziyordu. Tek sorun hangi yöntemi deneyeceğiydi. Shea, kurnaz Panamon Creel'in onunla eğleneceğinden, ipi taşları ne şekilde geri almayı planladığını öğrenene kadar gevşeteceğinden, sonra da ilmiği boynuna geçireceğinden emindi.</span></p>

      <p class="calibre2"><span class="none">Yürüyüp konuşurlarken, Shea arada bir sessiz Kaya Trolüne bakıp ifadesiz yüzünün altında nasıl bir kişilik yattığını anlamaya çalışıyordu. Panamon Trolün dışlanmış biri, arkadaşlığını kanıtladığı için de onunla dost olduğunu anlatmıştı. İlk bakışta bu doğru gibi görünüyordu, ama Trolde Vadiliyi onun gerçekten bir sürgün olup olmadığı konusunda kuşkulandıran bir hal vardı. Trolün yürüyüşünde bariz bir gurur edası vardı, başı ve vücudu dimdikti. Asla konuşmuyordu, görünüşe göre gerçekten de sağır ve dilsizdi. Ama derin gözlerinden Panamon'un belirttiğinden öte bir zekâ yansıyordu. Shea, Panamon Creel'in tıpkı Allanon gibi gerçekleri tamamıyla anlatmadığını seziyordu. Ama Druidin aksine, kurnaz hırsız muhtemelen bir yalancıydı ve genç adam onun söylediği her şeye inanmaması gerektiğini hissetti. Ya yalan söylediğinden ya da kendisi de bilmediğinden, Panamon'un anlattıklarının Keltset'in geçmişini aydınlatmadığından emindi. Hem hayatını kurtarıp, hem de soğukkanlılıkla değerli taşlarını çalan kırmızılı maceraperestin basit bir hayduttan öte olduğuna da bir o kadar emindi.</span></p>

      <p class="calibre2"><span class="none">Öğle yemeğini çabucak bitirdiler. Keltset yemek takımlarını toplarken, Panamon Shea'ya dağlık bölgenin kuzey sınırındaki Janisson Geçidi'ne fazla bir yol kalmadığını anlattı. Bu geçitten sonra batıya yönelip Streleheim Ovaları'nı geçerek Paranor'a varacaklardı. Orada yollan ayrılacaktı, hırsız bunu vurgulayarak belirtti; Shea arkadaşlarıyla buluşabilecek ya da Druid Içkalesi'ne gidebilecek, neyi uygun görürse öyle yapacaktı. Vadili başını sallayarak onayladı. Diğerinin sesindeki sert, gergin tonu fark etmişti; adamlar onun taşlan almak için harekete geçmesinin yakın olduğunun farkındaydı. Shea sesini çıkarmadı, önüne yem attıklarının bilincinde olduğunu da belli etmedi ve yola devam ettiler. Üçlü tepelerin arasından kıvrılarak ötede beliren alçak dağlara yöneldi. Shea solunda, uzakta duran dağların korkunç Ejderha Dişi'nin bir uzantısı olduğuna emindi, ama düşündüğü gibi çıkmadı. Burası tamamen farklı bir yerdi. Şimdi Kuzeykarası'na çok yakındılar ve Vadili için geri dönüş yoktu.</span></p>

      <p class="calibre2"><span class="none">Panamon Creel yine sonu gelmeyen maceralarından birini anlatmaya koyulmuştu. Tuhaf bir şekilde Keltset'ten çok az bahsediyordu. Shea, Panamon Creel'in Keltset hakkında iddia ettiği kadar çok şey bilmediğini fark etti, Kaya Trolünün kendisi için olduğu kadar yoldaşı için de bir muamma olduğunu anlıyordu artık. Hem, gerçekten Panamon Creel'in dediği gibi iki yıl boyunca birlikte hırsızlık etmiş olsalardı, adının hikâyelerde daha fazla geçiyor olması gerekirdi. Dahası, Shea ilk başta trolün köpek gibi Panamon Creel'in peşinden ayrılmadığını sanırken artık onun Panamon Creel'le beraber yolculuk yapmak için bambaşka sebepleri olabileceğini düşünüyordu. Shea bu sonuca Panamon Creel'i dinleyerek değil, Keltset'i inceleyerek varmıştı. Keltset'in mağrur ve uzak hali onu büyülemişti. Shea onun ne olduğunu tam olarak bilemese de, dışlanarak sürgüne yollanmış, nefret edilen bir hilkat garibesi olmadığına artık emindi.</span></p>

      <p class="calibre2"><span class="none">Fazlasıyla sıcak bir gündü ve Shea terlemeye başlamıştı. Arazi iyice engebeli bir hal almıştı; inatçı, kıvrılan tepeleri aşmak zahmetli ve yavaş ilerleyen bir işti. Panamon Creel dur durak bilmeden konuşuyor, Shea'yla eski bir ahbabıymış gibi gülüşüp şakalaşıyordu. Dört karayı da anlatıyordu; hepsini dolaşmış, halklarını ve yaşam tarzlarını öğrenmişti. Shea onun Doğukarası ve Elf halkı hakkında biraz sığ olduğunu düşündü, ama bunu karıştırmanın akıllıca olmayacağını tahmin ederek üstelemedi. Panamon'un gezilerinde tanıdığı kadınlarla yaşadığı serüvenleri çaresiz dinledi. Bir keresinde Panamon bir kralın kızını kurtarmış ve ona âşık olmuştu, sonra da babası aralarına girmiş ve kızını alıp uzak diyarlara götürmüştü. Vadili çok acımış gibi iç geçirdi, adam o güne dek kızı arayıp durduğunu itiraf ederken içinden kıs kıs gülüyordu. Shea Panamon'un onu bulmasını ve kızın onu bu hayattan vazgeçirmesini ümit ettiğini söyledi. Bunu söylediğinde Panamon ona baktı ve yüzünü inceledi, sonra susarak meseleyi kafasında evirip çevirmeye koyuldu.</span></p>

      <p class="whitespace">&nbsp;</p>

      <p class="calibre2"><span class="none">Janisson Geçidi'ne iki saat sonra vardılar. Geçit iki dağ silsilesinin birleştiği yerde oluşmuştu, ferah, kolay aşılır bir geçitti. Ötedeki geniş düz araziye açılıyordu. Güneyden uzanan büyük dağ silsilesi kule gibi yükselen Ejderha Dişi'nin bir uzantısıydı, ama kuzey kısmı Shea'ya yabancıydı. Dev Kaya Trollerinin yurdu olan Charnal Dağları'nın kuzeylerine düştüğünü biliyordu ve bu ikinci bölüm güney uzantısı olabilirdi. Bu ıssız ve nispeten keşfedilmemiş zirveler, yüzyıllar boyunca sadece vahşi ve savaşçı Trol kolonilerinin yerleştiği dev bir alandı. Kaya Trolleri türlerinin en irileriyse de, Kuzeykarası'nın bu bölümünde yaşayan pek çok başka Trol türü vardı. Shea, Keltset bu halktan biriyse, bu halk Güneykaralılar'ın sandığından daha zeki olmalı, diye düşündü. Kendi hemşehrilerinin onlarla aynı dünyada yaşayan başka bir ırk hakkında bu kadar yanılmaları ona garip geldi. Küçüklüğünde okuduğu ders kitapları bile Trolleri cahil ve vahşi bir ırk olarak tanımlıyordu.</span></p>

      <p class="calibre2"><span class="none">Geniş geçide girmeden önce, Panamon durmalarını işaret etti ve kendisi yüksek yamaçlara ilerleyerek çevreyi şöyle bir kolaçan etti. Sonra Keltset'e bölgeyi tarayarak güvenli olup olmadığına bakmasını emretti. Dev Trol çabucak yola koyuldu ve kısa bir süre sonra tepelerin ve kayaların arasında gözden yitti. Panamon Shea'ya oturup beklemesini önerdi. Kibirli kibirli gülümsüyor, Shea'nın arkadaşlarının kuracağı herhangi bir tuzağı düşünerek Keltset'i önden yollamak önlemini almakla ne kadar akıllı olduğunu düşündüğünü belli ediyordu. Shea'nın tek başına bir tehdit oluşturmadığından emin olduğundan onu yanında tutuyor, ama arkadaşlarının başına dert olacak kadar güçlü olabileceğini düşünüyordu. Arkadaşının dönmesini beklerken, eşkiyalık yaşamının o meşhur, tüyleri diken diken eden maceralarından birini anlatmaya koyuldu yine. Shea bu hikâyeyi de diğerleri gibi inandırıcılıktan uzak ve fazlasıyla abartılı buldu. Panamon bu hikâyeleri yüzlerce kez anlatmayı, dinleyenlerin dinlemeyi sevdiğinden daha çok seviyor gibiydi. Shea sessizce dinlemeye katlandı, ilgili görünmeye de çalıştı. Artık Paranor sınırlarına çok yaklaşmış olmalıydılar ve oraya varır varmaz kendi başına kalacaktı. Böyle bir yerde sağ kalmak istiyorsa, hemen arkadaşlarını bulması gerekecekti. Karabüyücü Lord ve avcıları bıkmak usanmak bilmeden onun izini süreceklerdi ve Allanon ile arkadaşlarını bulamadan yakalanırsa öleceği kesindi. Ama belki de Shea'nın arkadaşları Kılıç'ı ve Druid İçkalesi'ni çoktan ele geçirmişlerdi. Belki de zafer çoktan kazanılmıştı.</span></p>

      <p class="calibre2"><span class="none">Keltset birden geçitte belirdi ve yaklaşmalarını işaret etti. Yanına çabucak vardılar ve üçü yola hep birlikte devam ettiler. Janisson Geçidi'nde pusuya yatmış birilerini saklayacak, pek kuytu bir yer yoktu ve burada başlarına bir bela gelmeyeceği açıktı. Birkaç parça kaya ve tepecik vardı, ama hiçbiri arkasına bir iki adamdan fazlasının sığacağı büyüklükte değildi. Geçit oldukça uzundu ve üç yolcunun sonuna varması bir saati buldu. Fakat kolay bir yürüyüştü ve zaman çabuk geçti. Kuzey girişine vardıklarında, kuzeye uzanan düzlükleri ve ötesinde batıya uzanan dağ kütlesini görebiliyorlardı. Yolcular geçitten çıkıp dağların ve ormanların bir at nalı gibi çevrelediği düzlüğe yürüdüler. Kuru toprak seyrek, ince ve yeşil çimenlerden oluşan bir bitki örtüsüyle kaplıydı. Shea'nın ancak diz boyuna varan bodur çalılar vardı. Görünüşe bakılırsa burası ilkbaharda bile fazla yeşermiyordu ve Paranor'un ötesindeki karalarda fazla hayat yoktu.</span></p>

      <p class="calibre2"><span class="none">Panamon batıya yöneldiğinde Shea hedeflerine az kaldığını anladı. Saldırı ihtimaline karşı dağlardan ve ormanlardan</span> <span class="none">birkaç yüz metre uzak durarak ilerliyorlardı. Vadili kırmızılı liderlerine Paranor'un ne yöne düştüğünü sorunca, öteki kurnazca gülümsedi ve sadece oraya yaklaşmakta oldukları cevabım verdi. Listelemesinin anlamı yoktu ve genç adam kendini, beriki davetsiz misafirinin yola kendi başına devam etmesinin zamanı geldiğine kanaat getirene kadar muallakta kalmaya hazırladı. Shea başını ötelerinde uzanan düzlüğe çevirdiğinde arazinin uçsuz bucaksızlığına şaşırdı ve hayranlık duydu. Bu dünya ona yabancıydı ve hayatını kaybetmekten haklı olarak korktuğu halde, hiçbir güzelliği kaçırmamaya kararlıydı. Bu Flick'le hep bir gün yapmayı tasarladıkları yolculuktu ve sonunda ölüm ve yenilgi bile olsa, ona kalan zamanda her şeyi görecekti.</span></p>

      <p class="calibre2"><span class="none">Öğle vakti yaklaştığında üçü de ter içinde kalmıştı, açık düzlüklerdeki kızgın güneş sabırlarını taşırmak üzereydi. Keltset diğerlerinden biraz uzakta yürüyordu. Sıcak, beyaz güneş ışığında kaba yüzü ifadesiz, gözleri karanlık ve sertti. Panamon konuşmayı bırakmıştı, tek derdi yürüyüşü tamamlayıp artık gereksiz bir yük olarak görmeye başladığı Shea'dan kurtulmaktı. Shea yorgundu ve ağrılar içindeydi; zaten az olan enerjisi iki günlük yolculukla iyiden iyiye tükenmişti. Yakıcı güneşin altındaki, gölgeden yoksun açık alanda parlak ışığa karşı gözlerini kısarak ilerliyorlardı. Güneş batı ufkuna yaklaştıkça araziyi seçmek daha da güçleşmişti. Paranor'a varmak için işi Panamon'un yeteneklerine bırakarak ufku gözlemekten vazgeçti. Yolcular, sağ taraflarında kuzeye uzanan dağ kütlesinin sonuna yaklaşıyorlardı ve dağların bittiği yerde ovalar sonsuz bir genişliğe açılıyormuş gibi görünüyordu. Ovalar o kadar uçsuz bucaksızdı ki, Shea gökyüzünün yerle birleştiği ufuk çizgisini görebiliyordu. Bunların Streleheim Ovaları olup olmadığını sorduğunda, Panamon hemen cevap vermedi, ancak biraz düşündükten sonra başını evet anlamında salladı.</span></p>

      <p class="calibre2"><span class="none">Bulundukları nokta ve Panamon Creel'in Shea'ya dair dile getirilmeyen planları hakkında başka bir şey söylenmedi. At nalı şeklindeki vadiden çıkıp Streleheim Ovaları'nın kuzey ve batı yönünde uzanan genişliğinin doğusuna yöneldiler. Sol taraflarında ormana paralel düşen arazi şaşırtıcı bir şekilde tepelikti. Bu değişiklik vadiden bakıldığında anlaşılmıyordu, ancak çok yaklaşıldığında belli oluyordu. Küçük ağaçlar ve çalılıklar bile vardı... bir de başka bir şey, yabancı olan başka bir şey. Her üçü de aynı anda o şeyi fark ettiler. Panamon aniden durmalarını söyledi ve gözlerini kısarak ötelere baktı. Shea da bir elini gözlerine siper ederek etrafa baktığında toprağa yerleştirilmiş tuhaf direkler gördü ve her yönde, birkaç yüz metrede bir, renkli kumaş parçaları ve parlayan metal ya da camlardan oluşan yığınlar vardı. Kumaşların ve pılı pırtının arasında hareket eden küçük siyah şekiller zar zor seçiliyordu. Sonunda Panamon o yöne doğru bağırdı. Onları hayrete düşürerek, kuzgun karısı kanatlar çırpıldı ve kara nesneler aniden koca akbabalara dönüşürken dört bir yana dağılan leş hayvanlarından korkunç çığlıklar yükseldi. Dev Keltset birkaç metre ilerleyip dikkatle ileriye bakarken Panamon ve Shea hayretten dillerini yutmuş bir halde baktılar. Bir saniye sonra Keltset geri dönüp pür dikkat kendine bakan yoldaşına keskin bir işaret yaptı. Kırmızılı hırsız ciddiyetle başını salladı.</span></p>

      <p class="calibre2"><span class="none">"Savaş gibi bir şey olmuş," diye açıkladı ters ters. "Oradakiler ölmüş adamlar!"</span></p>

      <p class="calibre2"><span class="none">Üçlü korkunç savaş sahnesine yaklaştı. Aniden ölülerin arasında arkadaşlarının da olabileceğinden korkan Shea isteksizce yürüdü. Yakından bakılınca yığınların mızraklar ve savaş</span> <span class="none">bayrakları olduğu anlaşıldı. Parlak ışıklar ise kimi kaçan askerlerce atılmış, kimi ölülerin elinde hâlâ sıkılmış duran kılıçların ve bıçakların parıltılarıydı. Kumaş kümeleri güneş ışığında hareketsiz, kavrulan bedenlere dönüştü. Shea'nın burun deliklerine ilk kez giren ölüm kokusu midesini kaldırdı, kulaklarına insan leşlerinin üstünde dolaşan sineklerin vızıltılan ilişti. Panamon ona bakarak ağırbaşlılıkla gülümsedi, Vadilinin ölüme daha önce tanık olmadığım biliyordu ve bu ona unutamayacağı bir ders olacaktı.</span></p>

      <p class="calibre2"><span class="none">Shea içinde yükselen bulantıyla mücadele ederek savaş alanını gezen ikilinin peşine takıldı. Yüzlerce beden hareketsiz yatıyordu. Hiçbir yerde hareket yoktu, hepsi de ölüydü. Cesetlerin sağa sola gelişigüzel dağılmış ve belirli bir noktada toplanmamış olduğunu gören Shea, bunun uzun, acıklı, ölümüne, kıran kırana bir savaş olduğu sonucunu çıkardı. Gnom işaretlerini hemen tanıyıverdi, eğri büğrü san vücutları kolayca ayırt edilebiliyordu. Ama karşılarındaki gücün Elf savaşçıları olduğunu anlaması için bir araya toplanmış birkaç şekli yakından incelemesi gerekti.</span></p>

      <p class="calibre2"><span class="none">Bundan sonra ne yapacağına emin olamayan Panamon, katledilen adamların ortasında kalakalmıştı. Shea da kâh bu ölünün, kâh bir diğerinin yüzüne, Gnomdan Elfe, açık yaralardan sızan kanla kaplı toprağa çeviriyordu gözlerini. O an ölümün ne demek olduğunu gerçekten anladı ve korktu. Bu işte hiçbir macera duygusu, amaç ya da seçim yoktu; insanın midesini bulandıran bir tiksinti ve şoktan başka hiçbir şey. Bu adamlar belki de uğruna savaştıkları şeyi bile bilmeden, aptalca bir nedenden ölüp gitmişlerdi. Hiçbir şey böyle korkunç bir kıyıma değmezdi -hiçbir şey.</span></p>

      <p class="calibre2"><span class="none">Keltset'in ani bir hareketi Shea'yı kendine getirdi ve Trolün</span> <span class="none">yerden yansı kırılmış bir direği kaldırıp kana bulanmış flamaya baktığını gördü. Keltset çok heyecanlanmış görünüyor, Paranor'a el kol işaretleri yapıyordu. Beriki sertçe kaşlarım çatıp yanındaki cesetlerin yüzlerini incelemeye başladı. Keltset endişeyle etrafına bakındı; sonunda gözleri orada büyüleyici bir şey görmüşçesine Shea'nın yüzüne sabitlendi. Sonra Panamon geldi, o da şaşırtıcı derecede endişeli görünüyordu.</span></p>

      <p class="calibre2"><span class="none">"Başımız fena halde dertte, dostum Shea," dedi ciddi bir ses tonuyla; ellerini beline koymuş dimdik duruyordu. "Bu flama Ellessedil'in Elf Kraliyet Soyu'nun bayrağı -Eventine'ın kişisel sancağı. Gerçi onu ölülerin arasında bulamadım, yine de bu beni rahatlatmıyor. Elf Kralı'na bir şey olmuşsa, inanılmaz boyutlarda bir savaş çıkabilir. Taş üstünde taş bırakmayacak kadar büyük bir savaş!"</span></p>

      <p class="calibre2"><span class="none">Shea korkuyla, "Eventine!" diye ünledi. "O Paranor'un kuzey sınırlarını koruyordu, şayet..."</span></p>

      <p class="calibre2"><span class="none">Birden kendini tuttu, kendini ele verdiğinden korkmuştu, ama Panamon Creel hâlâ konuşmaktaydı ve görünüşe bakılırsa duymamıştı.</span></p>

      <p class="calibre2"><span class="none">"Hiçbir anlamı yok -Gnomlarla Elflerin burada, hiçliğin ortasında çarpışmalarının. Eventine'ı yurdundan bu kadar uzaklara sürükleyen ne olabilir ki? Savaşmalarının bir sebebi olması lazım. Anlayamadığım..." Düşüncesini askıya alarak durup dik dik Shea'ya baktı.</span></p>

      <p class="calibre2"><span class="none">"Az önce ne dedin sen? Eventine'la ilgili olarak?"</span></p>

      <p class="calibre2"><span class="none">"H-hiç," diye kekeledi Vadili. "Demedim..."</span></p>

      <p class="calibre2"><span class="none">Uzun boylu hırsız talihsiz Vadilinin yakasına yapışıp onu kendine doğru çekti.</span></p>

      <p class="calibre2"><span class="none">"Cinlik yapmaya kalkışma, küçük adam!" Kızgın, kıpkırmızı yüzü kocamandı, gözleri şüpheyle kısılmıştı. "Her şeyi biliyorsun -şimdi konuş. Ta baştan beri taşlar ve Gnomların seni esir almaya tenezzül etme sebepleri hakkında anlattıklarından çok daha fazlasını bildiğinden şüpheleniyordum zaten. Oyun oynama sıran geçti. Öt bakalım1"</span></p>

      <p class="calibre2"><span class="none">Fakat Shea'nın kendisi bile cevabının ne olacağını asla öğrenemeyecekti. Ayaklan yerden kesilmiş, güçlü hırsızın elinde çırpınırken, devasa, siyah bir gölge düştü üzerlerine, ardından kanat çırpışları duyuldu. Devasa yaratık gökyüzünden, iri siyah gövdesini onlardan birkaç metre ötedeki savaş alanına ihtişamlı bir şekilde indirdi. Shea o tanıdık ölüm korkusunun damarlarındaki kanı dondurduğunu hissetti. Hâlâ öfkeli, ama bu yaratığın aniden ortaya çıkışıyla aynı zamanda da şaşırmış olan Panamon Creel, Shea'yı yere bıraktı ve bu tuhaf misafirle yüzleşmek için yüzünü çevirdi. Shea korkudan sinirleri uyuşmuş, dizleri titrer bir halde, güçlükle ayakta duruyordu, cesaretinin son kırıntıları da silinmişti. Bu yaratık Karabüyücü Lord'un dehşet verici Kafatası Taşıyıcılarından biriydi. Kaçacak zamanı kalmamıştı, sonunda onu bulmuşlardı. , Yaratığın kırmızı, zalim gözleri bir kenarda hareketsiz duran dev Trolün üzerinden çabucak geçti, bir an kırmızılı hırsızın üzerinde, sonunda da Vadilide durdu, yakıp içine işleyerek, dağınık düşüncelerini araştırarak. Her ne kadar Panamon Creel bu kanatlı canavarın ortaya çıkışına şaşırmışsa da, hiç korkmamıştı. Al basmış yüzüne ağır ağır yayılmakta olan şeytani gülümseyişiyle habis yaratığın tam karşısına geçip bir kolunu uyarı mahiyetinde sallamaya başladı.</span></p>

      <p class="calibre2"><span class="none">"Nasıl bir yaratık olursan ol, ama uzak dur," diye uyardı, "Benim işim bu adamla ve..."</span></p>

      <p class="calibre2"><span class="none">Yakıcı gözler ona nefretle baktığında Panamon Creel sözüne devam edemedi, şaşkınlıkla kara yaratığa bakakaldı.</span></p>

      <p class="calibre2"><span class="none">"Kılıç nerede, ölümlü?" Ses tehditkardı. "Varlığını algılayabiliyorum. Ver onu bana!"</span></p>

      <p class="calibre2"><span class="none">Panamon Creel hiçbir şey anlamadan bir süre yaratığa, ardından Shea'nın korku dolu yüzüne baktı. O an ilk defa, bu korkunç yaratığın bilmediği bir nedenle Vadilinin düşmanı olduğunu anladı. Durum tehlikeliydi.</span></p>

      <p class="calibre2"><span class="none">"Boşuna inkâr etmeyin! Sizlerden birinde olduğunu biliyorum ve onu almalıyım. Benimle savaşmaya yeltenmeyin, savaşı kaybettiniz. Kıhç'ın son varisi çoktan ele geçti ve yok edildi. Kılıcı bana vermek zorundasınız!"</span></p>

      <p class="calibre2"><span class="none">Panamon Creel ilk kez söyleyecek söz bulamadı. Yaratığın ne dediğine dair hiçbir fikri yoktu, ama ona bunu açıklamaya çalışmanın boşuna olacağını anlamıştı. Kanatlı canavar onları yok etmeye zaten kararlıydı, şu an açıklama yapmanın zamanı değildi. Sol elini kaldırdı ve küçük bıyığının kenarını öldürücü çengeliyle kaşıdı. Cesurca gülümseyip dev arkadaşına kaçamak bir bakış attı. Her ikisi de içgüdüsel olarak bunun ölümüne bir dövüş olacağını biliyordu.</span></p>

      <p class="calibre2"><span class="none">"Aptallık etmeyin, ölümlüler!" Emir daha çok bir ıslığı andırıyordu. "Sizinle bir işim yok -sadece Kılıç'ı istiyorum. Sizi kolaylıkla yok edebilirim -gün ışığında bile.</span></p>

      <p class="calibre2"><span class="none">Aniden Shea'nın içine bir ümit ışığı doldu. Allanon bir defasında Kafatası Taşıyıcılarının güçlerinin gündoğumuyla birlikte azaldığını söylemişti. Belki güneş ışığında yenilmez değillerdi. Belki iki tecrübeli savaşçı hırsızın ona karşı şansları olurdu. Ancak ölümlü olmayan, sadece ölü bir ruhun hayaleti, fiziksel bir forma bürünmüş ölümsüz bir hortlak olan bir şeyi yok etmeyi nasıl ümit edebilirlerdi ki? Bir süre kimse kıpırdamadı; ardından yaratık ileriye doğru ani bir adım attı. Panamon Creel kılıcını sağlam olan sağ eliyle kınından yıldırım gibi çekip yere çömeldi. Aynı anda Keltset de birkaç adım ilerledi, hareketsiz bir heykelden bir savaş makinesine dönüşmesi bir an bile almamıştı, kaslı kollarından biriyle topuzunu tutuyordu. Kafatası Taşıyıcısı duraksadı, bakışları yaklaşan Trole odaklanmış, ona ilk defa alıcı gözüyle bakıyordu. Sonra gözleri hayretle irileşti.</span></p>

      <p class="calibre2"><span class="none">"Keltset!" diye bağırdı.</span></p>

      <p class="calibre2"><span class="none">Kafatası Taşıyıcısı'nın dilsiz devi nereden tanıdığını düşünecek için bir saniyeleri bile olmadı, zira dev Trol korkunç bir hızla saldırdı. Topuzu havada bir kavis çizdi ve çatırdayarak Kafatası Taşıyıcısı'nın göğsüne indi. Panamon da sıçradı, çengeli ve kılıcıyla yaratığa darbeler indirdi. Ama Kuzeyli yaratık öyle kolay lokma değildi. Pençeli elinin tek bir darbesiyle silahlan ve adamı yana savurdu. Yanan gözleri tütmeye başladı ve sersemleyen hırsıza kırmızı bir ışın fırlattı. Hırsız hızla yana çekildi ve yıldırım sadece ceketini karartarak onu yalayıp geçti ve yine yere düşürdü. Saldırgan ikinci bir hamle yapamadan Keltset tepesine bindi, ikisi yerde boğuşurken kanatlı canavarın dev görüntüsü Keltset'inkinin yanında cüce gibi kalmıştı. Panamon hâlâ dizlerinin üstünde duruyor, sersemleyen başını sallayarak kendini toparlamaya çalışıyordu. Birşeyler yapması gerektiğini fark eden Shea yerdeki hırsıza koştu ve koluna yapıştı.</span></p>

      <p class="calibre2"><span class="none">"Taşlar!" diye yalvardı. "Taşları bana verirsen yardım edebilirim!"</span></p>

      <p class="calibre2"><span class="none">Hırpalanmış yüz bir an ona baktı, kızgınlık gözlerine yine yayılmıştı.</span></p>

      <p class="calibre2"><span class="none">"Kes sesini ve karışma!" diye patladı Vadiliyi iterek. Sendeleyerek ayağa kalktı. "Dolap çevirmenin sırası değil. Olduğun yerde kıpırdamadan dur!"</span></p>

      <p class="calibre2"><span class="none">Düşen kılıcını alarak dev arkadaşının yardımına koştu ve</span> <span class="none">Kafatası Taşıyıcısı'na vurmaya çalıştı, ama ıskaladı. Uzun bir süre üçü savaş alanının üstünde, Gnomların ve Elflerin cesetlerini çiğneyip boğuşarak yuvarlandılar. Panamon diğerleri kadar güçlü değildi, ama çevik ve son derece dayanıklıydı, Kuzeykarası yaratığı yıldırımlarını yolladıkça sağa sola sekerek kendini kurtarıyordu. Keltset'in inanılmaz kuvveti ise Kuzeykaralı yaratığın insanüstü gücüne bile denk gelebiliyordu, hatta şeytani yaratık umudunu yitirmeye başlamıştı. Kaba Trol teni yıldırımlarla kararmış ve bir sürü yerde yanmıştı, ama dev bunlara sadece omuz silkip mücadeleye devam ediyordu. Shea yardım etmek arzusuyla yanıp tutuşuyordu ama kuvvet ve cüsse bakımından onlann yanında cüce gibi kalırdı, üstelik silahları yetersiz, hatta gülünçtü. Ama taşları alabilmiş olsaydı...</span></p>

      <p class="calibre2"><span class="none">Sonunda iki ölümlü, ruhlar âleminin yaratığının saldırıları karşısında yorulmaya başladılar. Darbeleri kalıcı bir etki yaratmıyordu ve salt insan gücünün saldırganı alt edemeyeceğini yavaş yavaş kavrıyorlardı. Dövüşü kaybediyorlardı. Cesur Keltset aniden sendeledi ve bir dizinin üstüne yığıldı. Kuzeykaralı yaratık anında saldırarak savunmasız Trolü boynundan beline kadar pençeli eliyle çizdi ve onu sırt üstü yere düşürdü. Panamon öfkeyle bir nara atarak ruhlar âleminin yaratığına vurdu, ama darbeleri savuşturuldu, üstelik o hızla kendi kendini savunmasız bırakmıştı. Karabüyücü Lord'un elçisi şiddetle vurdu, bir kolunun darbesiyle adamı yere yıkarken kısılan gözlerinden çıkan yıldırımlarla adamın göğsünü öyle bir güçle yaktı ki, adam acıdan bayıldı. Kafatası Taşıyıcısı tam onun işini bitirecekti ki, diğerinin düştüğü tehlikeyi görünce kendi korkusunu unutan Shea saldırganın korunmasız kafasına bir mızrak fırlattı. Pençeli eller yüzünü korumakta çok geç kalmıştı ve canavar kızgınlıkla çırpınarak kendini toparlamaya çalıştı. Panamon</span> <span class="none">yerde hâlâ hareketsiz yatıyordu; ama dayanıklı olan Keltset tekrar ayağa kalkmış ve kıvranmakta olan yaratığın kafasını güçlü kollarıyla mengene gibi sıkmaya başlamıştı.</span></p>

      <p class="calibre2"><span class="none">Ölümcül canavar kendini kurtarmadan önce harekete geçecek sadece birkaç saniyeleri kalmıştı. Shea Panamon Creel'in yanına koştu ve bağırarak ona kalkmasını söyledi. Hırpalanmış adam zorlukla cevap verebildi ve hemen yere düştü. Shea yalvararak, onu sarsarak ayıltmaya çalışıyor, taşları vermesini istiyordu. Şimdi ancak taşlar iş görebilirdi! Tek kurtuluş şansları taşlardı! Shea iki savaşçıya baktı ve Keltset'in kollarının gevşediğini görünce dehşete kapıldı. Şeytani yaratık birkaç saniye içinde serbest kalacak ve hepsinin işi bitecekti. Tam böyle düşünürken Panamon kana bulanmış eliyle keseyi avucuna sıkıştırdı. Taşlar tekrar ondaydı artık.</span></p>

      <p class="calibre2"><span class="none">Yerdeki hırsızdan bir sıçrayışta uzaklaşan küçük Vadili kesenin iplerini koparırcasına açıp taşları avucuna boşalttı. Bu sırada Kafatası Taşıyıcısı Keltset'in kollarından kurtulmuş, savaşı bitirmek üzere dönmüştü. Shea vahşi bir çığlık atarak taşlan saldırgana doğru tuttu, taşların garip gücünün ona yardım etmesi için dua ediyordu. Yaratık döndüğünde taşlardan gözleri kör eden mavi bir ışık yayıldı Kafatası Taşıyıcısı Shannara'nın varisinin Elftaşları'nın gücünü hayata geçirdiğini çok geç fark etti. Gözleri boş yere kızıl yıldıranlar çaktı, ama çok geç kalmıştı. Mavi ışık bu yıldırımları durdurup dağıttı ve yıldırımların ötesindeki kambur, kara şekle bir enerji dalgası halinde ulaştı. Işık hareketsiz Kafatası yaratığına keskin bir çatırtıyla çarptı ve karanlık ruhu ölümlü kabuğundan sıyrılırken yaratık acı içinde kıvrandı ve kendisini yok eden güce olan nefretini haykırarak yere yığıldı. Keltset bir sıçrayışla ayağa kalktı ve bir mızrak kaparak yaratığın sırtına sapladı. Kuzeykaralı iğrenç bir şekilde</span> <span class="none">sarsıldı, son bir çığlıkla neredeyse tamamen ikiye katlandı ve yere yığılırken vücudu toza dönüştü. Bir saniye içinde kaybolmuş ve yerde sadece yanmış siyah külleri kalmıştı. Shea hareketsiz duruyor, taşların mavi ışığını hâlâ yerdeki tozun üstüne tutuyordu. Sonra toz yine hareketlendi, ortasından siyah, ince bir duman yükselerek hızla göğe karışıp kayboldu ve savaş sona ermiş oldu; üç ölümlü kanlı savaş meydanının sessizliği ve boşluğunda, heykeller kadar hareketsiz, kalakaldılar.</span></p>

      <p class="calibre2"><span class="none">Uzun saniyeler boyunca kimse yerinden kıpırdamadı, şiddetli mücadelenin ani, beklenmedik sonu onları şaşkına çevirmişti. Shea ve Keltset, hâlâ yeniden canlanmasını bekliyor gibi yerdeki siyah kül yığınına bakıyorlardı. Panamon Creel bir dirseğinin üzerinde doğrulmuş, ne olup bittiğini anlamaya çalışıyordu. Sonunda Keltset dayanamayarak Kafatası Taşıyıcısı'nın küllerini ayağıyla eşeleyip, kaçırdıkları bir şey var mı diye inceledi. Shea sessizce onu izlerken mekanik hareketlerle taşları kesenin içine koyup keseyi de gömleğinin cebine yerleştirdi. Shea Panamon'u hatırlayıp yaralı hırsıza bir göz attı, ama dayanıklı Güneykaralı oturur duruma gelebilmişti, derin kahverengi gözleri hayretle Vadiliye çevrilmişti. Keltset aceleyle gidip yoldaşının kalkmasına yardım etti. Adam yara bere ve yanıklar içinde kalmıştı; yüzü islenmiş, yer yer de çizilmişti, ama görünüşe göre kırığı yoktu. Bir süre Keltset'e baktı ve ardından sendeleyerek Shea'ya yaklaştı.</span></p>

      <p class="calibre2"><span class="none">"Her şeye rağmen senin hakkında yanılmamışım," diye homurdandı, güçlükle soluk alıp kafasını sallayarak. "Anlattığından daha fazlasını biliyordun -özellikle de taşlar hakkında. Neden gerçeği başında anlatmadın bana?"</span></p>

      <p class="calibre2"><span class="none">Shea, "Beni dinlemezdin ki," diye mazeret beyan etti. "Ayrıca, sen de bana ne kendin ne de Keltset hakkındaki gerçeği</span> <span class="none">anlatmadın." Durup iri Trole bir göz attı. "Onun hakkında çok şey bildiğini sanmıyorum."</span></p>

      <p class="calibre2"><span class="none">Yara bere içindeki yüz inanamıyormuş gibi Vadiliye baktı, sonra gülümsedi. Kırmızılı hırsız durumda yeni bir espri bulmuş gibiydi, ama Shea adamın yaptığı doğru tahminden ötürü ona kıskançlıkla karışık bir saygı beslemeye başladığını fark etti.</span></p>

      <p class="calibre2"><span class="none">"Haklı olabilirsin. Onun hakkında hiçbir şey bilmediğimi düşünmeye başlıyorum." Gülümsemesi yürekten bir kahkahaya dönüşmüştü, hırsız Kaya Trolünün kaba, ifadeden yoksun yüzüne şöyle bir baktı. Ardından Shea'ya döndü.</span></p>

      <p class="calibre2"><span class="none">"Hayatımızı kurtardın, Shea ve bunun karşılığını asla ödeyemeyiz. Ama taşlar senindir, diyerek başlamak istiyorum. Bunu bir daha asla tartışma konusu yapmayacağım. Dahası kılıcım ve yeteneklerim tek bir sözünle her zaman hizmetinde olacaktır."</span></p>

      <p class="calibre2"><span class="none">Bitkin bir şekilde durup soluklandı, hâlâ aldığı yaraların etkisindeydi. Shea yardım etmek için atıldı, ama hırsız kafasını sallayarak reddetti.</span></p>

      <p class="calibre2"><span class="none">"Çok iyi dost olacağımızı sanıyorum, Shea," diye mırıldandı ağırbaşlılıkla. "Yine de, birbirimizden bir şeyler saklayarak dost olamayız. Sanırım, şu taşlar, hayranlık uyandıran meslek yaşamıma neredeyse son veren o yaratık ve hiç görmediğim o lanet olası kılıç hakkında bana bir çeşit açıklama borçlusun. Karşılığında ben de Keltset ve kendim ile ilgili birkaç yanlış anlamayı düzelterek seni aydınlatayım. Anlaştık mı?"</span></p>

      <p class="calibre2"><span class="none">Shea şüpheyle kaşlarını çatıp adamın aklındakileri okumaya çalıştı. Sonunda evet anlamında başını salladı, hatta hafiften gülümsemişti.</span></p>

      <p class="calibre2"><span class="none">"Aferin, Shea," dedi Panamon, Vadilinin ince omzunu tutarak. Sonra bir anda yere yığıldı, kan kaybından ve fazla hareket etmekten ötürü bitap düşmüştü. Diğer ikisi hemen yardıma koştular ve dev Keltset onun yüzünü ancak bir annenin yaralı küçük çocuğuna yapacağı gibi ıslak mendille silerken, iyi olduğuna dair tüm itirazlarına rağmen onu sırt üstü yatırdılar. Trolün yenilmez bir savaş makinesinden nazik, düşünceli bir hemşireye dönüşmesi Shea'yı şaşırtmıştı. Onda son derece sıradışı bir şeyler vardı ve Shea Keltset'in tuhaf bir şekilde de olsa Karabüyücü Lord'la ve Shannara'nın Kılıcı'yla bağlantılı olduğundan emindi. Kafatası Taşıyıcısı'nın Kaya Trolünü tanıması rastlantı olamazdı. İkisi daha önceden karşılaşmışlar ve de birbirlerinden dost olarak ayrılmamışlardı.</span></p>

      <p class="calibre2"><span class="none">Panamon bayılmamıştı, ama hâlâ yardım almadan yürüyemeyeceği de açıktı. Birkaç defa kalkmayı boş yere denediyse de, temkinli Keltset onu nazikçe iterek yerine yatırdı. Çabuk sinirlenen hırsız ağız dolusu küfretti ve rahat bırakılmak istedi, ama boşuna. Sonunda isteğinin kabul edilmeyeceğini anlayarak biraz dinlenmek için onu gölgeye götürmelerini istedi. Shea terk edilmiş düzlüğe bakındığında burada sığınacak bir yer bulamayacaklarını hemen anladı. Yürünebilecek en yakın gölgelik yer Paranor sınırlarındaki Druid İçkalesi'ni çevreleyen ormanlardaydı. Panamon gerçi daha önce oraya asla yaklaşmayacağını belirtmişti, ama artık kararlan yalnız başına veremezdi. Shea güneyde, birkaç yüz metre 'uzaktaki ormanları gösterdi, Keltset de onaylayarak başını salladı. Yaralı adam Shea'nın işaretini görünce oraya gitmektense burada kalıp ölmeyi yeğleyeceğini haykırdı. Shea, eğer şans eseri arkadaşlarını bulurlarsa onlardan hiçbir zarar görmeyeceğine ikna etmeye çalıştı onu, ama hırsız daha çok Paranor'la ilgili duyduğu garip söylentilerden rahatsız oluyor gibiydi. Shea maceralarında nice tehlikeler atlattığını anlatarak övünen Panamon'un bu</span> <span class="none">korkusuna gülmeden edemedi. İkisi konuşurken Keltset ayağa kalkmış, çevreyi inceliyordu. Onlara eğilip Panamon'a bir şey işaret ettiğinde hâlâ konuşmaktaydılar. Hırsız irkildi, kafasını sallarken yüzünün rengi atmıştı Shea korkuyla ayağa fırlayacak oldu, ama hırsızın güçlü eli ona engel oldu.</span></p>

      <p class="calibre2"><span class="none">"Keltset güneydeki çalılıklarda hareket eden bir şey görmüş. Buradan ne olduğunu seçememiş; savaş alanının sınırında, ormanla aramızdaki mesafenin yarısı kadar bir uzaklıktaymış."</span></p>

      <p class="calibre2"><span class="none">Shea'nın yüzü anında kül gibi oldu.</span></p>

      <p class="calibre2"><span class="none">"Her ihtimale karşı taşlarını hazır tut," dedi öteki, çalılıklarda dolanan ve onları günbatımına kadar gözleyen ikinci bir Kafatası Taşıyıcısı olabileceğini düşündüğünü belli ederek.</span></p>

      <p class="calibre2"><span class="none">"Ne yapacağız?" diye sordu Shea korku içinde, elinde küçük keseyi sıkıca tutarak</span></p>

      <p class="calibre2"><span class="none">"O bizi avlamadan biz onu avlayacağız -başka çaremiz var mı ki?" dedi Panamon öfkeyle, Keltset'e kendisini kaldırmasını işaret ederek.</span></p>

      <p class="calibre2"><span class="none">İtaatkâr dev eğilip Panamon'u nazikçe iki iri kolunun arasına aldı. Shea yaralı hırsızın düşen palasını alıp güneye doğru sağlam adımlarla ilerleyen Keltset'i izledi. Yürürlerken, Panamon kâh Shea'ya acele etmesini söyleyerek, kâh Keltset'i bir yaralıyı taşıma işinde son derece kaba olduğu için azarlayarak, habire konuşuyordu. Shea kendini o kadar rahat hissetmiyordu ve güneye doğru ilerlerken tehlikenin bulunduğu yeri belirtecek bir hareketi boş yere arayıp etrafa huzursuzca bakarak arkada kalmaktan memnundu. Sağ elinde, Karabüyücü Lord'a karşı ellerinde bulunan tek silah olan değer biçilemez taşların olduğu keseyi sıkıca tutuyordu. Panamon ağrıyan omzundan şikâyet ederek durmalarını söylediğinde Kafatası Taşıyıcısı'yla karşılaştıkları</span> <span class="none">yerden birkaç yüz metre uzaklaşmışlardı. Keltset, yükünü nazikçe yere bıraktı ve ayağa kalktı.</span></p>

      <p class="calibre2"><span class="none">"Omzum asla böyle bir kabalığa tahammül edemez," diye öfkeyle kükredi Panamon Creel ve Shea'ya manalı manalı baktı.</span></p>

      <p class="calibre2"><span class="none">Vadili bir anda burasının orası olduğunu anladı, kesenin bağlarını çözüp Elftaşlarını çıkarırken elleri titriyordu. Bir saniye sonra Keltset hâlâ söylenmekte olan hırsızın yanında sakince durdu, bir elinde gevşekçe tuttuğu topuzu vardı. Shea aceleyle çevresine göz attı ve bakışları diğer ikisinin hemen yanındaki çalılıklara ilişti. Çalının bir bölümü hafifçe kımıldadığında da yüreği ağzına geldi.</span></p>

      <p class="calibre2"><span class="none">Sonra Keltset harekete geçti. Ani bir hamleyle kıvrılıp çalıların ortasına atıldı ve gözden kayboldu.</span></p>

      <p class="calibre2"><span class="none">Bundan sonra olanlar tam bir curcunaydı. Çalılardan çok tiz, korkunç bir feryat duyuldu ve çaldılar şiddetle sarsıldı. Panamon dizlerinin üstünde doğruldu ve korkudan donup kalmış Vadilinin hâlâ sol elinde sıkıca kavramakta olduğu büyük palayı atması için Shea'ya seslendi. Shea olduğu yerde kalakalmış, çalılıkların arkasındaki bilinmeyen yaratıktan muhakkak gelecek olan saldırının kokusuyla beklerken, diğer elinde de güçlü Elftaşlarını tutuyordu. Panamon sonunda Shea'nın dikkatini çekemeyeceğini ve durduğu yere kadar yürüyemeyeceğini anlayıp umutsuz bir bitkinlikle geri yattı. Sık çalılıklardan birkaç çığlık duyuldu, bazı belli belirsiz itiş kakışlar oldu ve sonunda etrafa sessizlik çöktü. Daha sonra dayanıklı Keltset ortaya çıktı, bir elinde ağır topuzu vardı. Diğerindeyse, bir Gnomun kıvranıp bükülen vücudu duruyordu, boynu Trolün ellerinin demir mengenesindeydi. Bodur küçük beden kendini esir alanın dev bedeninin yanında çocuk gibi kalıyordu, kolları ve bacaklan kuyruğundan tutulmuş yılanlar gibi başka başka yönlere savrulmaktaydı. Gnom, deri tuniği, avcı çizmeleri ve kılıç kemeri olan bildik avcılardan biriydi. Kılıcı yerinde yoktu ve Shea çalılardaki mücadelenin küçük adamın</span> <span class="none">silahının</span> <span class="none">alınmasını da içerdiğini doğru olarak tahmin etmişti. Keltset, doğrulup oturmayı başarmış olan Panamon'un yanına gidip, çırpınan esiri denetlenmesi için görev duygusuyla öne çıkardı.</span></p>

      <p class="calibre2"><span class="none">"Bırak beni, bırak gideyim, lanet olası!" diye bağırdı çırpınan Gnom nefretle. "Buna hakkın yok! Ben hiçbir şey yapmadım -silahlı bile değilim, diyoaım sana. Bırak beni!"</span></p>

      <p class="calibre2"><span class="none">Panamon Creel başım sallayarak alay edercesine küçük yaratığa baktı. Sonunda, Gnom yalvarmaya devam ettikçe, hırsız bir kahkaha patlattı.</span></p>

      <p class="calibre2"><span class="none">"Ne korkunç bir düşman, Keltset! Onu yakalamasaydın, hepimizi öldürebilirdi. Çok ürkütücü bir çatışma olurdu herhalde! Ha, ha, buna inanamıyorum. Biz de o kanatlı kara canavarlardan biri sanmıştık!"</span></p>

      <p class="calibre2"><span class="none">Shea, Anar'a yolculuklarında bu küçük sarı yaratıklarla karşılaşmalarını hatırladığından, olayın hiç de komik olmadığını düşünüyordu. Tehlikeli ve kurnazlardı -zararsız olduğunu düşünemeyeceği düşmanlardı onlar. Panamon bakışlarını Shea'ya çevirip ciddi bir yüzle karşılaşınca tutsakla eğlenmeye son verip dikkatini ona çevirdi.</span></p>

      <p class="calibre2"><span class="none">"Kızma, Shea Bu tip şeylere gülüşümün sebebi aptallıktan çok alışkanlık. Aklımı kaçırmamak için bunlara gülerim. Ama bu kadarı yeter. Küçük dostumuzla ne yapacağız, ha?"</span></p>

      <p class="calibre2"><span class="none">Gnom korkuyla artık gülmeyen adama baktı, ısrarcı sesi sızlanmaya dönüşürken gözleri kocaman açılmıştı.</span></p>

      <p class="calibre2"><span class="none">"Lütfen, bırakın gideyim," diye yalvardı itaatkârca. "Uzaklara giderim ve bundan kimseye söz etmem. Siz ne isterseniz onu yaparım, iyi yürekli dostlarım. Bırakın beni."</span></p>

      <p class="calibre2"><span class="none">Keltset talihsiz Gnomu hâlâ Shea'yla Panamon'un önünde yerden yaklaşık otuz santim yukarıda ensesinden tutuyordu ve küçük adam bu sıkı mengenede boğulacak gibi olmaya başlamıştı. Tutsağın bu halini gören Panamon sonunda Kaya Trolüne kurbanı yere indirmesini işaret etti. Gnomun yakarışlarını bir saniye kadar izleyen hırsız Shea'ya bakıp göz kırptıktan sonra sertçe tutsağa döndü ve sol kolunun ucundaki bıçağı sarı boğaza yaklaştırdı.</span></p>

      <p class="calibre2"><span class="none">"Seni serbest bırakmak şöyle dursun, yaşamana izin vermek için bile bir sebep göremiyorum, Gnom," dedi tehdit edercesine. "Bence hemen şimdi ve burada boğazını kesmem hepimiz için en iyisi olur. Böylece bundan sonra hiçbirimiz senin için daha fazla endişe etmek zorunda kalmayız."</span></p>

      <p class="calibre2"><span class="none">Shea hırsızın ciddi olduğunu sanmıyordu, ama sesi sanki içtenlikle konuşuyormuş gibiydi. Korkmuş Gnom yutkundu ve ellerini son bir umutsuz yakarışla öne uzattı. Öyle çok inledi ve ağladı ki, Shea sonunda onun adına utanç duymaya başladı. Panamon oturduğu yerde hiçbir şey yapmıyor, yalnızca talihsiz adamın korku dolu yüzüne bakıyordu.</span></p>

      <p class="calibre2"><span class="none">"Hayır, hayır, yalvarırım, beni öldürmeyin," diye yalvardı çılgına dönmüş Gnom; iri yeşil gözleri bir yüzden diğerine bakıyordu. "Lütfen, lütfen, yaşamama izin verin -işinize yarayabilirim -size yardım edebilirim! Size Shannara'nın Kılıcı'ndan bahsedebilirim! Hatta onu sizin için ele bile geçirebilirim."</span></p>

      <p class="calibre2"><span class="none">Shea Kılıç'tan böyle umulmadık bir şekilde söz edildiğini duyunca irkildi ve elini Panamon'un geniş omzuna koydu.</span></p>

      <p class="calibre2"><span class="none">"O halde bize Kılıç hakkında bilgi verebilirsin, öyle mi?" Hırsızın soğuk sesi sanki konuyla hiç ilgilenmiyormuş gibiydi, Shea'ya hiç aldırmamıştı. "Bize ne anlatabilirsin?"</span></p>

      <p class="calibre2"><span class="none">Sırım gibi sarı beden biraz gevşedi ve hevesle oynayan, hayatta kalmak için herhangi bir fırsata tutunan gözleri normal büyüklüklerine döndü. Gene de Shea onlarda başka, tanımla-yamadığı bir şey görüyordu. Gnomun özenle gizlediği duyguları</span> <span class="none">bir anlığına gevşediğinde ortaya çıkan ateşli bir kurnazlıktı bu. İkinci saniyede kaybolup gitmiş, yerine tam bir boyun eğiş ve çaresizlik dolu bakışlar gelmişti.</span></p>

      <p class="calibre2"><span class="none">"İsterseniz sizi Kılıç'a götürebilirim," diye fısıldadı, sanki birilerinin bunu duymasından korkuyormuş gibi. "Sizi onun bulunduğu yere götürebilirim -eğer yaşamama izin verirseniz!"</span></p>

      <p class="calibre2"><span class="none">Panamon, hançerli elinin keskin demirden ucunu yaltaklanan Gnom'un gırtlağından sarı boğazda ince bir kan izi bırakarak çekti. Keltset olanlara karşı hiç ilgi duymuyormuş gibiydi. Shea Panamon'u, Shannara'nın Kılıcı'nın bulunması yolunda küçücük bir şans da olsa Gnomun ne kadar önemli olabileceği konusunda uyarmak istedi, ama hırsızın tutsak Gnomu tahminler üzerinden konuşturmayı yeğlediğini anladı. Vadili Panamon Creel'in efsane hakkında ne kadar bilgisi olduğunu bilemiyordu; o ana kadar, genel olarak ırklarla pek ilgilendiğini belirtmemiş ve Shannara'nın Kılıcı'nın tarihi hakkında bir şeyler bildiğini belli etmemişti. Hırsızın sert yüz hatları gevşedi ve hâlâ titreyen tutsağa bakarken dudaklarına hafif bir gülümseme yayıldı.</span></p>

      <p class="calibre2"><span class="none">"Bu Kılıç değerli bir şey mi, Gnom?" diye sordu neredeyse alaylı bir ifadeyle "Onu altın karşılığında satabilir miyim'"</span></p>

      <p class="calibre2"><span class="none">"Doğru insanlar için değer biçilemezdir," dedi diğeri, başını sallayarak. "Onun için bir servet ödeyebilecek, ona sahip olabilmek için her şeyi verebilecek kişiler var. Kuzeykarası'nda..."</span></p>

      <p class="calibre2"><span class="none">Birdenbire, çok fazla şey söylediğinden korkarak sustu. Panamon kurt gibi gülümseyip Shea'ya başını salladı.</span></p>

      <p class="calibre2"><span class="none">"Bu Gnom bize onun iyi para edeceğini söylüyor," diye kıkırdadı yavaşça, "ve bu Gnom yalan söylemez, değil mi, Gnom?" Gnom sarı kafasını ateşli bir şekilde salladı. "Pekâlâ, o</span> <span class="none">halde, satmaya değecek birşeyler olup olmadığını ispatlayana kadar, değersiz postunun yaşamasına izin verebiliriz belki de. Avucumun içine düşen bir Gnomun gırtlağını kesmek için doğuştan gelen isteğimi tatmin etmek uğruna para kazanma şansımı bir kenara atmak istemem, doğrusu. Ne dersin, Gnom?"</span></p>

      <p class="calibre2"><span class="none">"Gayet iyi anlamışsın, değerimi biliyorsun," diye sızlandı küçük adam gülümseyen hırsıza yaltaklanarak. "Size yardım edebilirim; sizi zengin edebilirim. Bana güvenebilirsin."</span></p>

      <p class="calibre2"><span class="none">Panamon'un gülümsemesi arttı, iri bedeni rahatlamış ve elini sanki eski dostuymuş gibi Gnom'un küçük omzuna koymuştu. Tutsağı rahatlatmak istercesine çökük omuzlara birkaç defa vurdu ve uzun saniyeler boyunca bir Gnoma, bir Keltset'e, bir Shea'ya bakarak kafasını salladı.</span></p>

      <p class="calibre2"><span class="none">"Bize burada tek başına ne yaptığını söyle bakalım, Gnom," dedi Panamon bir süre sonra. "Bu arada, adın nedir?"</span></p>

      <p class="calibre2"><span class="none">"Ben, yukarı Anar'ın Pelle kabilesi savaşçılarından Orl Fane'im," diye cevapladı beriki. "Ben... ben bu savaş meydanına rastladığımda, Paranor'dan ulak görevindeydim. Hepsi öldüler, hepsi ve benim yapabilecek hiçbir şeyim yoktu. Sonra sizin sesinizi duydum ve saklandım. Sizin... Elf olduğunuzdan kuşkulanmıştım."</span></p>

      <p class="calibre2"><span class="none">Durdu ve korkuyla Shea'ya baktı. Genç adamın Elflere özgü yüz hatlarını dehşetle fark etti. Shea sesini çıkarmadı, Panamon'un tepkisini bekledi. Panamon anlayışla Gnoma baktı ve dostane bir tavırla gülümsedi.</span></p>

      <p class="calibre2"><span class="none">"Pelle kabilesinden -Orl Fane," diye tekrarladı uzun boylu hırsız yavaşça. "Cesur avcıların büyük kabilesi." Sanki bir şeye derin bir üzüntü duyuyormuş gibi başını salladı ve kafası karışmış Gnoma döndü yeniden. "Orl Fane, eğer birbirimize yardım edeceksek, aramızda karşılıklı bir güven olması gerekir.</span></p>

      <p class="calibre2"><span class="none">Yalanlar yeni kurulan dostluğumuzu ancak engeller. Savaş alanında bir Pelle sancağı vardı -Gnom ulusunda senin kabilenin sancağı. Onlar savaşırken yanlarında olduğun muhakkak."</span></p>

      <p class="calibre2"><span class="none">Gnom tek kelime etmeden duruyordu, kıpırdanan yeşil gözlerine yeniden korku ve kuşku yayıldı. Panamon ona kaygısızca gülümsemeye devam ediyordu.</span></p>

      <p class="calibre2"><span class="none">"Kendine bir bak, Orl Fane -üzerinde kan damlaları ve alnında kötü bir yara var. Neden gerçeği bizden saklıyorsun? Burada olman gerekirdi, değil mi?" Tatlı sözleri diğerinin kafasını sallamasına neden oldu ve Panamon neşeyle güldü. "Elbette buradaydın, Orl Fane. Elflerle karşılaştığınızda da yara alana, hatta belki de bayılana kadar savaştın, biz gelmeden kısa süre öncesine kadar orada öylece baygın yattın. İşin doğrusu bu, değil mi?"</span></p>

      <p class="calibre2"><span class="none">"Evet işin aslı bu," diye hevesle onayladı Gnom.</span></p>

      <p class="calibre2"><span class="none">"Hayır işin aslı bu değil!"</span></p>

      <p class="calibre2"><span class="none">Şaşkınlık dolu kısa bir sessizlik oldu. Panamon hâlâ gülümsüyordu ve Orl Fane ne hissedeceğini şaşırmıştı, gözlerinde hâlâ kuşku ve dudaklarında çarpık bir gülümseme vardı. Shea ne olduğunu tam olarak anlayamıyor, merakla bir birine, bir ötekine bakıyordu.</span></p>

      <p class="calibre2"><span class="none">"Beni dinle, seni küçük yalancı sürüngen." Panamon'un yüzündeki gülümseme kaybolmuş, konuşurken yüz hatları sertleşmişti, sesi bir kez daha soğuk ve tehditkâr bir hal almıştı. "Başından beri yalan söylüyorsun! Pellelerin nişanları vardır -ama sen bunları takmamışsın. Savaşta falan da yaralanmış değilsin; alnındaki o küçük çizik hiçbir şey değil! Sen bir leş kargası, bir asker kaçağısın, değil mi? Öyle değil mi?"</span></p>

      <p class="calibre2"><span class="none">Hırsız dehşet içindeki Gnomu yakasından tutmuş, öyle bir sarsıyordu ki, Shea adamın dişlerinin zangırdadığını duyabiliyordu. Sırım gibi tutsak olayların bu ani değişimine inanamamış bir halde soluk almaya çalışıyordu.</span></p>

      <p class="calibre2"><span class="none">"Evet. Evet!" Sonunda adamdan bu kabulleniş gelince Panamon onu aniden bırakıp Keltset'e doğru itti.</span></p>

      <p class="calibre2"><span class="none">"Kendi halkını yarı yolda bırakan bir asker kaçağı." Kelimeler Panamon'un ağzından iğrenircesine çıkmıştı. "Yürüyen ya da sürünen en alçak canlı türü asker kaçaklarıdır. Bu savaş meydanında ölülerden kalan değerli şeyleri aşırmak için dolaşıyordun. Nerede onlar, Orl Fane? Shea, git de saklandığı çalılıklara bak."</span></p>

      <p class="calibre2"><span class="none">Shea çalılıklara doğru ilerlerken, kıvranan Gnom, akla gelebilecek en büyük dehşet çığlığını kopararak genç adamın Keltset'in onun boynunu kırdığına inanmasına yol açtı. Ama Panamon sadece gülümsedi ve bu defa Gnomun orada gerçekten bir şeyler sakladığından emin olarak, devam etmesi için Vadiliye başını salladı. Shea, hazinenin izini arayarak çalılığın merkezine ulaşabilmek için kalın dalları itip kendine yol açtı. Yer ve zemin Keltset'le Gnomun mücadelesinden oldukça zedelenmişti ve görünürde bir şey yoktu. Dakikalar boyunca süren arayışı başarısız oldu. Gözleri çalılıkların bir ucunda yaprakların dalların ve toz toprağın arasında yarı gömülü bir şeyin parıltısına iliştiğinde vazgeçmek üzereydi. Ellerini ve kısa av bıçağını kullanarak içinde birbirine çarpan metal nesnelerin bulunduğu uzun bir çuval çıkardı ortaya. Panamon'a seslenmesi çılgına dönmüş tutsağın yeniden feryatlara başlamasına neden oldu. Solmakta olan akşam güneşinin ışığında çuvalı çalıların arasından çıkarıp diğerlerinin önüne attı. Orl Fane bu defa zıvanadan çıkmıştı, Keltset onu tutmak için iki elini de kullanmak zorunda kaldı.</span></p>

      <p class="calibre2"><span class="none">"İçindeki her neyse, bu küçük dostumuz için çok önemli</span> <span class="none">olmalı." Panamon Shea'ya sırıttı ve çuvala doğru ilerledi.</span></p>

      <p class="calibre2"><span class="none">Shea da onun yanına gidip Panamon çuvalı bağlayan derileri çözüp elini içinin karanlığına uzatırken, adamın geniş omzunun üzerinden izledi. Kırmızılı hırsız birden fikrini değiştirip çuvalı diğer tarafından tutarak alt üst etti ve içindekileri boşalttı. Diğerleri içindekileri teker teker gözden geçirerek ganimete baktılar.</span></p>

      <p class="calibre2"><span class="none">"Hurda bunlar," diye kükredi Panamon Creel, bir süre düşündükten sonra. "Sadece hurda. Bu Gnom değerli şeylerle uğraşamayacak kadar aptal.",,</span></p>

      <p class="calibre2"><span class="none">Shea cevap vermeden çuvalın içindekilere baktı. Çeşit çeşit hançerler, bıçaklar ve bazıları hâlâ deri kınlarında olan kılıçlardan başka şey yoktu. Gün ışığında parıldayan birkaç parça ucuz mücevher ve bir Gnomdan başka kimsenin işine yaramayacak bir ya da iki Gnom parası vardı. Bunlar işe yaramaz hurdalardı gerçekten, ama inleyen Orl Fane'e göre bir değerleri vardı. Shea küçük Gnoma acıyarak başını salladı. Asker kaçağı olduktan sonra her şeyini kaybetmişti ve tüm bunlar o değersiz birkaç parça metalle ucuz mücevher uğruna olmalıydı. Çabuk sinirlenen Panamon Creel'e yalan söyleme cüretini gösterdiği için artık hayatını da kaybedeceği kesin gibi görünüyordu.</span></p>

      <p class="calibre2"><span class="none">"Ölmene değmezdi, Gnom," diye hırladı Panamon, talihsiz adamın işini bitirmek için ağır topuzunu kaldıran Keltset'e başını sallarken.</span></p>

      <p class="calibre2"><span class="none">"Hayır, hayır, bekle, bekle biraz, lütfen," diye bağırdı Gnom, sesi umutsuzluktan çatallaşmıştı Sonu gelmişti; bu son yakarışıydı. "Kılıç hakkında yalan söylemedim -yemin ederim ki, söylemedim! Onu size verebilirim. Shannara'nın Kılıcı'nın Karanlıklar Lordu için ne ifade ettiğini anlayamıyor musunuz?"</span></p>

      <p class="calibre2"><span class="none">Shea düşünmeksizin Keltset'in iri kolunu tuttu. Dev Trol</span> <span class="none">anlamış gibiydi. Topuzunu ağır ağır indirip merakla Shea'ya baktı. Panamon Creel tam öfkeyle ağzını açmıştı ki, durdu. Shea'nın Kuzeykarası'nda bulunma sebebini merak ediyordu ve bu Kılıç'ın sırrının bununla bir ilgisi var gibiydi. Bir an Vadiliye baktı ve sonra Keltset'e dönüp ilgisizce omuz silkti.</span></p>

      <p class="calibre2"><span class="none">"Bu başka bir hileyse, seni her zaman öldürebiliriz, Orl Fa-ne. Şunun o değersiz boynuna bir ip bağla da yanımıza alalım, Keltset. Shea, eğer bana yaslanmam için omzunu verirsen, sanırım ormana kadar yürüyebilirim. Keltset bizim uyanık küçük asker kaç</span><span class="none">ağımıza göz kulak olacak."</span></p>

      <p class="calibre2"><span class="none">Shea yaralı Panamon'un ayağa kalkmasına yardım etti ve adam özenle birkaç deneme adımı atarken ona destek oldu. Keltset Orl Fane'in boynuna ip geçirip bağladı; böylece onu getirebilecekti. Gnom bir şey yüzünden bariz bir şekilde çılgına dönmüş olduğu halde, bağlanmaya şikâyet etmeden razı oldu. Shea adamın Kılıç'ı bulabileceğini söylerken hâlâ yalan söylemekte olduğunu ve kendini tutsak edenler hazinesini bulup onu öldürmeden önce umutsuzca bir kaçış yolu aradığını düşünüyordu. Shea Gnomu öldürmeyi veya öldürülmesini istemiyorsa da, bu hilekâr yaratığa karşı en ufak bir merhamet hissi duymuyordu. Orl Fane bir korkak, bir asker kaçağı, bir leş kargasıydı -ne halkı ne yurdu olan bir adamdı. Shea Gnomun sergilediği o yakarışların, o yaltaklanmaların, yaratığın, bunların ardında yatan entrikacı, sefil yaratığı gizlemek için bir kalkan olduğuna emindi. Orl Fane kendisi için tehlikeli bir durum yaratmayacağını bilse, boğazlarını en ufak bir vicdan azabı çekmeden kesiverirdi. Shea neredeyse Keltset'in adamı birkaç dakika önce öldürüp onları bu dertten kurtarmış olmasını diliyordu. Bu durumda Shea'nın içi daha rahat olurdu.</span></p>

      <p class="calibre2"><span class="none">Panamon ormana doğru yürümeye hazır olduğunu işaret</span> <span class="none">etti, ama daha iki adım atmamışlardı ki, Orl Fane'in yakarışları onları durdurdu. Mutsuz Gnom çuvalını ve içindekileri almadan daha fazla yürümeyeceğini söylüyordu. Öylesine inatçı bir ulumayla karşı çıkıyordu ki, Panamon yeniden o iğrenç sarı kafayı uçurmanın sınırına gelmişti.</span></p>

      <p class="calibre2"><span class="none">"Ne fark eder ki, Panamon?" diye sordu sonunda Shea çileden çıkmış halde. "Eğer onu mutlu edecekse değersiz oyuncaklarını almasına izin ver. Sesini kestikten sonra onlardan kurtulabiliriz, nasılsa."</span></p>

      <p class="calibre2"><span class="none">Panamon yakışıklı başını dehşet içinde iki yana salladı; sonunda da kabul ettiğini belirtti. Zaten Orl Fane'den usanmıştı.</span></p>

      <p class="calibre2"><span class="none">"Pekâlâ, bu defalık vazgeçiyorum," dedi hırsız. Orl Fane bir anda sakinleşti. "Gene de, eğer ağzını bir kere daha açacak olursa, dilini koparacağım. Keltset, onu o çuvaldan uzak tut. O silahlardan birini almayı becerip serbest kalmasını ve işimizi bitirmesini istemem! Gerçi o değersiz bıçaklar işi temiz tarafından bitiremez, ben de kan zehirlenmesinden ölürüm herhalde."</span></p>

      <p class="calibre2"><span class="none">Shea elinde olmadan güldü. Pek perişan görünüşlü silahlardı bunlar, gene de uzun kabzasında bir meşalesi ve kolu olan ince kılıç hoşuna gitmişti. Bu bile aşırı ve zevksizce süslenmişti, kabzası ucuz altınla boyanmıştı. Diğerleri gibi o da aşınmış bir kının içindeydi; bu nedenle de içindeki kılıcın ne durumda olduğunu bilemiyordu. Her ne durumda olursa olsun, kurnaz Orl Fane'in elinde tehlikeli olacağı kesindi. Keltset çuvalı ve içindekileri bir omzuna yüklendi ve grup ormana doğru yola koyuldu.</span></p>

      <p class="calibre2"><span class="none">Yürüyüş nispeten kısa oldu, ama ormanın kenarına geldiklerinde Shea yaralı Panamon'un ağırlığını çekmekten yorulmuştu. Küçük grup hırsızın emriyle durdu; sonradan aklına gelen bir düşünceyle, izlerini örtüp takip edenleri şaşırtmak için</span> <span class="none">yanlış izler bıraksın diye Keltset'i geri yolladı. Shea karşı çıkmadı, gerçi Allanon'la diğerlerinin onu arıyor olmalarını umuyordu, ama izlerine devriye gezen Gnom avcılar ya da daha kötüsü başka bir Kafatası Taşıyıcısı'nın rastlama olasılığı da vardı.</span></p>

      <p class="calibre2"><span class="none">Kaya Trolü esir Orl Fane'i bir ağaca bağladıktan sonra bu yöne geldiklerini gösteren izleri silmek üzere savaş meydanına geri döndü. Panamon bitkin bir halde geniş bir akçaağacın dibine çöktü; yorgun Vadili de onun karşısında çimenli bir tepeciğe sırtını dayayıp rahatça uzandı ve orman havasını derin derin içine çekerken ağaçların tepelerine dalgın dalgın bakmaya başladı. Öğleden sonranın sona erişiyle beraber güneş hızla solmaya başlamıştı ve gecenin soluk başlangıçları batı göğünde eflatun ve koyu mavi çizgilerle belirmişti. Gün ışığının bir saatten az bir ömrü kalmıştı ve gece onları düşmanlarından saklamaya yardımcı olacaktı. Shea şu anda kendi arkadaşlarının yardımını, Allanon'un güçlü, bilge liderliğini ve olağanüstü gizemli yeteneklerini, diğerlerinin -Balinor, Hendel, Durin, Dayel ve ateşli Menion Leah'nın-cesaretlerini arıyordu. En çok da Flick'in yanında olmasını diliyordu -sorgulamayan, sarsılmaz sadakati ve güveniyle Flick'in. Panamon Creel yanında olmasının iyi olacağı bir adamdı, ama aralarında gerçek bir bağ yoktu. Hırsız temel dürüstlüğü ve gerçeği anlayamayacak kadar uzun süre zekâsına ve nüktedanlığına dayanarak yaşamıştı. Ya Keltset -ki Panamon için bile bir muammaydı?</span></p>

      <p class="calibre2"><span class="none">"Panamon, bana Keltset'i anlatacağını söylemiştin," dedi Shea usulca. "Kafatası Taşıyıcısı'nın onu nereden tanıdığını."</span></p>

      <p class="calibre2"><span class="none">Bir süre cevap gelmedi, Shea doğrulup adamın kendisini duyup duymadığına baktı. Panamon sessizce ona bakıyordu.</span></p>

      <p class="calibre2"><span class="none">"Kafatası Taşıyıcısı mı? Bu konu hakkında benden daha fazlasını biliyor gibisin. Bana dev arkadaşımı sen anlat, Shea."</span></p>

      <p class="calibre2"><span class="none">"Beni Gnomlardan kurtardığında anlattıkların doğru değildi, değil mi?" diye sordu Shea. "O halkı tarafından köyünden sürülmüş bir deli değil. Onları kendisine saldırdıkları için öldürmedi, değil mi?"</span></p>

      <p class="calibre2"><span class="none">Panamon neşeyle güldü, elindeki hançer küçük bıyığını kaşımak için kalktı.</span></p>

      <p class="calibre2"><span class="none">"Belki de doğru olan budur. Belki de başına bunlar gelmiştir. Bilmiyorum. Benim gibi biriyle dost olması için başına buna benzer bir şey gelmiş olmalı, diye düşündüm hep. O bir hırsız değil; ne olduğunu bilmiyorum. Ama o benim dostum -o kadar. Sana bunu söylerken yalan söylemiyordum."</span></p>

      <p class="calibre2"><span class="none">"Nereden geldi?" diye sordu Shea kısa bir sessizliğin ardından.</span></p>

      <p class="calibre2"><span class="none">"Bundan iki ay kadar önce onu buranın kuzeyinde buldum. Charnal Dağları'nda dolanıyordu; hırpalanmış, yaralanmış, neredeyse ölmek üzereydi. Ona ne olduğunu bilmiyorum; hiçbir zaman anlatmadı, ben de sormadım. Onun da benim gibi geçmişini saklı tutmaya hakkı var. Ona haftalarca baktım. İşaret dilini az çok bilirim, o da anlıyordu, böylece anlaşabildik. İsmini işaretler yoluyla çıkardım. Birbirimiz hakkında pek az şey öğrendik -çok az. İyileştiğinde, ona benimle gelip gelmeyeceğini sordum, o da kabul etti. İyi zamanlarımız oldu. Ama onun gerçekten hırsız olmaması çok yazık."</span></p>

      <p class="calibre2"><span class="none">Shea başını salladı ve cümlenin son kısmına kıkırdadı. Panamon Creel muhtemelen asla değişmeyecekti. Başka bir yaşam tarzını anlamıyor, anlamak da istemiyordu. Onun tek anladığı, ihtiyacı olanı güç kullanarak alan kişilerdi. Gene de dostluk bir hırsız için bile paha biçilmez bir maldı ve kolay kolay fırlatılıp atılacak bir şey değildi. Shea bile aşırı davranışları olan Panamon Creel'e karşı tuhaf bir dostluk hissediyordu,</span> <span class="none">karakterlerinin ve değer yargılarının tamamen birbirinin zıddı olmasından ötürü beklenmedik bir dostluk. Ama hepsinde de neden öyle hissettiğini bilmemesine rağmen, diğerinin hissettiklerine karşı bir anlayış vardı ve ortak bir düşmana karşı beraberce savaşmışlardı. Bu belki de herkesin dostluğun temeli olarak ihtiyaç duyduğu şeydi.</span></p>

      <p class="calibre2"><span class="none">"Peki Kafatası yaratığı onu nasıl tanımış olabilir?" diye ısrar etti Shea.</span></p>

      <p class="calibre2"><span class="none">Panamon ne bildiğini ne de umursadığım belirtircesine, ilgisizce omuz silkti. İhtiyatlı Vadili bu ikincisinin doğru olmadığını, Panamon'un Keltset'in iki ay önce ortaya çıkışının ardındaki gerçeği çok merak ettiğini hissetti. Saklı olan geçmişinin Ruhlar âlemi yaratığının dev Trolü beklenmedik bir şekilde tanımasıyla bir bağlantısı vardı. O zalim gözlerde korku izleri vardı ve Shea nasıl olup da herhangi bir ölümlünün güçlü Kafatası Taşıyıcısı'nı korkutabildiğine akıl sır erdiremiyordu. Bunu Panamon da görmüştü ve o da kendisine aynı soruyu soruyor olmalıydı.</span></p>

      <p class="calibre2"><span class="none">Keltset yeniden onlara katıldığında güneş batıyordu ve akşamüstü güneşinin ışığı karanlık ormanı ancak aydınlatıyordu. Trol savaş meydanından oraya kadar olan izlerini silmiş ve onları izleme girişiminde bulunanları yanıltmak için bir dizi yanlış iz bırakmıştı. Panamon kendi gücüyle hareket edebilecek kadar iyi hissediyordu, ama Keltset'e uygun bir kamp alanına kadar kendisine destek olmasını rica etti, çünkü hava artık yolculuk edilemeyecek kadar çabuk kararıyordu. Shea'ya uysallaşmış Orl Fane'i tasma görevi yapan ipini tutarak götürme görevi düşmüştü, gerçi bu haz almayacağı bir işti, ama şikâyet etmeden kabul etti. Panamon bir kez daha çuvalı ve içindekileri bırakmaya çalıştı, ama Orl Fane hazinesinden kolay kolay</span> <span class="none">vazgeçecek değildi. Bir anda öylesine keder dolu bir ulumayla bağırdı ki, hırsız ağzının bağlanması emrini verdi. Bu iş bittiğinde talihsiz Gnomdan ancak bir inilti kadar ses gelebiliyordu. Ama ormana girecekleri sırada, umutsuz tutsak kendini yere attı ve tamamen çileden çıkmış olan Panamon'un sert tekmelerine rağmen kalkmamakta direndi. Keltset hem Panamon'a destek olup, hem de Gnom'u taşıyabilirdi, ama buna değmezdi. Sonunda hırsız inleyen Gnoma korkunç tehditler yağdırarak Keltset'e çuvalı almasını söyledi ve dördü kararan ormanın içlerine doğru yolculuklarına başladılar.</span></p>

      <p class="calibre2"><span class="none">Artık tam olarak nereye gittiklerini göremez olduklarında Panamon, birbirine geçmiş dallarıyla örümcek ağına benzer bir sığınak teşkil eden dev meşelerin arasındaki küçük bir açıklıkta durmalarını söyledi. Diğer üçü ateş yakıp yemek hazırlarken Orl Fane uzun meşelerden birine bağlandı. Yemek hazır olduğunda Orl Fane'in ipi yemek yemesine el verecek kadar gevşetildi. Panamon her ne kadar tam olarak nerede olduklarını bilmiyorsa da, kendini ateş yakılmasına izin verecek kadar güvende hissediyordu, gece vakti kimsenin izlerini sürmeyeceğinden emin gibiydi.. Paranor'un karanlık yarlarını çevreleyen aşılmaz ormanlardaki tehlikelerden haberdar olsa, kendine güveni kuşkusuz daha az olurdu. Bu arada dört adam Paranor'un çevresindeki tehlikeli ağaçlık bölgenin doğu yanındaki ormanlarda bulunuyorlardı. Kamp yaptıkları ormanlık alan Karabüyücü Lord'un emri altındakiler tarafından nadiren kullanılırdı ve birinin onları bulma olasılığı çok azdı. Yemeklerini sessizlik içinde yediler, o gün yaptıkları uzun yolculuktan sonra acıkmış ve bitap düşmüşlerdi. Hatta aç bir kurt gibi yemeğe saldıran Orl Fane'in iniltileri bile geçici olarak kesilmiş, koyu yeşil gözleri bir yüzden diğerine ihtiyatla dolaşırken, hilekâr san yüzü küçük ateşin sıcaklığına doğru iyice eğilmişti. Shea ona dikkat etmiyordu; daha çok Panamon Creel'e kendisi, grubu ve hepsinden önemlisi Shannara'nın Kılıcı hakkında ne anlatması gerektiğine konsantre olmuştu. Yemek bittiğinde ne yapacağına karar verebilmiş değildi. Tutsak yeniden en yakındaki meşe ağacına bağlanmış ve yine inlemeye ve bağırmaya başlamayacağına dair ciddiyetle yemin ettikten sonra rahat nefes alabilmesi için ağzındaki bezi çıkarmasına izin verilmişti. Sonra Panamon sönmekte olan ateşin kenarına rahatça yerleşip dikkatini Vadiliye yöneltti.</span></p>

      <p class="calibre2"><span class="none">"Bana şu Kılıç işini anlatmanın zamanı geldi, Shea," diye söze başladı. "Yalan yok, yarım gerçekler yok, hiçbir şeyi de atlama. Sana yardım edeceğime söz verdim, ama aramızda karşılıklı güven olmalı -tabii benim şu açması asker kaçağıyla konuştuğum gibisi değil. Sana karşı adil ve açık davrandım. Sen de bana öyle yap."</span></p>

      <p class="calibre2"><span class="none">Böylece Shea ona her şeyi anlattı. Başlarken aklındaki bu değildi. Ne kadarını anlatması gerektiğinden emin değildi, ama laf lafı açtı ve o bunun farkına varana kadar tüm hikâye anlatılmış oldu. Allanon'un gelişinden ve daha sonra iki kardeşi Gölgeli Vadi'den kaçmaya zorlayan Kafatası Taşıyıcısı'nın ortaya çıkışından bahsetti. Bunu Leah'ya yolculuklarında yaşadıkları olaylar ve Menion'la karşılaşmaları, Kara Meşeler'den, grubun diğer üyeleriyle birleştikleri Culhaven'a korkunç kaçışları izledi. Ejderha Dişi'ne olan yolculuklarının kendi kafasında bile hâlâ belirsiz olan detaylarını atladı. En sonunda Çizgi'den nehre düşüşünü ve Gnom avcıları tarafından esir alındığı Rabb Ovaları'nda karaya vuruşunu anlatarak hikâyesini tamamladı. Panamon hikâyenin uyandırdığı hayretle gözlerini kocaman açmış, hiç araya girmeden dinlemişti. Keltset aşılmaz</span> <span class="none">bir sessizlik içinde yanında oturmuş, kaba, ancak zeki yüzüyle tüm hikâye boyunca dikkatle Vadiliyi izlemişti. Orl Fane diğer ikisiyle birlikte onu dinlerken inilti ve homurtularla huzursuzca kımıldanıp duruyor, gözleri sanki Karabüyücü Lord her an oraya geliverecekmiş gibi kampın etrafında çılgınca, fırıl fırıl dolaşıyordu.</span></p>

      <p class="calibre2"><span class="none">"Bu hayatımda dinlediğim en olağanüstü hikâye," dedi Panamon sonunda. "Bu öyle akıl almaz bir öykü ki, ben bile inanmakta güçlük çekiyorum. Ama sana inanıyorum, Shea. Sana inanıyorum, çünkü o kara kanatlı canavarla o ovada dövüştüm; inanıyorum, çünkü senin Elftaşları adını verdiğin o taşlar üzerindeki tuhaf gücünü gördüm. Ama şu Kılıç işi ve senin Shannara'nın kayıp varisi olman -bilmiyorum. Buna kendin inanıyor musun?"</span></p>

      <p class="calibre2"><span class="none">"Başta inanmıyordum," diye itiraf etti Shea yavaşça, "ama artık ne düşüneceğimi bilemiyorum. O kadar çok şey oldu ki, artık neye ya da kime inanacağıma karar veremiyorum. Her halükârda, Allanon ve diğerleriyle buluşmalıyım. Şu anda Kılıç'ı ele geçirmiş dahi olabilirler. Mirasım ve Kılıç'ın gücü hakkındaki tüm bilmecenin cevabını bulmuş bile olabilirler."</span></p>

      <p class="calibre2"><span class="none">Orl Fane birdenbire bir kahkaha kopardı, sesi çok yüksek ve çılgın bir hal almıştı.</span></p>

      <p class="calibre2"><span class="none">"Hayır, hayır, Kılıç onlarda değil," diye feryat etti, sanki kendi çılgınlığına kapılmış bir deli gibiydi. "Hayır, hayır, sana Kılıç'ı yalnız ben gösterebilirim! Seni ona götürebilirim. Yalnızca ben. Arayıp arayıp durabilirsin, ha, ha, ha -ara. Ama ben onun nerede olduğunu biliyorum! Onun kimde olduğunu biliyorum! Yalnız ben!"</span></p>

      <p class="calibre2"><span class="none">"Sanırım, aklını kaçırdı," diye mırıldandı Panamon Creel alaycılıktan uzak bir tavırla ve Keltset'e can sıkıcı Gnomun ağzını yeniden tıkamasını emretti. "Sabah tam olarak ne bildiğini öğreniriz. Shannara'nın Kılıcı hakkında bir şeyler biliyorsa</span></p>

      <p class="calibre2"><span class="none">-gerçi hiç sanmıyorum-, bunu bize anlatacak ya da anlatmış olmayı dileyecek!"</span></p>

      <p class="calibre2"><span class="none">"Sence onun kimde olduğunu biliyor mu?" diye sordu Shea ciddiyetle. "Bu Kılıç yalnız bizim için değil, dört karanın halkları için çok şey ifade ediyor. Onun gerçekten ne bildiğini öğrenmeliyiz."</span></p>

      <p class="calibre2"><span class="none">"Irkları bu kadar düşünmen gözlerimi yaşarttı," diye alay etti Panamon hor görürcesine. "Benim ise umurumda bile değiller. Benim için hiçbir şey yapmadılar -bir başlarına, silahsız, şişkin keselerle dolaşmadıkları sürece, tabii ve bu o kadar ender olur ki." Shea'nın düş kırıklığına uğramış yüzüne baktı ve ilgisizce omuz silkti. "Gene de, Kılıç'ı merak ediyorum, bu nedenle sana yardım etmek isteyebilirim. Hepsinden öte, sana büyük bir iyilik borçluyum, bana yapılan iyilikleri unutacak biri de değilim."</span></p>

      <p class="calibre2"><span class="none">Keltset bir kez daha geveze Gnomun ağzını tıkayıp küçük ateşin yanında onlara katıldı. Orl Fane bez tıkacın bile tam olarak bastıramadığı bir dizi küçük, kulak tırmalayıcı kahkahaya kansan tutarsız mırıltılara gömülmüştü. Shea sanki içine şeytan girmiş gibi kıvranıp bükülen küçük esirin san bedenine huzursuzca baktı; koyu yeşil gözleri irileşmiş, yerinden uğrayacakmış gibiydi. Panamon bu iniltileri kısa süre cesurca göz ardı etti, ama sonunda, tüm sabrını yitirip ayağa fırladı ve Gnomun dilini kesmek için hançerini çekti. Orl Fane bir anda sustu, onlar da bir süreliğine onu unuttular.</span></p>

      <p class="calibre2"><span class="none">"Sence, neden," diye başladı Panamon kısa bir sessizlikten sonra, "Kuzeykaralı yaratık Shannara'nın Kılıcı'nı bizim sakladığımızı sandı? Konuyu tartışmaya bile gerek görmemesi çok</span> <span class="none">tuhaf. Onun bizde olduğunu hissettiğini söyledi. Bunu nasıl açıklayabilirsin?"</span></p>

      <p class="calibre2"><span class="none">Shea bir süre düşündü ve sonunda emin olamayarak omuz silkti.</span></p>

      <p class="calibre2"><span class="none">"Elftaşları yüzünden olmalı."</span></p>

      <p class="calibre2"><span class="none">"Haklı olabilirsin," diye kabul etti Panamon yavaşça; düşünceliydi, sağlam eliyle çenesini okşuyordu. "Açıkçası hiçbir şey anlamıyorum. Keltset, bu konu hakkında sen ne düşünüyorsun?"</span></p>

      <p class="calibre2"><span class="none">Dev Kaya Trolü bir süre ciddiyetle onlara baktı ve sonra elleriyle birkaç işaret yaptı. Panamon dikkatle onu izliyordu, sonra bıkkınlıkla Shea'ya döndü.</span></p>

      <p class="calibre2"><span class="none">"Kılıç'ın çok önemli, Karabüyücü Lord'un da bizim için büyük bir tehlike olduğunu düşünüyor." Hırsız neşeyle güldü. "Kabul etmeliyim ki, bunun çok yardımı oldu."</span></p>

      <p class="calibre2"><span class="none">"Kılıç çok önemli!' diye tekrarladı Shea, sesi karanlıkta kayboldu ve düşüncelere dalmış bir halde, sessizce oturdular.</span></p>

      <p class="calibre2"><span class="none">Artık gece olmuştu, gece ateşin kırmızı közlerinin zayıf ışığının ötesinde kapkaraydı. Ağaçlar onları küçük açıklığa kapatan sığınağın duvarıydı, böceklerin keskin sesleriyle uzaklardaki yaratıkların ara ara duyulan çığlıkları kaplıyordu etraflarını. Üstlerindeki göğün büyük ağaçların dallarının arasından uzaktaki bir ya da iki yıldızla bölünen koyu maviliği parça parça görünüyordu. Közler küllerin arasında sönerken Panamon birkaç dakika daha konuştu. Sonra kalkıp külleri ayağıyla dağıtarak toprağa karıştırdı; daha sonra da yoldaşlarına iyi geceler dileyerek konuşmanın uzamasını engelledi. Shea henüz uygun bir yer seçmeden Keltset battaniyesine kıvrılıp uykuya dalmıştı bile. Vadili uzun yürüyüşten ve Kafatası Taşıyıcısı'yla karşılaşmalarından ötürü kendini inanılmaz derecede</span> <span class="none">bitkin hissediyordu. Battaniyesini serdi, avcı çizmelerini çıkarıp sırt üstü uzandı ve yukarıdaki ağaç dallan ve gökyüzünün gölgeleri arasından açıkça seçebildiği karanlığı dalgın dalgın izlemeye başladı.</span></p>

      <p class="calibre2"><span class="none">Shea Gölgeli Vadi'den beri yaptığı uzun, bitimsiz yolculuğunu ve başına gelenleri düşündü. Bunun büyük bir kısmı hâlâ bir esrar perdesinin ardındaydı. Bu kadar yol gelmiş, birçok şeye göğüs germişti ve hâlâ tüm bunların ne anlama geldiğini bilmiyordu. Shannara'nın Kılıcı'nın sırrı, Karabüyücü Lord ve kendi mirası -şu anda eskisinden daha belirgin değildi. Grubu, cevapsız bütün soruların yanıtını bilen tek adam gibi görünen sırlarla dolu, gizemci Allanon'un önderliğinde onu arıyordu. Neden her şeyi en başında anlatmamıştı Shea'ya? Neden gruba hikâyeyi daima bir şeyleri saklayarak, parça parça anlatıyor, anlaşılması imkânsız Shannara'nın Kılıcı'nda saklı olan gücün bilinmez anahtarının tam olarak anlamalarına asla izin vermiyordu?</span></p>

      <p class="calibre2"><span class="none">Yana döndü ve birkaç metre ötede uyuyan Panamon Creel'in olduğu taraftaki karanlığı incelemeye başladı. Açıklığın diğer yanından Keltset'in orman gecesinin seslerine karışan soluk alıp verişini duyuyordu. Orl Fane sırtını bağlı olduğu ağaca dayamış, oturuyordu, Shea'nın üzerine kilitlenmiş olan sabit gözleri karanlıkta kedi gözü gibi parlıyordu. Vadili bir anlığına Gnomun bakışlarından güveni sarsılmış halde bu bakışa karşılık verdi, ama sonunda kendini diğer tarafa dönmeye zorladı ve gözlerini kapayıp birkaç saniye içinde uykuya daldı. Son hatırladığı şey, ilerideki günlerde de taşların kendisini korumaya devam edip etmeyeceğini merak ederek giysisinin içindeki Elftaşlarının küçük hacmini sıkıca kavradığıydı.</span></p>

      <p class="whitespace">&nbsp;</p>

      <p class="calibre2"><span class="none">Shea, aniden erken orman sabahının griliğine, çılgına dönmüş Panamon Creel'in öfke ve dehşet dolu küfürleriyle uyandı Hırsız öfke içinde kamp alanını adımlıyor, bir yandan da hem bağırıyor hem de lanetler yağdırıyordu. İlk anda Shea neler olduğunu anlayamadı ve gözlerinden uykuyu atıp loşlukta gözlerini kırpıştırırken bir dirseğinin üzerinde doğrulması zaman aldı. Birkaç dakikadan daha fazla uyumamış gibi geliyordu, kaslan tutulmuştu ve kafası bulanıktı. Panamon küçük açıklıkta oradan oraya dolanmaya devam ederken Keltset büyük meşelerden birinin yanında sessizce diz çökmüştü. Sonra Shea Orl Fane'in kayıp olduğunu anladı Birden korkuya kapılarak ayağa fırladı. Birkaç saniye içinde korktuğu başına geldi; hilebaz Gnomu bağlayan ipler büyük ağacın yanında duruyordu. Gnom kaçmıştı ve Shea kayıp Kılıç'ı bulma şansım bir defa daha yitirmişti.</span></p>

      <p class="calibre2"><span class="none">"Nasıl kaçmış?" diye sordu Shea öfkeyle "Onu ipleri kesebileceği şeylerin uzağına bağladığınızı sanıyordum!"</span></p>

      <p class="calibre2"><span class="none">Panamon Creel ona bir geri zekâlıya bakar gibi baktı, kıpkırmızı olmuş yüzüne bezginlik yayılmıştı.</span></p>

      <p class="calibre2"><span class="none">"Aptala benzer bir halim mi var? Elbette onu bütün silahların bulunduğu yerin uzağına bağlamıştım. Hatta onu kahrolası bir ağaca bağlamıştım ve ek bir önlem olarak da ağzını tıkamıştım. Sen neredeydin? O küçük şeytan ipleri kesmemiş, ağzındaki bezi de. Onları kemirmiş!"</span></p>

      <p class="calibre2"><span class="none">Artık şaşırma sırası Shea'ya gelmişti.</span></p>

      <p class="calibre2"><span class="none">"Çok ciddiyim, yemin ederim," diye devam etti Panamon öfke içinde. "Halatları dişleriyle çiğnemiş. Bizim küçük kemirgen dostumuz tahmin ettiğimden daha becerikliymiş."</span></p>

      <p class="calibre2"><span class="none">"Belki de daha çaresizdi," diye ekledi Vadili düşünceli bir şekilde. "Merak ettiğim, neden bizi öldürmeyi denemedi</span><span class="none">? Biz</span><span class="none">den nefret etmek için yeterince sebebi vardı oysa ki</span>.</p>

      <p class="calibre2"><span class="none">"Böyle bir şeyi öne sürmekle merhametsizlik ediyorsun," dedi diğeri yalandan inanmıyor gibi yaparak. "Madem sordun, sana bizi her şeye rağmen neden öldürmediğini anlatayım. Bu işi yaparken yakalanacağından korktu. O Gnom, en aşağılık halk tabakasından, korkak bir asker kaçağı. Kaçmaktan başka bir şey yapacak cesareti yoktu! O nedir, Keltset?</span></p>

      <p class="calibre2"><span class="none">Dev Kaya Trolü, ağır ağır arkadaşlarının yanına gitti ve birkaç el kol hareketiyle kuzeyi işaret etti. Panamon bezgince kafasını salladı.</span></p>

      <p class="calibre2"><span class="none">"O korkak, yüreksiz fare sabah erkenden gitmiş, yani saatler önce. Daha da kötüsü, aptal herif kuzeye doğru kaçmış ve o bölgede peşine düşmek bizim için pek sağlıklı olmaz. Büyük bir olasılıkla, kendi halkı onu bulur ve işini bizim yerimize bitirirler. Bir asker kaçağını barındırmazlar. Bırak gitsin! O olmadan daha iyiyiz, Shea. Büyük olasılıkla Shannara'nın Kılıcı hakkında yalanlar uydurup duruyordu, zaten."</span></p>

      <p class="calibre2"><span class="none">Shea emin değilmişçesine başını salladı, Gnomun anlattığı her şeyin yalan olduğuna inanmıyordu. Aklı başında değilmiş gibi görünse de, küçük adam Kılıç'ın nerede ve kimde olduğunu bildiğini açıkça belli etmişti. Onun böylesi bir sırrı biliyor olduğunu düşünmek Vadilinin cesaretini kırıyordu. Ya Kılıç'ın peşinden gittiyse? Ya da nerede olduğunu biliyorsa?"</span></p>

      <p class="calibre2"><span class="none">"Bunları unut gitsin, Shea," diyerek düşüncelerini böldü Panamon. "O Gnom bizden ölümüne korkuyordu; tek düşüncesi kaçmaktı. Kaçmak için bir fırsat bulana kadar onu öldürmeyelim diye de Kılıç hikâyesini uydurdu. Baksana! Öyle bir telaşla kaçmış ki, kıymetli çuvalını bile unutmuş."</span></p>

      <p class="calibre2"><span class="none">Shea ilk kez açıklığın diğer tarafında yerde kısmen açık duran çuvalı fark etti. Hazinesini de beraberlerinde getirmeye</span> <span class="none">onları ikna etmek için onca çile çekmiş olan Orl Fane'in bunları bırakmış olması gerçekten ilginçti. O işe yaramaz çuval onun için çok değerli olmalıydı ve şu anda orada, yerde öylece unutulmuştu; içindekiler bezin altından görülebiliyordu. Shea, merak ve açıkça belli olan bir şüpheyle oraya doğru gitti. İçindekileri ormanın zeminine boşalttı, şakırtılarla düşen kılıçlar, hançerler ve mücevherler bir yığın oluşturdu. Shea Keltset'in dev cüssesinin yanında olduğunu bilerek, gözünü dikip baktı; esmer, ifadesiz surat kendisininkiyle birlikte yığına doğru eğilmişti. Beraberce esrarengiz bir muammaya bakarmış gibi Gnomun terk ettiği hazinesine baktılar. Yoldaşları bir süre onları seyretti, sonra bezginlikle mırıldanarak yığını incelemek için onlara katıldı.</span></p>

      <p class="calibre2"><span class="none">"Yola koyulalım artık," diye öneride bulundu nazikçe. "Arkadaşlarını bulmamız gerek, Shea ve belki onların yardımıyla bu bulunması güç Kılıç'ın yerini öğreniriz. Neye bakıyorsunuz? O değersiz ıvır zıvırları daha önce görmüştünüz zaten. Bir değişlik yok."</span></p>

      <p class="calibre2"><span class="none">Sonra Shea onu gördü..&lt;-···</span></p>

      <p class="calibre2"><span class="none">"Aynı değil," diye bildirdi ağır ağır. "Gitmiş. Almış onu."</span></p>

      <p class="calibre2"><span class="none">"Ne gitmiş?" diye sordu Panamon ıvır zıvır yığınını öfkeyle tekmelerken. "Sen neden bahsediyorsun?"</span></p>

      <p class="calibre2"><span class="none">"O eski kılıç, deri kının içinde olan. Kolu ve meşalesi olan."</span></p>

      <p class="calibre2"><span class="none">Panamon merakla kaşlarını çatıp çabucak yığındaki kılıçlara baktı. Keltset aniden doğrularak Shea'ya döndü ve o koyu, akıllı gözlerini küçük Vadiliye dikti. Gerçeği o da anlamıştı.</span></p>

      <p class="calibre2"><span class="none">"Öyleyse tek bir kılıcı aldı," diye mırıldandı Panamon düşünmeye devam ederek. "Bu demek değildir ki o..." Bir anda kendini tuttu, çenesi hayretle açılmış, gözleri aşağı yukarı inanamamışçasına kımıldamaya başlamıştı "Ah, hayır Bu olamaz -olamaz Yanı demek istediğin, o '"</span></p>

      <p class="calibre2"><span class="none">Daha cümlesini bitirmeden kelimeleri Shea'nın sözlerinde boğuldu Shea sessiz bir ümitsizlik içinde kafasını salladı</span></p>

      <p class="calibre2"><span class="none">"Shannara'nın Kılıcı'ydı!</span><span class="none">"</span></p>

      <p class="calibre2"><span class="none">Shea ile yeni yoldaşlarının, Orl Fane'ın kaçışı ve Shannara'nın Kılıcı hakkındaki acı gerçekle yüzleştikleri sabah, Allanon'la grubun diğer üyelerini de kendi zorluklarını yaşarken bulmuştu Druid İçkalesi'nden, dağın merkezinden başlayıp aşağıdaki ormanlık alana inen tüneller labirentinin dönemeçlerini yaşlı gizemcinin önderliğinde geçerek kaçmışlardı Kaçışları sırasında herhangi bir direnişle karşılaşmamışlardı, geçitler arasında koşuşturan, daha önceden kaçan saray muhafızlarından kalma birkaç Gnom bulmuşlardı yalnızca Küçük grup ormana varıp kuzeye doğru hareket etmeye başladıklarında vakit gecenin erken saatleriydi Allanon Gnomların Shannara'nın Kılıcı'nı Kafatası Taşıyıcısı'yla kazan dairesindeki savaşlarından kısa sure önce kaleden başka yere götürdüklerinden emindi, ama bunun ne zaman gerçekleştiğini söylemek imkânsızdı Eventine Paranor'un kuzey sınırında devriye geziyordu ve Kılıç'ı buradan geçirme girişimi askerlerinin direnişiyle karşılaşırdı Belki de Elf Kralı Kılıç'ı ele geçirmişti bile Hatta belki de kayıp olan Shea'nın yoluna çıkmıştı Allanon Druid İçkalesi'ni bulmasını umduğu küçük Vadili için fena halde endişeliydi Ejderha Dışı'ndeyken genç adamı bulmak</span> <span class="none">için yaptığı zihinsel araştırmada bir hata yoktu. Shea diğerleriyle beraber kuzeye, Paranor'a doğru ilerliyordu. Bir şey dikkatini dağıtmıştı. Gene de, Shea becerikli bir adamdı ve kendisini Karabüyücü Lord'a karşı koruyacak Elftaşlarının gücüne sahipti. Druid yalnızca başka güçlüklerle karşılaşmadan bir şekilde birbirlerini bulmayı, bulduklarında da Shea'nın güvenlikte ve sağlıklı olmasını dileyebiliyordu.</span></p>

      <p class="calibre2"><span class="none">Allanon'un acil dikkatini gerektiren başka endişeleri de vardı. Gnom takviye birlikleri kalabalık gruplar halinde toplanmaya başlamışlardı ve Allanon ile küçük istila grubunun kaleden kaçtıkları ve Paranor'u çevreleyen Geçilmez Orman'da bir yerlerde oldukları haberinin yayılması fazla uzun sürmezdi. Aslında, Gnomlar kimi aradıklarını bilmiyorlardı; tek bildikleri kalenin istilaya uğradığı, istilacıların da yakalanamamış ya da öldürülmemiş olduklarıydı. Karabüyücü Lord'un emrindekiler henüz gelmemişti ve Kafatası Kralı'nın avının bir defa daha kaçmayı başardığından hâlâ haberi yoktu. Baş belası Allanon'un Paranor'un ocaklarında yok edildiğinden, Shannara'nın varisinin ve diğerlerinin esir alındığından ve bu defa, bir gün önce kılıcın ele geçirilemediğinden emin olması için gönderdiği Kafatası Taşıyıcısı tarafından yolu kesilip yakalanan Shannara'nın Kılıcı'nın kuzeye doğru yolda olduğundan emin, malikânesinin karanlık derinliklerinde iç rahatlığıyla dinleniyordu. Böylece yeni gelen Gnomlar, kaçakların güneye gittiklerini düşünerek avcılarının büyük kısmını o yöne yollamışlar, bilinmeyen istilacıları yakalamak için Paranor'u çevreleyen ormanları tarıyorlardı.</span></p>

      <p class="calibre2"><span class="none">Allanon ve küçük grubu sürekli olarak kuzeye doğru ilerliyorlardı, ama bu ilerleyiş ormanda devriye gezen büyük Gnom araştırma ekipleri yüzünden zaman zam</span><span class="none">an yavaşlıyordu. Şayet küçük grup güneye ilerleseydi, kaçışları asla mümkün olmazdı, ama kuzeydeki düşman birliklerinin sayısı az olduğundan, karşılarına çıkan gruplardan saklanarak kurtulmayı başarmışlardı. Ormanın çıkışına geldiklerinde gündüz saatleriydi ve kuzey tarafındaki dehşet verici Streleheim Ovaları'nı görebilmişlerdi. Peşlerindekiler ise bir an arkalarında kalmıştı.</span></p>

      <p class="calibre2"><span class="none">Allanon onlara döndü, esmer yüzü yorgun ve sertti, ama gözleri hâlâ kararlılıkla parlıyordu. Yoldaşları, her birini ilk kez görüyormuşçasına teker teker süzerek bekledi. Sonunda konuştu, kelimeler yavaş ve gönülsüzce çıktı ağzından.</span></p>

      <p class="calibre2"><span class="none">"Yolun sonuna geldik, dostlarım. Paranor'a yolculuğumuz bitti ve grubun dağılma vakti geldi, her birimiz kendi yoluna gidecek. Kılıç'ı ele geçirme şansını yitirdik -en azından şu an için. Shea hâlâ kayıp ve onu bulmanın ne kadar zaman alacağını bilemeyiz. Ama bizim için en büyük tehlike kuzeyden gelen istila tehdididir. Kendimizi ve güneyin, doğunun ve batının halklarını bundan korumalıyız. Eventine'in Elf ordusunun izine rastlamadık; oysa bu bölgede devriye geziyor olmaları gerekiyordu. Geri çekilmişler gibi görünüyor ve bu ancak Karabüyücü Lord'un ordularını güneye sevk etmeye başlaması durumunda yapılacaktı."</span></p>

      <p class="calibre2"><span class="none">"O halde istilâ başladı mı?" diye sordu Balinor kısaca.</span></p>

      <p class="calibre2"><span class="none">Allanon ciddi bir tavırla başını salladı ve diğerleri irkilmiş bakışlarını birbirlerine çevirdiler.</span></p>

      <p class="calibre2"><span class="none">"Kılıç olmadan Karabüyücü Lord'u yenemeyiz, bu nedenle ordularını durdurmaya çalışacağız. Bunu yapmak için, özgür ulusları bir araya getirmeliyiz. Çok geç kalmış olabiliriz. Brona ordularını merkez Güneykarası'nın tamamını ele geçirmek için kullanacaktır. Bunu başarması için tek yapması gereken Callahorn'un Sınır Lejyonu'nu devirmek. Balinor, Lejyon'un uluslar arası</span> <span class="none">ordularını birleştirmesi ve istilayı püskürtmesi için yeterli zamanı vermek için Callahorn kentlerini elinde tutması gerek. Durin ve Dayel Tyrsis'e kadar sana eşlik edebilirler, oradan da batıya, kendi ülkelerine yolculuk ederler. Eventine'ın Tyrsis'i takviye için Elf ordularını Streleheim Ovaları'na getirmesi gerek. Şayet orada yenilecek olursak, Karabüyücü Lord ordular arasına girmeyi başarmış olacak, bu durumda da onları birleştirme şansımız kalmayacaktır. Halklar ordularını zamanında toplamayı başaramayacaktır. Callahorn Sınır Lejyonu tek şansları."</span></p>

      <p class="calibre2"><span class="none">Balinor başını sallayıp Hendel'e döndü.</span></p>

      <p class="calibre2"><span class="none">"Cüceler bize ne kadar destek verebilir?"</span></p>

      <p class="calibre2"><span class="none">"Varfleet şehri Callahorn'un doğu bölgesinin anahtarı konumunda." Hendel durumu dikkatle tarttı "Halkım Anar'dan gelecek saldırıları karşılayacak, ama Varfleet'in savunmasına yardım etmek için yeterince adam ayırabiliriz. Ama Kern ve Tyrsis şehirlerini sizin korumanız gerek."</span></p>

      <p class="calibre2"><span class="none">"Elf ordusu size batıda yardım edecek," diye söz verdi Durin çabucak.</span></p>

      <p class="calibre2"><span class="none">"Bekle biraz!" diye bağırdı Menion kuşkuyla. "Shea ne olacak? Onu* unuttunuz, değil mi?"</span></p>

      <p class="calibre2"><span class="none">"Görüyorum ki, sözlerin hâlâ düşüncelerinden önce geliyor," dedi Allanon sertçe. Menion öfkeden kıpkırmızı olmuştu, ama gizemcinin söyleyeceklerini bekledi.</span></p>

      <p class="calibre2"><span class="none">"Ben kardeşimi aramaktan vazgeçmiyorum," diye bildirdi Flick sessizce.</span></p>

      <p class="calibre2"><span class="none">"Ben de sana vazgeçmen gerektiğini söylemiyorum zaten, Flick." Allanon onun bu düşüncesine gülümsedi. "Sen, Menion ve ben genç dostumuzu ve kayıp Kılıç'ı aramaya devam edeceğiz. Birini nerede bulursak diğerini de orada bulacağımızı sanıyorum. Bremen'in ruhunun bana söylediklerini hatırlayın. Shea Shannara'nın Kılıcı'na dokunan ilk kişi olacak. Hatta belki de bunu çoktan yapmıştır."</span></p>

      <p class="calibre2"><span class="none">"O halde aramaya başlayalım," dedi Menion bıkkınlıkla, Druidin gözlerinden kaçınarak.</span></p>

      <p class="calibre2"><span class="none">"Şimdi yola çıkacağız," dedi Allanon; sonra da manalı manalı ekledi, "ama diline dikkat etmen gerektiğini unutma. Bir Leah Prensi mantık ve sağduyuyla, sabır ve anlayışla konuşmalı, aptalca bir öfkeyle değil."</span></p>

      <p class="calibre2"><span class="none">Menion hınçla başını salladı. Yedi kişi karışık duygularla vedalaşıp ayrıldı. Balinor, Hendel ve Elf kardeşler Geçilmez Orman'ı dolanıp Ejderha Dişi'nin kuzeyindeki dağlık bölgeyi geçerek iki gün içinde Kern'e ve Tyrsis'e ulaşmayı ümit ederek, Shea'yla yoldaşlarının geceyi geçirdikleri ormanı geçmek üzere batıya yöneldiler. Allanon'la iki genç yoldaşı Shea'nın izini bulmak için doğu yönüne hareket ettiler. Allanon Vadilinin er geç kuzeye, Paranor'a doğru geleceğine veya belki de bu bölgede bulunan Gnom kamplarından birinde tutsak olarak tutulduğuna inanıyordu. Onu kurtarmak kolay olmayacaktı, ama Druidin en büyük korkusu Karabüyücü Lord'un tutsağın haberini alıp kim olduğunu anlaması, sonra da onu anında öldürtmesiydi. Şayet böyle bir şey olursa, Shannara'nın Kılıcı'nın onların için hiçbir önemi kalmayacak, kuşatma altındaki üç karanın bölünmüş ordularının gücünden başka güvenecekleri bir şey de olmayacaktı. Bu hiç de iç açıcı bir düşünce değildi, Allanon dikkatini önlerindeki araziye yöneltti. Yürürlerken Menion önde ilerliyordu, keskin gözleriyle izleri takip ediyor ve oradan geçen her ayak izini inceliyordu. Hava durumunu düşünerek kaygılanıyordu. Eğer yağmur yağacak olursa, izleri asla bulamazlardı. Hava şartlan onlardan yana bile olsa, Streleheim üzerinde esecek ani bir fırtına da tüm izleri silerek yağmurla aynı etkiyi yapardı. Flick umutsuz bir sessizlik içinde, en geride yürüyordu; her şeye rağmen Shea'nın izini bulmayı ümit ediyordu, ama bir yandan da kardeşini bir daha görememekten korkuyordu.</span></p>

      <p class="calibre2"><span class="none">Öğle vakti olduğunda kıraç ovalar akkor halindeki güneşin kavuran ısısıyla pırıldıyordu ve üç yolcu büyük ağaçların küçük gölgelerinden faydalanabilmek için ormanın kenarına olabildiğince yakın yürüyordu. Yalnız Allanon korkunç sıcaktan rahatsız olmuyor gibiydi, esmer yüzü kavurucu güneş ışığında sakin ve huzurluydu, üzerinde en ufak bir ter damlasının izi bile yoktu. Flick her an bayılabilirdi, hatta dayanıklı Menion Leah bile kendini hasta hissediyordu. Keskin gözleri kurumuş ve bulanıklaşmış, duyuları ona oyunlar oynamaya başlamıştı. Aslında var olmayan şeyleri görüyor, sersemlemiş beyninin, önünde kavrulan düzlüklerde şekillendirdiği imgeleri duyuyor ve kokluyordu.</span></p>

      <p class="calibre2"><span class="none">Sonunda iki Güneykaralının bir adım daha atacak hali kalmadı ve uzun boylu liderleri onları ormanın serin gölgelerine götürüp kısa bir mola verdi. Sessizlik içinde kuru et ve ekmekte" oluşan küçük, tatsız tuzsuz yemeklerini yediler. Flick Druide Shea'nın o ıssız yerlerde tek başına hayatta kalma şansı hakkında daha çok soru sormak istiyordu, ama soruları dile getirecek gücü bulamıyordu kendinde. Cevaplar çok açıktı. Diğerleri de ayrılınca kendini çok yalnız hissetmeye başlamıştı. Allanon'a asla yakın olamamış, Druidin garip güçlerinden hep rahatsız olmuştu. Gizemci de onları durmadan takip eden Kafatası Taşıyıcıları kadar esrarengiz ve tehlikeli, karanlık ve devasa bir şekil olarak kalmıştı. Kayaç Vadisi'nde aşağı dünyadan yükselen Bremen'in ölümsüz ruhunun somutlaşmış hali olarak kalmıştı. Öylesine büyük bir gücü ve zekâsı</span> <span class="none">vardı ki, Flick'in ait olduğu ölümlüler dünyasının bir parçası değil gibiydi; o daha çok Karabüyücü Lord'un nüfuz alanının bir parçasıydı, insan aklında korkunun baskın olduğu, mantığın işlemediği o karanlık ve korkunç köşedeydi. Flick iri yan gizemciyle tehlikeli Kafatası yaratığı arasında Druid İçkalesi'nin altındaki ocakların alevlerinde sonuçlanan dehşet verici mücadeleyi unutamıyordu. Allanon gene de kendini kurtarmıştı; başka birinin hayatta kalamayacağı bu durumdan sağ çıkmıştı. Bu sadece esrarengiz değildi -aynı zamanda da dehşet vericiydi. Yalnız Balinor dev lideri idare edebiliyor gibiydi, ama o da gitmişti ve Flick kendini çok yalnız ve savunmasız hissediyordu.'</span></p>

      <p class="calibre2"><span class="none">Menion Leah'nın kendine güveni daha bile azdı. Aslında güçlü Druidden korkmuyordu, ama devin gözünde pek değeri olmadığının farkındaydı, onu yanına almasının tek nedeni Shea'nın onu istemiş olmasıydı. Flick bu maceraperestten şüphe ettiği zaman bile Shea Leah Prensi'ne güvenmişti. Ama Shea yoktu artık. Menion Druidi bir kez daha öfkelendirirse, sağı solu belli olmayan gizemcinin onu kesinkes defedeceğini düşündü. Böylece sessizce yemeğini yedi ve o an için çenesini tutmanın yiğitliğin önemli bir parçası olduğuna inanarak bir şey söylemedi.</span></p>

      <p class="calibre2"><span class="none">Yemekleri bittiğinde Druid ayağa kalkmalarını işaret etti. Ormanın sının boyunca doğuya doğru yeniden yola koyuldular, yüzleri güneşin solduran sıcağıyla yıkanıyordu, yorgun gözleri kayıp Shea'yı görmek umuduyla kıraç ovaları tarıyordu. Bu defa olağandışı izlere rastladıklarında yalnızca on beş dakika kadar yürümüşlerdi. Menion izleri bir anda fark etti. Birkaç gün önce çizmeli ve şüphesiz silahlı, kalabalık bir Gnom grubu oradan geçmişti. Küçük bir tepeyi tırmandıklarında savaşta ölmüş Gnomlarla Elflerin cesetlerini buldular. Çürümekte olan cesetler yükseltinin yüz metre aşağısında, düştükleri yerde, hâlâ dokunulmamış ve gömülmemiş bir halde yatıyordu. Üçlü, ağaran kemiklerin ve çürüyen etlerin mezarlığına doğru ağır adımlarla yürüdüler, iğrenç bir koku mide bulandırıcı dalgalar halinde burun deliklerine doluyordu. Flick daha fazla gidemedi ve durup diğer ikisinin ölü bedenlerin arasına yürümelerini seyretti.</span></p>

      <p class="calibre2"><span class="none">Allanon düşmüş silahlarla sancakları inceleyerek ve ölü adamlara kısaca göz atarak, cesetlerin arasında sessizce dolanıyordu. Menion bir dizi yeni iz keşfetmişti, bu yüzden gözlerini tozlu zemine odaklamış, savaş meydanını mekanik hareketlerle arşınlıyordu. Flick bulunduğu uzaklıktan neler olduğunu anlayamıyordu, ama dağlı ince parmaklı ellerini kızarmış gözlerine siper etmiş, yeni izler arayarak kendi adımlarını takip ediyor gibi görünüyordu. Sonunda, güneye, ormana döndü ve yavaş yavaş Flick'ten tarafa yürümeye başladı, kafası düşünceli bir tavırla öne eğilmişti. Büyük bir çalılıkta durup açıkça ilginç bir şeyi inceliyormuşçasına bir dizinin üstüne çöktü. Meraklı Vadili bir anda savaş meydanını ve cesetleri unutarak o tarafa seğirtti. Savaş alanının ortasındaki Allanon, hayretle bağırdığında diz çökmüş adamın yanına henüz varmıştı. Uzun, siyah şekil emin olmak istercesine aşağıda birşeyleri inceleyip uzun adımlara onlara doğru gelirken, iki adam durup sessizce onu izlediler. Yanlarına geldiğinde gizemcinin esmer suratı heyecandan kıpkırmızı olmuştu; o tanıdık alaycı gülüşün ağır ağır geniş bir sırıtışa dönüşmesi içlerini rahatlattı.</span></p>

      <p class="calibre2"><span class="none">"Şaşırtıcı! Gerçekten şaşırtıcı. Genç dostumuz düşündüğümden daha becerikli çıktı. Orada, küçük bir kül yığını buldum -Kafatası Taşıyıcılarının birine ait kalıntılar. Hiçbir</span> <span class="none">ölümlü o yaratığı yok edemez; bu Elftaşlarının gücü!"</span></p>

      <p class="calibre2"><span class="none">"O halde Shea bizden önce buradaymış!" diye bağırdı Flick umutla.</span></p>

      <p class="calibre2"><span class="none">"Başka kimsenin o taşlar üzerinde gücü yok." Allanon başını onaylarcasına salladı. "Dehşet verici bir mücadelenin izleri var, Shea'nın yalnız olmadığını gösteren izler var. Ama onu-la beraber olanların dost mu düşman mı olduğunu bilemiyorum. Kuzeyli yaratığın Gnomlarla Elfler arasındaki savaş sırasında mı, yoksa daha sonra mı yok edildiğini de bilemiyorum. Sen neler buldun, dağlı?"</span></p>

      <p class="calibre2"><span class="none">"Son derece akıllı bir Trol tarafından bir sürü yanıltıcı iz bırakılmış," diye cevapladı Menion yüzünü ekşiterek. "Bu ayak izlerinden bir şey çıkarmak imkânsız, ama burada bulunan bir önceki grupta büyük bir Kaya Trolü de varmış. Her yere ayak izlerini bırakmış, ama hiçbiri bir yere varmıyor. Gerçi çalılıkların arasında bir arbede olduğunu gösteren izler var. Şu bükülen dallan ve yeni düşmüş yapraklan görüyor musunuz? Ama daha önemlisi, küçük bir adama ait ayak izleri var, bunlar Shea'ya ait olabilir."</span></p>

      <p class="calibre2"><span class="none">"Sence Trol tarafından esir mi alındı?" diye sordu Flick korkuyla.</span></p>

      <p class="calibre2"><span class="none">Menion onun endişesine gülümseyip omuz silkti.</span></p>

      <p class="calibre2"><span class="none">"O Kafatası Yaratıklarından birinin üstesinden gelmişse sıradan bir Trolle başı fazla belaya girmemişti herhalde."</span></p>

      <p class="calibre2"><span class="none">"Elftaşlarının ölümlü yaratıklara karşı koruyucu bir etkisi yok," dedi Allanon soğuk soğuk. "Bu Trolün hangi yöne gittiğine dair açık bir belirti yok mu?"</span></p>

      <p class="calibre2"><span class="none">Menion başını iki yana salladı.</span></p>

      <p class="calibre2"><span class="none">"Emin olabilmek için, izleri hemen bulmamız gerekirdi. Bu izler en azından bir günlük. Trol işini biliyormuş. Sonsuza kadar aramak zorunda kalabiliriz ve hangi yöne gittiğinden asla emin olamayız."</span></p>

      <p class="calibre2"><span class="none">Flick bu haberle yüreğinin sızladığını hissetti. Şayet Shea bu esrarengiz yaratık tarafından ele geçirildiyse, gene çıkmaza girmiş oluyorlardı.</span></p>

      <p class="calibre2"><span class="none">"Başka bir şey daha buldum," dedi Allanon kısa bir süre sonra. "Elessedil soyuna ait kırık bir sancak -Eventine'ın kişisel sancağı. O da burada savaşmış. Esir alınmış, hatta öldürülmüş olabilir. Ölen Gnomların Kılıçla beraber Paranor'dan kaçma girişiminde bulunmuş ve yollarının Elf Kralı'yla savaşçıları tarafından kesilmiş olması ihtimali de var gibi görünüyor. Eğer öyleyse, Eventine, Shea ve Kılıç düşmanın elinde olabilir." * "Tek bir şeyden eminim," dedi Menion çabucak. "Gnomlarla Elfler arasındaki savaş birkaç gün önce yapılmış, ama o Trolün izleri ve çalılıklardaki boğuşma dün olmuş."</span></p>

      <p class="calibre2"><span class="none">"Evet... evet, haklısın, elbette," diye kabul etti Druid dalgınlıkla. "O kadar az şey biliyoruz ki, farklı zamanlarda olmuş olayların parçalarını bir araya getiremiyoruz. Korkarım, bütün sorularımızın cevabını burada bulamayacağız.</span></p>

      <p class="calibre2"><span class="none">"Şimdi ne yapacağız?" diye sordu Flick endişeyle.</span></p>

      <p class="calibre2"><span class="none">"Batıya Streleheim'e doğru giden izler var," diye konuştu Allanon düşünceli bir şekilde, bahsettiği yöne bakarak. "İzler belirsiz, ama bu savaşta sağ kalanlarca bırakılmış olmalı..."</span></p>

      <p class="calibre2"><span class="none">Fikrini sorarcasına Menion Leah'ya baktı.</span></p>

      <p class="calibre2"><span class="none">"Bizim esrarengiz Trolümüz o yöne gitmemiş," diye belirtti Menion kaygıyla. "Giderken açık bir iz bırakacak olsaydı, yanıltıcı izler bırakmak için bu kadar uğraşmazdı. Bundan hoşlanmadım."</span></p>

      <p class="calibre2"><span class="none">"Başka çaremiz var mı?" diye ayak diredi Allanon. "Yegâne belirgin izler savaş alanından doğuya gidenler. Onları izlememiz ve en iyisi olduklarını ümit etmemiz gerekiyor"</span></p>

      <p class="calibre2"><span class="none">Flick zor şartlar altında bulundukları şu sırada böylesi bir iyimserliği yanlış buldu ve bu yorumun sert Druidin karakterine uygun olmadığını düşündü Gene de, az da olsa şansları var gibi görünüyordu Belki de o izleri bırakan kişi onlara Shea hakkında bilgi verebilirdi. Ufak tefek Vadili Menion'a dönüp başını sallayarak Druidin önerisini kabul ettiğini belirttiğinde dağlının ince yüzünü gölgeleyen dehşet dolu bakışı gördü. Menion'un, Trol ve ölü Kafatası yaratığı hakkında onlara daha çok şey ifade edebilecek izler bulunması gerektiğine inandığından bu karardan hoşlanmadığı belliydi. Allanon onları çağırdı ve Paranor'un batısındaki Streleheim Ovaları'na doğru uzun yürüyüşlerine başladılar. Flick ölü adamların bulunduğu yere son bir kez göz attı; ne insanoğlunun, ne de doğanın dokunmadığı cesetleri, hiçbir şeyin hissedilmediği ölüm halinde, güneşin kavuran sıcaklığın altında ağır ağır çürüyordu. Koca kafasını salladı. Belki de hepsinin sonu böyle olacaktı.</span></p>

      <p class="calibre2"><span class="none">Üç yolcu günün geri kalan kısmında sürekli batıya doğru yürüdüler Kendi düşüncelerine dalmış, neredeyse hiç konuşmadan ilerliyorlardı; parlak güneş ufukta kırmızılaşıp gece dönüşürken gözleri önlerindeki belli belirsiz izi neredeyse dikkatsizce takip ediyordu. Hava artık yola devam etmelerine imkân vermeyecek kadar karardığında Allanon onları kamp yapacakları ormanın içlerine götürdü. Üçlü korku veren Geçilmez Orman'ın kuzeydoğu bölgesine gelmişti ve bir kere daha Gnom avcı birlikleri ya da etrafta dolaşan kurt sürülerince fark edilme tehlikesiyle karşı karşıyaydılar. Kararlı Druid, fark edilme tehlikesinin varlığına karşın, onları arama işinin daha acil işler uğruna terk edilmiş olmasının muhtemel olduğunu açıkladı onlara. Gerekli bir önlem olarak ateş yakmadılar ve kurtlara karşı</span> <span class="none">bütün gece aralıksız nöbet tuttular. Flick içinden kurt sürülerinin ovalıklara bu kadar yakın dolaşmamaları, bunun yerine Druid İçkalesi'nin yakınındaki ormanların karanlık iç bölgelerinde kalmaları için dua ediyordu. Çabucak tatsız yemeklerini yiyip gece için dinlenmeye çekildiler. Menion ilk nöbeti almaya gönüllü oldu. Flick kısa sürede uykuya daldı, ama dağlı nöbeti devralması için uyandırdığında, ona ancak birkaç dakika uyumuş gibi geldi. Gece yarısına doğru Allanon sessizce yaklaşıp Flick'e uyumasını emretti. Vadili daha ancak bir saat kadar nöbet tutmuştu, ama ona söyleneni itiraz etmeden yaptı.</span></p>

      <p class="calibre2"><span class="none">Flick'le Menion uyandıklarında gün doğmak üzereydi. Gölgeli ormanın içine yavaş yavaş süzülen solgun kırmızı ve sarı ışık hüzmelerinde, dev Druidin kendilerine bakarken uzun bir kara ağaca yaslanmış, rahatça dinleniyor olduğunu gördüler. Uzun, esmer şekil orada kımıldamadan otururken ormanın bir parçasıymış gibi görünüyordu, derin gözleri kalın kaşlarının altında simsiyah birer mağara gibiydi. Allanon'un bütün gece boyunca gözünü bile kırpmadan nöbet tuttuğunu biliyorlardı. Dinlenmiş olmasına imkân olmadığı halde gerinmeden ayağa kalktı; sert yüzü rahat ve uyanıktı. Çabuk tarafından bir kahvaltı atıştırıp ormandan çıktılar ve bir kez daha ormandan Streleheim'a doğru yola koyuldular. Bir saniye sonra afallayarak durdular. Bulundukları yerde hava berrak ve günün ilk ışığında açık maviydi, güneş doğudaki dağların üstünde kör edici bir parıltıyla yükseliyordu. Ama kuzeyde, sanki dünyanın tüm meşum fırtına bulutları karanlık bir kasvet duvarı meydana getirmek için bir araya toplanmış ve üst üste yığılmış gibi gökyüzüne uzanan devasa bir karanlık duvarı duruyordu. Merkezinde Karabüyücü Lord'un krallığının bulunduğu bu duvar ufuktan atmosferin kıvrımlarında kaybolana dek yükseliyor ve</span> <span class="none">engebeli Kuzeykarası'nı kocaman, kapkara ve korkunç bir şekilde kaplıyordu. Sonsuz bir gecenin amansız, kaçınılmaz bir biçimde yaklaştığının habercisi gibiydi.</span></p>

      <p class="calibre2"><span class="none">"Sence bu nedir?" diye sordu Menion.</span></p>

      <p class="calibre2"><span class="none">Allanon bir süre hiçbir şey söylemedi, sessizce izlerken esmer yüzü kuzeydeki duvarın siyahlığını yansıtıyordu. Zayıf çenesindeki kaslar küçük siyah sakalının altında gerilmiş gibiydi ve gözleri sanki çok derin düşüncelere dalmış gibi kısılmıştı. Menion sessizce cevabını bekledi, neden sonra Druid konuştuğunu fark edip ona döndü.</span></p>

      <p class="calibre2"><span class="none">"Bu sonun başlangıcı. Brona fethinin başlama sinyalini verdi. Bu korkunç karanlık önce güneye, sonra doğuya ve batıya inen ordularını izleyecek; ta ki tüm dünya karanlıkla kapla-nana kadar. Güneş bütün karalarda görünmez olduğunda, özgürlüğün de sonu gelecek."</span></p>

      <p class="calibre2"><span class="none">"Yenilgiye mi uğradık?" diye sordu Flick bir süre sonra, "gerçekten yenildik mi? Hiç umudumuz yok mu, Allanon?"</span></p>

      <p class="calibre2"><span class="none">Endişeli sesi Druidin içinde duyarlı bir noktaya dokundu ve Allanon yavaşça ona dönerek fal taşı gibi açılmış korku dolu gözlerine yatıştırırcasına baktı.</span></p>

      <p class="calibre2"><span class="none">"Daha değil, genç dostum. Daha değil.</span></p>

      <p class="calibre2"><span class="none">Allanon bu noktadan sonra onları, ormanın kenarından, Menion'la Flick'e düşmana karşı gözlerini dört açmalarını söyleyerek, birkaç saat boyunca batıya yürüttü. Karabüyücü Lord fethine başladığına göre Kafatası Taşıyıcıları artık gün ışığından korkmadan, varlıklarını saklamaya gerek görmeden gece gibi gündüz de uçacaklardı Efendileri için Kuzeykarası'nda saklanma vakti dolmuştu; sadık hayaletlerini büyük av kuşları gibi önden yollayarak başka karalara ilerlemeye başlayacaktı. Onlara güneşe karşı direnebilmeleri için gereken gücü verecekti -krallığını gölgeleyen ve yakında bütün karaları gölgelemeye başlayacak olan büyük kara duvarda kullandığı gücü. Işığın günleri artık sona eriyordu.</span></p>

      <p class="calibre2"><span class="none">Öğleden önce üç yolcu Streleheim Ovaları'nda, Paranor'u çevreleyen ormanın batı sınırına yakın durmaya çalışarak güneye dönmüşlerdi. İzlemekte oldukları izler bu noktada kuzey yönünden gelip güneye, Callahorn'a doğru devam edenlere karışıyordu. Bıraktıkları izler geniş ve açıktı; ne yönlerini, ne de sayılarını gizlemeye çalışmamışlardı. Menion, izlerin genişliğinden ve ayak izlerinin uyandırdığı izlenimden birkaç gün önce en azından birkaç bin kişinin oradan geçmiş olduğu sonucuna vardı. Ayak izleri Gnomlara ve Trollere aitti -Karabüyücü Lord'un Kuzeykarası ordularından oldukları belliydi. Allanon artık dev bir ordunun özgür karalan ve bunların ordularını bölmek için Güneykarası'na akına başlamak üzere Callahorn'un yukarısındaki ovalarda toplandığından emindi. İzler sürekli ana gruba katılan ekipler yüzünden anlaşılmaz bir hal aldığından, onlardan ayrılmış başka küçük bir grup olup olmadığını bilmek imkânsız bir hal aldı. Bir noktada Shea ve Kılıç başka bir yöne götürülmüş ve asıl orduyu izleyen arkadaşlan bunun farkına varamamış olabilirdi.</span></p>

      <p class="calibre2"><span class="none">Yalnız kısa dinlenme aralan vererek, günün tamamı boyunca güneye yürüdüler; önlerindeki kalabalık gruba gece olmadan yetişmeyi amaçlıyorlardı. İstilacı ordunun izleri öyle belirgindi ki, Menion çiğnenmiş toprağa sadece zaman zaman, o da alışkanlıktan bakıyordu. Streleheim Ovaları'nın kıraçlığının yerini yeşillikler almaya başlamıştı artık. Flick'e sanki eve gidiyormuş da, Gölgeli Vadi'nin tanıdık tepeleri sanki bu ovalardan sonra başlayıverecekmiş gibi geliyordu. Hava ılık ve nemli, arazi nispeten engebesizdi. Callahorn'a hâlâ uzaktılar,</span> <span class="none">ama Kuzeykarası'nın kasvetinden çıkıp, kendi yurtlarının sıcaklığına ve yeşilliğine geçtikleri belliydi. Gün çabucak geçti ve yolcular arasındaki sohbet yeniden başladı. Flick'in ısrarı üzerine Allanon Druid Konseyi hakkında daha fazla şey anlattı. Büyük Savaşlar'dan itibaren İnsanlığın tarihini detayları ile hikâye etti. İnsanlığın halihazırdaki durumuna nasıl geldiğini anlattı. Menion Druidi dinlemekten hoşnut, pek konuşmayarak, etraflarını gözledi.</span></p>

      <p class="calibre2"><span class="none">Yürüyüşe başladıklarında güneş parlak ve sıcak, hava açıktı. Öğleden sonra ise hava aniden değişti ve güneşin parlaklığının yerini alçak yağmur bulutlan aldı. Hava boğucu ve nemliydi. Bir fırtınanın yaklaşmakta olduğundan kuşku yoktu. O sırada Geçilmez Orman'ın güney sınırına yakındılar ve güneyde, karanlık ufuk boyunca Ejderha Dişi'nin sivri tepeleri görülebiliyordu. Önlerinde ilerleyen kalabalık ordudan hâlâ eser yoktu, Menion artık onlann ne kadar güneye girdiklerini merak etmeye başlamıştı. Artık Ejderha Dişi'nin hemen aşağısındaki Callahorn'un sınırlarına yaklaşmışlardı. Şayet Kuzeykarası ordulan Callahorn'u ele geçirdiyse, son gerçekten gelmiş demekti. Öğle sonrasının gri ışığı aniden karardı ve gök kurşunî bir karanlıkla üzerlerinde kapanıverdi.</span></p>

      <p class="calibre2"><span class="none">Geceden yükselip önlerindeki devasa tepelerde yankılanan meşum gümbürtüyü duyduklarında vakit günbatımıydı. Menion onu hemen tanıdı -bu sesi daha önce Anar ormanlarında duymuştu. Bu ses yüzlerce Gnom davulundan geliyordu; tekdüze ritimleri nemli havanın durgunluğuna karışıyor, geceyi sinsi bir gerginlikle dolduruyordu. Toprak vuruşların etkisiyle titriyordu, tüm yaşam korku ve huşu içinde susmuştu. Menion davulların sesinden sayılarının Yeşim Geçidi'nde karşılaştıklarından daha fazla olduğunu anladı. Şayet Kuzeykarası orduları</span> <span class="none">davulların sesiyle ölçülecek olursa, sayıları binlerce olmalıydı. Üçlü hızla ilerlerken, korkutucu ses titreten yankılarla gümbürdeyerek tamamen içine aldı onları. Öğleden sonraki bulutlar gece göğünü hâlâ maskeliyor, arayan adamları kapkara bir karanlıkla örtüyordu. Menion'la Flick önlerindeki yolu göremez olmuşlardı ve sessiz Druid Paranor'un aşağısındaki engebeli ovada esrarengiz bir şaşmazlıkla onlara rehberlik ediyordu. Kimse konuşmuyordu, hepsi Gnom davullarının ölümcül gümbürtülerinden endişe duyuyordu Düşman kampının hemen önlerinde olduğunu biliyorlardı.</span></p>
    </div>
  </div>
</body>
</html>
