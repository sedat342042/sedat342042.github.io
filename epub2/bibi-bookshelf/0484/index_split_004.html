<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-04-</p>
	<p class="block_6">KAÇAKLAR</p>
	<p class="block_3"> </p>
	<p class="block_2">Erik düştü.</p>
	<p class="block_3"> </p>
	<p class="block_2">Roo dönüp arkadaşının ayağa kalkmasına yardım etti. Uzaktan, at seslerine eşlik eden tazı havlamaları geliyordu.</p>
	<p class="block_3"> </p>
	<p class="block_2">Dün gece meyve bahçesinden ayrıldıklarından beri her seferinde birkaç dakika dinlenerek aralıklı olarak koşuyorlardı. Kanaması azalmasına karşın Erik'in yarası hâlâ kanıyor, zonkluyor ve alev alev yanıyordu. Darkmoor'un alçak dağlarından aşağıya güçlükle ilerlerlerken, her saat daha da güçten düştüğünü hissediyordu.</p>
	<p class="block_3"> </p>
	<p class="block_2">Darkmoor'un batısındaki ve Kral Yolu'nun kuzeyindeki bölge hâlâ oldukça az yerleşime sahipti. Kayalık arazi kendini çiftçilere çok az sunuyordu, ağaçların çoğu kesilmiş ama toprak sürülmeden bırakılmıştı. Kalın ağaç gövdeleri, beklenmedik kayalıklı bayırlar dışında bir ağaç kökü denizine açılıyordu. Bu bölge sel yatakları, koyaklar, çıkmaz kanyonlar ve alçak, düz otlaklarla doluydu. Sayısız akarsuyu geçmelerine rağmen, rüzgâr saatlerdir köpek seslerini taşıyordu ve Erik zayıf düştükçe sesler yaklaşıyordu.</p>
	<p class="block_3"> </p>
	<p class="block_2">Sabah güneşi arkalarındaki tepelerden göründüğünde Erik, "Neredeyiz?" diye sordu.</p>
	<p class="block_3"> </p>
	<p class="block_2">Roo, "Emin değilim," dedi. "Eski araba yolundan ayrıldığımız zaman, sanırım biraz döndük. Güneş doğru tarafta, demek ki hala batıya gidiyoruz."</p>
	<p class="block_3"> </p>
	<p class="block_2">Erik etrafına baktı. Alnı terden sırılsıklam olmuştu. Alnını silip, "Devam etsek iyi olacak," dedi. Roo başıyla onayladı, ama Erik zar zor attığı üç ya da dört adımdan sonra yere yığıldı. Roo arkadaşını kaldırmayı denedi. Bu kadar iri olmak zorunda mıydın kahrolası?" Erik derin bir nefes alıp, "Sen devam et," dedi. Roo ensesindeki tüylerin diken diken olduğunu ve midesinin korkudan büzüldüğünü hissetti. İçinde, sahip olduğunu bilmediği bir güç bulan Roo, Erik'i ayağa kalkmaya zorladı. "Sonra da annene seni nasıl kaybettiğimi açıklamak zorunda kalayım, öyle mi? Hiç zannetmiyorum."</p>
	<p class="block_3"> </p>
	<p class="block_2">Roo Erik'in, sığınacak bir yer bulup, köpeklerden saklanmaya yetecek kadar dayanabilmesi için sessizce dua etti. Korkmuştu. Ravensburg‘daki en sağlam delikanlılardan biri olan Erik, beraber büyüdüğü çocukların arasında neredeyse gücü kadar etkili bir dayanıklılığa sahipti. On yaşından beridir gündoğumundan batımına kadar çalışma, demirhaneye demir külçeleri taşıma ve nal çakılırken ona yaslanan atların sabit ağırlıklarına dayanma becerisi Erik'e kasaba halkı arasında neredeyse insanüstü bir güç vermişti. Halsizliği, Erik'e olduğu kadar Roo'ya da zararlıydı. Roo bunu karşılaşacakları herhangi bir şeyden çok daha korkutucu buluyordu. Yanında Erik varken, hayatta kalmak İçin bir şansa sahip olduğunu hissediyordu. Erik olmadan çaresiz kalırdı. Roo havayı kokladı. "Bir koku alıyor musun?" Erik, "Yalnızca kendi terimin pis kokusunu," dedi.</p>
	<p class="block_3"> </p>
	<p class="block_2">"Şuradan geliyor." Roo çenesiyle ileriyi işaret etti.</p>
	<p class="block_3"> </p>
	<p class="block_2">Erik elini arkadaşının omzuna koyup havayı kokladı. "Odun kömürü." "İşte bu!"</p>
	<p class="block_3"> </p>
	<p class="block_2">"İleride bir kömürcü kulübesi olmalı."</p>
	<p class="block_3"> </p>
	<p class="block_2">"Kokumuzu gizleyebilir," dedi Roo. "Daha fazla ilerleyemeyeceğimizi biliyorum. Dinlenip kendini toparlamalısın." Erik yalnızca başını salladı. Dumanın kaynağına doğru ilerlerlerken Roo ona yardımcı oldu. Köpek sesleri gittikçe artarken, ağaçların arasında düşe kalka ilerlediler. Erik ve Roo ormancı değildi, ama küçükken Ravensburg'ün yakınındaki ağaçlık bölgelerde oynamış çocuklar olarak, peşlerindekilerin birkaç kilometreden daha yakın olduklarını ve giderek yaklaştıklarını biliyorlardı. Orman sıklaştı ve daha koyu gölgeler yön duygularını yanılttığı için yön bulmaları daha da zorlaştı, ama yanan odunların kokusu giderek güçleniyordu. Kulübeye ulaşana kadar gözleri dumandan yanmaya başlamıştı.</p>
	<p class="block_3"> </p>
	<p class="block_2">İnanılmayacak derecede çirkin ve yaşlı bir kadın, odunun düzgün bir şekilde yandığından emin olmak için bir kömür fırınına eğilmiş, içine küçük odun parçaları atıyordu. Kadının her tarafı kül içindeydi.</p>
	<p class="block_3"> </p>
	<p class="block_2">Yoğun dumanın ortasında aniden iki genci gören kadın çığlık atıp fırının yanındaki derme çatma kulübeye daldı. Kadın çığlık atmaya devam ederken Roo, "Eğer böyle bağırmaya devam ederse herkesi başımıza toplayacak," dedi. Erik kadının çığlığını bastırmak için sesini yükseltmeye çalıştı.</p>
	<p class="block_3"> </p>
	<p class="block_2">"Sana zarar vermeyeceğiz."</p>
	<p class="block_3"> </p>
	<p class="block_2">Çığlıklar devam etti ve Roo, Erik'in kötü niyetleri olmadığına; dair söylediklerini tekrarladı. Kadın çığlık atmayı sürdürdü.</p>
	<p class="block_3"> </p>
	<p class="block_2">Erik sonunda, "Gitsek iyi olacak," dedi.</p>
	<p class="block_3"> </p>
	<p class="block_2">"Gidemeyiz," diye karşı çıktı Roo. "Adım atacak halin yok." Üstüne paçavra koymalarına rağmen kanamaya devam eden yarandan bahsetmeye gerek bile görmedi.</p>
	<p class="block_3"> </p>
	<p class="block_2">Sendeleyerek kömürcü kadının kulübesine giden küçük bir yokuşu inen Erik ve Roo, bir kapı olarak iş gören bir parça deriyle karşılaştı.</p>
	<p class="block_3"> </p>
	<p class="block_2">Erik ağırlığını balçık kaplı duvara verip deri kapıyı kenara çekerken kadın daha da fazla bağırarak, yatak olarak kullandığı paçavra balyalarına sokuldu.</p>
	<p class="block_3"> </p>
	<p class="block_2">Erik dayanamayıp sonunda, "Kadın!" diye bağırdı. "Sana zarar vermeyeceğiz!"</p>
	<p class="block_3"> </p>
	<p class="block_2">Çığlık aniden kesildi. "Peki," diye karşılık verdi kadın, sesi cırtlaktı, "bunu neden daha önce söylemediniz?"</p>
	<p class="block_3"> </p>
	<p class="block_2">Erik, başı dönmese ve kendini bu kadar sersem hissetmese neredeyse gülecekti. Roo, "Denedik, ama sen bağırıp durdun," dedi.</p>
	<div class="calibre6">
	<div class="block_12"><span class="bullet_">1 </span><span class="calibre7"> </span></div>
</div>
	<p class="block_2">Kadın yaşından ve kilosundan -Erik'in kilosunda ve onun boyutundaydı- beklenmedik bir çeviklik göstererek paçavra balyalarından kalkıp kulübeden çıktı.</p>
	<p class="block_3"> </p>
	<p class="block_2">Roo refleks olarak geri çekildi. Bu kadın şimdiye kadar karşılaştığı en çirkin insandı, tabii gerçekten insansa. Görünüşüne bakılırsa bu kadın, Uzak Sahil'deki ağaçlık bölgelerde görüldüğü bilinen şu trollerden biri olabilirdi. Burnunun her yerinde tostoparlak kırmızı çıkıntılar ve ucunda da, üstünde birkaç tane uzun kıl çıkmış iri bir siğil vardı. Gözlerine yalnızca domuz gözü denilebilirdi ve gözleri iltihap yüzünden sulanmıştı. Uçları kırık olan dişleri köklerine doğru kararıyordu ve nefesi, Roo'nun ölü olmadığı halde bu kadar kötü koktuğunu bildiği herhangi bir şeyden daha kötü kokuyordu. Teni kurutulmuş deriye benziyordu ve eski püskü pis giysilerin altındaki vücudun neye benzeyebileceğini düşününce tüyleri diken diken oldu.</p>
	<p class="block_3"> </p>
	<p class="block_2">Kadın gülümseyince etki iki katına çıktı. "Yaşlı Gert'i ziyarete geldiniz, öyle mi?" Parmaklarını çerçöpten karmakarışık olmuş gri saçlarının arasında gezdirirken genç kız gibi davranmaya çalıştı. Bu kadar yorgun ve korkmuş olmasalardı güleceklerdi. "Kocam şehre gitti, bu yüzden belki-" "Arkadaşım yaralı," diye sözünü kesti Roo.</p>
	<p class="block_3"> </p>
	<p class="block_2">Rüzgârla taşınan köpeklerin sesini duyan kadının davranışları aniden değişti. "Peşinizdekiler Kralın adamları mı?"</p>
	<p class="block_3"> </p>
	<p class="block_2">Roo yalan söylemeyi düşünüyordu, ama Erik, "Evet," dedi. Roo, "Aslında Baron'un adamları," dedi.</p>
	<p class="block_3"> </p>
	<p class="block_2">"Aynı şey. Askerler." Son sözcüğü tükürür gibi söylemişti. "O halde saklansanız iyi olur." Ufak kulübeye girmelerini işaret etti. "Sizi orada bulamazlar."</p>
	<p class="block_3"> </p>
	<p class="block_2">Roo Erik'in kulübeye girmesine yardımcı oldu ve kötü kokudan dolayı burnunu tıkamak zorunda kaldı. Erik'in gözleri sulandı ve nefes nefese, "Tyndal'ın odasının kötü koktuğunu düşünürdüm," dedi.</p>
	<p class="block_3"> </p>
	<p class="block_2">Roo, "Ağzından nefes almayı dene," dedi.</p>
	<p class="block_3"> </p>
	<p class="block_2">Gert Erik'in yanına diz çöküp, "Dur da şuna bir bakayım," dedi, kana bulanmış omzunu göstererek.</p>
	<p class="block_3"> </p>
	<p class="block_2">Erik tuniğiyle paçavraları kenara çekti. Paçavralar kanın kuruduğu yerlerden deriyi çekeleyince acı içinde nefesini tuttu. Gert pis parmağıyla yarayı yoklayıp, "Kılıç yarası," dedi. "Bunlardan yüzlercesini gördüm. Etrafı şişmiş. İltihap kapmış. Eğer yarayı temizlemezsek, öleceksin evlat. Miden sağlam mıdır?" diye sordu Roo'ya.</p>
	<p class="block_3"> </p>
	<p class="block_2">Roo güçlükle yutkunarak başını salladı. "Buradayım ve hâlâ bayıldım, öyle değil mi?"</p>
	<p class="block_3"> </p>
	<p class="block_2">"Hah!" Kahkahası neredeyse gıdaklama şeklinde çıkmıştı. Gördüğünden fazlası var, Roo Avery." Alçak tavanın izin verdiği ölçüde ayağa kalktı ve "Biraz işim var," dedi. "Hemen dönerim"</p>
	<p class="block_3"> </p>
	<p class="block_2">Roo, kulübenin iğrenç kokusuna rağmen, dinleniyor olmaktan" memnun bir şekilde sırtüstü uzandı.</p>
	<p class="block_3"> </p>
	<p class="block_2">Etrafına göz gezdirdi; duvarda ışığın girmesine yetecek kadar boşluk vardı ve görünüşünle ne şişesi olduğunu tahmin ettiği uzun boyunlu bir şişe gördü. Şişeyi salladı ve umut verici bir sıvı sesi duydu. Şişenin mantarını çekerek kokladı, ama sıvının kokusu yoktu. Bir yudum aldığında sıvının içme suyu olduğunu anladı. Ağız dolusu bir yudum daha alan Roo, birdenbire yaralı arkadaşını unuttuğunu fark etti.</p>
	<p class="block_3"> </p>
	<p class="block_2">Şişenin ağzını Erik'in dudaklarına dayadı. Erik birkaç ağız dolusu yudum içtikten sonra tekrar paçavra yığınına gömüldü. Roo’nun başında bir sinek vızıldamaya başladı, dalgın dalgın sineği ezdi.</p>
	<p class="block_3"> </p>
	<p class="block_2">Yorgunluğu korkusunu bastıran Erik uyuklamaya başlamıştı. Ağır nefes alıyordu ve alnından ter boşanmaya devam ediyordu.</p>
	<p class="block_3"> </p>
	<p class="block_2">Daha fazla ilerlemelerinin hemen hemen imkânsız olduğunu bilen Roo, bu garip yaşlı kadına güvenip güvenemeyeceklerini düşünmeden gevşemeye çalıştı. Aniden yakınlardan bir yerlerden havlama sesleri geldi ve Gert'in çığlığı duyuldu.</p>
	<p class="block_3"> </p>
	<p class="block_2">Erik ses yüzünden sıçrayarak uyandı. "Ne?" diye bağırdı. Roo arkadaşının kolunu sıktı. Köpek havlamalarının yaklaştığını duydu ve Gert, "Hoşt!" diye bağırdı. "Defol!"</p>
	<p class="block_3"> </p>
	<p class="block_2">Derken atlılar yaklaştı ve çocuklar Gert'in, "Şu sefil itleri benden uzak tutun!" diye bağırdığını duydu. "Yaşlı Gert'i ısıracaklar." Emreden bir ses, "Birisi iriyarı ve sarışın, diğeri kısa boylu ve esmer iki adam gördün mü?" diye sordu. "Gördüysem bile, bundan sana ne?" "Cinayetten aranıyorlar."</p>
	<p class="block_3"> </p>
	<p class="block_2">"Cinayet, öyle mi?" Bölgeyi koklayıp arada sırada kesik kesik inleyen köpeklerin sesleriyle bölünen uzun bir duraklama oldu. "Ödül ne?"</p>
	<p class="block_3"> </p>
	<p class="block_2">Erik Roo'nun, kolunu daha da sıkmaya başladığını hissetti ve yanıt, "Baron tutuklandıklarında yüz altın verecek," oldu.</p>
	<p class="block_3"> </p>
	<p class="block_2">"Bu oldukça yüklü bir miktar, değil mi?" dedi Gert. "Onları görmedim, ama görecek olursam altını isterim." "Kulübeyi kontrol edin," diye emretti lider. "Bana bak sen!" diye itiraz etmeye başladı</p>
	<p class="block_3"> </p>
	<p class="block_2">Gert. "Kenara çekil kadın."</p>
	<p class="block_3"> </p>
	<p class="block_2">Roo eski püskü, pis battaniyeyi çenesine kadar çekerken, Erik elinden geldiği kadar duvara yaslanmaya çalışarak geri çekildi.</p>
	<p class="block_3"> </p>
	<p class="block_2">Deri kapı yana çekildi. Karanlıktan sonra ışık neredeyse kör ediciydi. "Bu ne iğrenç bir koku!" dedi asker geri çekilerek. "Devam et," diye emretti bölüğün lideri. Asker kafasını tekrar içeriye uzattı ve karanlığa alışmak içini gözlerini kırpıştırdıktan sonra doğruca Roo'ya ve Erik'e baktı. Kulübenin bir ucundan diğerine baktı ve sonunda kafasını dışarı çıkardı. "Burada pis paçavralardan ve birkaç çanak çömlekten başka bir şey yok yüzbaşı."</p>
	<p class="block_3"> </p>
	<p class="block_2">Roo ve Erik hayretle birbirlerine baktılar. Bu nasıl bir büyüydü?</p>
	<p class="block_3"> </p>
	<p class="block_2">"Köpeklerin nesi var?" diye sordu yüzbaşı.</p>
	<p class="block_3"> </p>
	<p class="block_2">Köpeklerin bakıcısı olduğunu tahmin ettikleri bir adam, "Anlaşılan kokuyu kaybettiler," dedi.</p>
	<p class="block_3"> </p>
	<p class="block_2">“Duman akıllarını karıştırmış olmalı.”</p>
	<p class="block_3"> </p>
	<p class="block_2">“O halde kokuyu aldıkları son yere kadar geri gidip aramaya oradan başlayalım. O katiller kaçarsa, Lord Manfred kulaklarımızı keser."</p>
	<p class="block_3"> </p>
	<p class="block_2">Bakıcıları onu takip etmelerini emreden ıslığı çalınca, köpekler havlamaya başladı. Atlılar uzaklaşınca Roo, askerin kafasını kulübeye soktuğu andan beri tutmakta olduğu nefesini bıraktı. Bu nasıl oldu?" diye sordu Roo. Erik, "Bilmiyorum," dedi. "Belki burası çok karanlıktı." “Hayır, bu büyüydü. Gert bir çeşit cadı olmalı." Erik,</p>
	<p class="block_3"> </p>
	<p class="block_2">"Yüzbaşı 'Lord Manfred' dedi," dedi. "Babam ölmüş." Roo ne diyeceğini bilemedi. Arkadaşına göz attı; Erik'in arkasına yaslanıp gözlerini kapamış olduğunu gördü.</p>
	<p class="block_3"> </p>
	<p class="block_2">Kısa bir süre sonra deri kapı açıldı. İçeriye Gert'in yerine, girerken eğilmek zorunda kalacak kadar uzun boylu genç bir kadın girdi. Saçları koyu renkti, kulübenin loş ışığında siyah görünüyordu ve arkasından gelen ışık yüzünden silueti göründüğü için yüzünü seçemiyorlardı. "Ne?" diye başladı Roo. Tek kelime etme," dedi kadın ve Erik'e döndü. "İzin ver de yarana bakayım."</p>
	<p class="block_3"> </p>
	<p class="block_2">Kadının davranış tarzındaki bir şey Roo'nun kendini huzursuz hissetmesine yol açtı. Kıyafetleri kolay tanımlanamaz cinstendi, Dışarıdan görebildiği kadarıyla; koyu renk sade bir elbise, gözleri belki yeşil ya da mavi; kulübenin karanlığında söylemek zordu. Kapı tekrar kapandığı için yüz hatları kısmen seçilebiliyordu. Çıkık bir alnı ve muhteşem bir burnu vardı. Konsantrasyon ifadesi olmasa güzel görünecek hoş yüz hatlarına sahipti.</p>
	<p class="block_3"> </p>
	<p class="block_2">Erik'in tuniğini yana çekip yaraya göz attı. "Tuniğini çıkartmak zorundayım," dedi Roo'ya. "Yardım et." Kadın tuniğin etek kısmını toplayıp Erik'in başından geçirerek çıkartırken, Roo Erik'in dik durmasına yardım etti. Acıdan dolayı vücudundan ter boşanan Erik, sanki saatlerdir zor bir işle uğraşıyormuş gibi nefes nefese kalarak sırtüstü uzandı. Kadın yaraya dokununca, Erik dişlerini sıkarak acı içinde homurdandı.</p>
	<p class="block_3"> </p>
	<p class="block_2">"Sen bir aptalsın Erik von Darkmoor. İki ya da üç gün daha geçseydi, kan zehirlenmesinden ölmüş olacaktın." Roo kadına iyice baktı ve güzel olduğunu düşündü, ama kadının davranış tarzında, uzak, elde edilemez bir güzellik olarak gördüğü can sıkıcı bir şeyler vardı.</p>
	<p class="block_3"> </p>
	<p class="block_2">"Gert nerede?" diye sordu Roo yavaşça. "Birkaç işimi halletmeye gitti," diye geldi yanıt. "Sen kimsin?"</p>
	<p class="block_3"> </p>
	<p class="block_2">"Tek kelime etmemeni söylemiştim Roo Avery. Konuşulacak ve dinleyecek zamanlar olduğunu ve hangisinin ne zaman olduğunu öğrenmen gerekiyor. Konuşma gereksinimi duyduğunda, bana Miranda diyebilirsin."</p>
	<p class="block_3"> </p>
	<p class="block_2">Kadın Erik'in yarasıyla ilgilenmeye başladı. Darmadağınık kulübenin bir yerinden bir torba çıkarıp, içinden ufak bir şişe aldı. Şişeyi açarak içindekini yaranın üstüne döktü. Erik'in acıdan nefesi kesildi, ama ardından rahatladı. Torbadan küçük bir cep matarası çıkardı ve tapasını açıp, "İç," dedi.</p>
	<p class="block_3"> </p>
	<p class="block_2">Erik söylenileni yaptı ve yüzünü ekşitti. "Acı." "Zamansız gelen ölüm kadar değil," dedi Miranda. Üzerine yara lapası koyduktan sonra sarmaya başlayarak, tedaviyi çabucak bitirmiş oldu. Yarayı sarmayı bitirene kadar Erik uyumuştu. Kadın tek kelime etmeden kalkıp kulübeden çıktı. Roo Erik'e baktıktan sonra ayağa kalkıp dışarıya göz attı. Etrafta kimsenin olmadığını görünce kulübeden çıktı.</p>
	<p class="block_3"> </p>
	<p class="block_2">Etrafına bakan Roo, sadece için için yanan odun kömürü fırınını ve köpek sürüsünün bıraktığı dışkı yığınını gördü, ama bunun dışında bölge terk edilmişti.</p>
	<p class="block_3"> </p>
	<p class="block_2">Arkasından, "Merhaba canım!" diye neşeli bir ses gelince sıçradı. Arkasını dönünce, kollarında bir odun yığınıyla yaklaşan Gert’i gördü.</p>
	<p class="block_3"> </p>
	<p class="block_2">"Miranda nerede?" diye sordu Roo. "Kim nerede?" "Miranda." Gert durup suratını buruşturdu. "Miranda mı? Miranda adında birini tanıdığımı söyleyemem. Askerler buradan ayrıldığı zaman ormana odun getirmeye gittim ve Miranda diye birisini de görmedim."</p>
	<p class="block_3"> </p>
	<p class="block_2">"Genç bir kadın, yaklaşık şu boyda," elini başının biraz üzeni, kaldırdı, "siyah saçlı, çok güzel, kulübeye gelip Erik'in yaramı tedavi etti."</p>
	<p class="block_3"> </p>
	<p class="block_2">"Güzel mi dedin?" Gert çenesini sıvazladı. "Sanırım rüya görüyordun evlat." Roo kulübeye doğru bir adım attı, deri kapıyı yana çekti ve bunları da rüyamda mı gördüm?" dedi, Erik'in omzundaki yeni sargıyı göstererek. Gert uzun uzun sargıya baktı. "Şaşırtıcı bir durum, değil mi sevgilim ?" Olduğu yerde bir dakika dikildi. "Her şey ormandaki garip ahalinin tarzına uygun görünüyor. Belki o kadın şu elf yaratıklarından biriydi, ya da bir hayaletti."</p>
	<p class="block_3"> </p>
	<p class="block_2">Roo, "Hayatında görüp görebileceğin en etten kemikten hayaletti," dedi. "Ayrıca duyduğum herhangi bir elfe de benzemiyordu." Gert'e bakınca, kadının gülümsemekte olduğunu, ama hemen I ardından ciddileştiğini gördü. "Bazı gizemlerin bir sır olarak kalması daha iyidir. Yakmam gereken odunlar var. İçeri gir de dinlen. Buralarda bir yerde yiyecek bir şeylerim olacaktı."</p>
	<p class="block_3"> </p>
	<p class="block_2">Roo bütün vücudunu bir yorgunluğun kapladığını hissetti. "Dinlenmek yeterli," diye mırıldandı, birdenbire kendini inanılmayacak kadar yorgun hissederek. Gert ile bir yemeği paylaşma düşüncesi pek iç açıcı gelmemişti, ama uyumak iyi olacaktı. Kulübeye giren Roo, bu kez pis kokuyu almadığını fark ederek şaşırdı. Alışmış olmalıyım, diye düşündü.</p>
	<p class="block_3"> </p>
	<p class="block_2">Üzerine çabucak ağır bir uyuşukluğun çöktüğünü hissetti! Garip sesler duydu, ama ne olduklarını söylemek zordu. Dışarıdan gelen son derece hareketli hazırlık seslerini duymazdan gelerek derin bir uykuya daldı.</p>
	<p class="block_3"> </p>
	<p class="block_2">Yukarıdan gelen bir çıtırtı, Roo'nun yüzündeki yaprakları temizleyerek doğrulmasına sebep oldu. Etrafına, ardından da yukarıya baktı ve gürültünün sahibini gördü: ağacının altında kamp yapmalarına küstahça karşı çıkan kırmızı bir sincap. Roo tam olarak odaklanamadan, yaratık ağacın diğer tarafına geçerek gözden kayboldu.</p>
	<p class="block_3"> </p>
	<p class="block_2">Roo aniden dışarıda olduğunu fark etti. Döndü ve Erik'in, üstünde temiz bir battaniyeyle, rengi yerine gelmiş bir şekilde ve göğsü düzgünce inip kalkarak, mışıl mışıl uyuduğunu gördü Roo üstüne bakınca, gece ayazına karşı kalın bir battaniyeyle aynı şekilde sarıp sarmalanmış olduğunu gördü. Erik'inki gibi, kendi başının altında da bir yol çıkını vardı. Kendi çıkını ortalarda yoktu. Soyulmuş olduğundan korkarak, yeni çıkını açtı. Çıkında yeni bir tunik ve pantolon, bir çift yeni iç çamaşırı ve çorap, çıkının dibinde de para kesesini buldu, Çıkararak paralarını saydı ve yirmi yedi altınının ve on altı gümüşünün hepsini de yerli yerinde bulduğuna memnun oldu.</p>
	<p class="block_3"> </p>
	<p class="block_2">Ayağa kalkınca, oldukça dinlenmiş olduğunu fark etti. Konumları itibariyle kadının kulübesinden eser yoktu. Fırından çıkan küllerden bile eser yoktu. Roo korkması gerektiğini hissetti, ama kendini keyifli ve neredeyse mutlu hissediyordu. Erik'in yanına diz çöküp sargıyı inceledi.</p>
	<p class="block_3"> </p>
	<p class="block_2">Hâlâ temizdi ve sanki birisi az önce değiştirmiş gibi gözüküyordu. Yavaşça elini uzatıp arkadaşının koluna dokundu. "Erik."</p>
	<p class="block_3"> </p>
	<p class="block_2">Erik uyandı, gözlerini kırpıştırdı ve doğruldu. "Ne?"</p>
	<p class="block_3"> </p>
	<p class="block_2">"Nasıl olduğuna bakmak istedim."</p>
	<p class="block_3"> </p>
	<p class="block_2">Erik etrafına baktı. "Neredeyiz? Hatırladığım son şey... "</p>
	<p class="block_3"> </p>
	<p class="block_2">"Bir kulübeyle yaşlı bir kadın mı?"</p>
	<p class="block_3"> </p>
	<p class="block_2">Erik başını salladı. "Başka biri daha vardı. Ama kim olduğunu hatırlayamıyorum."</p>
	<p class="block_3"> </p>
	<p class="block_2">"Miranda," dedi Roo. "Adının bu olduğunu söyledi, ama yaşlı kadın onun hakkında hiçbir şey bilmediğini iddia etti."</p>
	<p class="block_3"> </p>
	<p class="block_2">Roo ayağa kalkıp Erik'e elini uzattı. Erik Roo'nun elini tuttu. Arkadaşını çekerek onu ayağa kaldırmasına izin verdi. Kötü halde olabileceğini beklemesine rağmen, Erik kendini oldukça zinde hissettiğini fark etti. "Omzun nasıl?"</p>
	<p class="block_3"> </p>
	<p class="block_2">"Tutulmuş," diye yanıtladı Erik, denemek için oynatırken. Yine de düşündüğümden daha iyi."</p>
	<p class="block_3"> </p>
	<p class="block_2">Roo etrafına baktı. "Kulübe yok, fırın yok, Gert yok, hiçbir şey yok."</p>
	<p class="block_3"> </p>
	<p class="block_2">Erik, "Peki bunlar ne?" diye sordu, yerdeki iki battaniyeyle iki kilimi göstererek.</p>
	<p class="block_3"> </p>
	<p class="block_2">"Gece donmamamız için birisi büyük bir zahmete girmiş ve bize temiz kıyafetler vermiş." Erik birdenbire üstündeki kıyafetlere baktı ve çekip tuniğini kokladı. "Bütün gününü tarlada geçirmiş bir at gibi kokmam gerekiyordu, ama kokmuyorum. Tunik de temiz kokuyor."</p>
	<p class="block_3"> </p>
	<p class="block_2">Roo kendi kıyafetlerini inceledi. "Yaşlı Gert bizi yıkamış olamaz, değil mi?" Keyiflenmekten çok korkmaya başladığını fark etti.</p>
	<p class="block_3"> </p>
	<p class="block_2">Erik kafasını iki yana salladı. "Ne düşüneceğimi bilemiyorum." Etrafa göz gezdirdi. "Güneşin açısına bakacak olursak, saat yaklaşık dokuz olmalı. Demek ki günün dörtte birinden fazlası gitmiş. Tekrar yola koyulsak iyi olur. Askerlerin bizi kulübede neden bulamadığını bilmiyorum, ama geri gelip tekrar kontrol edeceklerinden eminim."</p>
	<p class="block_3"> </p>
	<p class="block_2">"Çıkınını kontrol et," dedi Roo. "Bak bakalım içinde ne var. Erik söylenileni yaptı ve içindekilerin Roo'nunkiyle hemen hemen aynı olduğunu gördü: Yeni bir tunik ve pantolon, iç çamaşırları ve çoraplar. Ayrıca küçük bir somun sert ekmek ve bir not vardı.</p>
	<p class="block_3"> </p>
	<p class="block_2">Ufak parşömeni açıp yüksek sesle okumaya başladı: "Şimdilik güvendesiniz. Doğruca Krondor'a ve Barret'in Kahve Evi'ne git Erik. Gert'e ve bana borçlusunuz. Miranda."</p>
	<p class="block_3"> </p>
	<p class="block_2">Roo başını iki yana salladı. "Kral'ın adaletinden kaçarken, şimdi de iki cadıya borçlandık." "Cadı mı?"</p>
	<p class="block_3"> </p>
	<p class="block_2">"Sen ne sanıyordun?" dedi Roo, sanki yerden bir iblis fırlayıp onu kapıp cehenneme götürecekmiş gibi bakarak. Yüzündeki bütün kan çekilmiş bir halde etrafa göz gezdirdi. "Şuna bak! Orası kulübeye gelirken indiğimiz yokuş! Bir kulübe ve bir fırın vardı, ima şimdi hiçbirinden eser yok." Fırının olduğu yere gitti. "İs-kül yok. O kahrolası şeyi taşımış olsan bile, o kadar çok pisliği temizleyemezsin." Dizinin üstüne çöktü. "Geride bir iz kalmış olması gerekirdi!" Sanki kulübenin ve fırının olmayışını keşfettiğine sinirleniyormuş gibi, sesi gittikçe yükseliyordu. "Kahretsin Erik! Birisi bizi soydu, yıkadı, kıyafetlerimizi temizleyip tekrar giydirdi, ama biz hiç uyanmadık. Bu büyüden başka ne olabilir ki?" Ayağa kalkıp Erik'e baktı. Ellerini arkadaşının kollarına koyup, "Oyuna getirilip iki kötücül kara cadıya borçlandık," dedi. Sesi yükselmeye devam ediyordu. Erik arkadaşının öfkesinin çarçabuk histeriye dönüştüğünü fark etti.</p>
	<p class="block_3"> </p>
	<p class="block_2">"Sakin ol," dedi, ellerini Roo'nun omuzlarına koyup, güvenli bir şekilde sıkarak. Fırının olması gereken yere giderek çabucak etrafa göz gezdirdi. "Burada olduğumuzu gösterecek hiçbir şey kalmamış geriye, orası kesin." Çenesini sıvazladı. "Gert kötü bir kadın değildi, ama onunla ilgili kötücül bir his uyandıran herhangi bir şey hatırlamıyorum Roo."</p>
	<p class="block_3"> </p>
	<p class="block_2">"O kadar çirkin olan hiç kimse iyi olamaz, inan bana," dedi. Ses tonu, Erik'in söylediklerine rağmen kesinlikle rahatlamamış olduğunu gösteriyordu.</p>
	<p class="block_3"> </p>
	<p class="block_2">Erik gülümsedi. "Bu bir muamma ve benim de tüylerimi diken diken ediyor, ama zarar görmedik ve cadı olsun ya da olmasın rızamız dışında bizi hizmet etmeye zorlayabilecek hiç kimse de görmedim. Bu konuda çok az şey biliyorum, ama rahipler, şeytani bazı güçlerin hizmetine yalnızca isteyerek girilebildiğini iddia ediyorlar. Borçlandığımız şey karanlık bir iş olacaksa, istemediğim bir iyilik yüzünden borçlu sayılamam."</p>
	<p class="block_3"> </p>
	<p class="block_2">"İyi, iblisler seni cehennemin yedi kat aşağısına götürürken iyiliğin kadar bir dava avukatı gibi görünebilirsin, ama Krondor'a vardığımızda doğruca bir tapınağa gidip, bana koruma büyüsü yapmalarını isteyeceğim!" Erik nazikçe Roo'nun kolunu salladı. "Derin bir nefes alıp yavaşça ver. Eğer haklıysan ve korumaya ihtiyacımız varsa, yine de önce Krondor'a varmamız gerekiyor. Büyük olasılıkla Düşler Vadisi'ne gideceğimizi düşünüyor olabilirler, ama dün geceki devriye, her yere baktıkları anlamına geliyor."</p>
	<p class="block_3"> </p>
	<p class="block_2">Roo çıkınını ve battaniyeyi toplamak için eğildi ve battaniyeyi katlarken bir şey dikkatini çekti. "Erik?" "Evet Roo." "Şuradaki köpek dışkısını görüyor musun?" Erik şöyle bir bakıp, "Ne olmuş ona?" diye sordu. "Onu dün gece Gert ile konuşmak için dışarı çıktığımda fark etmiştim, ama şimdi baksana."</p>
	<p class="block_3"> </p>
	<p class="block_2">Erik diz çöküp kurumuş dışkıyı inceledi. "Birkaç günlük." Etrafı aramaya başladı ve atlardan birinin çok uzakta olmayan dışkısını buldu. "Görünüşünden anladığım kadarıyla üç ya da dört günlük," dedi, botunun bir dokunuşuyla at dışkısının parçalarına ayrılması üzerine.</p>
	<p class="block_3"> </p>
	<p class="block_2">"Üç ya da dört gündür uyuyor muyduk?" "Görünüşe göre öyle," dedi Erik. "Artık gidebilir miyiz?" Erik gülümsedi, ama soğuk bir gülümsemeydi bu. Battaniyesini katlayıp çıkınına tıktı. "Sanırım yapabileceğimiz en iyi şey bu," derken çıkını omzuna attı.</p>
	<p class="block_3"> </p>
	<p class="block_2">Roo battaniyeyi gelişigüzel tıkarak, yeni çıkınını toplayıp sırtına attı. İki delikanlı tek kelime etmeden batıya doğru yola koyuldu.</p>
	<p class="block_3"> </p>
	<p class="block_2">Erik elini kaldırdı. Kral Yolu'nun kuzeyindeki ağaçlık bölgede durmadan batıya doğru ilerleyerek üç gündür yoldaydılar. Karşılarına çıkan çiftliklerden uzak duruyorlar ve yaban meyveleriyle çıkınlarında buldukları ekmeği yiyerek idare ediyorlardı. Ekmek sert ve kayış gibiydi, ama yine de şaşırtıcı derecede besleyiciydi ve devam etmelerini sağlıyordu. Erik'in omzu, iki genç adamın da mümkün olabileceğini düşündüğünden daha hızlı iyileşiyordu.</p>
	<p class="block_3"> </p>
	<p class="block_2">Fark edilmekten ve kömürcünün kulübesinin gizemini derinlemesine irdelemekten korktukları için çok az konuşuyorlardı.</p>
	<p class="block_2"> </p>
	<p class="block_2">Günbatımına doğru, uzaktan bir bağırtı, sözcüklere dökülmemiş bir acı ses duydular. Erik ve Roo birbirlerine bakıp, takip ettikleri dar patikadan uzaklaştılar.</p>
	<p class="block_3"> </p>
	<p class="block_2">Roo fısıldayarak, "Bu neydi?" diye sordu.</p>
	<p class="block_3"> </p>
	<p class="block_2">"Birisi yaralandı," dedi Erik, arkadaşınınki kadar kısık bir sesle. "Ne yapmamız gerekiyor?" "Beladan kaçınmamız," diye yanıtladı Erik. "Kilometrelerce ötede de olabilir. Burada sesler garip çıkıyor."</p>
	<p class="block_3"> </p>
	<p class="block_2">Ağaçlık bölgeler yıllardır kereste için ağaçlandırıldıkları için yaban sayılmazdı, ama nadiren yolculuk yapılıyordu ve bu yüzden de tehlikeliydi. Erik ve Roo'nun yanı sıra, diğer kanun kaçakları da büyük olasılıkla bu ormanda saklanıyordu.</p>
	<p class="block_3"> </p>
	<p class="block_2">Erik ve Roo tehlikenin ortasına dalmak istemedikleri için yavaş adımlarla ilerliyorlardı. Bir ağacın altında, göğsüne bir arbalet oku saplanmış, sırtüstü yatan bir adam buldular. Gözleri yukarı doğru dönmüştü ve vücudu soğuktu. Roo, "Komik," dedi.</p>
	<p class="block_3"> </p>
	<p class="block_2">"Komik olan ne?"</p>
	<p class="block_3"> </p>
	<p class="block_2">Roo Erik'e baktı. "Stefan'ı öldürdük, ama ona hiç adamakıllı bakamamıştım. Bu, bakma fırsatı yakaladığım ilk ölü."</p>
	<p class="block_3"> </p>
	<p class="block_2">"Ben ilk Tyndal'ı görmüştüm," dedi Erik. "Sence bu adam kim?"</p>
	<p class="block_3"> </p>
	<p class="block_2">"Kimdi, demek istedin herhalde," dedi Roo. "Bir çeşit asker…" Gevşek parmakların arasında duran kılıcı ve hâlâ adamın sol kolunda duran küçük, yuvarlak kalkanı gösterdi. Biraz ötede, burun demiri olan basit, konik bir miğfer duruyordu. Adam düştüğünde kafasından çıkıp yuvarlanmış olmalıydı.</p>
	<p class="block_3"> </p>
	<p class="block_2">Roo, "Kullanışlı bir şeyler çıkabilir," dedi.</p>
	<p class="block_3"> </p>
	<p class="block_2">"Ölü soymak hoşlandığım bir şey değildir," dedi Erik.</p>
	<p class="block_3"> </p>
	<p class="block_2">Roo adamın yanına diz çöktü ve küçük bir kesenin içine baktı. "O buna aldırmayacaktır, ama biz bu kılıcı kullanabiliriz."</p>
	<p class="block_3"> </p>
	<p class="block_2">Keseden altı bakır sikke ve altın bir yüzük çıktı. "Bu biraz para eder," dedi Roo. "Nikâh yüzüğüne benziyor," dedi Erik. Adam gençti, kendisinden sadece birkaç yaş büyüktü. "Acaba bunu sevgilisine mi almıştı. Belki de kıza evlenme teklif edecekti."</p>
	<p class="block_3"> </p>
	<p class="block_8">Roo yüzüğü cebine attı. "Asla öğrenemeyeceğiz. Kesin olan bir şey var ki, asla teklif etme fırsatı olmayacak." Roo kılıcı ve kabzasını Erik'e uzattı. "Neden ben?"</p>
	<p class="block_3"> </p>
	<p class="block_2">"Çünkü benim hançerim var ve hayatımda hiç kılıç kullanmadım" "Ben de kullanmadım," diye itiraz etti Erik.</p>
	<p class="block_3"> </p>
	<p class="block_2">"Pekâlâ, eğer gerekirse, yalnızca çekicini salladığın gibi savur ve birisine vurmasını um. Yeterince güçlüsün, eğer tutturursan derin bir yara açabilirsin."</p>
	<p class="block_3"> </p>
	<p class="block_2">Erik kılıcı aldı, ardından adamın kolundan kalkanı çekti ve denemek için kendi koluna taktı. Garip geliyordu, ama orada olduğu için kendini daha iyi hissetti.</p>
	<p class="block_3"> </p>
	<p class="block_2">Roo miğferi kafasına geçirdi ve Erik ona soru soran bir ifadeyle bıkınca, "Kalkanı sen aldın," dedi. Erik, sanki bu mantıklıymış gibi başını salladı ve isimsiz adamı ormandaki leş yiyicilere bırakarak yola koyuldular. Kürekleri olmadığı ve adamı öldürenin hâlâ etrafta olabileceğinden endişe ettikleri için adamı gömme fikrini görmezden geldiler.</p>
	<p class="block_3"> </p>
	<p class="block_2">Kısa bir süre sonra, ilerideki çalılıkta bir hareket fark ettiler. Erik, Roo'ya sessiz olmasını işaret ettikten sonra, sağa doğru daire çizmeleri gerektiğini gösterdi. Roo başıyla onayladı ve fena halde korkmamış olsaydı Erik'e komik gelecek kadar abartılı bir şekilde ayakuçlarında yürümeye başladı.</p>
	<p class="block_3"> </p>
	<p class="block_2">Adamı neredeyse geçiyorlardı, ama adam ağırlığını değiştirince saklandığı çalılığın hışırdadığını duydular. Ansızın bir arbalet oku hızla geçip yakındaki bir ağaca saplanınca boğuk bir küt sesi duyuldu. Biraz ileriden, sahte bir kabadayılık ve korku dolu bir sesle birisinin, "Bir orduyu şişlemeye yetecek kadar okum var piç kurusu" diye bağırdığını duydular. "Beni rahat bıraksan iyi olur ,"yoksa seni de arkadaşını şişlediğim gibi şişlerim."</p>
	<p class="block_3"> </p>
	<p class="block_2">Ardından, neredeyse burunlarının dibinde sayılacak bir uzaklıktan gelen bir ses, "Arabanı bırakıp git babalık," diye bağırdı. "Sana dokunmayacağım, ama yükünü ele geçirmeye kararlıyım. Sonsuza kadar uyanık kalamazsın ve seni bir daha görecek olursam, Jamie'yi öldürdüğün için boğazını keseceğim."</p>
	<p class="block_3"> </p>
	<p class="block_2">Erik güçlükle hareket edebildi. Adamın sesinin bu kadar yakından gelmesi onu çok korkutmuştu. Roo korkudan ardına kadar açılmış gözlerle arkadaşına baktı ve uzaklaşmaları gerektiğini işaret etti. "Hey!" diye bir ses duyduklarında, Erik arkadaşını başıyla onaylamak üzereydi. Aniden önlerinde, iki metreden daha az bir mesafede, kılıcı ve kalkanıyla dikilen bir adam belirdi. Erik ile Roo'yu gören adam, havada üçünü de ıskalayan bir ok daha uçarken kılıcını sallayarak onlara doğru atıldı. Erik karşılık verdi. Savaşçıyı uzaklaştırmaktan başka bir niyeti olmaksızın, kılıcıyla ileriye doğru körlemesine bir hamle yaptı.</p>
	<p class="block_3"> </p>
	<p class="block_2">Adam hamleyi savuşturmaya çalıştı, ama körlemesine bir hamle değil de bir aldatmaca beklediği için Erik'in kılıcı adamın kılıcının yanından geçip karnına girdi. Erik de, adam da şaşkınlıkla birbirlerine baktılar, ardından adam zayıf bir 'kahretsin'e benzeyen bir kelimeyle Erik'in ayaklarının dibine yığıldı.</p>
	<p class="block_3"> </p>
	<p class="block_2">Erik şaşkınlıktan olduğu yere çakılmıştı, ama Roo ileri atılıp, "Hey!" diye bağırdı. Telaşı yüzünden az kalsın başka bir okla mıhlanıyordu.</p>
	<p class="block_3"> </p>
	<p class="block_2">"Kimsin?" diye bir soru geldi çalılığın ötesinden.</p>
	<p class="block_3"> </p>
	<p class="block_2">Erik az önce öldürdüğü adamın yanındaki çalılığın arasından bakma riskine girdi ve küçük bir açıklıkta duran bir at arabası gördü. Arabanın önünde koşum kayışları içinde iki at duruyordu ve onların da arkasında çömelmiş bekleyen birisi vardı.</p>
	<p class="block_3"> </p>
	<p class="block_2">"Biz haydut değiliz!" diye bağırdı Roo. "Az önce ateş ettiğin adamı öldürdük." "Daha fazla yaklaşırsanız, size de ateş ederim," diye bağırdı adam arabanın arkasından.</p>
	<p class="block_3"> </p>
	<p class="block_2">"Yaklaşmayacağız," diye bağırdı Erik, çaresizlik ifadesiyle. "Bu arbedeye yanlışlıkla karıştık ve herhangi bir sorun istemiyoruz." "Kimsiniz?"</p>
	<p class="block_3"> </p>
	<p class="block_2">Roo Erik'in yenini çekti. "Krondor'a iş aramaya gidiyoruz. Sen kimsin?" "Kim olduğum sadece beni ilgilendirir."</p>
	<p class="block_3"> </p>
	<p class="block_2">Roo, genellikle ikisinin de başını belaya sokacak bir şeyler planlamakta olduğu anlamına gelen, Erik'in bildiği bir ifade takındı. "Bak, eğer tek başına yolculuk eden bir tüccarsan, aptalsın demektir," diye bağırdı Roo Kendini rahatmış gibi konuşmaya zorluyordu. Ölü adamı görünce rengi atmıştı. "Eğer yolun dışına çıkmışsan, kaçakçı olmalısın."</p>
	<p class="block_3"> </p>
	<p class="block_2">"Ben kahrolası bir kaçakçı değilim! Dürüst bir tüccarım!"</p>
	<p class="block_3"> </p>
	<p class="block_2">"Kral Yolu'ndaki geçiş ücretini ödemekten kaçınan kim," diye karşılık verdi Roo. "Bunu engelleyen bir yasa yok," diye geldi yanıt.</p>
	<p class="block_3"> </p>
	<p class="block_2">Roo Erik'e bakıp sırıttı. "Doğru, ama birkaç bakır kâr etmek İçin kesinlikle zor bir yöntem. Bak, eğer yavaşça ortaya çıkarsak, ateş etmeyeceğine söz verir misin?" Bir sessizliğin ardından: "Çıkın. Ama size yönelmiş bir okum var.</p>
	<p class="block_3"> </p>
	<p class="block_2">İki arkadaş, ellerini görülebilecek bir yerde tutarak, ağaçların arasından yavaşça açıklığa çıktı. Erik sokacak kını olmadığı için kılıcının ucunu yere doğru tutuyordu ve adam diğer elinde başka bir silah gizlemediğini görsün diye, kalkanın takılı olduğu sol elini yana doğru açmıştı.</p>
	<p class="block_3"> </p>
	<p class="block_2">"Daha çocuksunuz siz!" dedi adam. Elinde onlara doğrultulmuş eski, ama kesinlikle kullanışlı bir arbaletle arabanın arkasından çıktı. Cılızdı ve olduğundan daha yaşlı gösteriyordu. Üstü de lekeli bir rozet olan keçe bir şapkanın altından çıkıp omuzlarına dökülen uzun siyah saçları vardı. Giysileri eskiydi ve üstlerinde çok yama vardı ve modayı zerre kadar umursamadığı belliydi; tuniği yeşil, tozlukları kırmızı, çizmeleri kahverengi ve kemeri siyahtı. Sarı bir atkı takıyordu ve sevimli olmakla uzaktan yakından bir ilgisi yoktu. Sakalı gri, gözleri de siyahtı.</p>
	<p class="block_3"> </p>
	<p class="block_2">Roo, "Tüccar Efendi, cesur bir yol seçmişsiniz, ama neredeyse mahvolmanıza sebep olacaktı," dedi.</p>
	<p class="block_3"> </p>
	<p class="block_2">"Büyük olasılıkla siz de şu diğer ikisi gibi haydutsunuzdur,' diye karşılık verdi adam, arbaletiyle tehditkâr bir hareket yaparak. "Sırf güvende olmak için ikinizi de şişlemeliyim."</p>
	<p class="block_3"> </p>
	<p class="block_2">Adam öldürmekten midesi bulanan Erik'in bu sözlerle sabrı taştı. "İyi o zaman, birimizi vur kahrolası! Diğerimiz de seni iki ye bölsün!"</p>
	<p class="block_3"> </p>
	<p class="block_2">Adam neredeyse geriye sıçradı, ama Erik'in kılıcını yere sapladığını görünce yayını hafifçe indirdi. Roo, "Arabacın yok mu?' diye sordu. "Kendim kullanıyorum," dedi tüccar.</p>
	<p class="block_3"> </p>
	<p class="block_2">"Giderlerini gerçekten asgari seviyede tutuyorsun," dedi Roo "Giderler hakkında sen ne bilirsin ki?" dedi adam.</p>
	<p class="block_3"> </p>
	<p class="block_2">"Ticaretle ilgili bir iki şey bilirim," dedi Roo, Erik'in çok iyi bildiği ilgisiz bir ses tonuyla: Bu, Roo'nun neden bahsettiğine dair en ufak bir fikri olmadığı anlamına geliyordu. "Kimsiniz?" diye tekrar sordu adam.</p>
	<p class="block_3"> </p>
	<p class="block_2">"Adım Rupert," diye yanıtladı Roo, "iri arkadaşımın adı da" "Kari," diye araya girdi Erik, gerçek adının bilinmesini istemeye</p>
	<p class="block_3"> </p>
	<p class="block_2">Roo, sanki bunu kendisinin düşünmesi gerekirmiş gibi irkildi. "Rupert? Kari? Kulağa Advarialı gibi geliyor." "Darkmoorluyuz," dedi Roo, ardından bir kez daha irkildi. Darkmoor'da birçok Advarialı aile var. Rupert ve Kari oldukça yaygın isimlerdir."</p>
	<p class="block_3"> </p>
	<p class="block_2">"Ben Advarialıyım," dedi adam, arbaletini bir kenara koyarak. "Helmut Grindle, tüccar." "Batıya mı gidiyorsun?" diye sordu Erik. "Hayır," diye çıkıştı Helmut. "Atların yüzlerini sırf eğlence olun diye batıya çevirdim. Geri geri gitmek için eğitildiler." Erik kıpkırmızı oldu. "Bak, sana eşlik etmemizin bir sakıncası yoksa biz Krondor'a gidiyoruz."</p>
	<p class="block_3"> </p>
	<p class="block_2">"Sakıncası var," diye tersledi tüccar. "Şu iki katil kargomu yağmalamaya çalışana kadar gayet iyi idare ediyordum ve ikinci adamı da öldürecektim. Siz onu öldürdüğünüzde o çalılığa bir ok yollamak üzereydim."</p>
	<p class="block_3"> </p>
	<p class="block_2">Erik, "Eminim öyledir," dedi. "Bak, biz Krondor'a gidiyoruz. Bir arada kalmamız hepimizin yararına olur." Muhafıza ihtiyacım yok ve paralı askerlere ödeme yapmam." Erik, "Ah, bekle," dedi. "Bize ödeme yapman gerektiğini söylemeye çalışmadım..."</p>
	<p class="block_3"> </p>
	<p class="block_2">Roo araya girdi. "Yiyecek karşılığında nöbeti seninle paylaşabiliriz. Ayrıca takımını sürebilirim." "Arabacı mısın?"</p>
	<p class="block_3"> </p>
	<p class="block_2">"Hiçbir sorun yaşamadan altı ata kadar olan takımları sürebilirim," diye yalan söyledi Roo. Babası ona yalnızca dört atı kullanmayı öğretmişti.</p>
	<p class="block_3"> </p>
	<p class="block_2">Helmut düşündü. "Pekâlâ. Size yemek vereceğim, ama ben uyurken, gece nöbetlerini siz tutacaksınız."</p>
	<p class="block_3"> </p>
	<p class="block_2">Erik güldü. "Korkmana gerek yok tüccar efendi. Katil olabiliriz, ama hırsız değiliz." Acı ironi, homurdanarak arabaya yaklaşmalarını işaret eden adamı etkilememişti.</p>
	<p class="block_3"> </p>
	<p class="block_2">"Kalan bir saatlik ışıktan hâlâ yararlanabiliriz, o yüzden oyalanmanın bir anlamı yok. Kıpırdayın."</p>
	<p class="block_3"> </p>
	<p class="block_2"><span class="calibre5">Roo,  "Siz gidin, ben size yeti</span>ş<span class="calibre5">irim," dedi.   "Öldürdüğümü</span>z adamın kılıcını alacağım." "Altını olup olmadığına da bak!" diye bağırdı Helmut arkasından. Erik'e doğru eğilerek, "Altın bulursa, büyük olasılıkla ikimize de yalan söyleyecektir," dedi. "Ben olsam öyle yapardım." Bir yanıt beklemeden arabaya tırmanıp, dizginleri sallarken atlara bağırdı. Erik fazla çalıştırılan ve yetersiz beslenen hayvanların koşum takımlarını çekişini izledi ve araba sallanarak ilerlemeye başladı.</p>
	<p class="block_3"> </p>
	<p class="block_4"><img alt="Line" src="images/image.png" class="calibre4"/></p>
	<p class="block_3"> </p>
	<p class="block_9" id="calibre_pb_4"> </p>
</body></html>
