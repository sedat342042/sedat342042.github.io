<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-23-</p>
	<p class="block_6">SALDIRI</p>
	<p class="block_3"> </p>
	<p class="block_2">Erik gözlerini kırpıştırdı.</p>
	<p class="block_3"> </p>
	<p class="block_2">Keskin duman havayı kilometrelerce doldurarak, herhangi bir mesafeyi görmeyi güçleştiriyordu. Isıran rüzgâr kömürleşmiş ağacın ve yayılan alevlerin daha az koku yayan kurbanlarının kokusunu taşıyordu.</p>
	<p class="block_3"> </p>
	<p class="block_2">Nakor, sıranın en sonunda at süren Erik'in yanına geldi. "Kötü. Çok kötü," dedi.</p>
	<p class="block_3"> </p>
	<p class="block_2">Erik, "Son bir haftadır kötü olmayan bir şey görmedim," dedi. Dört haftadan fazladır, Maharta'yı kuşatan orduya doğru yol alıyorlardı. Savaş alanına yaklaştıklarında, alan her türden adamla doluydu: İstilacı ordunun devriyeleri, savaşmaktansa şehri terk etmeye karar vermiş küçük paralı asker birlikleri. Bu birliklerden iki tanesi bir görüşme fırsatı yakalamasına rağmen, Calis'in birliğinin açığından geçmeye eğilimliydiler. Calis'in savaşmakla ilgilenmediği anlaşılınca, iki birlik de aynı kampı ve haberleri paylaşmayı kabul etmişti.</p>
	<p class="block_3"> </p>
	<p class="block_2">Haberler üzücüydü. Lanada ihanet yüzünden düşmüştü. Hiç kimse nasıl olduğundan emin değildi, ama birileri, şehirde sadece küçük bir birliğin kalmasını sağlayarak, Rahip-Kral'ı ordusunu kuzeye göndermesi konusunda ikna etmeyi başarmıştı. O birliğin lideri, Zümrüt Kraliçe için casusluk yaptığını kanıtlayarak, şehrin kapılarını güneybatıdan gelen bir Saaur ordusuna açmıştı. Bütün şehir halkı, büyük bir geçit resminden sonra bir gecede öldürülmüştü.</p>
	<p class="block_3"> </p>
	<p class="block_2">Rahip-Kral'ın, ustura kaplı dişleri ve bacaklarını saran sivri demir çubukları olan savaş filleri, sırtlarında istilacıların üzerine ölüm yağdırmaya hazır okçularla dolu tahtırevanlarla, ağır ağır yürüyerek şehir kapılarından çıkmıştı. Yanlarında, Maharta Rajı'nın uyuşturucu ile motive edilmiş, aklı başında hiçbir insanın başaramayacağı güç ve cesaret becerilerine sahip manyaklardan oluşan özel ordusu, Kraliyet Ölümsüzleri yürümüştü. Ölümsüzler'e büyük bir zafer ve eğer Raj’ın hizmetindeyken ölürlerse, yeniden doğduklarında daha iyi bir yaşam vaat edilmişti.</p>
	<p class="block_3"> </p>
	<p class="block_2">Ertesi sabah şehir Saaurların elindeydi ve halk, istilacılar Rahip-Kral'ı dinlemeleri için her ev halkını dışarı çıkartıp, kadın, çocuk, son insana kadar herkesi şehir meydanında bir araya toplarken çıkan ağlama sesleriyle uyanmıştı. Rahip-Kral muhafızlar eşliğinde dışarı çıkmış ve halkı, artık Zümrüt Kraliçe'nin boyunduruğu altına girdiklerine dair bilgilendirmişti. O ve rahipler heyeti saraya geri götürülmüş ve onlardan bir daha haber alınamamıştı.</p>
	<p class="block_3"> </p>
	<p class="block_2">Zaten arkalarında olan bir orduyla yüzleşmek için kuzeye gönderilmiş olan Lanada ordusu, komutayı General Fadawah'a devreden Rahip-Kral'ın ordu generalinden gelen emirler altında geri dönmüş, ardından da sarayda efendilerinin yanına katılmıştı. Şehirde, Rahip-Kral'ın, bakanlarının ve generallerinin Saaurlar tarafından yenerek, çabucak öldürüldüğüne dair söylentiler dolaşıyordu. Bir şey kesindi, bu fetih kritik bir noktaya geliyordu. Lanada’nın düşüşü neredeyse kesinlik kazanınca, General Fadawah şehrin kuzey konumundaki gücünü geri çekmiş ve ordunun çoğunu</p>
	<p class="block_3"> </p>
	<p class="block_2">Lanada'nın çevresinde ve Maharta'ya giden nehrin ilerisinden daire çizecek şekilde aşağı göndermişti. Calis'in birliği bölgeyi terk ettikten sadece birkaç gün sonra harekete geçmişlerdi.</p>
	<p class="block_3"> </p>
	<p class="block_2">Bu hareketin Kraliçe'nin ordusuna yararı, neredeyse hiç karşılık görmeden güneyden hızlı bir darbe indirmek olmuştu. Zararıysa, kendilerini nehrin yanlış tarafında bulanlara olmuştu. Lanada'dan gelen kuzey birlikleri artık iki şehrin arasındaki anayoldan ilerliyor ve mühendisler halicin birkaç kilometre kuzeyindeki nehrin üstüne geçici köprüler kuruyordu.</p>
	<p class="block_3"> </p>
	<p class="block_2">Erik önündeki kararmış araziye baktı; yangınlar birkaç yerde birden başladığı için, bazı bölge sakinlerinin Saaurların eline düşmemek için kuru kış otlarını ateşe vermiş olduğunu tahmin etti.</p>
	<p class="block_3"> </p>
	<p class="block_2">Yalnızca yağmur ovadaki büyük bir yangını engellemişti.</p>
	<p class="block_3"> </p>
	<p class="block_2">Erik soğuk havayı düşününce, eve yaz ortasından sonra döneceğini fark etti. Onlar Maharta'dan ayrılana kadar, tabii ayrılabilirlerse, Darkmoor'dan kaçtığından beri neredeyse bir yıl geçmiş olacaktı,</p>
	<p class="block_3"> </p>
	<p class="block_2">Fadawah'ın güneye hızla ilerleyen seferberlik ordusunun Calis'in birliğine tek yararı, işgal ordusunun kargaşa ve karışıklık yaratmasıydı. Ön saflara ulaşmak şaşırtıcı derecede kolaydı. Bir gün önce bir subay Calis'ten geçiş izni istemeye kalkışmış ve Calis sadece, "Hiç kimse bize yazılı bir şey vermedi," demişti. "Sadece ön saflara geçmemiz söylendi."</p>
	<p class="block_3"> </p>
	<p class="block_2">Subay tamamen şaşkına dönmüş ve kontrol noktasını geçmeleri için sadece elini sallamıştı.</p>
	<p class="block_3"> </p>
	<p class="block_2">Şimdi Vedra’nın Mavi Deniz'e döküldüğü nehir vadisine tepeden bakan bir tepenin zirvesindeydiler. Erik gözlerini kısıp aşağıdaki manzaraya baktı.</p>
	<p class="block_3"> </p>
	<p class="block_2">Maharta beyaz taş ve sıvadan meydana gelmiş bir şehirdi, ama artık haftalardır yağan kül yüzünden griye dönüşmüştü. Şehir iki ana adaya yayılırken, birkaç tane varoş deltadaki daha küçük adaların üstünde yükseliyordu. Anakent, kuzeybatı, kuzey ve kuzeydoğudaki yüksek bir duvarla çevrilmişti. Kalan kısımlar nehre, limana ya da denize bakıyordu. Birkaç haliç ve koy, kıyı boyunca olduğu kadar, nehrin, derin sularında da çeşitli demirleme yerleri sağlıyordu. Sayısız adaya köyler serpilmişti ve nehrin batı kıyısı üstünde, kendi duvarı olan büyük bir varoş vardı. Nakor uzaktaki şehre baktı. "İşler bitme noktasına yaklaşıyor." "Nereden biliyorsun?" diye sordu Erik.</p>
	<p class="block_3"> </p>
	<p class="block_2">Nakor omuzlarını silkti. "Şu taraftaki garnizonu görüyor musun?" Erik kafasını iki yana salladı.</p>
	<p class="block_3"> </p>
	<p class="block_2">"Hayır. Çok fazla duman var."</p>
	<p class="block_3"> </p>
	<p class="block_2">Nakor eliyle gösterdi. "Bak, şurası, nehirle denizin deltada birleştiği yer. Orada, yakılan yerde kararmış temellerini görebileceğin pek çok köprü ve daha küçük adalarda bazı köyler var, ama şurada, kıyının bu tarafında da, kendi duvarları olan oldukça büyük bir kasaba var."</p>
	<p class="block_3"> </p>
	<p class="block_2">Erik dumandan ve batan güneşten dolayı gözlerini kısarak baktı ve karanlık sulara doğru gri bir ışık noktası gördü. İyice inceleyince, duvarları olan bir kasaba olabileceğini düşündü, ama emin olamıyordu.</p>
	<p class="block_3"> </p>
	<p class="block_2">"Sanırım gördüm." "Orası Maharta’nın batı bölgesi. Hâlâ dayanıyor." Erik, "Gözlerin Yüzbaşı’nınkiler kadar keskin olmalı," dedi. "Belki, ama bence bakacağım şeyi bilmemden kaynaklanıyor." "Ne yapacağız?" diye sordu Erik.</p>
	<p class="block_3"> </p>
	<p class="block_2">"Bilmiyorum," dedi Nakor. "Sanırım Calis biliyor; öte yandan, belki de bilmiyordur. Şurada olmamız gerektiğini biliyorum." Nehrin uzak kıyısını gösterdi.</p>
	<p class="block_3"> </p>
	<p class="block_2">Erik nehir kıyısında ilerleyen muazzam orduya baktı ve "Herkesin sorunu bu gibi gözüküyor Nakor," dedi.</p>
	<p class="block_3"> </p>
	<p class="block_2">"Ne?"</p>
	<p class="block_3"> </p>
	<p class="block_2">"Orada olmak." Erik kuzeyi gösterip, "Buranın on beş kilometre kuzeyinde köprüler inşa edildiğini söylüyorlar," dedi. "Eğer bu doğruysa, neden herkes kıyıda toplanıyor? Karşıya yüzerek geçmeyi düşünüyor olamazlar, değil mi?"</p>
	<p class="block_3"> </p>
	<p class="block_2">"Zor olur," dedi Nakor. "Yapacakları şeyin bu olduğundan kuşkuluyum. Ama bir planları olduğunu düşünüyorum."</p>
	<p class="block_3"> </p>
	<p class="block_2">"Plan," dedi Erik, Greylock'un savaş planları ve savaşın gerçekleri hakkında söylediklerini hatırlayınca şüpheyle kafasını iki yana sallayarak. İç geçirdi. "Tek yapmamız gereken o orduyu ve nehri geçip, savunuculara bizim için kapıyı açtırtmak." "Her zaman bir yol vardır," dedi küçük adam sırıtarak. Bekleyen orduya doğru hareket etme emri verildiği zaman Erik kuşkuyla tekrar kafasını iki yana salladı ve kendini aniden bir kedinin inini istila eden bir fare gibi hissetti. Eğer ordunun dış tarafları karışıksa, kalbi kesinlikle kontrol altındaydı. Calis birkaç tane güçlendirilmiş kontrol noktası fark etti ve onlardan uzaklaşarak yön değiştirdiler ve iki kere devriye gezen yüksek rütbeli subaylara açıklama uydurmak zorunda kaldılar. Yerleşmesi gereken kamp alanının hangisi olduğunu karıştırdığını iddia etmiş ve karşıya ilk geçecekler arasında olduklarını söylemişti.</p>
	<p class="block_3"> </p>
	<p class="block_2">Her iki seferinde de subaylar nehri ilk geçme konusunda kimsenin yalan söylemeyeceğini düşünmüş, bu yüzden de Calis'e devam etmesini işaret etmişlerdi. Ama, ordunun merkezinin etrafından dolaşırlarken kampın düzeni hakkında bir fikirleri oldu.</p>
	<p class="block_3"> </p>
	<p class="block_2">Ordunun merkezinde, zirvesinde Kraliçe'nin otağının olduğu büyük bir tepe vardı. Bu çadırın çevresinde subayların çadırları, Saaur muhafızlarının dizi dizi çadırları ve onların da arkalarında Pantathialı savaş müfrezelerinin çadırları vardı. Ardından, Pantathialı rahiplerin kullandığı bir çadır sırası geliyordu. Nakor, yaptıkları büyüler yüzünden havanın çok yoğun olduğunu iddia etmişti. Ordunun en büyük kısmı, bir tekerleğin parmaklıkları gibi dışarıya doğru yayılmaya başlıyordu.</p>
	<p class="block_3"> </p>
	<p class="block_2">De Loungville, "Yakınlardaki otların içinde başka bir ordunun pusuya yatmamış olması çok yazık," dedi. "Bu herifler fethetmeye o kadar alışmış ki, savunmadan eser yok."</p>
	<p class="block_3"> </p>
	<p class="block_2">Erik savaş sanatı hakkında çok az şey biliyordu, ama savunulabilir kamp yerleri kurmak için aylardır çalıştıkları için, bunu o bile görebiliyordu: Bu ordunun düzeninde büyük gedikler vardı.</p>
	<p class="block_3"> </p>
	<p class="block_2">"Saldırıyı yakında başlatmayı planlıyor olmalılar," dedi. "Bunu da nereden çıkardın?" diye sordu Calis.</p>
	<p class="block_3"> </p>
	<p class="block_2">"Greylock, desteklemek anlamında bana söylediğin kelime neydi?" "Lojistik."</p>
	<p class="block_3"> </p>
	<p class="block_2">"İşte o. Lojistik tamamen yanlış. Atlarının durduğu yere bakın. Her birlik atları yanına bağlamış, ama onlara su getirmek hiç de kolay değil. Bir ya da iki gün içinde bir karışıklık olacaktır." Calis başını salladı, ama etrafa bakarken hiçbir şey söylemedi.</p>
	<p class="block_1"> </p>
	<p class="block_2">De Loungville, "Haklısın," dedi. "Bu ordu büyük bir kavga çıkmadan burada bir hafta daha kalamaz. Ya adamlar hastalanıp kavga etmeye başlar, ya da yiyecek biter ve atları yemeye başlarlar. Burada daha fazla kalamazlar." Calis, "Şurası," diyerek ileriyi gösterdi. Erik bakınca nehir kıyısına yakın, uzun otlarla kaplı kumluk bir yarımada gördü. Uzun bir yokuştan, yağmurla açılmış kayalık su yollarının arasından ve kumluk bir alandan aşağı indiler, ardından küçük bir tepeyi çıktılar ve sonunda gösterilen bölgeye ulaştılar.</p>
	<p class="block_3"> </p>
	<p class="block_2">Erik atından atlayıp suyun kenarında diz çöktü. Eliyle biraz su alıp içince, suyun acı ve hafif tuzlu olduğunu fark etti. "Bunu içemezler."</p>
	<p class="block_3"> </p>
	<p class="block_2">"Biliyorum," dedi Calis. "Bir ekip oluştur ve atlara içecek bir şeyler vermek için nehrin yukarısından su getirin." Güneş batmaya başlarken etrafına bakıp, "Burada çok uzun kalmayacağız," dedi.</p>
	<p class="block_3"> </p>
	<p class="block_2">Kamp çabucak kuruldu ve Erik Nahoot'un birliğinden geriye kalan on sekiz adamın sürekli gözetim altında olması işini halletti. Dawar'a ve diğer adama ne olduğundan tam olarak emin değildiler, ama sonunun ölüm olduğunun farkındaydılar ve aynı kaderi paylaşmak istemedikleri belliydi. De Loungville, aralarında başka bir casusun olabileceğini söylemişti, ama vardıysa bile, adamlardan hiçbiri şüpheli herhangi bir şey yapmaya kalkışmadığı için, Erik casusun kimliğini saklamak için çok zeki olduğunu kabul etmek zorunda kalmıştı. Yine de Erik onları nehre en yakın yere, kendi adamları ve atları ile nehir arasında kalacakları şekilde yerleştirmişti.</p>
	<p class="block_3"> </p>
	<p class="block_2">Roo geldi ve Erik'i atların bir sorunu olup olmadığını kontrol ederken buldu. "Yüzbaşı seni çağırıyor." Calis'in de Loungville, Nakor, Greylock ve Hatonis ile durduğu yeri gösterdi.</p>
	<p class="block_3"> </p>
	<p class="block_2">Durdukları tepeciğe varan Erik, Nakor'un, "...üç kez," dediğini duydu. "Sanırım burada garip bir şeyler oluyor." "Bu iyi bir savunma pozisyonu-"</p>
	<p class="block_3"> </p>
	<p class="block_2">"Hayır," diye araya girdi Nakor. "Dikkatli bak. Duvarlar iyi durumda evet, ama destek kuvveti getirmek imkânsız, ama adam duvarlara saldırdıkları her seferinde yeni askerlerle karşılaştıklarını söyledi."</p>
	<p class="block_3"> </p>
	<p class="block_2">De Loungville, "Kamp dedikoduları," dedi.</p>
	<p class="block_3"> </p>
	<p class="block_2">"Belki," dedi Nakor. "Belki de değil. Bu doğruysa, o zaman şuradan," nehrin kıyısındaki şehrin küçük batı bölgesini gösterdi, "şuraya bir yol var." Ardından Maharta’nın uzaktaki ışıklarını gösterdi. "Geçen hafta şehri almak için bu kadar çok uğraşmalarının sebebi bu olabilir. Eğer içeri bir giriş yoksa, neden şehri kuşatıp, açlıktan ölmelerini beklemiyorlar?"</p>
	<p class="block_3"> </p>
	<p class="block_2">De Loungville çenesini ovuşturdu. "Belki arkalarında sorun çıksın istemiyorlardır."</p>
	<p class="block_3"> </p>
	<p class="block_2">"Hah!" dedi Nakor. "Bu ordu sorun hakkında endişeli gibi görünüyor mu? Bu ordunun kendisi sorun. Eğer yakında o nehri geçmezlerse, asıl sorun o zaman başlayacak demektir. Çok geçmeden yiyecekleri kalmayacak. Kötü..." Erik'e döndü. "Neydi o kelime?" "Lojistik."</p>
	<p class="block_3"> </p>
	<p class="block_2">"Kötü lojistik. Yük arabaları buradan Lanada'ya kadar sıra olmuş durumda. Adamlar nehrin yukarısına işiyor ve yakında nehrin aşağısındaki adamlar ishal olacak. Her yer dize kadar at pisliği. Adamlar aç kalırsa, kavga çıkar. Çok basit. Bu bölgeyi ele geçirip," dalma hareketi yaptı, "nehrin altından tünel kazacaklar ve şehre çıkacaklar."</p>
	<p class="block_3"> </p>
	<p class="block_2">"Daha önce Yılan Nehri'nin altındaki o tünel vardı," diye kabul etti Calis.</p>
	<p class="block_3"> </p>
	<p class="block_2">Hatonis, "Ama Yılan Nehri Şehri'nin altında çok fazla kaya var," dedi. "Klanlarımız o tünelleri, yaz fırtınaları yüzünden iki yüz yıllık bir zaman dilimi boyunca kazdı. Deniz yükselip rüzgâr o kadar güçlendiğinde, köprülerden güvenle geçemezsiniz." "Burada büyük fırtınalar oluyor mu?" diye sordu Nakor.</p>
	<p class="block_3"> </p>
	<p class="block_2">"Evet," dedi Hatonis. "Ama burasının zemininin neye benzediğini bilmiyorum." "Fark etmez," dedi Nakor. "İyi bir mühendis, bir yol bulur."</p>
	<p class="block_3"> </p>
	<p class="block_2">"Bir cüce kesinlikle bir yol bulabilirdi," dedi Greylock. Calis hafifçe yüzünü buruşturdu. "Her neyse. Ne yaparsak yapalım, öldürülme riskini göze alacağız. Asıl konu bu değil. Çıkışı olmayan bir şehre girerek öldürülmek savurganlıktır ve Batı Bölgesinden dışarı çıkış olup olmadığını bilmiyoruz. Nehri geçmenin Maharta'ya girmek anlamına geldiğini biliyoruz, ama bu tarafta bir tünel olup olmadığını bilmiyoruz." "Ya bir tane bulursam?" dedi Nakor.</p>
	<p class="block_3"> </p>
	<p class="block_2">Calis kafasını iki yana salladı. "Oraya nasıl gitmeyi planladığına dair bir fikrim yok, ama yanıtım hayır. Herkesin geceyarısı hareket etmek üzere hazır olmasını istiyorum.</p>
	<p class="block_3"> </p>
	<p class="block_2">"Bu gece bir çeşit kutlama yapılacağına dair haberler geldi. Pantathialılar ve Saaurlar bir çeşit savaş büyüsü yapıyor, ardından yarın kuzey birliklerinin şehre saldırması bekleniyor."</p>
	<p class="block_3"> </p>
	<p class="block_2">Nakor kafasını kaşıdı. "Ana kampın kuzeyinde köprüler inşa eden birtakım adamlar var, ama köprülerin yapımı daha bitmedi. Bu niye? Ve yılan adamların bu ordunun o nehri geçmesi için ne gibi numaraları var? Bütün gün bir şey çağırma büyüsü yapıyorlardı."</p>
	<p class="block_3"> </p>
	<p class="block_2">"Bilmiyorum," dedi Calis, "ama güneş doğduğunda, bütün adamların diğer tarafta olmasını planlıyorum," Erik'e döndü. "Bu senin işin. Nahoot'un birliğinden gelen şu adamlar."</p>
	<p class="block_3"> </p>
	<p class="block_2">Aniden Erik'in midesi kasıldı. Calis'in ne söyleyeceğini biliyordu. "Evet?"</p>
	<p class="block_3"> </p>
	<p class="block_2">"Onları atların çevresine yerleştir ve bunu içmelerini sağla." Erik'e büyük bir şarap tulumu uzattı.</p>
	<p class="block_3"> </p>
	<p class="block_2">"Nakor, bir süre baygın kalmaları için içine ilaç koydu."</p>
	<p class="block_3"> </p>
	<p class="block_2">Erik tulumu alırken sırıttığını fark etti. "Bir an..."</p>
	<p class="block_3"> </p>
	<p class="block_2">"Nakor bana bu ilacı vermemiş olsaydı, onları öldürmeni söyleyecektim," diye bitirdi Calis. "İcabına bak."</p>
	<p class="block_3"> </p>
	<p class="block_2">Erik bir kez daha ürpererek arkasını döndü ve adlandıramadığı bir sebepten dolayı utandığını hissetti.</p>
	<p class="block_3"> </p>
	<p class="block_2">Kamp yabancı bir sesle, uzak toprakların müziğiyle, neşe ve acı çığlıklarıyla, kahkahalarla, küfürlerle ve hepsinden çok davullarla çınlıyordu.</p>
	<p class="block_3"> </p>
	<p class="block_2">Saaur savaşçıları deri gerilmiş büyük ahşap davullara vuruyordu. Gökgürültüsünü andıran ses nehrin ötesinde yankılanıyor ve kalp atışı gibi kulaklarda çınlıyordu. Kanlı ayinler bitirilmişti ve artık savaşçılar kendilerini sabah yapılacak savaşa hazırlıyordu. Borazanlar öttü, çanlar çalındı ve davullar aralıksız gümbürdedi.</p>
	<p class="block_3"> </p>
	<p class="block_2">Hatonis ve adamları atların yanında duruyordu ve Erik Nahoot'un on sekiz adamının da çabucak kendilerinden geçtiklerini gördü. İlacın etkilemediği her adamı öldürmek zorunda kalacağını biliyordu. Erik Calis'in yanına gidip rapor verdi. "On sekizi de uyuyor." Praji, "Eğer bu gürültüde uyuyabiliyorlarsa, gerçekten duygusuz adamlarmış," dedi. Calis elini uzattı. "Hoşçakalın, eski dostlar."</p>
	<p class="block_3"> </p>
	<p class="block_2">Elini ilk önce Praji, ardından Vaja ve son olarak da Hatonis sıktı. Birliklerinden kalan sekiz adamla birlikte nehrin yukarısına gidip, ana grup saldırırken, kendilerini kuzeydeki köprülerin birinden karşıya geçecekleri bir konuma yerleştirmeye çalışacaklardı. Savaşın karışıklığı içinde sıvışmaya çalışacak ve doğuya, Yılan Nehri Şehri'ne yöneleceklerdi. İlerleyen günlerde ne olursa olsun, Yılan Nehri Şehri sonunda Zümrüt Kraliçe'nin gücüyle yüzleşecekti. Hatonis klanları hazırlayacaktı; bir zamanlar kuzenleri Jeshandi gibi göçebeydiler ve eğer gerekirse, tekrar şehrin yakınlarındaki tepelerde dolaşacaklar, orduyu vurup ardından yüksekteki ormanlara kaçacaklardı. Hatonis bu mücadelenin doğduğu şehirden çok uzakta olacağını ve kol gücünden çok daha fazlasına ihtiyaç duyulacağını biliyordu.</p>
	<p class="block_3"> </p>
	<p class="block_2">Karanlık bir geceydi. Okyanustan esen rüzgârla hızla kıyıya taşınan bulutlar ayların ışığını örtüyordu. Bu karanlıkta, sadece iyi görüşe sahip olanlar herhangi bir mesafeden nehrin kıyısında hareket eden birini fark edebilirdi.</p>
	<p class="block_3"> </p>
	<p class="block_2">Nakor havayı kokladı. "Yağmur geliyor sanırım. Büyük ihtimalle yarın yağar."</p>
	<p class="block_3"> </p>
	<p class="block_2">Calis işaret verince, Erik dönüp ilk grubun suya girmesini işaret etti. Plan basitti: Hızlı akan ama sığ olan deltada yüzerek şehir duvarının yakınındaki küçük adalardan birine gidip, güney dalgakıranına tırmanmak için bir yol bulacaklar ve dalgakıranı kullanarak büyük limana sızacaklardı. Limanın güney çeyreğindeki gemi yapımcılarının halicini vuracaklardı. Bu küçük haliç ana nehre dökülüyordu ve gemiler için doğal bir kalkış noktası oluşturarak daha büyük limana karışıyordu. Calis, yıllardır bu kıtada bulunan casuslardan gelen tam bir istihbarata sahipti, ama liman hakkında çok az şey biliyordu. Roo ortaya atana kadar, Zümrüt Kraliçe'nin bir donanmaya ihtiyacı olabileceği hiç kimsenin aklına gelmemişti.</p>
	<p class="block_3"> </p>
	<p class="block_2">Gemi yapılan tesisleri yaktıktan sonra, plan yine basitti: Bir kayık çalıp, Yılan Nehri Şehri kıyılarına yelken açacaklardı. Erik -bunu ilk kez düşünmüyordu- basitin kolay olduğu anlamına gelmediğini düşündü. Su soğuktu, ama Erik çabucak alıştı. Adamlar ses çıkarmaması için kılıçlarını, kalkanlarını ve zırhlarını sarmıştı ve bazı adamlar daha iyi yüzebilmek için daha ağır olan silahlarını bırakmışlardı.</p>
	<p class="block_3"> </p>
	<p class="block_2">Girdikleri patika onları, Zümrüt Kraliçe'nin ordusunun ileri karakollarından birine ve şehrin civarındaki istihkâmın içindeki gözcü kulelerine tehlikeli bir biçimde yaklaştırmıştı. Duvarlardaki meşaleler açıkça gösteriyordu ki, Kraliçe'nin kampından gelen kargaşa garnizonu bir şeyler olduğuna dair alarma geçirmişti. Erik hepsinin duvarlarının altındaki kayalık sahili değil de, tepenin üstündeki ışıkları izliyor olduklarını umdu.</p>
	<p class="block_3"> </p>
	<p class="block_2">Birlikteki her adam iyi yüzücüydü. Yüzme bilmeyenler, Krondor'un dışındaki kampta eğitilmişti. Ama ilk buluşma noktaları olarak kararlaştırılan, nehrin ağzındaki küçük kumlu bir adaya ulaştıkları zaman, üç adamın kayıp olduğunu fark etti. Çabucak yapılan bir sayım, uzun otlardan ve tek bir ağaçtan başka bir manzara sunmayan adada otuz iki adamın olduğunu gösteriyordu. Calis suya girmelerini işaret etti ve Erik üç kayıp adama son bir kez bakınmadan önce herkes suya girene kadar bekledi, ardından diğerlerinin peşinden gitti. Şehre yaklaştıklarında nehir derinleşti ve akıntı güçlendi ve suyun tadı daha tuzlu bir hal aldı.</p>
	<p class="block_3"> </p>
	<p class="block_2">Yakınlardan gelen bir öksürük, tükürme ve sıçrayan suyun sesi, Erik'e birisinin başının dertte olduğunu söylüyordu. Karanlıktaki su sesine doğru yüzdü, ama noktaya vardığında onu sadece sessizlik karşıladı. Karanlıkta etrafına göz gezdirdi, ardından dinledi ve sonunda uzaktaki kıyıya doğru yüzmeye başladı.</p>
	<p class="block_3"> </p>
	<p class="block_2">Aniden dizi sıyrıldı ve bir sualtı adacığına çıkmakta olduğunu anladı. Derken aniden aşağıya doğru çekildi, hızlı akıntı yüzünden dibe batmaya başladı ve başını suyun üstünde tutmaya çalıştı. Zırhı onu aşağıya doğru çekiyor, ama Erik başını suyun üstünde tutmak için mücadele ediyordu. Sırtında kılıcı ve kalkanıyla yüzmek için saatlerce eğitilmişti, ama hiçbir eğitim onu bu kâbusa hazırlayamamıştı.</p>
	<p class="block_3"> </p>
	<p class="block_2">Göğsü yanıyordu ve kolları kurşun gibi ağır geliyordu, ama kendini ilerlemeye zorladı. Bir kolunu kaldırıp ileri doğru attı ve ayağını çırptı, diğerini kaldırdı ve ayağını çırptı. Ne kadar gitmişti ve ne kadar daha gidecekti? Hiçbir fikri olmadan ilerlemeye başladı.</p>
	<p class="block_3"> </p>
	<p class="block_2">Derken önündeki seste bir değişim duydu ve suyun kayalara vurduğunu fark etti. Dahası, adamların sessizce öksürdüğünü, küfrettiğini ve burunlarını temizlediğini duydu. Var gücüyle ileri atıldı ve yüzünü bir kayaya çarptı.</p>
	<p class="block_3"> </p>
	<p class="block_2">Gözlerinin önünde kırmızı bir ışık patladı, ardından zifiri karanlık bir tünelin içinde ondan uzaklaşan bir küreye dönüştü.</p>
	<p class="block_3"> </p>
	<p class="block_2">Erik ağzından ve burnundan su çıkarttı, ardından kustu, Döndü ve kafasını büyükçe bir kayaya vurdu. Roo'nun sesi beyninin içinde yankılandı. "Sakın! Yoksa yine bayılacaksın. Kıpırdama dan yat!"</p>
	<p class="block_3"> </p>
	<p class="block_2">Erik yaralanmıştı. Bütün vücudu kasılmıştı ve hayatında kendini hiç bu kadar iğrenç hissetmemişti.</p>
	<p class="block_3"> </p>
	<p class="block_2">"Bayağı okyanus suyu yutmuşsun," dedi Biggo. "Eğer yüzdüğün kayanın üstünde dikiliyor olmasaydım, seni bulabilir miydik bilmiyorum."</p>
	<p class="block_3"> </p>
	<p class="block_2">"Teşekkürler," dedi Erik halsizce. Kulakları çınlıyor, yüzü ve burnu sızlıyordu ve genel olarak hayatta olduğu için mutlu olup olmadığından emin değildi.</p>
	<p class="block_3"> </p>
	<p class="block_2">Calis yanına gelip, "Yürüyebilir misin?" diye sordu. Erik sallanarak ayağa kalkıp, "Elbette," dedi. Her ne kadar bir süre oturmak istese de, ilerlememenin tek yolunun geride bırakılmak olduğunu biliyordu.</p>
	<p class="block_3"> </p>
	<p class="block_2">Etrafına göz attı. Ardından gözlerini kısıp saydı. Kayaların üstünde on üç adam duruyordu. Adamların yüzlerine bakarak Biggo'ya döndü ve "Luis?" diye sordu.</p>
	<p class="block_3"> </p>
	<p class="block_2">"Şu tarafta," dedi Biggo, başını nehre doğru eğerek.</p>
	<p class="block_3"> </p>
	<p class="block_2">"Tanrılar," dedi Erik. Nehre otuz iki adam girmişti ve yalnızca on üç kişi çıkmayı başarmıştı. Sho Pi yakındaydı ve "Belki bazıları kıyıda farklı yerlere çıkmıştır," dedi.</p>
	<p class="block_3"> </p>
	<p class="block_2">Erik başını salladı. Ama denize sürüklendiklerinin ya da nehirde boğulduklarının daha muhtemel olduğunu biliyordu.</p>
	<p class="block_3"> </p>
	<p class="block_2">Erik, kayaların oluşturduğu uzun bir çıkıntıdan oluşan ve limana giren gemilerin yol açtığı dalgaları engellemek için yapılmış güney limanı dalgakıranının ucunda olduklarını fark etti. Calis'in işaretiyle herkes sıraya girdi. Dalgakıranı oluşturan kaya yığınlarının arasında dikkatlice ilerlediler. Karanlıkta yürümek tehlikeliydi. Yarım saatlik yavaş bir ilerlemenin ardından, dalgakıranın üstüne yapılmış düz bir yola ulaştılar. Nakor, "Fırtınadan sonra dalgakıranı tamir etme ihtiyacı olursa, arabalarla kaya getirebilmek için üzerine toprak yığmış olmalılar," diye fısıldadı.</p>
	<p class="block_3"> </p>
	<p class="block_2">Calis başını salladı ve sessiz olmasını işaret etti. İlerideki küçük bir ışığı gösterdi. Birkaç yüz metre ileride, dalgakıranın iskeleye dönüştüğü yerde küçük bir bina vardı. Savunma için olduğu kesindi. Limanın girişine bakan Erik midesinin kasıldığını hissetti. "Yüzbaşı!" diye fısıldadı. "Gördüm," diye geldi yanıt.</p>
	<p class="block_3"> </p>
	<p class="block_2">Erik arkasına bakınca, diğerlerinin onun bakışlarını takip ettiğini ve limana baktıklarını gördü. İşgal filosundan hiç kimsenin limana girmemesini sağlamak için üç gemi limanın girişinde batırılmıştı ve küçük bir gemi filosu, anne tavuğun başına toplanmış civcivler gibi rıhtımlara toplanmıştı. Ama hiçbiri limanı kapatan hurda gemileri geçebilecek gibi görünmüyordu.</p>
	<p class="block_3"> </p>
	<p class="block_2">Gözetleme binasındaki muhafız çifti dikkatle nehrin karşısını izliyordu, bu yüzden Calis'in sessizce arkalarından geldiğini fark etmeden öldüler. Calis sadece ellerini kullanarak iki adamı da çabucak etkisiz hale getirdi ve onları kulübenin zeminine yatırdı.</p>
	<p class="block_3"> </p>
	<p class="block_2">Calis adamların etrafına toplanmasını işaret etti ve "Emirler basit," dedi.</p>
	<p class="block_3"> </p>
	<p class="block_2">"Sabah savaş başlayana kadar bekleyeceğiz. Zümrüt Kraliçe iskelenin etrafından birkaç küçük kayığı gizlice geçirmeye çalışabilir, bu yüzden de bu yolda birkaç tane muhafız olabilir, ama şehir ordusunun çoğu, şehrin karaya doğru uzanan kısmını korumak için kuzey duvarlarının üstünde olacaktır. Sonra bu iskelenin doğruca yukarısına ve soldaki gemi yapımcılarının halicine ilerleyeceğiz ve görüş alanındaki her şey yakılacak. Sizi durdurmayı deneyen herkesi öldürün. Ardından ana tersanelere geri döneceğiz, bulabildiğimiz kadar sığ su kesimine sahip bir kayık çalıp, bu karmaşadan çıkma ya çalışacağız. Limana dönemezseniz, şehrin kuzeydoğu tarafından çıkmayı deneyin ve Yılan Nehri Şehri'ne karadan gelmeye çalışın."</p>
	<p class="block_3"> </p>
	<p class="block_2">Tek tek adamların yüzlerine baktı. "Herkes kendinden sorumludur beyler. Hiç kimse arkadaşı için oyalanmayacak. Eğer hiç kimse Krondor'a dönemezse, o zaman bütün bu yaptıklarımız bir hiç için olur. Eğer birçoğumuz öleceksek, buna değecek bir şeyler yapalım."</p>
	<p class="block_3"> </p>
	<p class="block_2">Aldığı tek yanıt, sert baş onaylamalarıydı. Adamlar küçük kulübenin etrafında, mümkün olduğunca sığınıp beklemeye başladı.</p>
	<p class="block_3"> </p>
	<p class="block_2">Erik titredi. Biraz kestirdi, ama başındaki zonklama uyumasını imkânsızlaştırıyordu. Kendini bu kadar yorgun hissetmesine inanamıyordu. Ve daha önce bildiği hiçbir acıya benzemeyen burnundaki zonklama onu tüketiyordu.</p>
	<p class="block_3"> </p>
	<p class="block_2">"Kırılmış," dedi Roo.</p>
	<p class="block_3"> </p>
	<p class="block_2">"Ne?" dedi Erik, dönüp şafak öncesi aydınlığında arkadaşını görebildiğini fark ederek. "Burnun. Pis bir durum. Yerine yerleştirmemi ister misin?"</p>
	<p class="block_3"> </p>
	<p class="block_2">Erik hayır demesi gerektiğini biliyordu, ama sadece başını salladı. Roo ne yapacağını bilecek kadar sokak kavgasına girmişti. Roo ellerini Erik'in burnunun iki tarafına yerleştirdi ve hızlı bir hareketle yerine yerleştirdi.</p>
	<p class="block_3"> </p>
	<p class="block_2">Erik'in başına sıcak demir kazıklar gibi bir acı saplandı. Gözleri sulandı ve bayılacağını zannetti; ardından aniden acısı hafifledi. Bütün gece onu rahatsız eden zonklama azalmıştı ve beklediğinin aksine sanki yüzü kopup düşmeyebilirmiş gibi geldi.</p>
	<p class="block_3"> </p>
	<p class="block_2">"Teşekkürler," dedi gözündeki yaşları silerken.</p>
	<p class="block_3"> </p>
	<p class="block_2">Yüksek bir kükreme sesi yanıtı duymasını imkânsızlaştırdı. Sanki gökyüzü ayrılmış ve bin ejderha öfkelerini dışarı salıvermiş gibiydi. Evrenin en büyük çağlayanı bir geçitte yankılanıyormuş gibi bir ses geldi ve karşı kıyıdan bir rüzgâr yükseldi.</p>
	<p class="block_3"> </p>
	<p class="block_2">"Vay canına!" dedi Nakor. "Bu oldukça iyi bir numara!"</p>
	<p class="block_3"> </p>
	<p class="block_2">Nehrin karşısında, kenarları yeşil, kocaman parlak beyaz bir ışık belirdi ve gökyüzüne tırmanırken yavaşça yayılıp birkaç kola ayrıldı ve yay çizerek nehrin karşısına doğru ilerlemeye başladı. İnsan ve Saaur atlıları üzerine çıktı, ardından yürümemekte direnen bineklerini tekmeleyip ileri doğru sürdüler. Atlar yükselen ışık köprüsünün üzerinde yavaşça ilerlemeye başladı.</p>
	<p class="block_3"> </p>
	<p class="block_2">Nakor, "Artık neden Maharta'dan geçen nehir ağzının yakınına adam yığdıklarını biliyoruz," dedi.</p>
	<p class="block_3"> </p>
	<p class="block_2">"Orduyu karşı kıyıya geçirmek için rahip büyülerini kullanıyorlar." Calis, "Gidiyoruz!" dedi.</p>
	<p class="block_3"> </p>
	<p class="block_2">Kalktı ve dalgakıranın aşağısına ilerledi. Nehrin karşısında gökyüzüne yükselen köprünün görüntüsüyle donakalmış bazıları tarafından görülmeden, olaysız bir şekilde ana rıhtım bölgesine ulaştılar. Erik kendini, dikkatini liderine vermeye zorladı ve Calis'in arkasından birkaç adam gitti. Su kütleleri arasındaki ince kara parçası boyunca koşarak bir dizi dar sokağı geçtiler. Erik'in nerede olduğuna dair bir fikri yoktu, ama geldikleri yolu bulabileceğini düşündü.</p>
	<p class="block_3"> </p>
	<p class="block_2">Ardından sola dönüp, büyük bir caddeden aşağıya doğru ilerlediler. Beyaz tunik, beyaz pantolon ve siyah yelek giyen ve kırmızı sarık takan bir atlı birlik hızla yanlarından geçti. Benzer şekilde giyinmiş başka bir adam Calis'in yanında durdu ve "Nereye gidiyorsunuz?" diye bağırdı. "Emir aldık!" diye yanıt verdi Calis. "Haliç tehlikede!" Bu yanıt karşısında adamın aklı karışmış gibiydi, ama nehrin karşısında yükselen ışık köprüsünün inanılmaz görüntüsü, Calis'in hikâyesini kabul edip yoluna devam etmesine yetecek kadar cesaretini kırmıştı.</p>
	<p class="block_3"> </p>
	<p class="block_2">Geldikleri sokağın üstünden geçen başka bir sokağa ulaştıklarında Erik durdu. İleride boş bir havuz vardı. Gökyüzüne doğru yükseliyordu ve üzerinde temizlenmesi için kızağa çekilmiş büyük bir gemi omurgası vardı. Ahşap tezgâh Erik'in tahminince yüz yirmi metre kadar geriye uzanıyordu ve geminin kıçı bunun ötesine taşıyordu. Daha da öteye baktı ve halici, ana limana bitişik büyük gölü gördü. Halicin etrafındaki, neredeyse üççeyrek dairelik kesim, bunun gibi inşaat tezgâhlarıyla çevriliydi. Her iki uç da çeyrek kilometreden daha uzaktı. De Loungville, "Birkaç adam alıp şu tarafa git," dedi. Sağ tarafı gösterdi. "En uca gidin ve geri gelirken görüş alanınızdaki her şeyi yakmaya başlayın. Limana geri dönmeye çalışın.</p>
	<p class="block_3"> </p>
	<p class="block_2">Ama unutmayın, her adam kendinden sorumlu!" Elini Erik'in omzuna koyup hafifçe sıktıktan sonra sola doğru koşmaya başladı.</p>
	<p class="block_3"> </p>
	<p class="block_2">Erik, "Siz üçünüz," dedi, en yakınındaki adamlar olan Roo'yu, Sho Pi'yi ve Nakor'u göstererek,</p>
	<p class="block_3"> </p>
	<p class="block_2">"benimle gelin."</p>
	<p class="block_3"> </p>
	<p class="block_2">Koşarken başı gümbürdüyordu. Acıyı göz ardı etmeye çalıştı. Dizleri titriyordu, kalbi gümbürdüyordu ve sinirleri yay gibiydi. Bir süre sonra başının bir miktar rahatladığını hissetti. Yanlarından hızla Erik'in geldiği tarafa giden atlılar geçti. Atını kontrol etmektense onu ezip geçmek istiyormuş gibi görünen bir adamın yolundan son anda çekildi. Muhafızın yüzündeki ifade Erik'e, bunun emir altındaki askerlerin hareketinden çok, korkudan kaçan adamların hareketi olduğunu gösteriyordu.</p>
	<p class="block_3"> </p>
	<p class="block_2">Gökyüzüne doğru bakan Erik adamları suçlayamadı. Köprü artık nehrin dörtte birini geçmişti ve üstünde, uzaktan sonsuz bir gürlemeye benzeyen savaş çığlıkları atan binlerce Saaur duruyordu.</p>
	<p class="block_3"> </p>
	<p class="block_2">Erik bir köşeyi dönünce ileride iki tersane olduğunu gördü. En yakınındaki adam olan Sho Pi'ye, "Oraya git ve her şeyi ateşe ver," dedi. "Nakor, ona yardım et."</p>
	<p class="block_3"> </p>
	<p class="block_2">Erik Roo'yu kaptı ve bir diğer devasa odun yatağının önündeki kulübeye ilerledi. Kulübe boştu ve kapısı kapalıydı. Çabucak etrafından dolaştı ve bir pencere buldu. İçeri baktığında bir yaşam izi göremedi. Kalkanını kullanarak pencereyi kırdı ve "Şimdi boyun bir işe yarasın," dedi. Ufak tefek arkadaşını kaldırıp pencereden ittirdi.</p>
	<p class="block_3"> </p>
	<p class="block_2">Roo koşup kapıyı açtı ve Erik, "Yakacak herhangi bir şey var mı?" diye sordu.</p>
	<p class="block_3"> </p>
	<p class="block_2">"Bir miktar parşömen ve bir meşale. Çakmaktaşın var mı?"</p>
	<p class="block_3"> </p>
	<p class="block_2">Erik elini kemerindeki keseye atıp bir miktar çakmaktaşı çıkarttı. Roo çakmaktaşını ve hançerini aldı ve meşalenin üstüne bir kıvılcım çaktı. Küçük bir ateş yanmaya başladı.</p>
	<p class="block_3"> </p>
	<p class="block_2">Meşale tamamen tutuşunca, parşömen yığınına soktu ve alev alana kadar bekledi; ardından aceleyle kulübeden çıktılar. Erik Roo'yu kızağın tabanına doğru yönlendirdi ve eski ağaç parçalarından oluşan bir yığın gördü. Hepsini tabanda bir araya topladı ve Roo'ya yakmasını söyledi. Siyah duman çıkararak ağır ağır yanıyorlardı, ama sonunda oldukça büyük bir ateş başladı.</p>
	<p class="block_3"> </p>
	<p class="block_2">Erik etrafa göz gezdirdi ve halicin uzak ucundan yükselen küçük bir duman gördü, ama herhangi bir büyük alevden eser yoktu. Roo'ya ilerlemelerini işaret etti. Bir sonraki tesise gittiler ve orasının bir gemi yapımcısı ve ailesi tarafından korunduğunu gördüler. Orta yaşlardaki üç adam ve onlu yaşlardaki dört çocuk dövüşmeye hazır duruyorlardı. Ellerinde çekiçler ve manivela kolları vardı. "Kenara çekilin," dedi Erik.</p>
	<p class="block_3"> </p>
	<p class="block_2">"Amacınız ne?" diye sordu en yaşlıları.</p>
	<p class="block_3"> </p>
	<p class="block_2">"Bunu herhangi bir zanaatkâra söylemekten nefret ediyorum, ama dükkânınızı yakacağım. Şu kızağı ve aletlerinizi de."</p>
	<p class="block_3"> </p>
	<p class="block_2">Adamın gözleri kısıldı ve "Cesedimi çiğnemen gerekiyor," dedi.</p>
	<p class="block_3"> </p>
	<p class="block_2">Erik, "Bak," dedi, "sizinle dövüşmek istemiyorum, ama hiç kimse Zümrüt Kraliçe için gemi yapmayacak. Anlıyor musun?"</p>
	<p class="block_3"> </p>
	<p class="block_2">"Ahbap, tek varlığım bu!" dedi gemi yapımcısı.</p>
	<p class="block_3"> </p>
	<p class="block_2">Erik kılıcıyla, ileride yavaşça onlara doğru ilerleyen beyaz ve yeşil köprüyü gösterdi ve "Sahip olduğun her şeyi alacaklar," dedi. "Ya kadınlarınıza tecavüz edip sizi öldürecekler, ya da sizi köle yapıp kendileri için gemi yapmaya zorlayacaklar ve o gemilerle benim yurduma gelip, beni ve bana ait olanları öldürecekler." "Ne yapmamızı istersin?" diye sordu gemi yapımcısı. Bir meydan okumadan çok bir ricaydı.</p>
	<p class="block_3"> </p>
	<p class="block_2">"Bir kayık al ve buradan uzaklaş," dedi Erik. "Çocuklarını al ve hâlâ zamanınız varken uzaklasın. Yılan Nehri Şehri'ne gidin ve orada elinizden geldiği kadar dayanın, ama eğer şimdi gitmezseniz, sizi öldürmek zorunda kalırım."</p>
	<p class="block_3"> </p>
	<p class="block_2">Biggo ve iki adam koşarak Erik'in arkasından geldi. Silahlı beş adamın görüntüsü gemi yapımcısı için çok fazlaydı. Adam başını sallayıp, "Bir saate ihtiyacımız var," dedi.</p>
	<p class="block_3"> </p>
	<p class="block_2">Erik kafasını iki yana salladı. "Beş dakikanız var, sonra yakmaya başlayacağım." Halice demirli küçük bir kayık gördü. "Bu sizin mi?"</p>
	<p class="block_3"> </p>
	<p class="block_2">"Hayır, komşumun."</p>
	<p class="block_3"> </p>
	<p class="block_2">"O zaman onu çal ve git."</p>
	<p class="block_3"> </p>
	<p class="block_2">Erik adamlara yayılmalarını işaret etti ve Biggo geçerken çocuklardan biri, "Hayır baba!" diye bağırdı. "Evimizi yakmalarına izin vermeyeceğim!"</p>
	<p class="block_3"> </p>
	<p class="block_2">Biggo arkasını dönemeden, çocuk elindeki manivela kolunu doğruca iriyarı adamın ensesine indirdi. Erik, "Hayır!" diye bağırdı, ama çok geçti. Gürültülü bir çat sesi Biggo'nun boynunun kırıldığını gösteriyordu.</p>
	<p class="block_3"> </p>
	<p class="block_2">Roo çocuğa doğru hamle yapıp kalkanıyla yüzüne vurdu ve onu arkadaki kardeşlerinin ve amcalarının üstüne devirdi. Çocuğun elindeki manivela kolu yere düştü ve taşların üstünde takırdayarak ileriye savruldu. Erik Biggo'nun hareketsiz bedenine baktı.</p>
	<p class="block_3"> </p>
	<p class="block_2">Roo çocuğun başında dikilip kılıcını çocuğun canını almaya hazır tutarken, gemi yapımcısı ve ailesi kımıldamadan durdu. Erik çocuğun yanına gidip arkadaşını kenara çekti. "Neden?" diye sordu, korkmuş çocuğun üstüne eğilerek. Çocuğu tek eliyle tuniğinden tutarak, burun buruna gelene kadar kaldırdı. "Bana nedenini söyle!" diye bağırdı çocuğun suratına.</p>
	<p class="block_3"> </p>
	<p class="block_2">Çocuğun korkudan yüzü çarpıldı. Ardından Erik bir kadının, "Ona zarar verme," dediğini duydu. Erik döndü ve yanaklarından yaşlar süzülen bir kadın gördü. "O benim tek çocuğum." Erik, "Arkadaşımı öldürdü!" diye bağırdı. "Ben onu niye öldürmeyecekmişim?" "Sahip olduğum tek şey o," dedi kadın.</p>
	<p class="block_3"> </p>
	<p class="block_2">Erik öfkesinin yok olduğunu hissetti. Çocuğu annesine doğru itip, "Gidin," dedi. Çocuk yarım adım atınca Erik, "Hemen!" diye bağırdı. Roo'ya dönerek, "Her şeyi yak!" dedi.</p>
	<p class="block_3"> </p>
	<p class="block_2">Roo elindeki meşaleyle çabucak, çaresizce olanları izleyen ailenin evine girdi. Erik, "Şu kayığı alın ve buradan gidin," dedi. "Yoksa hepiniz öleceksiniz."</p>
	<p class="block_3"> </p>
	<p class="block_2">Baba başını sallayıp ailesini uzaklaştırınca, Erik Biggo'nun yanına diz çöktü. İri adamı çeviren Erik, gözlerinin ardına kadar açık olduğunu gördü. Birden bir kahkaha duydu ve dönünce arkasında dikilen Nakor'u gördü. "Şaşkın gözüküyor."</p>
	<p class="block_3"> </p>
	<p class="block_2">Erik aniden güldüğünü fark etti. Bu doğruydu. İri adamın yüzünde ne öfke, ne de acı, sadece şaşkınlık vardı. Erik ayağa kalktı. "Ölüm Tanrıçası'nın Biggo'nun beklentilerini karşılayıp karşılamadığını merak ediyorum." Ardından döndü ve binadan çıkan Roo'yu gördü. Arkasındaki kapıdan duman çıkıyordu.</p>
	<p class="block_3"> </p>
	<p class="block_2">"Gelin," dedi Erik. "Zamanımız neredeyse tükenmek üzere." Roo ilerideki nehre baktı ve yay çizen köprünün nehrin tam orta noktasına geldiğini gördü. Kuzeyden savaş sesleri, çığlıklar ve çarpışan silahların çınlamaları geliyordu ve</p>
	<p class="block_3"> </p>
	<p class="block_2">Erik duvarın büyük olasılıkla aşıldığını ya da savunucular Zümrüt Kraliçe'nin ve ordusunun büyüsünden kaynaklanan korkuya kapılınca aşılacağını biliyordu.</p>
	<p class="block_3"> </p>
	<p class="block_2">Halicin uzak ucundan yükselen duman bulutları, Calis ve yanındakilerin yaptıklarını haber veriyordu. Sho Pi ve diğer iki adam bir sonraki binaya koştu ve Erik ile Roo, kayalık bir uçtaki bir dizi ahşap barakanın olduğu alçak bir toplanma yerine giden birkaç taş basamaktan inerken, binayı ateşe verdiler.</p>
	<p class="block_3"> </p>
	<p class="block_2">Barakalar çabucak yanmaya başladı. Nakor ileriye doğru seğirtti.</p>
	<p class="block_3"> </p>
	<p class="block_2">Rıhtımın yanındaki bölgeye ulaşarak, yangının sokağın diğer tarafına yayılmış olduğunu ve hızla güçlenmekte olduğunu gördüler. Erik koşup bir sonraki inşaat alanına gitti ve ne bulduysa ateşe vermeye başladı.</p>
	<p class="block_3"> </p>
	<p class="block_2">Ana sokağa geri dönerken, birçoğu çıkın taşıyan insanların kaçıştığını fark etti ve düşmanın şehirde bir yerlerde olduğunu anladı. Roo yenini çekince Erik, "Ne var?" diye sordu.</p>
	<p class="block_3"> </p>
	<p class="block_2">Roo, "Yüzbaşı!" dedi, göstererek.</p>
	<p class="block_3"> </p>
	<p class="block_2">Erik insan kalabalığının arasında bir an Calis'i, Nakor'u ve de Loungville'i gördü. Ardından kalabalıkta kayboldular.</p>
	<p class="block_3"> </p>
	<p class="block_2">"Limana doğru gidin!" diye bağırdı Erik, grubundan başka birileri yakınlarda olabilir diye. Erik cüssesini ve gücünü kullanarak, Roo da arkasına yakın durarak, ellerinden geldiğince ilerlediler.</p>
	<p class="block_3"> </p>
	<p class="block_2">Diğerlerini gözden kaybetti.</p>
	<p class="block_3"> </p>
	<p class="block_2">Bir yan sokağın aşağısında de Loungville'e yetiştiler. "Yüzbaşı nerede?" diye bağırdı Erik. "Yukarıda bir yerlerde."</p>
	<p class="block_3"> </p>
	<p class="block_2">Erik, de Loungville'in kolundaki kesikleri ve aceleyle sarılmış olduklarını fark etti. "İyi misin?" De Loungville, "Önümüzdeki birkaç dakika boyunca yaşayacağım," dedi.</p>
	<p class="block_3"> </p>
	<p class="block_2">"Herkes nereye gidiyor?" diye bağırdı Roo.</p>
	<p class="block_3"> </p>
	<p class="block_2">"Bizim gittiğimiz yere," diye yanıtladı de Loungville. "Rıhtımlara. Şehir düşmek üzere ve herkes bir sandal arıyor olacak. Başkalarından önce bir tane bulmalıyız."</p>
	<p class="block_3"> </p>
	<p class="block_2">Roo omzunun üstünden etrafa göz attı. "En azından tersaneleri ateşe verdik." De Loungville, "En azından onu yaptık," dedi. Ardından yağmur yağmaya başladı.</p>
	<p class="block_3"> </p>
	<p class="block_4"><img alt="Line" src="images/image.png" class="calibre3"/></p>
	<p class="block_3"> </p>
	<p class="block_9" id="calibre_pb_23"> </p>
</body></html>
