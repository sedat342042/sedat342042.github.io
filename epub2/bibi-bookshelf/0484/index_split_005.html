<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-05-</p>
	<p class="block_6">KRONDOR</p>
	<p class="block_3"> </p>
	<p class="block_2">Araba durdu. Helmut Grindle, "Krondor," dedi göstererek.</p>
	<p class="block_3"> </p>
	<p class="block_2">Arabanın arkasında oturan Erik, dönüp Grindle’ın ve arabayı kullanan Roo'nun omzunun üstünden ileriye baktı. Erik, arkadaşının bir kez bile olsa sözünün arkasında durabildiğini gördüğü için etkilenmişti. Takımı tecrübeli bir arabacı gibi idare etmişti. "Roo'nun babası, sarhoş olup onu dövmek dışında da bir şeyde iyiymiş." diye düşündü.</p>
	<p class="block_3"> </p>
	<p class="block_2">Erik Kral Yolu olarak bilinen, uzun, dolambaçlı yola baktı. Sonuncu gişesini de geçtikten sonra, Haverford denilen kasabanın yakınlarında yola girmek için güneye yönelmişlerdi. Yanlarından iki kez silahlı askerlerden oluşan atlı devriyeler geçmişti, ama Roo' ya ya da Erik'e bakmak için durmamışlardı bile. Roo dizginleri sallayıp araba zıplayarak aşağıdaki şehre doğru gidiyorken, şehir muhafızlarından oluşan bir devriye onlara doğru at sürdü. Erik mümkün olduğunca sıradan bir araba muhafızı gibi görünmeye çalışarak, arka tarafta elinden geldiğince sakin bir şekilde oturdu.</p>
	<p class="block_3"> </p>
	<p class="block_2">Roo'nun elleri dizginlerin üstünde kasılıp kalmıştı ve sol arkadaki at dizgindeki gerilim yüzünden hızını mı, yoksa yönünü mü değiştireceğinden emin olamayarak homurdandı.</p>
	<p class="block_2"> </p>
	<p class="block_2">Roo kendini rahatlatmaya çalıştı. Askerler yaklaşırken ikisi de tetikteydi. Muhafızlar aniden durdu. "Uzun bir kuyruk var," dedi muhafız çavuşu. Grindle, "Sebep nedir?" diye sordu</p>
	<p class="block_3"> </p>
	<p class="block_2">"Kral şehre girdi. Saray tarafındaki güney kapısı maiyeti için kapatıldı. Herkes kuzey kapılarına yönlendiriliyor," dedi adam, Grindle'ın arabasının gitmekte olduğu yönü işaret ederek. "Ve kapı nöbetçileri arabaları arıyor." Muhafızlar gidince Grindle küfrü bastı.</p>
	<p class="block_3"> </p>
	<p class="block_2">Roo ile Erik birbirlerine baktılar. Roo Erik'e, arabanın aranmasıyla ilgili herhangi bir şey söylememesi gerektiğini anlatmak için kafasını hafifçe iki yana salladı. Sohbet havasında, "Etkileyici bir şehir," dedi. "Öyledir," dedi Grindle.</p>
	<p class="block_3"> </p>
	<p class="block_2">Krondor büyük bir körfezin ucuna yayılmıştı. Körfezin ötesinde ufka uzanan mavi bir enginlik vardı: Acı Deniz. Eski şehrin etrafı duvarla çevrilmişti, ama duvarların dışında yıllardır geniş bir şehir büyümüştü ve şu anda iç şehirden çok daha büyüktü. Duvarların içindeki manzaraya, körfezin güney tarafına bakan bir tepenin üstüne inşa edilmiş Krondor Prensi'nin sarayı hakimdi. Küçük, beyaz kâğıt şeritler gibi gözüken gemiler ya demirlemiş duruyor, ya da körfeze girip çıkıyorlardı. Roo, "Grindle Usta, sence şehirlerden gemiye yüklenecek en iyi mal nedir?" diye sordu. Tüccar uzun yanıtına başlarken Erik inlememek için kendini zor tuttu. Grindle ile yolculuk etmeye başladıkları günden beri, Roo para kazandıracak fikirler için tüccarın başının etini yemişti. Adam ilk başta, sanki Roo ne yapıp edip ondan bir fikir çalacak ve o da bu yüzden fakirleşecekmiş gibi, isteksizdi. Roo birkaç fikir ileri sürünce, yaşlı tüccar Roo'ya tam bir mankafalı olduğunu ve yirmisine gelmeden iflas edeceğini söyledi. Ticaret konusunda açıklama yapmasını isteyince adam esaslı bir tartışmaya girişmişti. Roo zekice sorular sorarak muhabbeti, ticaretin nasıl yapılacağına dair bir konferans şekline sokmuştu.</p>
	<p class="block_3"> </p>
	<p class="block_2">"Bütün olay nadir mallardadır," dedi Grindle. "Ylith'te bot yapımında kullanılan deri sıkıntısı olduğu haberini alabilirsin. Bu fırsatı değerlendirip Krondor'daki bütün derileri toplayabilirsin. Sen Ylith'e varana kadar bir bakmışsın ki, Özgür Şehirler'den gelen bazı girişimciler çoktan on araba dolusu deri getirmişler ve sen batmışsın. Ama nadide şeyler! Kaliteli giysiler, değerli taşlar, egzotik baharatlar ve bunun gibi şeyler arayan zengin insanlar her zaman vardır. -Kimsenin dinlemediğinden emin olmak için etrafına bakarak- devam etti. "Elinde çok malın olabilir. Batıdaki en büyük yün nakliyecisi olabilirsin, ama koyun sürülerindeki şarbon salgını ya da Uzak Sahil'e giden geminin batması ve güm!" Vurguyu arttırmak için ellerini birbirine vurdu. Atlardan biri sesten dolayı kulaklarını dikti. "Mahvolursun."</p>
	<p class="block_3"> </p>
	<p class="block_2">Bilmiyorum," dedi Roo. "İnsanların lüks şeyler satın alacak parası olmayabilir, ama yemek yemek zorundalar." Tüh!" dedi Grindle. "Zengin insanların her zaman lüks şeyler alacak parası vardır. Fakir insanlarınsa çoğu zaman yiyecek alacak parası olmaz. Ayrıca zengin insanlar fakirlerden daha iyi şeyler yiyebilir, ama ne kadar zengin olduklarının önemi yoktur, linkti her insan bir yere kadar yiyebilir." Peki ya şarap?"</p>
	<p class="block_3"> </p>
	<p class="block_2">Grindle şevkle konuşmaya başlayınca Erik arkasına yaslanıp son birkaç günü düşünmeye başladı. İlk başlarda yapılan sohbetlerden sıkılan Erik, iş dünyasıyla ilgili ilgi çekici birçok şeyin olduğunu fark etmişti, özellikle de riske karşı kazanç açısından. Grindle yalnızca basit bir tüccar olduğunu iddia ediyordu, ama Erik bunun kasıtlı olduğuna inanmaya başlıyordu. Arabadaki kargo tuhaf bir karışımdı; yarım düzine işlemeli ipek, kırılmalarını önlemek için muazzam miktarda pamukla birlikte birbirine sıkıca ve dikkatlice bağlanmış bir düzine ufak çömlek, kaim iplerle bağlanmış bir kaç tane ahşap kutu ve birkaç garip çuval.</p>
	<p class="block_3"> </p>
	<p class="block_2">Onlar paketlerin için de ne olduğunu hiç sormamış, Grindle da söylemeye hiç yanaşmamıştı. Son konuşmanın gidişatından, Erik adamın yükte hafif pahada ağır olan değerli malların ticaretini yaptığını ve kötü kıyafetler giyip şüphe çekmemek için sade görünüşlü bir araba kullandığını tahmin ediyordu. Erik, Grindle'ın küçük ama değerli taşlar ya da buna benzer mallar taşıyor olabileceğinden şüpheleniyordu. Birlikte geçirdikleri ilk gece, Erik arabanın dışının pis olmasına karşın, kargonun olduğu iç tarafın temiz olduğunu ve arabanın oldukça iyi bir bakımdan geçirildiğini fark etmişti. Tekerlekler yakın zamanda yenilenmişti ve işçilik birinci sınıftı. Tekerleklerin göbeği düzgün bir şekilde doldurulmuş ve etraflarındaki demir kasnaklar olması gerekenden daha fazla sayıda çiviyle dikkatlice takılmıştı.</p>
	<p class="block_3"> </p>
	<p class="block_2">Aynı şekilde atlar da göründükleri gibi değildi. Grindle onları sağlıklarını etkilemeyecek şekilde kirli tutuyordu ama iyice incelendiğinde pis hayvanlar olmadıkları anlaşılıyordu Toynakları düzgün bir açıyla düzeltilmişti ve nalları kesinlikle ustalıkla takılmıştı. Hayvanlar çok sağlıklıydı. Zindeydiler ve iyi bakılıyorlardı; Grindle arabanın oturağının altında sakladığı bir torbadan, her akşam hayvanların yol kenarından yediği otlara tohum ekliyordu. Roo dilini şaklatıp dizginleri salladı ve araba şehre girmek isteyen arabaların yolda oluşturduğu uzun kuyruğa doğru ilerlemeye başladı. Grindle, "Bu, hayatımda gördüğüm en uzun sıra!" dedi. "Çok yakında ilerlemeye başlayacakmış gibi gözükmüyor. Gidip bakacağım." Roo dizginleri Grindle'a verdi. Erik, "Ben de seninle geliyorum," dedi ve arabadan atlayıp Roo’nun ardına düştü. Bir kaç araba sürücüsü ayağa kalkmış, ilerideki gecikmenin sebebinin ne olabileceğini görmeye çalışıyordu. Grindle'ınkinin aşağısında ve on araba önünde, sövüp sayarak kuyruğun sonuna doğru ilerleyen bir arabacıya rastladılar.</p>
	<p class="block_3"> </p>
	<p class="block_2">“Gecikmenin sebebi nedir?" diye sordu Roo.</p>
	<p class="block_3"> </p>
	<p class="block_2">Adam, "Bana soracak olursanız birtakım kahrolası saçmalık," derken onlara bakmamıştı bile. "Daha şehrin dış sınırına ulaşmasına bir mil kala bütün arabaları arıyorlar." "Bunu her zamanki gibi şehir kapısında yapmıyorlar mıydı?" "Hayır, dere köprüsünde ikinci bir arama noktası kurmuşlar. Sanırım insanın sıcak bir akşam yemeği yeme fırsatını<span class="calibre5"> mahvetmek zorundalar.  </span>Şehre girene kadar saatler geçecek. Adam Grindle'ınkinin beş araba önünde bulunan arabasına bindi ve arabaya atlayıp çırağından dizginleri aldı. "Prensin cenazesi nedeniyle Batı'daki soyluların hepsi, Doğu'daki soyluların da yarısı şehirde ve üstüne üstük pazarın kurulduğu gün… Ama yine de sanki Kral'ın katilini arıyorlarmış gibi her arabaya çıkıp, herkesi tek tek kontrol ediyorlar." Erik Roo'ya gitmelerini işaret ederken, adamın yorumu birkaç renkli açık seçik lafla mırıltıya dönüştü. Kuyrukta bekleyen arabalardaki hiç kimsenin duyamayacağı açıklığa gittiklerinde Roo, "Ne yapacağız?" diye sordu.</p>
	<p class="block_3"> </p>
	<p class="block_2">Erik, "Bilmiyorum," dedi. "Devam eden bütün bu cenaze töreni hazırlıkları yüzünden tetikte olmalarını gerektiren başka bir sebep vardır belki, ama eğer bizi arıyorlarsa, kafalarımız tehlikede demektir." Bir süre düşündü. "Belki hava kararana kadar bekleyip yolun etrafından dolaşır ve şehre girmenin başka bir yolu olup olmadığına bakabiliriz. Ama duvarın arkasındaki şehre girme konusunda hâlâ sorunumuz var." "Birer birer. Eğer dış şehre girebilirsek, duvardan geçmenin bir yolunu bulabileceğimize eminim. Çok fazla dikkat çekmek istemeyenlerin bir şehre girip çıkmak için her zaman bir yolu vardır."</p>
	<p class="block_3"> </p>
	<p class="block_2">"Hırsızlar ve kaçakçılar mı?"</p>
	<p class="block_3"> </p>
	<p class="block_2">"Evet."</p>
	<p class="block_3"> </p>
	<p class="block_2">"Peki ya şehrin etrafından dolaşıp başka bir giriş arasak nasıl olur?" "Çok uzar," dedi Roo. "Karanın Sonu'nun ne kadar batıda olduğunu bilmiyorum, ama babamın oraya gitmek zorunda kaldığı zaman yıldırım hızıyla gittiğine yemin ettiğini hatırlıyorum. Neredeyse bir buçuk katı kadar uzak olduğunu söylerdi. Ve kuzeyde hangi kapılar olduğunu bilmiyorum."</p>
	<p class="block_3"> </p>
	<p class="block_2">"Ayrıca Grindle'ın arabası olmaksızın yola devam edersek, kırmızıya boyanmışız gibi göze çarparız."</p>
	<p class="block_3"> </p>
	<p class="block_2">Erik başını salladı. "Tamam, geri dönüp şüphelenmeye başlamadan Grindle'a bir şeyler söyleyelim."</p>
	<p class="block_3"> </p>
	<p class="block_2">"Çoktandır şüpheleniyor, ama neyse ki fazla meraklı değil," dedi Roo. Ardından bulaşıcı sırıtışıyla, "Ayrıca, sanırım beni sevdi," diye ekledi. "Tanışmam gereken bir kızı olduğunu söylüyor ama bahse girerim kızı da kendisi kadar çirkindir."</p>
	<p class="block_3"> </p>
	<p class="block_2">Erik güldü. "Para için evlenir misin?"</p>
	<p class="block_3"> </p>
	<p class="block_2">Grindle'ın arabasına yaklaşırlarken Roo, "Fırsatım olursa," dedi.</p>
	<p class="block_3"> </p>
	<p class="block_2">Grindle gecikmenin sebebini dinledikten sonra, "İleri doğru mu gideceksiniz?" diye sordu. Roo, "Sanırım öyle," dedi. "Şimdi gidersek, kapıdan daha çabuk geçeriz. Ayrıca herhangi bir yağma tehlikesi de olmadığına göre, artık bize ihtiyacın yok tüccar efendi. Limanın orada işimiz var ve bir an önce orada olsak iyi olur."</p>
	<p class="block_3"> </p>
	<p class="block_2">"Öyleyse tanrılar yardımcınız olsun. Eğer Krondor'a dönerseniz, bana uğrayıp neler yaptığınızı anlatırsınız." Roo'ya bakıp, "Bir sinsi ve bir yalancısın evlat, ama iyi bir tüccar olmak için gerekli bütün özelliklere sahipsin, tabii etrafındakilerin senden daha az zeki olduğunu düşünmeyi bırakırsan," dedi. "Başarısız olma sebebin bu olacak, sözlerime kulak ver."</p>
	<p class="block_3"> </p>
	<p class="block_2">Roo güldü ve Erik çıkınını omuzlarken el sallayıp Grindle'a hoşçakal dedi. Tüccarın görüş alanından çıkıp, diğer arabaların oluşturduğu kuyruğu takip ettiler ve ardından Kral Yolu'ndan saparak kuzeydeki küçük bir çiftliğe yöneldiler.</p>
	<p class="block_3"> </p>
	<p class="block_2">Erik, yüzünden uzaklaşmayı reddeden ısrarcı bir sineği öldürüp "Yakaladım piçi!" dedi tatmin olmuş bir şekilde.</p>
	<p class="block_3"> </p>
	<p class="block_2">Roo eliyle diğer sinekleri kovup, "Bak," dedi. "Bütün küçük kız ve erkek kardeşlerini öldürmeyi basarsan bile, yine de... " Erik bir saman balyasına uzandı. </p>
	<p class="block_3"> </p>
	<p class="block_2">Çiftlikte kimse yoktu. Sanki bütün ev halkı bir sebepten ötürü şehre gitmişti. Burası bir evi, iki odası -biri tuvalet, diğeri ana kiler- ve bir ahırı olan oldukça mütevazı küçük bir çiftlikti. Ahırın kapısının kilitli olmadığını ve taze tekerlek izlerini fark ettiler, bu yüzden Erik, çiftçinin ailesiyle birlikte şehre girmek için bekleyen insanların oluşturduğu uzun kuyruğun bir yerlerinde sıkışıp kaldığını ya da şehre günün en erken bir saatinde gittiğini tahmin etti. Şehrin doğusuna giden açık alanları geçmeye çalışmadan önce güneşin batmasını bekliyorlardı. Roo, uygun bir han bulduklarında cüzi bir ücret karşılığında onlara şehre girmenin bir yolunu gösterecek birisini bulabileceklerinden emindi. Erik bundan o kadar da emin değildi, ama başka bir seçenek sunamadığı için hiçbir şey söylemedi. Ahırın arkasında, samanlığın altında oturuyorlardı.</p>
	<p class="block_3"> </p>
	<p class="block_2">"Erik?"</p>
	<p class="block_3"> </p>
	<p class="block_2">"Evet?"</p>
	<p class="block_3"> </p>
	<p class="block_2">"Kendini nasıl hissediyorsun?"</p>
	<p class="block_3"> </p>
	<p class="block_2">"Fena değil. Omzum hiç yaralanmamış gibi."</p>
	<p class="block_3"> </p>
	<p class="block_2">"Hayır, onu kastetmedim," dedi Roo, uzun bir samanı dişleyerek. "Bütün olanları kastettim. Stefan'ı öldürmemizi ve diğer şeyleri."</p>
	<p class="block_3"> </p>
	<p class="block_2">Erik uzun süre hiçbir şey söylemedi. Sonunda, "Sanırım öldürülmesi gerekiyordu," dedi. "Çok fazla bir şey hissetmiyorum. Sen ona hançeri sapladıktan sonra eli ayağı boşandığı zaman çok garip hissettim o kadar. Ama o haydut kılıcımın önüne çıkınca, kendimi çok daha kötü hissettim. Midem bulandı." Bir süre sessiz kaldı. "Tuhaf, değil mi? Öldürebilmen için üvey kardeşimi tutmama rağmen fazla bir şey hissetmiyorum -Rosalyn'i o şekilde taciz ettiği için rahatlama bile hissetmiyorum- ama tamamen yabancı birisini, büyük olasılıkla bir katili öldürdüm diye neredeyse kusacak gibi oldum."</p>
	<p class="block_3"> </p>
	<p class="block_2">Roo, "Katiller hakkında bu kadar acımasız olma," dedi. "Biz de<span class="calibre5"> katiliz, unuttun mu?" Esnedi. "Belki de hançer sende olmalıydı;  hırsızın ölümü beni rahatsız etmiyor, ama hançerimi Ste</span>fan'a sapladığımda hissettiklerimi hâlâ hissedebiliyorum. O zaman ondan nefret ettiğime emin oldum." Erik uzun uzun iç geçirdi. "Bence bu konu üstünde düşünmek hiçbir şeyi çözmez. Kanun kaçaklarıyız ve bu konuda Günbatımı Adaları'na ulaşmaya çalışmaktan başka yapabilecek hiçbir şeyimiz yok. Barret'in Kahve Evi'nde beni bekleyen bir çeşit miras var. Önce oraya gidip, ardından da batıya giden ilk gemiyi bulacağım." "Ne mirası?" Roo ilgili gözüküyordu. "Bana bundan hiç bahsetmedin."</p>
	<p class="block_3"> </p>
	<p class="block_2">"Şey, 'miras' biraz abartılı bir kelime olmuş olabilir. Babam Barret'in Kahve Evi'ndeki bir avukata, bana verilmek üzere bir şey bırakmış."</p>
	<p class="block_3"> </p>
	<p class="block_2">Dışarıdan gelen bir araba sesi, ikisinin de ayağa fırlamasına sebep oldu. Roo kapıdan dışarıya baktı. "Çiftçi ya kuyrukta beklemekten sıkıldı, ya da şehirdeki sabah alışverişinden dönüyor, ama iki şekilde de bütün ev halkı o arabada gibi gözüküyor ve buradan görünmeden çıkamayız." "Gel," dedi Erik, samanlığın merdivenine tırmanarak. Roo arkadaşını takip etti ve Erik dışarıya açılan bir kapı ararken Roo diz çöküp, "Onlar atları çözüp eve girene kadar duvardan ayrılma," dedi. "Sonra buradan atlayıp şehre doğru yola koyuluruz, zamanı geldi sayılır." Tam o sırada ahırın kapısı açıldı ve bir çocuğun sesi gurultulu gıcırtıyı bastırdı. "Baba! Prens'i göremedim."</p>
	<p class="block_3"> </p>
	<p class="block_2">Bir kadın, "Kardeşine vuruyor olmasaydın, atla geçerken görebilirdin," dedi.</p>
	<p class="block_3"> </p>
	<p class="block_2">D<span class="calibre5">elikanlı,  "Baba, sence Kral, Prens unvanını neden Er</span>land'a değil de Nicholas'a verdi?" diye sordu.</p>
	<p class="block_3"> </p>
	<p class="block_2">"Bu kraliyet ailesini ilgilendirir, beni değil," diye geldi yanıt, araba ahıra girerken. Erik samanlığın kenarından aşağıya baktı ve içerinin durumu kontrol ederken en büyük oğlunun atların geri geri yürümesine izin vererek arabanın oturağında oturduğunu gördü. Bu işi daha önce yüzlerce kez yaptıkları belliydi ve Erik atlarının istedikleri şeyi kolaylıkla yapmasını sağladıkları için çiftçiyle oğlunu takdir etti. Konuşmaya devam ettiler.</p>
	<p class="block_3"> </p>
	<p class="block_2">Çocuk, "Baba, yeni bir Prens ile Krondor'da ne gibi değişiklikler olacak?" diye sordu.</p>
	<p class="block_3"> </p>
	<p class="block_2">"Bilmiyorum," dedi çiftçi. "Arutha kendimi bildim bileli tahtta oturuyordu. Hatta hatırlayabildiğimden de önce. Batı’nın tahtında elli üç yıl. Söylediklerine göre Nicholas babasına çok benziyormuş. O yüzden belki çok fazla değişiklik olmaz." Araba durdu. "İlk önce Davy'nin koşum takımlarını çıkar ve yerine götür. Brownie'yi dışarı çıkarıp yürütmeni istiyorum. Sol ön ayağı gerçekten topallıyor mu, yoksa her zamanki gibi tembellik mi yapıyor bir bakalım."</p>
	<p class="block_3"> </p>
	<p class="block_2">Uzaktaki evden küçük çocukla bir kızın bağırışları, hemen arkasında da annelerinin azarlaması duyulurken, büyük çocuk söylenileni yaptı. Çiftçi arabadan indi ve ahırın arka tarafından birkaç tane tohum çuvalı alıp samanlığın altındaki yığının üstüne koydu.</p>
	<p class="block_3"> </p>
	<p class="block_2">İkinci atın koşum takımları da sökülünce, babayla oğul ahırdan çıktı ve Erik, "Sıvışsak iyi olur," dedi. "Hayvanlar için yeme ihtiyaçları olursa, oğlu birkaç dakika içinde buraya çıkacaktır." " Dışarısı hâlâ aydınlık," diye sızlandı Roo.</p>
	<p class="block_3"> </p>
	<p class="block_2">"Güneş neredeyse batmak üzere... Kısa bir süre ahırı evle aramızda tutacağız o kadar. Herhangi biri bizi görürse, şehre gitmek üzere otlaktan geçen yolcular olduğumuzu söyleriz." Roo, "Umarım neden bahsettiğini biliyorsundur," dedi.</p>
	<p class="block_3"> </p>
	<p class="block_2">Erik samanın çatı arasına kaldırıldığı kapıyı iterek açıp aşağıya baktı. "Fazla yüksek değil, ama dikkat et de bileğini burkma. Seni taşımak zorunda kalmak istemiyorum.".</p>
	<p class="block_3"> </p>
	<p class="block_2">"Haklısın," dedi Roo, endişesini pek fazla gizleyemeyerek. Aşağıya baktı ve samanlığın hatırladığından çok daha yüksek olduğunu fark etti. "Merdivenden inip, gizlice dışarıya çıkamaz mıyız?"</p>
	<p class="block_3"> </p>
	<p class="block_2">"Tek bir kapı var, unuttun mu? Ve o kapının tam önünde bir at dolaştırıyorlar."</p>
	<p class="block_3"> </p>
	<p class="block_2">Ahırın önünden gelen bir gıcırtı, Erik ile Roo'ya çiftçinin dön düğünü söylüyordu. "Tembel yaratık. İşten kaytarmak için topallıyormuş gibi davranacaksan, seni neden besleyeyim?" diye sordu, sahte bir kızgınlıkla.</p>
	<p class="block_3"> </p>
	<p class="block_2">Erik kenara tutunarak aşağı sarkıp kendini bırakırken, oğlunun sesi duyuldu. "O topallığın, gittiği yöne bağlı olarak ön bacaktan arkaya, ardından sağdan sola geçme tarzına bayılıyorum." diyerek bir kahkaha attı.</p>
	<p class="block_3"> </p>
	<p class="block_2">Roo Erik'in hareketlerini tekrarladı, ama yere sertçe çarpıp iki barağını birden kırmaktan korktuğu için atlamadan önce çok uzun süre asılı kalmıştı. Erik'in güçlü elleri onu belinden yakaladı ve yere yumuşak bir iniş yapmasını sağladı. Roo dönüp, "Gördün mü, çok kolay oldu," diye fısıldadı.</p>
	<p class="block_3"> </p>
	<p class="block_2">"Arka taraftan gelen bir ses duydun mu?" diye sordu çocuk babasına. Erik Roo'ya sessiz olmasını işaret etti ve koşar adımlarla ahırdan uzaklaştılar.</p>
	<p class="block_3"> </p>
	<p class="block_2">Ne olduğuna bakmak için kimse gelmediğinden, -hayvanlarla ilgilenme zorunluluğu çiftçinin büyük oğlunun daha büyük önceliği olduğu için- yakalanmadılar. Erik ve Roo açık alanda dört yüz metre koştular, ardından yavaşlayıp yürümeye başladılar. Güneş batarken şehrin dış binalarına yaklaşarak, engebeli yoldan aşağı indiler. İyice yaklaştıklarında Erik dış şehre bakıp, "Muhafızlara dikkat et," dedi.</p>
	<p class="block_3"> </p>
	<p class="block_2">Anılarında bariz bir açıklık olmayan bir dizi kulübeye ve bahçeye ulaştılar. Akşam karanlığında, birkaç yüz metre kuzeyden içeri giren başka bir yol gördüler. Yoldaki hareketliliği görebiliyorlardı, ama ne Roo, ne de Erik, hareketliliğin şehre dönen tarla isçilerinden mi, yoksa yolda devriye gezen askerlerden mi kaynaklandığını anlayamadı.</p>
	<p class="block_3"> </p>
	<p class="block_2">Roo, "Bak," dedi, iki evin arasındaki dar bir açıklığa benzeyen </p>
	<p class="block_3"> </p>
	<p class="block_2">Düzenleyici Notu: Burada muhtemelen bir boşluk var. İki kafadarın bir bara girmeleri ve barmenle şehirdeki kargaşa ile ilgili konuşmalarının başı kayıp…</p>
	<p class="block_3"> </p>
	<p class="block_2">"Bu yüzden kapılarda o kadar sıkı güvenlik var," dedi barmen. "İki katili arıyorlar; anlatılanlara bakılırsa, doğudaki bir soyluyu öldürmüşler. Tabii herkes ve amcasının evcil köpeği de festival için şehirde. Cenaze alayının geçit töreni bugündü, bu yüzden de herkes Kral'a aval aval bakmak için bir günlük izinliydi. Hiçbir şey görememiş olanlara bir şans daha vermek için yarın görev teslim töreni, ardından da bir resmigeçit daha yapılacak. Ondan sonra, Kral aile mezarlığına gömmek için babasını Rillanon'a götürecek. Ve Prens Nicholas, yeni Krondor Prensi olarak geri gelecek.</p>
	<p class="block_3"> </p>
	<p class="block_2">Ardından bir festival daha yapacağız ve herkes çok içip hiç bir şey yapmayacak. Ardından ziyarete gelen bütün soylular evlerine dönecek."</p>
	<p class="block_3"> </p>
	<p class="block_2">"Çok etkilenmiş gibi gözükmüyorsun," dedi Erik.</p>
	<p class="block_3"> </p>
	<p class="block_2">Kapı açıldı ve içeri kaba görünüşlü iki adam girdi ve diğer iki adamın oturduğu masaya oturdular. Barmen omuzlarını silkti. "Neden etkileneyim ki? Eski prens, yeni prens vergiler hep aynı." Roo sakinmiş gibi görünmeye devam etti. "Eh, artık karnımızı doyurduğumuza göre, sanırım gidip herkes gibi sıraya geçsek iyi olur." Barmen, "Bence olmaz," dedi.</p>
	<p class="block_3"> </p>
	<p class="block_2">Roo ilgisiz görünmeye çalışarak, "Krondor'a giren başka bir yol mu biliyorsun?" diye sordu. Barmenin yüz ifadesi bu soru karşısında şaşırdığını gösteriyordu. "Hayır, ama bir saat içinde kapıları kapatacaklar ve bu gece içeriye giremeyeceksiniz." "Kapıları mı kapatıyorlar?" "Kral şehirdeyse, evet," diye yanıtladı barmen. Meraklanmıştı, "Bir sorununuz mu var?"</p>
	<p class="block_2"> </p>
	<p class="block_2">Erik hiçbir sorunları olmadığını söylemek üzereydi ki Roo çabucak, "Bir gemi bulup, yarın günün ilk ışıklarıyla buradan ayrılmamız gerekiyor," dedi.</p>
	<p class="block_3"> </p>
	<p class="block_2">"Başka bir gemiye binin o halde," dedi barmen. "Şehre girmeyi bekleyenlerden birçoğu kapıların önünde uyuyor, bu yüzden şimdi gidip dışarıda bir yer bulsanız bile yarın içeriye girmeniz saatler sürer. Kral ve ailesi gelecek hafta şehirden ayrılana kadar her gün böyle olacak."</p>
	<p class="block_3"> </p>
	<p class="block_2">Roo gözlerini kısarak, "İç şehre girmenin başka bir yolunu bilmediğini zannetmiyorum," dedi.</p>
	<p class="block_3"> </p>
	<p class="block_2">"Mesela buranın halkı tarafından kullanılan ve pek fazla konuşulmayan?"</p>
	<p class="block_3"> </p>
	<p class="block_8">Barmen, sanki birilerinin duyacağından korkuyormuş gibi küçük bir olasılıkla, salondaki diğer dört adamın konuşmaları kesildiği için salona göz gezdirdi ve "Biliyor olabilirim," dedi "ama size pahalıya patlar." "Ne kadara?" "Sizde ne kadar var?"</p>
	<p class="block_7"> </p>
	<p class="block_2">Erik <span class="calibre5">fazla paraları olmadığını söyleyemeden Roo,  "On altın </span>verebiliriz," dedi. Barmen miktara şaşırmış gibi gözüküyordu, ama sadece, "Altınları görelim," dedi. Roo çıkınını açarken, Erik elini arkadaşının omzuna koydu. Tek paramız on altın. Tekrar biriktirmek aylarımızı alır. O parayla bilet alacaktık."</p>
	<p class="block_3"> </p>
	<p class="block_2">Genç ve güçlüsün. Bilet için çalışabilirsin. Queg'e, Özgür Şehirler'e, Kesh'e; gitmek isteyebileceğin her limana giden gemiler var ve her zaman adama ihtiyaçları vardır."</p>
	<p class="block_3"> </p>
	<p class="block_2">Barmen başını salladı ve masadan itilen sandalye sesleri fil m arkasına dönmesine yol açtı. Az önce içeri giren iki adam, ellerinde sopalarla onlara doğru geliyordu. Roo eğilerek bir darbeyi savuşturmaya çalıştı, ama darbe kafası yerine omzuna geldi, Acıdan dizlerinin bağı çözüldü ve yere düştü.</p>
	<p class="block_3"> </p>
	<p class="block_2">Erik kılıcını çekmeye çalıştı, ama en yakındaki adam tepesine bindi. Erik kılıcının kabzasını bırakarak adama elinin tersiyle vurdu ve adam arkasından gelen arkadaşının üstüne uçtu.</p>
	<p class="block_3"> </p>
	<p class="block_2">Roo'ya sopayla vuran adam dönüp, "Tutun onu!" diye bağırdı. Başının arkasına aldığı bir darbe onu sersemlettiği zaman, Erik kılıcını çekmeye başlamıştı. Ayaklarının altından çekildiğini hissetti ve başı döndü.</p>
	<p class="block_3"> </p>
	<p class="block_2">İki adam onu yakalayıp kaldırdı ve karşı koyamadan bağladı Erik'e arkadan vurduğu kurşunla doldurulmuş sopayla barmen geldi ve "Küçük olan büyük olasılıkla para etmez, ama iri olan kürek mahkûmu ya da arenada bir savaşçı olarak iyi para getirir," dedi, "Geceyarısından önce onları Quegli alıcıya götürün. Saraydaki kutlamalardan sonra elçiye eşlik eden kadırgalar yarın akşam gidiyor. Erik bir şeyler söylemeye çalışınca kafasına bir darbe daha yedi. Bilincini kaybederek yere yığıldı.</p>
	<p class="block_3"> </p>
	<p class="block_2">Erik gözlerini açtı. Doğruldu. Başı zonkluyordu ve midesi bulanırken etrafındaki görüntüler gidip geliyordu.</p>
	<p class="block_3"> </p>
	<p class="block_2">Güçlükle yutkundu, gözlerini kapadı, bulantısının daha da arttığını fark etti ve gözlerini tekrar açtı. Ellerinin kalın demir kelepçelerle ve bacaklarının daha da kalın prangalarla zincirlendiğini fark etti. Queg'e giden bir geminin dibinde olduğunu düşünerek etrafına baktı, ama kendini bir hücrede buldu.</p>
	<p class="block_3"> </p>
	<p class="block_2">Yakından gelen bir inilti o tarafa dönmesine sebep oldu. Erik Roo'nun da aynı şekilde zincirlenmiş olduğunu ve oturmaya çalıştığını gördü. Roo'ya yardım etti ve ufak tefek delikanlı kendin gelmeye çalıştı.</p>
	<p class="block_3"> </p>
	<p class="block_2">"İkiniz için de oldukça kötü bir gündü, değil mi?" dedi arkalarından gelen bir ses. Erik arkasını dönünce bir adamın, sırtını parmaklıkları olan bir pencerenin pervazına dayamış şekilde durduğunu gördü. Adamın vücudu, hücrenin tek ışık kaynağı olan pencereden gelen gün ışığından dolayı siluet şeklindeydi. Adam pencereden uzaklaştı, ikisinin yanına geldi ve çömeldi. Ortamın loşluğuna rağmen adamın vücut hatlarını seçebiliyordu. Geniş omuzlu, kaim boyunlu, kıvırcık koyu saçları ve koyu mavi gözleri olan orta yaşlı bir adamdı. </p>
	<p class="block_3"> </p>
	<p class="block_2">Davranışlarında ve yüz ifadesinde garip bir şeyler vardı, ama Erik tam olarak ne olduğunu çıkaramıyordu. Adamın tıraş olmaya ihtiyacı vardı. Sade bir tunik ve pantolon giyiyordu. İyi bakılmış, ama eski ve yıpranmış çizmeleri vardı ve geniş bir kemer takıyordu.</p>
	<p class="block_3"> </p>
	<p class="block_2">"Neredeyiz?" Başı dönünce bir süre gözlerini kapadı. "Bize neden saldırdılar."</p>
	<p class="block_3"> </p>
	<p class="block_2">"Bazı kişiler sizi Quegli köle tüccarlarına satmaya çalışıyor" dedi adam. Sesi biraz kulak tırmalayıcıydı ve konuşma tarzı kabaydı. Erik emin değildi, ama aksanında ona Nathan'ı hatırlatan bir şey vardı, bu yüzden de adamın Uzak Sahilli olduğunu tahmin etti.</p>
	<p class="block_3"> </p>
	<p class="block_2">Adam gülümsedi, ama bu gülümsemenin ardında pis bir şey vardı. "Güzel bir okyanus yolculuğu yapmak üzereydiniz. Quegliler Kralın birkaç kadırgasıyla birlikte şehirde olunca, Krondor Dükü bunun gibi bir şey olabileceğini tahmin etti."</p>
	<p class="block_3"> </p>
	<p class="block_2">"Sen onlarla birlikte çalışmıyor musun?" "Hah! Quegli bir köle tüccarını sağ bırakırsam, ilk fırsatta kendimi sizin gibi bayıltılmış bir şekilde gemide bulurum." Kendine gelmekte olan Roo'ya göz attı. "Dük'ün askerleri köle tüccarlarını limana giderken yakaladı. Şehirden çıkmaya çalışan o heriflerin arasında olmanız onu hem şaşırttı, hem de sevindirdi. Sizi bayağı aradık dostlarım."</p>
	<p class="block_3"> </p>
	<p class="block_2">"O halde kim olduğumuzu biliyorsun?" dedi Erik pes etmiş bir şekilde. "Sen kimsin?"</p>
	<p class="block_3"> </p>
	<p class="block_2">"Krondor Kartalı dedikleri adamı duydunuz mu?"</p>
	<p class="block_3"> </p>
	<p class="block_2">Erik başını salladı. Adamın kim olduğu ve neden bu adla anıldığı pek bilinmiyordu, ama böyle bir adamın varlığını herkes biliyordu. "O sen misin?"</p>
	<p class="block_3"> </p>
	<p class="block_2">"Hah!" Adam kaba bir kahkaha attı. "Hiç de değil. Ama onun için çalışıyorum. Bana Krondor Köpeği diyebilirsiniz. Isırırım, o yüzden beni kızdırmayın." Bir köpek gibi hırladı. "Adım Robert de Loungville. Dostlarım bana Bobby der. Siz, efendim diyeceksiniz." Roo, "Bize ne yapacaksın?" diye sordu. "Sadece ciddi bir yaranız olup olmadığını görmek istedim." "Neden?" diye sordu Roo. "Yaralı bir insanı asamıyor musunuz?"</p>
	<p class="block_3"> </p>
	<p class="block_2">Bobby gülümsedi. "Prens'in çaresiz adamlara ihtiyacı var ve raporlara bakılırsa siz ikiniz oldukça çaresizsiniz. Ama gördüğüm kadarıyla hepsi bu kadar. Eh, bir de acınacak haldesiniz. Prens çaresiz adamlarını başka bir yerde aramak zorunda kalabilir." "Hemen asılacak mıyız?" diye sordu Erik. "Hayır," dedi adam. Ayağa kalkarken abartılı bir şekilde inledi. "Dizlerim eskisi gibi değil." Hücrenin kapısına doğru ilerledi ve gardiyana kapıyı açmasını işaret etti. "Yeni Krondor Prensi, yasalara uymaya gelince babası gibi çok hassastır. Bir duruşma; düzenleyip sizi ondan sonra asacağız." Hücreden çıktı ve kapı arkasından kapandı.</p>
	<p class="block_3"> </p>
	<p class="block_2">Kısa bir süre sonra kapı tekrar açıldı ve içeri yaşlı bir adam girdi. Sanki rütbesine ve yaşına rağmen aktif birisiymiş gibi tasarlanmış,<span class="calibre5">  </span>şatafatlı ama sade kesimli giysiler içindeydi. Özenle düzeltilmiş sakalları vardı ve gözleri siyah, bakışları deliciydi. Dikkatle iki mahkûmu inceledi. İlkinin önünde diz çökerek, "Adını söyle," dedi. "Erik von Darkmoor... efendim."</p>
	<p class="block_3"> </p>
	<p class="block_2">Ardından Roo'ya döndü. "Sen de Rupert Avery olmalısın." Roo, "Evet," dedi. "Peki sen kimsin?"</p>
	<p class="block_3"> </p>
	<p class="block_2">Davranış tarzı, bu şekilde davranılmayı kendine yediremediğini gösteriyordu ve eğer asılacaksa rütbeye aldırış etmeden sinirini en yakındakinden çıkartabilirdi. Adam, Roo'nun sert tarzından keyif alıyormuş gibi gülümsedi, Bana Lord James diyebilirsin." Roo oturuşunu dikleştirdi, ayaklarındaki duvara zincirlenmiş prangaların izin verdiği ölçüde ilerledi ve küçük pencereden dışarı bakmaya çalıştı. "Pekâlâ Lord James, bizi asmadan önce bu Krondor hapishanesinde çürümemize ne kadar izin vereceksiniz?"</p>
	<p class="block_3"> </p>
	<p class="block_2">"Krondor hapishanesinde değilsiniz, benim fevri genç arkadaşım," diye yanıtladı James. "Prens'in sarayındasınız ve duruşma Nicholas görevi devralır almaz, yarından sonraki gün yapılabilir. Tabii aceleniz varsa, bu durumda Kral'dan duruşmanızı bu öğleden sonra yapmasını isteyebilirim." "Yaa, ne demezsin," diye tersledi Roo. "Majesteleri çok meşgul değilse, bu işi en kısa zamanda halledebiliriz. Eminim sırf sen istedin diye bütün işini gücünü bırakır."</p>
	<p class="block_3"> </p>
	<p class="block_2">James gülümsedi. Gülümseyişinde tehlikeli bir nitelik vardı. "Bırakacağına eminim; Kral için bir amca gibiyimdir," dedi. "Aynı zamanda yeni Krondor Dükü'yüm." D<span class="calibre5">ük ayağa kalkarak,  "Adınıza konu</span>şacak herhangi biri var mı?'" diye sordu.</p>
	<p class="block_3"> </p>
	<p class="block_2">Erik, "Barret'in Kahve Evi'nde, Sebastian Lender adında bir adam var," dedi. "Benim adıma o konuşabilir."</p>
	<p class="block_3"> </p>
	<p class="block_2">Dük başını salladı. "Kendisini ismen tanıyorum. Kurnaz piçin tekidir. Belki seni asılmaktan kurtarabilir. Ona haber yollayacağım ve savunmanı hazırlaması için seninle konuşmasını sağlayacağım." Kapıya doğru ilerledi. "Sonra da Kral'ın yarın boş olup olmadığına bakacağım," dedi anlamlı bir şekilde Roo'ya bakarak. "Ama yerinizde olsaydım, Nicholas Batı Tahtı'na oturana kadar beklerdim. Kral kardeşinden çok daha sinirlidir ve etrafta dolaşıp soyluları öldürenlere nazik davranmaz." "Soylular mı?" dedi Roo. "Stefan’ın rütbe sahibi bir babası olabilir, ama bu onun pis bir domuz olduğu gerçeğini değiştirmez." James tekrar soğuk bir biçimde gülümsedi. "Belki, ama babası o ölmeden yaklaşık bir saat önce ölmüştü. Çok kısa bir süre Darkmoor Baronu'ydu." Kapı açıldı ve Dük James hücreyi terk etti. Erik Roo'ya bakıp, "Her şey buraya kadarmış," dedi.</p>
	<p class="block_3"> </p>
	<p class="block_2">Küçük pencereden hiçbir şey göremeyen Roo oturdu. "Evet, her şey buraya kadarmış."</p>
	<p class="block_3"> </p>
	<p class="block_2">Erik ve Roo ertesi sabah sebebi söylenmeden götürüldüler. Krondor Prensi'nin yakın korumalarının üniformasını giyen bir manga asker gelip ellerindeki ve ayaklarındaki kelepçeleri yerlerinde bırakarak Erik ile Roo'yu duvara bağlayan zincirleri çözdü, Ahşap kapıları olan diğer hücrelerin görülebildiği uzun, parmaklıklı duvarı olan büyük bir hücreye götürüldüler. Hücre kısmen yerin altındaydı. Baş hizasında, otuz santimden daha az yüksekliğe sahip, hücreyi boydan boya kaplayan uzun bir pencere vardı. İki mahkûm da bu pencereden, büyük bir avlunun uzak ucuna yerleştirilmiş uzun bir darağacı platformunu görebiliyordu. İlmiğin arasındaki kalın kalaslarla desteklenmiş tek bir uzun kirişten yarım düzine ilmik sallanıyordu. Erik platforma şöyle bir göz attı; oldukça kolay bir idam olacaktı. Mahkûmlar platformun bir ucunda bulunan birkaç basamağı çıkacak ve ilmik boyunlarına geçirildiğinde ayaklarının altında tekmelenecek olan bir metre yüksekliğindeki tahta kutulara çıkartılacaktı. Erik ve Roo parmaklıkların yanına geçip sessizce oturdular. Erik hücreye göz gezdirdi. Hücrede, aynı şekilde kelepçelenip sabitlenmiş, kaderlerini bekleyen yedi adam daha vardı. Hepsi acımasız ve tehlikeli görünüyordu. Erik kasabasındaki en iri adam olmaya alışmış ve en güçlü insanlardan biri olarak büyümüştü, ama hücredeki adamlardan en az iki tanesi onunla aynı boyutlardaydı. Büyük olasılıkla güç olarak da ona denktiler.</p>
	<p class="block_3"> </p>
	<p class="block_2">Gün ortasında hücreye, sanki tutuklandıktan sonra ciddi şekilde dövülmüşler gibi gözüken iki mahkûm daha getirildi. Adamlardan, üç muhafız tarafından sürüklenerek getirilen iriyarı olanı kendinden geçene kadar mücadele ettiği belliydi, ama diğeri, muhafızlar onu kaba bir şekilde hücreye atıp giderken aralıksız bir şekilde ağır hakaret ve küfürlerine devam etti.</p>
	<p class="block_3"> </p>
	<p class="block_2">Muhafızların arkasından "Buradan çıktığım zaman beyler, hesaplaşacağımıza emin olabilirsiniz!" diye bağırdı. "Adlarınızı biliyorum! Hepinizin." Alt tabaka aksanı onu ele vermesine rağmen, eğitimli gözükmeye çalışarak yapmacık bir tavırla konuşuyordu. Otururken, "Kahrolası it," diye ekledi.</p>
	<p class="block_3"> </p>
	<p class="block_2">Karşısında oturan Erik'e, ardından da neredeyse baygın olan arkadaşına bakarak, "Yaşlı Biggo çok iyi gözükmüyor, değil mi?" diye sordu.</p>
	<p class="block_3"> </p>
	<p class="block_2">Hücrenin bir köşesinde duran bir adam, "Yerde yatması daha iyi," dedi. "Boynunun gerilmekte olduğunu hissetmez."</p>
	<p class="block_3"> </p>
	<p class="block_2">"Yaşlı Biggo ve ben idam mahkûmu değiliz!" dedi adam korku dolu bir sesle. "Nüfuzlu arkadaşlarımız var. Dürüst Adam’ın arkadaşlarıyız!" "Dürüst Adam kim?" diye sordu Roo.</p>
	<p class="block_3"> </p>
	<p class="block_2">Hücrenin diğer tarafındaki bir adam, "Şakacıların lideri," dedi, "Bu yalaka da Dürüst Adam'a, benim Kral'ın annesine yakın olduğum kadar yakın."</p>
	<p class="block_3"> </p>
	<p class="block_2">"Görürsün!" dedi övünen adam. "Çok geçmeden buradan çıkmış olacağız!"</p>
	<p class="block_3"> </p>
	<p class="block_2">Koridorun sonundaki kapı açıldı ve içeri, iki muhafızın eşlik ettiği bir adam girdi. Adam çok kaliteli bir cüppe giyiyordu ve başında, Erik'e komik gelen mor keçeden yapılmış, tepesi yuvarlak ve kısa kenarlı bir şapka vardı. Şapkanın, düşmesini önlemek için çenesinin altına bağladığı bir ipi vardı. Adamın, uzun bir burun ve köşeli bir çenesi olan zayıf ve solgun yüzünde bir alim ya da rahip havası vardı. Ama gözleri fıldır fıldırdı ve etrafı gözden geçirirken hiçbir şeyi kaçırmıyormuş gibi gözüküyordu.</p>
	<p class="block_3"> </p>
	<p class="block_2">Muhafızlar hücrenin kapısını açmayıp geride durdu. Adam parmaklıklara yanaştı, "Hanginiz Erik?" Erik ayağa kalkıp yabancının karşısına geçti. Yanına Roo geldi. "Erik benim." "Soyadın ne?" "Von Darkmoor."</p>
	<p class="block_3"> </p>
	<p class="block_2">Adam başını salladı. "Ben Sebastian Lender'ım, Barret'in Kahve Evi'nden." Sanki görünüşlerinin her ayrıntısını ezberliyormuş gibi, uzunca bir süre Erik ile Roo'yu inceledi. Sonunda, "İkinizin de başı büyük belada," dedi.</p>
	<p class="block_3"> </p>
	<p class="block_2">"Biz de aynı sonuca vardık," dedi Roo.</p>
	<p class="block_3"> </p>
	<p class="block_2">"Belki hayatlarınızı kurtarabilirim," dedi Lender. "Ama bana olanları eksiksiz olarak anlatmalısınız.</p>
	<p class="block_3"> </p>
	<p class="block_2">Hiçbir şeyi atlamayın ve yalan söylemeyin."</p>
	<p class="block_3"> </p>
	<p class="block_2">Erik olanları hatırladığı kadarıyla eksiksiz bir şekilde anlattı. Roo'da bildiklerini ekledi. Lender, "Baron Manfred'in tanıklığına ve kızın, Rosalyn'in, söylediklerine göre, Stefan'ın, seni öldürebilmek için bir tuzağın içine çekmeyi umduğu açık," dedi.</p>
	<p class="block_3"> </p>
	<p class="block_2">"Ne zaman yargılanacağız?" diye sordu Erik.</p>
	<p class="block_3"> </p>
	<p class="block_2">"İki gün sonra… Bu bir cinayet davası ve kurban Kral'ın soylularından biri olduğu için, Kraliyet Mahkemesi'nde yargılanacaksınız, burada, sarayda." Düşünceliydi. "Prens büyük olasılıkla merhametsiz ama adil davranacaktır. Medeni Hukuk Mahkemesi de olumsuz kararlar vermeye yatkındır. Ama her şeye rağmen suçlu bulunana kadar herkes masumdur."</p>
	<p class="block_3"> </p>
	<p class="block_2">"Babam seni bulmamı…" "Evet. Sana bir şey verecektim." "Ne?"</p>
	<p class="block_3"> </p>
	<p class="block_2">"Korkarım garip bir miras. Az bir miktar altın. Ücretimi ödemek için zar zor yeterli olacak ne yazık ki. Bir çift de çizme; Otto'nun bana söylediğine göre çizmeler büyükbabanınmış ve aynı vücut ölçülerinde olduğunuz için de sana uyabileceğini düşünmüş. Bir de garip bir hançer vardı, ama onu sana burada veremeyeceğim çok "Hançer mi?" diye sordu Roo.</p>
	<p class="block_3"> </p>
	<p class="block_2">Lender elini kaldırdı. "Yıllardır birçok garip davaya baktım. Ne olursa olsun, durum duruşmaya kadar belirsizdir. İstediğimiz gibi gidip gitmediğini göreceğiz; eğer istediğimiz gibi giderse, oradan devam edebiliriz." "Şansımız nedir?" diye sordu Erik. </p>
	<p class="block_3"> </p>
	<p class="block_2">"Zayıf," dedi Lender dobra dobra. "Kaçmamış olsaydınız, Stefan'ı kendinizi korumak için öldürdüğünüze dair inandırıcı bir ifade verebilirdiniz. Manfred, Stefan'ı birtakım ateşli planlar peşinde koşmaktan alıkoyacak bir emir çıkarttırmak için babasını görmeye gittiğini kabul ediyor. Bunun ne olduğunu söylemiyor, sadece Stefan'ın bela aradığını iddia ediyor." "Buna tanıklık edecek mi?"</p>
	<p class="block_3"> </p>
	<p class="block_2">"Zaten etti," dedi Lender. "Nicholas yarın görevi devraldıktan sonra Darkmoor'a dönecek. Kral’ın sulh yargıcının önünde yazıl ifadesinin bir kopyasını aldım. İfadede yer yer belirsizlikler var Sizin adınıza konuşacağımı bilseydim, Kral’ın adamının yaptığından çok daha fazla araştırma yapardım." "Ona daha çok soru soramaz mısın?" diye sordu Roo. "Kral’ın emri olmadan soramam," diye yanıtladı Lender "Ve Kral'ın bunu kabul etmeye istekli olacağını zannetmiyorum."</p>
	<p class="block_3"> </p>
	<p class="block_2">"Neden?" diye sordu Roo, Lender'ın söylediklerini tam olarak anlayamayarak. "Kral adalet istiyor, değil mi?"</p>
	<p class="block_3"> </p>
	<p class="block_2">Lender gülümsedi ve ona, yetenekli ama eğitim görmemiş bir çırağın soru sorduğu bir ustanın hoşgörülü tarzıyla baktı. "Kralımız, adaletle çoğu insandan daha fazla ilgilenir; gençken Büyük Kesh'te geçirdiği oldukça uzun zamanla ilgili bir şey sanıyorum.</p>
	<p class="block_3"> </p>
	<p class="block_2">Ama bir soylunun öldürülüp, asılmaktan kurtulmanın çok kolaymış gibi gözükmesini sağlamamakla da ilgileniyor. Adalet var adalet var."</p>
	<p class="block_3"> </p>
	<p class="block_2">Erik iç geçirdi. "Ve biz Stefan'ı öldürdük."</p>
	<p class="block_3"> </p>
	<p class="block_2">Lender sesini alçaltarak, "Onu bulmaya içinde öldürme isteğiyle mi gittin?" diye sordu. Erik bir dakikalık bir sessizlikten sonra, "Evet, sanırım," dedi "Rosalyn'i kullanarak bir şeyler deneyeceğini biliyordum; Stefan'ın karşılık vereceğini ve sonunda onu öldüreceğimi biliyordum. Sadece Rosalyn'i korumaya gittiğimi bile söyleyemem."</p>
	<p class="block_3"> </p>
	<p class="block_2">Lender Roo'ya göz attı. İnce yapılı delikanlı başını salladı ve inler gibi uzun uzun iç geçirdi. "Eğer bu doğruysa, hiçbir gücün sizi bundan kurtarabileceğini zannetmiyorum." İdam sehpasının gözüktüğü pencereyi gösterdi. Erik başını salladı ve Lender başka bir şey söylemeden oradan uzaklaştı.</p>
	<p class="block_3"> </p>
	<p class="block_4"><img alt="Line" src="images/image.png" class="calibre4"/></p>
	<p class="block_3"> </p>
	<p class="block_9" id="calibre_pb_5"> </p>
</body></html>
