<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-SONSÖZ-</p>
	<p class="block_6">BİRLEŞME</p>
	<p class="block_3"> </p>
	<p class="block_2">Yolcu gözlerini kısarak baktı.</p>
	<p class="block_3"> </p>
	<p class="block_2">Birisi yakındaki bir tepeciğin üstünde oturmuş, ince bir kaval çalıyordu... kötü bir şekilde. Yolcu, kasığında daha yeni iyileşmeye başlamış kötü bir kılıç yarasının sebep olduğu topallığını dengelemek için bir asaya yaslanıyordu. Şapkasını çıkarıp elini saçlarının arasında gezdirdi.</p>
	<p class="block_3"> </p>
	<p class="block_2">Tepenin üstündeki şekil el sallamaya başladı.</p>
	<p class="block_3"> </p>
	<p class="block_2">Owen topallayarak yaklaştı ve sonunda, "Nakor?" dedi.</p>
	<p class="block_3"> </p>
	<p class="block_2">"Greylock!" dedi Nakor tepeden inerken. Binlerce insanın Yılan Nehri Şehri'ne giden eski kıyı şeridi ticaret rotasını kullanarak istilacılardan kaçtığı sırada yol aşırı şekilde kullanılmıştı. İki adam kucaklaştı ve Nakor, "Diğerleriyle gitmedin mi?" diye sordu.</p>
	<p class="block_3"> </p>
	<p class="block_2">"Kimlerin kurtulduğunu bilmiyorum," dedi, dikkatle yere oturmak için asasını kullanarak. Nakor yanına çömeldi ve kavalını hep var olan omuz torbasına kaldırdı.</p>
	<p class="block_3"> </p>
	<p class="block_2">"Çoğu kurtulamadı," dedi Nakor. "Bir tekne gördüm ve sanırım Calis içindeydi, hatta oldukça eminim. Ve diğerlerinden bazıları… Bir gemi gördüm, ama beni görmek için çok uzaktaydılar."</p>
	<p class="block_3"> </p>
	<p class="block_2">"Yani birileri Krondor Prensi'ne haber ulaştıracak?"</p>
	<p class="block_3"> </p>
	<p class="block_2">"Oldukça eminim," dedi Nakor sırıtarak. "Ne yapıyorsun?"</p>
	<p class="block_3"> </p>
	<p class="block_2">"Kaval çalıp dinleniyordum. Yılan Nehri Şehri'ne gidiyorum."</p>
	<p class="block_3"> </p>
	<p class="block_2">"Seninle birlikte yürümemin bir sakıncası var mı?" diye sordu Greylock. "Korkarım seni yavaşlatacağım." "Sorun değil," dedi Nakor. "Çok zamanım var."</p>
	<p class="block_3"> </p>
	<p class="block_2">"Sana ne oldu?" diye sordu Greylock. "Herkes halice gitmeye çalışırken izdihama yakalandım. Atım vardı, ama düştüm, ardından bir muhafız kaçmadan önce beni kılıcıyla yaraladı." Bacağını gösterdi. "İnsanlar kuzeydoğu kapısını kırdığında şehirden zar zor çıkabildim. İstilacılara bir şey oldu ve bir süre etrafta onlardan hiç kimseyi göremeyince kaçtım. Bacağım topallayacak kadar iyileşinceye kadar birkaç gün saklandım." Sertleşmiş bacağını ovuşturdu. "Orada ne olduğunu bilmiyorum, ama bir şeyler istilalarını ciddi şekilde mahvetti."</p>
	<p class="block_3"> </p>
	<p class="block_2">"Yıldızlimanlı Pug," dedi Nakor. "Sanırım bu onun numarasıydı. Hepsini nehre boşalttı.</p>
	<p class="block_3"> </p>
	<p class="block_2">Muhteşemdi. Gerçi yanmaktan kurtulmaya çalışırken çok fazla şey göremedim."</p>
	<p class="block_3"> </p>
	<p class="block_2">"Şehirde olanlardan sen mi sorumlusun?"</p>
	<p class="block_3"> </p>
	<p class="block_2">"Çoğundan. Aslında bir numaraydı. Pantathialıların işi benim için yapmalarını sağladım." "O yangından nasıl kurtuldun?"</p>
	<p class="block_3"> </p>
	<p class="block_2">"Calis'e bahsettiğim şu tüneli buldum, batı bölgesine çıkan. Birkaç molozu ve birkaç muhafızı geçtim. Nehrin batı tarafına ulaştığım zaman, savunucuların çoğu kaçmıştı."</p>
	<p class="block_3"> </p>
	<p class="block_2">Greylock, "Dâhice," dedi. Ardından, "Bir dakika," dedi. "Eğer nehrin öteki tarafındaysan, nasıl oldu da..." Asasını ve Nakor'un uzattığı elini kullanarak ayağa kalkan Greylock, "Neden bunu yürürken anlatmıyorsun?" diye sordu.</p>
	<p class="block_3"> </p>
	<p class="block_2">Nakor sırıttı. "Güzel. Eğer acele edersek, Yılan Nehri Şehri'ne, Calis ve diğerleri eve doğru yola çıkmadan önce varabiliriz." "Kurtulduklarından emin misin?"</p>
	<p class="block_3"> </p>
	<p class="block_2">"Birkaç gün önce geçerken gördüğüm gemi mi?" dedi Nakor sırıtıp denizi göstererek. " -Özgürliman Korucusu-, eğer teknede gördüğüm Calis idiyse, o zaman yaşıyorlar ve şu tarafa gidiyorlar." Kuzeydoğuyu gösterdi. "Yılan Nehri Şehri'ne. Klan şefleriyle konuşacaklar, planlar yapacaklar, başka şeyler yapacaklar." Yürümeye başladılar. "Eğer oyalanmazsak, oraya zamanında varabiliriz."</p>
	<p class="block_3"> </p>
	<p class="block_2">"Sence at çalabilir miyiz?" diye sordu Greylock.</p>
	<p class="block_3"> </p>
	<p class="block_2">Nakor karşılığında sadece sırıttı ve elini torbasına atıp büyük, yuvarlak bir nesne çıkardı. "Portakal ister misin?"</p>
	<p class="block_3"> </p>
	<p class="block_22">- SON -</p>
	<p class="block_23"> </p>
	<p class="block_4"><img alt="Line" src="images/image.png" class="calibre3"/></p>
	<p class="block_23"> </p>
	<p class="block_24">Raymond Elias Feist</p>
	<p class="block_25">Güney Kaliforniya'da doğdu ve büyüdü. Kaliforniya Üniversitesinde İletişim Bilimleri eğitimi aldı. Çok satan ve övgü toplayan Gediksavaşları Efsanesi (Riftwar Saga) kitaplarının yazarıdır. Daughter of the Empire, Servant of the Empire ve Mistress of the Empire kitaplarını Janny Wurts ile birlikte kaleme almıştır.</p>
	<p class="block_25">Feist, Rancho Santa Fe, Kaliforniya'da eşi -roman yazarı- Kathlyn Starbuck ve kızıyla yaşamaktadır.</p>
	<p class="block_23"> </p>
	<p class="block_4"><img alt="Line" src="images/image.png" class="calibre3"/></p>
	<p class="block_23"> </p>
	<p class="block_23"> </p>
	<p class="block_22">Taranmış belgeden düzenleme: ERASMUS</p>
	<p class="block_3"> </p>

</body></html>
