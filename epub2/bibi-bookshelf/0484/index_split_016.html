<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-16-</p>
	<p class="block_6">İHANET</p>
	<p class="block_3"> </p>
	<p class="block_2">Calis durmalarını işaret etti.</p>
	<p class="block_3"> </p>
	<p class="block_2">Calis ve de Loungville'in arkasındaki ilk grup olan Erik ve arkadaşları, durup diğerlerine de aynısını yapmalarını işaret etti. Owen Greylock Calis ile birlikte at sürüyordu ve Erik onunla konuşma fırsatını bulamamıştı.</p>
	<p class="block_3"> </p>
	<p class="block_2">Günün ilk ışıklarıyla ileriye giden iki keşifçi dörtnala geliyordu. Bir tanesi, Erik'in adını bilmediği bir klan üyesi,</p>
	<p class="block_3"> </p>
	<p class="block_2">"Bir tüccar kervanı bir saat ileride tuzağa düşürülmüş. Karşı koymaya çalışmışlar, ama altı araba için altı muhafızdan fazlası yokmuş."</p>
	<p class="block_3"> </p>
	<p class="block_2">De Loungville, "Tüccar tedbirsiz yolculuk yapıyormuş," dedi.</p>
	<p class="block_3"> </p>
	<p class="block_2">Durany adındaki diğer keşifçi, "Arabaları durduracak vakitleri bile olmamış," dedi. "Yağmacılar, onlar daha ne olduğunu anlamadan ağaçların arasından çıkıp, bir ok yağmuruyla üzerlerine çullanmış gibi gözüküyor. Katiller herkesi soyup soğana çevirmiş ve zırhlarını, silahlarını ve taşıyabilecekleri her şeyi almışlar." Calis, "Kaç kişilermiş?" diye sordu.</p>
	<p class="block_3"> </p>
	<p class="block_2">Klan üyesi, "Yirmi ya da yirmi beş, belki de daha fazla." Erik, "Haydutlar nerede?" diye sordu.</p>
	<p class="block_3"> </p>
	<p class="block_2">Calis başıyla onaylayınca, Durany, "Ağaçlara yönelmişler," dedi. "Güneye döndükleri yere kadar, ağaçların arasında yaklaşık bir saat İzlerini Sürdük. Oraya kadar yoldan gidiyorlardı." Etrafına bakındı. "Onlara asla yetişemezdik. Çoktan arkamızdan dolaşmış olabilirler." "Peki ya köy?" diye sordu de Loungville.</p>
	<p class="block_3"> </p>
	<p class="block_2">Calis, "Önceden uyarılırlarsa on iki adamımız köyü savunabilir," dedi. "Ama bu yağmacılar hayduttan çok bir paralı asker birliği gibi hareket ediyor. Eğer fark edilmeden köye yaklaşacak olurlarsa..." De Loungville'e dönerek, "Bobby, altı adam al ve adamları uyarmak için köye dön.</p>
	<p class="block_3"> </p>
	<p class="block_2">Elimizden ancak bu kadarı gelir. Ardından vakit kaybetmeden bize yetişin."</p>
	<p class="block_3"> </p>
	<p class="block_2">De Loungville başını salladı. "Benimle gel," dedi Erik'e ve yanlarından geçerken Erik'in beş arkadaşına onu takip etmelerini işaret etti. Sıradan çıktılar ve çok geçmeden yedisi Weanat köyüne doğru at sürmeye başladı.</p>
	<p class="block_3"> </p>
	<p class="block_2">Duman, istihkâmı görmelerine gerek kalmadan çok geç kaldıklarını söylüyordu. Yol üstündeki küçük bir tepenin üstüne çıktıklarında, dış duvarın kömürleşmiş kalıntılarını ve yapımı tamamlanmamış olan kulenin artık bir bayrak gibi parlayarak yandığını gördüler.</p>
	<p class="block_3"> </p>
	<p class="block_2">Erik emirleri beklemeden atını mahmuzladı ve elinden geldiği kadar ateşe yaklaştı. Tanıdığı köylülerden birkaçının ismini söyledi ve bir süre sonra korudan bir adam çıktı.</p>
	<p class="block_3"> </p>
	<p class="block_2">"Tarmil!" diye bağırdı Erik. "Ne oldu?"</p>
	<p class="block_3"> </p>
	<p class="block_2">Köylü baştan aşağı isle kaplanmıştı ve bitkin gözüküyordu, ama yaralı değildi. "Dün sabah köyden ayrılan o adamlar, erzak satın almak istediklerini söyleyerek bir grup başka adamla birlikte dün gece geri geldi. Adamlarınız hayır deyince, söz vermek, ayrılmak ve dinlemediğim başka şeyler üzerine bir tartışmaya giriştiler." Eliyle yolu gösterdi. "Güney kapısında birbirlerine bağırıp dururlarken, şu diğer grup kuzey duvarından tırmanıp kuzey kapısını açtı.</p>
	<p class="block_3"> </p>
	<p class="block_2">"Adamlarınız dövüşmeye çalıştı, iki taraftan da sıkıştırılmışlardı. Çoğumuz güney kapısından ya da duvarlardan tırmanıp kaçtık; ardından birisi yangın çıkarttı. Ondan sonra haydutlar başımıza pek dert olmadı; her şey yanıp kül olmadan önce çalabilecekleri her şeyi çalmakla meşguldüler."</p>
	<p class="block_3"> </p>
	<p class="block_2">"Herkes kaçabildi mi?"</p>
	<p class="block_3"> </p>
	<p class="block_2">Tarmil kafasını iki yana salladı. "Hayır. Zannetmiyorum. Adamlardan bazıları, hangi gruptan olduklarını bilmiyorum, kadınlarımızdan ikisiyle şuradaki tepelere çıktı. Drak'ın karısı Finia ve Embrisa." De Loungville yanına gelip, "Sakın bir daha izin almadan uzaklaşma," dedi. "Kadınlardan bazılarını tepelere götürdüler."</p>
	<p class="block_3"> </p>
	<p class="block_2">De Loungville küfür etti. "Calis'e söylemiştim-" Daha fazla bir şey söylemeden durdu. Tarmil'e baktı. "Ne kadar zaman önce ve kaç adam vardı?"</p>
	<p class="block_3"> </p>
	<p class="block_2">"Bir saat olmadı ve beş ya da altı adam vardı."</p>
	<p class="block_3"> </p>
	<p class="block_2">"Dağılın," diye emretti de Loungville. "Herhangi bir iz bulup bulamayacağınıza bakın."</p>
	<p class="block_3"> </p>
	<p class="block_2">Natombi, büyük bir grup atlının güneye gittiğini gösteren izler bulurken, Sho Pi daha küçük başka bir grubun tepelere gittiğini gösteren izler buldu. De Loungville eski keşişe ve Keshli lejyonere yerlerini koruyup takibe başlamalarını işaret etti.</p>
	<p class="block_3"> </p>
	<p class="block_2">Çok fazla ilerlememişlerdi ki, kadınların çığlıkları haydutların yerini haber verdi. De Loungville atlarından inip dağılmalarını işaret etti ve sessizce seslerin geldiği yere doğru ilerledi. Erik atını bağladıktan sonra kalkanını takıp kılıcını çekti ve sağındaki Roo'ya ve solundaki Luis'e göz attı. Sürünerek ağaçların arasında ilerlediler ve Erik'in sinirlerini tepesine çıkartan bir manzarayla karşılaştılar.</p>
	<p class="block_3"> </p>
	<p class="block_2">Bir tanesi mücadele eden iki kadının üstünde iki adam yatıyordu. Diğeri hareketsizdi. Biraz ötede, toprak bir testiden içki içerek tecavüzü izleyen üç adam oturuyordu. Adamlardan biri işini bitirip pantolonunu toplamak için ayağa kalkınca, bir sarsıntının arkasından acı bir çığlık geldi. İçki içen adamlardan biri testiyi bir kenara attı ve ilk adamın yerini almak için kadının yanına giderken pantolonunu açmaya başladı.</p>
	<p class="block_3"> </p>
	<p class="block_2">Durdu ve yerdeki hareketsiz şekle baktıktan sonra, "Tanrılar ve iblisler Culli, öldürmüşsün onu aptal!" dedi.</p>
	<p class="block_3"> </p>
	<p class="block_2">"Isırıyordu, ben de ağzını kapattım."</p>
	<p class="block_3"> </p>
	<p class="block_2">"Onu boğmuşsun geri zekâlı!"</p>
	<p class="block_3"> </p>
	<p class="block_2">"Öleli bir ya da iki dakika olmadı Sajer. Devam et; hâlâ sıcak."</p>
	<p class="block_3"> </p>
	<p class="block_2">Erik vücudu görünce kalbinin sıkıştığını hissetti. Yerde cansız yatan kişi Embrisa'ydı. Aklına garip bir şekilde tanıdık bir şeyler geldi ve bir an için benzer durumdaki Rosalyn'i gördü. Düşünmeksizin ayağa kalkıp en yakındaki adama doğru ilerledi. Bir tanesi arkadaşlarının arasındaki tartışmayı izliyordu, ama diğeri ayağa kalkmaya başladı. Öldüğü zaman, oturduğu kütükten yarı yarıya kalkabilmişti: Tek bir savurma hareketiyle Erik başını vücudundan ayırmıştı.</p>
	<p class="block_3"> </p>
	<p class="block_2">Erik'in arkadaşları bağırarak hücum etti ve kalan dört adam kendilerini savunmak için ayağa fırladı. Culli dedikleri adam kalkanının ve kılıcının durduğu yere koşarken, Erik, Sajer adındaki adamın durduğu yere gitti. Sajer tek silahını, belindeki hançeri çekti. Erik insan suretine bürünmüş ölüm gibi adamın üstüne yürüdü.</p>
	<p class="block_3"> </p>
	<p class="block_2">Erik hızla üstüne doğru gelirken adamın yüzünden korku dolu bir ifade geçti ve elinden geldiği kadar kendini savunmaya hazırlandı. Hançeriyle vuracakmış gibi yaptı, ama Erik bir adım atarak kalkanıyla vurdu ve adamı yere yıktı. Kılıcını başının üstüne kadar kaldırdıktan sonra, Sajer'in kaldırdığı önkolunu koparıp omzundan karnına kadar biçen muazzam bir darbe indirdi.</p>
	<p class="block_3"> </p>
	<p class="block_2">Erik kılıcını çekebilmek için ayağını adamın göğsüne dayamak zorunda kaldı ve kılıcını kurtardığı zaman döndü ve kalan üç adamın, paralı askerler arasında teslim olma işareti olan, miğferlerini çıkarıp kılıçlarını yere attıklarını gördü. Erik gözlerini ardına kadar açmış, çılgınca Culli denilen adama bakıyordu. Kararlı bir şekilde adamın üstüne yürüdü.</p>
	<p class="block_3"> </p>
	<p class="block_2">De Loungville Erik'in önünü kesti ve bütün gücünü kullanarak onu geriye itti. Bu bir ağacı hareket ettirmeye çalışmak gibiydi, ama Erik'in ilerlemesini yavaşlattı. "Kendine gel von Darkmoor!" diye emir verdi.</p>
	<p class="block_3"> </p>
	<p class="block_2">Erik, adı söylenince durakladı. İki kadının yattığı yere baktı. Finia'nın bütün kıyafetleri yırtılmıştı ve çimenlerin üstünde hareketsiz bir şekilde yatıyordu. Yaşadığına dair tek belirti inip kalkan göğsüydü. Biraz ilerisinde Embrisa yatıyordu, o da çıplaktı, ama karnından dizine kadar kanla kaplıydı. Erik dönüp dik dik Culli denilen adama baktı. "Ölüyor. Yavaş yavaş."</p>
	<p class="block_3"> </p>
	<p class="block_2">De Loungville, "Onu tanıyor muydun?" diye sordu</p>
	<p class="block_3"> </p>
	<p class="block_2">"Evet," diye yanıtladı Erik, de Loungville'in tanımadığına şaşırarak. "On dört yaşındaydı."</p>
	<p class="block_3"> </p>
	<p class="block_2">Tutsaklardan bir tanesi, "Köylüydüler!" dedi. "Birisine ait olduklarını bilmiyorduk."</p>
	<p class="block_3"> </p>
	<p class="block_2">Erik ilerledi ve bu kez de Loungville ona omuz atıp bir adım geriletti. "Sana söylediğimde hazır olda duracaksın!" diye bağırdı Erik'e.</p>
	<p class="block_3"> </p>
	<p class="block_2">Üç adama dönerek, "Hangi birlik?" diye sordu.</p>
	<p class="block_3"> </p>
	<p class="block_2">Culli denilen adam, "Son zamanlarda kendi başımızın çaresine bakıyoruz," dedi. "Buradan atla yarım günlük mesafedeki kervana siz mi saldırdınız?"</p>
	<p class="block_3"> </p>
	<p class="block_2">Soruyu kırık ve kararmış bir sırıtış karşıladı. "Bütün işi kendimize mal etmemiz doğru olmaz. O işte altı ya da yedi kişi daha vardı. Ama onlar köydeki istihkâmı yağmalamak isteyen bazı adamlara katıldı. Büyük, güderi bir ata binen şişman adam hepsini toplayıp götürdü."</p>
	<p class="block_3"> </p>
	<p class="block_2">"Zila," dedi de Loungville. "Onunla bir gün hesaplaşacağım."</p>
	<p class="block_3"> </p>
	<p class="block_2">Culli devam etti, "Onları korudan izliyorduk ve gitmeye başladıklarında bu iki kadının," başıyla hâlâ hayatta, ama sersemlemiş olan Finia'yı ve ölü Embrisa'yı gösterdi, "yanan bir evden çıktığını görünce biraz eğlenmeye karar verdik. Bu kadar kaba davranmak istememiştik, ama sadece bu ikisini bulabildik ve beş kişiydik. Eğer size aitlerse, bunu telafi etmek için size altınla ödeme yapabiliriz Yüzbaşı, anlarsınız ya. Öldürdüğünüz iki adamı da hesaba katmıyoruz. Biz sadece bir tanesini öldürdük. İki kişiye bir kişi için oldukça iyi bir teklif. Diğerine dinlenmesi için birkaç saat verirseniz, altınızın ve bizim işimizi görebilir."</p>
	<p class="block_3"> </p>
	<p class="block_2">"Diz çökün," diye emretti de Loungville. Biggo, Natombi ve Luis sıkıca tutarak adamları diz çökmeye zorladı.</p>
	<p class="block_3"> </p>
	<p class="block_2">"Şunu ben istiyorum," dedi Erik, Culli'yi göstererek. "Onu kazıklarla yüzükoyun bir karınca yuvasına çakıp, bağırarak ölmesini izleyeceğim."</p>
	<p class="block_3"> </p>
	<p class="block_2">De Loungville dönüp bütün gücüyle Erik'in suratına vurdu. Erik sendeleyip dizlerinin üstüne düştü.</p>
	<p class="block_3"> </p>
	<p class="block_2">Beklenmedik darbeden dolayı bilincini güçlükle açık tutabildi.</p>
	<p class="block_3"> </p>
	<p class="block_2">Tekrar düzgün bir şekilde görmeye başladığında, de Loungville'in ilk adamın arkasına geçtiğini gördü. Çavuş hançerini çekti, adamı saçından tutup kafasını geriye yatırdı ve tek bir hamlede gırtlağını kesti.</p>
	<p class="block_3"> </p>
	<p class="block_2">Diğer ikisi kalkmaya çalıştı, ama Biggo ve Luis onları kontrol altında tutuyordu. Erik ayağa kalkamadan, diğer iki adam da öldürülmüştü. Erik sendeleyerek bir adım attıktan sonra, kendine gelmek için kafasını iki yana salladı. Culli'nin cesedinin başına dikildi ve "Kadınla ilgilenin," diyen de Loungville'e baktı. Erik duraksayınca çavuş, "Hemen!" diye bağırdı.</p>
	<p class="block_3"> </p>
	<p class="block_2">Erik ve Roo, Finia’nın boş boş gökyüzüne bakarak yattığı yere gitti. Diz çöktüklerinde, kadının gözleri ilk kez odaklanmış gibi görünüyordu. Erik ile Roo'yu tanıyan kadın fısıldayarak, "Bitti mi?" diye sordu.</p>
	<p class="block_3"> </p>
	<p class="block_2">Erik başını salladı. Roo pelerinini çıkarıp kadının üstüne örttü. Erik kadının ayağa kalkmasına yardım etti. Kadın ayağa kalkarken sendeledi. Roo düşmemesi için kadına kolunu doladı. Kadın Embrisa'ya baktı. "Ona dediklerini yapmasını söyledim. Onları tırmalayıp ısırdı. Bağırıp ağlıyordu, bu yüzden burnu tıkandı; ağzını kapadıkları zaman nefes alamadı."</p>
	<p class="block_3"> </p>
	<p class="block_2">Erik Roo'ya kadını atların olduğu yere götürmesini işaret etti. Pelerinini çıkarıp Embrisa'yı sardı. Onu kaldırarak, sanki uyuyormuş gibi taşıdı. Yavaşça, "Artık o zengin kocayı asla bulamayacaksın," dedi.</p>
	<p class="block_3"> </p>
	<p class="block_2">Atların olduğu yere en son varan Erik'ti ve de Loungville'i dizginlerini tutarken buldu. Kızı çavuşa verdi, atına bindi, ardından de Loungville'in ona doğru kaldırdığı cansız bedeni aldı. Çavuş atına bindikten sonra Erik, "Cezalarını hafiflettin," dedi. De Loungville, "Biliyorum," dedi.</p>
	<p class="block_3"> </p>
	<p class="block_2">"Bil ateşin üstünde yavaş yavaş ölmeliydiler."</p>
	<p class="block_3"> </p>
	<p class="block_2">"Acı çekmeyi hak ediyorlardı, ama bunu hiçbir insana yapmam."</p>
	<p class="block_3"> </p>
	<p class="block_2">"Neden? Onlar gibi pisliklere ne olduğu neden umurunda?"</p>
	<p class="block_3"> </p>
	<p class="block_2">De Loungville atını Erik'in yanına sürdü. Yanıt verdiği zaman Erik ile neredeyse burun burunaydı. "Onlar gibi pisliklere ne olduğu umurumda değil. Her hafta bir parçalarını kessen onlara ne olduğunu umursamazdım. Ama ben bunun senin üstündeki etkisini umursuyorum Erik."</p>
	<p class="block_3"> </p>
	<p class="block_2">De Loungville yanıt beklemeden uzaklaştı ve "Köye geri dönüyoruz," diye bağırdı. "Yüzbaşı'ya yetişmek için hiç durmadan at süreceğiz."</p>
	<p class="block_3"> </p>
	<p class="block_2">Erik de Loungville'in ne demek istediğinden emin olamayarak peşinden gitti, ama söylediklerinden dolayı içinde bir sıkıntı hissediyordu.</p>
	<p class="block_3"> </p>
	<p class="block_2">Kampa hava karardıktan bir saat sonra vardılar. Calis daha önce olduğu gibi tam bir istihkâm kurulmasını emretmişti ve de Loungville ile diğerleri yaklaşırken bir muhafız onlara dur uyarısında bulundu. "Aferin," dedi de Loungville, yorgun bir şekilde. "Şimdi, kapıyı indir, yoksa kulaklarını koparırım." Calis'in birliğindeki hiç kimse bu sesi tanımama hatasına düşmezdi, bu yüzden başka söze gerek kalmadan kapı kampı çevreleyen hendeğin üzerine inmeye başladı. Kampın ortasına ulaştıkları zaman, Calis'in onları beklemekte olduğunu gördüler.</p>
	<p class="block_3"> </p>
	<p class="block_2">"Zila ve haydutlar birleşip köyü ateşe vermişler. Köylülerin çoğu kurtulmuş." Erik'e göz attı. "Bir kızı öldürdüler Ve biz de bunu yapan beş kişiyi öldürdük."</p>
	<p class="block_3"> </p>
	<p class="block_2">Calis başını salladı. De Loungville'e komuta çadırına gelmesini işaret etti. Erik de Loungville'in atının dizginlerini aldı ve kendininkiyle birlikte atların tutulduğu yere götürdü. Atları soğutması, toynaklarını ve eyer izlerini temizlemesi ve karınlarını doyurmaları için saman vermesi bir saatten fazla zamanını aldı. İşini bitirdiğinde bütün vücudu sızlıyordu ve bunun at sürmenin ve dövüşmenin getirdiği yorgunluktan fazlası olduğunu biliyordu. Adamları öldürmeleri çok kolay olmuştu. Arkadaşlarının çadırlarını kurduğu yere yürürken, yaptıklarını düşündü. Vurduğu ilk adam bir engelden başka bir şey değildi. Adamın başını kesmeye değil, sadece onu bir kenara itmeye çalışıyordu. Luis korkunç bir darbe olduğu konusunda daha sonra bir şey söylemişti, ama bu Erik'e, sanki dövüşü başka biri yapmış gibi çok uzak geliyordu. Kokuları hatırlayabiliyordu: Yanan köyden çıkan dumanın ve açıklıktaki kamp ateşinin, terin ve kanla korkunun birbirine karışmış kokusu. Adamın yukarı kaldırdığı koluna vurduğu darbenin yarattığı şoku ve alnına sıçrayan kanı hatırladı, ama hepsi çok uzak ve silik geliyordu ve kendisine ne olduğunu anlayamıyordu. Embrisa'nın katilinin acı çekmesini istediğini biliyordu. Adamın, kızın çektiği acının bin katını çekmesini istediğini biliyordu, ama adam artık hiçbir şey hissetmeyen bir ölüydü. Eğer Biggo'nun söyledikleri doğruysa, adam Ölüm Tanrıçası tarafından yargılanıyordu, ama gerçek ne olursa olsun, adam bu hayatın acılarından hiçbirini hissetmiyordu.</p>
	<p class="block_3"> </p>
	<p class="block_2">Belki de de Loungville haklıydı. Erik şu anda acı çekenin kendisi olduğunu ve bunun onu hem üzdüğünü, hem de sinirlendirdiğini düşündü. Çadıra vardı ve Roo'nun çadırın Erik'e ait olan kısmını alıp kurmuş olduğunu gördü, bu yüzden altı adamlık çadır hazırdı ve onu bekliyordu.</p>
	<p class="block_3"> </p>
	<p class="block_2">Erik çocukluk arkadaşına bakıp, "Teşekkür ederim," dedi. Roo, "Atımla ilgilenmek için oldukça zaman harcadın," dedi. "Benimkiyle de," dedi Biggo.</p>
	<p class="block_3"> </p>
	<p class="block_2">"Herkesinkiyle," dedi Luis. "Sizce, bize karşı bu kadar iyi davrandığı için bu çocuğa karşılığını ödemeli miyiz?" Erik, nadiren espri yapan Luis'e göz attı ve sık sık öfkelenen Rodezialının ender görülen bir sıcaklıkla ona baktığını fark etti.</p>
	<p class="block_3"> </p>
	<p class="block_2">Biggo, "Belki," dedi. "Ya da çadırın ona ait olan kısmını biz kurup kaldırırız. Tıpkı bu akşam yaptığımız gibi."</p>
	<p class="block_3"> </p>
	<p class="block_2">"Ben halledebilirim," dedi Erik. "Hiç kimsenin bunu benim için yapmasına gerek yok." Sesinde beklemediği bir kızgınlık duydu. Aniden çok öfkeli olduğunu fark etti.</p>
	<p class="block_3"> </p>
	<p class="block_2">Biggo üç yatağın oluşturduğu dar koridoru geçip yatağına uzandı ve "Biliyoruz evlat," dedi. "Payına düşenden çok daha fazlasını yapıyorsun, hepsi bu. Kimse bir şey söylemiyor, ama katillerden oluşan küçük grubumuzun at bakıcısı oldun."</p>
	<p class="block_3"> </p>
	<p class="block_2">'Katil' sözcüğünü duyan Erik'in gözünün önüne, de Loungville'in üç adamın gırtlağını kesişi geldi. Aniden midesinin bulandığını ve sanki ateş basmış gibi bütün vücudunun yanmakta olduğunu hissetti. Gözlerini kapayarak, "Teşekkür ederim," dedi. "Niyetinizin iyi olduğunu biliyorum..." Bir süre durdu ve alçak çadırın izin verdiği ölçüde ayağa kalktı. "Birazdan dönerim. Biraz hava almaya ihtiyacım var."</p>
	<p class="block_3"> </p>
	<p class="block_2">"İki saat içinde nöbet var," diye seslendi Roo akasından.</p>
	<p class="block_3"> </p>
	<p class="block_2">Erik kampta yürüyerek kendini sakinleştirmeye çalıştı. Midesinin sıkıştığını fark etti ve sanki kusacakmış gibi hissetti. Tuvalet olarak kullanılan hendeğe koşarak pantolonunu pisletmekten tam zamanında kurtuldu.</p>
	<p class="block_3"> </p>
	<p class="block_2">Çömelerek geçirdiği acı dolu dakikalardan sonra, midesinin bulandığını hissetti ve aniden kusmaya başladı. Sonunda kusması bitince, elinin ayağının boşandığını algıladı. Yakındaki derenin kıyısına giderek elini yüzünü yıkadı, ardından yemeğin pişirildiği ateşin başına gitti. Owen Greylock'un bir kâse yahni ve büyük bir parça ekmek almakta olduğunu gördü.</p>
	<p class="block_3"> </p>
	<p class="block_2">Az önce kusmuş olmasına rağmen Erik yahniyi koklayınca, aniden kurt gibi aç olduğunu hissetti. Owen onu selamlarken, Erik bir kâse kaptı ve sıcak olmasına aldırış etmeden elini bileğine kadar yahni kazanının içine sokup kâseyi doldurdu. "Dikkat et!" dedi Owen. "Tanrılar, haşlanacaksın."</p>
	<p class="block_3"> </p>
	<p class="block_2">Erik kâseyi dudaklarına götürüp büyük bir yudum aldıktan sonra, "Sıcak beni rahatsız etmiyor," dedi. "Sanırım demirhanede, geçirdiğim yıllar yüzünden. Artık soğuktan şikâyetçiyim." Owen güldü. "Aç mısın?" Erik servis masasındaki somunların birinden büyük bir parça ekmek kopardı ve "Biraz konuşabilir miyiz?" diye sordu.</p>
	<p class="block_3"> </p>
	<p class="block_2">Owen Erik'e, yemek yiyen adamların oturması için bir kenara bırakılmış bir kütüğe oturmasını işaret etti. Yakınlarda, yemek yenilen bölgeyi temizleyip sabah yemeği için hazırlayan iki adamdan başka kimse yoktu. Owen, "Nereden başlamak istersin?" diye sordu.</p>
	<p class="block_3"> </p>
	<p class="block_2">Erik, "Buraya nasıl geldiğini öğrenmek istiyorum," dedi, "ama ondan önce sana bir şey sorabilir miyim?" "Tabii."</p>
	<p class="block_3"> </p>
	<p class="block_2">"Birisini öldürdüğün zaman, kendini nasıl hissediyorsun?"</p>
	<p class="block_3"> </p>
	<p class="block_2">Owen bir süre sessiz kaldıktan sonra yanaklarını şişirdi ve yavaşça nefesini koyverdi. "Zor bir soru, değil mi?" Bir dakika sessizce düşündükten sonra, "Bugüne kadar iki şekilde adam öldürdüm Erik," dedi. "Lordumun Kılıç Ustası olarak yüksek adaletin dağıtıcısıydım ve çok kişiyi astım. Her seferinde farklı hissediyordum ve asla kolay olmuyordu. Ve hislerim, onları neden astığıma göre değişiyordu. Katiller, tecavüzcüler, haydutlar, onlar için... çok fazla bir şey hissetmiyordum; bittiğinde duyduğum rahatlama hariç. Senin idamın gibi belirsiz bir şey olduğu zaman, pis bir iş oluyordu. Nadiren fırsatım olmasına rağmen, sonrasında uzun uzun sıcak bir banyo yapmak istiyordum.</p>
	<p class="block_3"> </p>
	<p class="block_2">"İş savaşa gelince, olaylar çok çabuk olur ve genellikle hayatta kalmakla o kadar meşgulsündür ki, bunu düşünemezsin bile. Sorunu yanıtlayabildim mi?"</p>
	<p class="block_3"> </p>
	<p class="block_2">Erik sulu sebzeleri şapırdatarak yerken başını salladı. "Bir bakıma. Birisinin acı çektiğini görmek istedin mi hiç?"</p>
	<p class="block_3"> </p>
	<p class="block_2">Owen kafasını kaşıdı. "İstediğimi söyleyemem. Birkaç adamı ölü görmek istedim, ama acı çekmelerini? Yo, hayır."</p>
	<p class="block_3"> </p>
	<p class="block_2">"Bugün bir adamın acı çektiğini görmek istedim." Erik Embrisa'yı ve onun katiline nasıl uzun, yavaş ve korkunç bir ölümü tattırmak istediğini anlattı. Bitirdiğinde, "Ardından hendeğe güçbela yetişebildim," diye ekledi. "İshal olmuşum. Ardından tekrar kustum. Ardından, hiçbir şey olmamış gibi yemek yemek için kendimi burada buldum."</p>
	<p class="block_3"> </p>
	<p class="block_2">"Öfke insana garip şeyler yaptırır," dedi Owen. "Sanırım bunu duymak hoşuna gitmeyecek, ama söylediğin şekilde hisseden tanıdığım yalnızca iki adam var. Baban ve... Stefan."</p>
	<p class="block_3"> </p>
	<p class="block_2">Erik kafasını iki yana sallayıp acı acı güldü. "Haklısın. Bunu duymak hoşuma gitmedi."</p>
	<p class="block_3"> </p>
	<p class="block_2">"Baban sadece öfkelendiği zaman böyle olurdu. Öfkeli olduğu zaman, düşmanını ölü görmektense, yaralı ve acı içinde görmeyi tercih ederdi. Ama bu yalnızca bir kere olmuştu." Sesini alçaktı.</p>
	<p class="block_3"> </p>
	<p class="block_2">"Stefan daha kötüydü. İnsanların acı çekmesini izlemekten gerçekten zevk alırdı. Bu onu... heyecanlandırırdı. Baban, kızı... zarar gördüğü için birden fazla babaya rüşvet vermek zorunda kaldı." "Peki ya Manfred?"</p>
	<p class="block_3"> </p>
	<p class="block_2">Owen omuzlarını silkti. "Ebeveynlerinin kim olduğu göz önünde tutulursa, oldukça nazik bir insandı. Birbirinizi tanıma fırsatınız olsaydı, onu severdin, ama bunun konumuzla bir ilgisi yok." Owen Erik'i inceledikten sonra, "Seni uzun süredir, bebekliğinden beri tanıyorum Erik ve içinde babandan parçalar taşımana rağmen, damarlarında sadece babanın kanı akmıyor," dedi. "Annen acımasız bir kadın olabilir, ama asla kötü bir insan değildi. Zevk için asla kimseyi incitmezdi.</p>
	<p class="block_3"> </p>
	<p class="block_2">Stefan’ın ise, babasının ve annesinin en kötü huylarını aldığından emin olabilirsin.</p>
	<p class="block_3"> </p>
	<p class="block_2">"Sanırım kızı öldüren adama karşı neden bu kadar acımasız olduğunu anlayabiliyorum. Ondan hoşlanıyordun, haksız mıyım?"</p>
	<p class="block_3"> </p>
	<p class="block_2">"Bir bakıma." Erik gülümsedi. "Köyün demircisinin karısı olabilmek için beni yatağa atmaya çalışıyordu." Üzüntüyle kafasını iki yana salladı. "Bunu çok belli ediyordu ve hiçbir incelik yoktu, ama bir bakıma..." "Kendini iyi mi hissettiriyordu?" "Evet."</p>
	<p class="block_3"> </p>
	<p class="block_2">Owen başını salladı. "Hepimizin kibri vardır ve güzel bir kızın ilgisi çok az adamı etkilemez." "Ama bu, neden o adamın çok fazla acı çekmesini görmek istediğimi açıklamıyor. Bunu hâlâ hissedebiliyorum Owen. Eğer onu ölümden geri getirip acı içinde bağırttırabilseydim, sanırım bunu yapardım." "Adalet duygusu belki de. Kız acı içinde öldü, ama o karşılığında çabuk bir ölümü tattı."</p>
	<p class="block_3"> </p>
	<p class="block_2">Karanlıktan gelen bir ses, "İntikam bazen adalet kılığında gelir," dedi.</p>
	<p class="block_3"> </p>
	<p class="block_2">İkisi de dönüp bakınca, karanlıktan çıkan Nakor'u gördüler. "Dolaşmaya çıkmıştım ve konuştuğunuzu duydum. İlginç bir konu gibi gözüküyordu." İzin istemeden oturdu.</p>
	<p class="block_3"> </p>
	<p class="block_2">Erik, "Owen'a bugün olanları anlatıyordum," dedi. "Duymuş muydun?"</p>
	<p class="block_3"> </p>
	<p class="block_2">Nakor başını salladı. "Sho Pi söyledi. Çok öfkelenmişsin. O adama acı çektirmek istiyordun. Bobby bunu yapmana engel olmuş." Erik başını salladı.</p>
	<p class="block_3"> </p>
	<p class="block_2">Nakor, "Bazı adamlar başkalarının acı çekmesine, bazılarının sert içkilere ya da uyuşturucuya baktığı gözle bakar," dedi. "Eğer içindeki bu şehveti erken fark edip, onu kendi içinde kontrol etmeyi öğrenirsen, daha iyi bir insan olursun Erik."</p>
	<p class="block_3"> </p>
	<p class="block_2">"Ne istediğimi bilmiyorum," dedi Erik. "Yeterince acı çekmediği için mi, yoksa ölürken gözlerinin içinde gerçekten bir şey görmek istediğim için mi, bilmiyorum."</p>
	<p class="block_3"> </p>
	<p class="block_2">Owen, "Çoğu asker karşısındakinin öldüğünü olaydan sonra anlar," dedi. "Seni kusturan şey-" Nakor, "Kustun mu?" diye sordu. "Ham elma yediğimde olduğu gibi," dedi Erik.</p>
	<p class="block_3"> </p>
	<p class="block_2">Nakor sırıttı. "Öyleyse, sen zehir yiyip ondan hoşlanmayan birisin. Eğer kusmamış olsaydın, bu, nefret zehrinin midende bir yuva bulduğu anlamına gelirdi." Parmağıyla Erik'in boşluğunu dürttü. "Nefreti yedin, ama vücudun sanki ham elmaymış gibi onu dışarı attı." Açıklamadan tatmin olmuş bir şekilde gülümsedi. "Her gece reiki yap ve zihninin dinginliği aramasına izin ver, o zaman karşılaştığın korkulara dayanabilirsin."</p>
	<p class="block_3"> </p>
	<p class="block_2">Nakor'un neden bahsettiğini anlamayan Owen ile Erik birbirlerine baktılar. Erik, "Şimdi bana buraya nasıl geldiğini anlat," dedi.</p>
	<p class="block_3"> </p>
	<p class="block_2">Owen, "Senin yüzünden," dedi.</p>
	<p class="block_3"> </p>
	<p class="block_2">"Benim yüzümden mi?"</p>
	<p class="block_3"> </p>
	<p class="block_2">Owen, "Yakalandığın zaman, Leydim Mathilda ve üvey kardeşin, Prens'in seni sorgusuz sualsiz asmasını sağlamak için alelacele Krondor'a gitti," dedi.</p>
	<p class="block_3"> </p>
	<p class="block_2">"Oraya vardığımız zaman, Prens'in sarayındaki bir arkadaşımdan beni Nicholas ile görüştürmesini istedim ve ona senin nasıl bir insan olduğunu anlatmaya çalıştım." Omuzlarını silkti. "Asıldığın için hiçbir işe yaramadığı belli. Dowager Baronesi seni korumak için araya girdiğimi öğrenmiş." Erik'e bakıp gülümsedi. "Görevimden çekilmem istendi. Manfred bunu istediği için üzgün olduğunu söyledi, ama sonuçta kadın onun annesiydi."</p>
	<p class="block_3"> </p>
	<p class="block_2">"Onunla hiç karşılaşmadım, ama söylenenlere göre ikna kabiliyeti yüksek bir kadına benziyor," dedi Nakor. "Bu duyduklarından yalnızca bir tanesi," dedi Owen. "Neyse, görevine son verilmiş kılıç ustalarına çok fazla talep olmadığı için, iş bulmak üzere Prens'in Muhafız Alayı'na başvurdum. Gerekirse süvarilik yapmayı bile kabul etmeye ya da cephede bir görev almaya hazırdım. Bunda başarısız olursam, Düşler Vadisi ve Büyük Kesh'e giden tüccar kervanlarına koruma sağlayarak paralı askerlikte şansımı deneyecektim.</p>
	<p class="block_3"> </p>
	<p class="block_2">"Ama şu kara kalpli Bobby de Loungville beni bir meyhanede bulup sarhoş etti ve ertesi gün uyandığımda kendimi Sorgucunun Bakışı ile Karanın Sonu arasında Prens Nicholas ve Calis için bir görevden diğerine deli gibi koşarken buldum.</p>
	<p class="block_3"> </p>
	<p class="block_2">"Yüzbaşımız çok garip bir adam. Sarayda dük rütbesinde olduğunu biliyor muydun?"</p>
	<p class="block_3"> </p>
	<p class="block_2">Erik, "Onun sadece—"</p>
	<p class="block_3"> </p>
	<p class="block_2">"Krondor Kartalı olduğunu biliyorsun," diye tamamladı Owen. "Biliyorum. Önemli birisi, bütün bildiğim bu. Ama koşuşturmaca durulduktan sonra, kendimi son üç ayın görevlerinden oluşan bir listeyle Özgürliman Korucusu'nda buldum ve Maharta'ya vardığımızda onları bitirmek için bir ayım vardı."</p>
	<p class="block_3"> </p>
	<p class="block_2">Erik yemeğini bitirdi ve "Seni bu işe soktuğum için üzgünüm Owen," dedi.</p>
	<p class="block_3"> </p>
	<p class="block_2">Owen güldü. "Kumarbazların da dediği gibi, kartlar böyle geldi. Ve doğrusunu söylemek gerekirse, Darkmoor'dan sıkılmaya başlamıştım. Şarap dünyanın en iyisiydi ve kadınlar herhangi bir yerdeki kadar hoştu, ama orada bir insanı canlandıracak çok az şey vardı. Haydutları asmaktan ve bir güvenli şehirden diğerine gidenlere eşlik etmekten bıkmıştım. Sanırım büyük bir şeylerin zamanı gelmişti."</p>
	<p class="block_3"> </p>
	<p class="block_2">Nakor kafasını iki yana salladı. "Önümüzde pek büyük bir şey yok." Esneyerek kalktı. "Ben yatmaya gidiyorum. Önümüzde üç uzun gün var." "Neden?" diye sordu Erik.</p>
	<p class="block_3"> </p>
	<p class="block_2">"Siz o adamları öldürürken, bir randevu haberi aldık." "O ne?" diye sordu Erik. "Bu kelimeyi daha önce hiç duymadım." "Buluşma," dedi Owen.</p>
	<p class="block_3"> </p>
	<p class="block_2">"Büyük bir kamp," dedi Nakor. Sırıtarak, "Bu savaştaki iki tarafın da, bizim gibi birliklere kendilerine hizmet etmeleri için teklif vereceği yer," dedi. "Şu Zümrüt Kraliçe'nin ordusunu orada bulacağız ve ardından arkadaşımız</p>
	<p class="block_3"> </p>
	<p class="block_2">Greylock'un macerası başlayacak." Karanlıkta gözden kayboldu.</p>
	<p class="block_3"> </p>
	<p class="block_2">Owen, "Hayatımda karşılaştığım en garip adam olabilir," dedi. "Dünden beri onunla sadece birkaç kez konuştum, ama şimdiye kadar karşılaştığım en garip düşüncelere sahip. Ama bir konuda haklı.</p>
	<p class="block_3"> </p>
	<p class="block_2">Yarın uzun bir gün olacak ve ikimizin de uykuya ihtiyacı var."</p>
	<p class="block_3"> </p>
	<p class="block_2">Erik başını sallayıp Owen’ın kâsesini aldı. "Bunu ben yıkarım. Nasıl olsa kendiminkini yıkayacağım." "Teşekkür ederim."</p>
	<p class="block_3"> </p>
	<p class="block_2">"Ben de teşekkür ederim," diye karşılık verdi Erik. "Ne için?" "Konuşma için."</p>
	<p class="block_3"> </p>
	<p class="block_2">Owen elini Erik'in omzuna koydu. "Ne zaman istersen Erik. İyi geceler." Nakor'un peşinden gitti. Erik bulaşık kovasına gitti ve kâseleri suyla çalkaladı, temizleme kumuyla ovaladı ve temiz suyla duruladı. Kâseleri, sabah yemeğini hazırlayacak olan adamların onları bulmayı beklediği yere koydu ve çadırına döndü. Roo hariç diğerleri uyuyordu. "İyi misin?" Erik iç geçirip, "Bilmiyorum," dedi. "Ama daha iyiyim."</p>
	<p class="block_3"> </p>
	<p class="block_2">Roo bir şey söyleyecekmiş gibiydi, ama vazgeçti ve dönüp yatmaya gitti. Erik şiltesine uzandı ve Nakor'un ona öğrettiği kendini iyileştirme yöntemini uygulamaya niyetlenirken, Roo'dan bir dakika sonra uykuya daldı.</p>
	<p class="block_3"> </p>
	<p class="block_2">Kamp uçsuz bucaksızdı. En azından on bin silahlı adam, doğudaki tepelerden batıdaki nehre uzanan alçak bir vadiye yayılmıştı. Tam ortadan Vedra'nın daha küçük bir kolu geçiyordu ve bu kolun kıyısına kamplar kurulmuştu.</p>
	<p class="block_3"> </p>
	<p class="block_2">Anlaşmaları yürütmekte olan simsarlar, vadinin tam ortasındaki toprak rengi büyük bir tentenin altına dizilmişlerdi. Erik arkadaşlarıyla birlikte sıranın başına yakın her zamanki yerlerinde yolculuk ettiği için, etrafındaki adamlarla konuşulanları duyacak kadar Calis'e yakındı.</p>
	<p class="block_3"> </p>
	<p class="block_2">Praji eliyle ileriyi işaret etti. "Şu sancaklardan bazıları çok garip; tanrıların unuttuğu bu kıtada, bahsetmeye değecek her birliği bildiğimi sanırdım." Etrafa göz gezdirdi. "Bazıları evlerinden bir hayli uzakta olmalı."</p>
	<p class="block_3"> </p>
	<p class="block_2">"Toplanma ne kadar zaman alır?" diye sordu de Loungville.</p>
	<p class="block_3"> </p>
	<p class="block_2">"Daha erken. Khaipur düşeli bir ay bile olmadı. Eğer Zümrüt Kraliçe'nin temsilcileri buraya önümüzdeki hafta gelirse şaşarım. Ama Lanada'nın Rahip-Kralı'nın limandaki bir denizci gibi para harcayacağına bahse girerim." Etrafına bakarak, "En iyisi vadinin yukarısına çıkalım ve nehrin yakınında iyi bir yer olup olmadığına bakalım," dedi. Havayı kokladı. "Sarhoş olduktan sonra suya işeyen bu kadar aptal yüzünden, olmak isteyeceğim son yer akıntı aşağıdır."</p>
	<p class="block_3"> </p>
	<p class="block_2">De Loungville güldü. "İyi yerler kapılmış gibi gözüküyor."</p>
	<p class="block_3"> </p>
	<p class="block_2">"Sadece suda başka birisinin sidiğini tatmaktan hoşlanıyorsan," dedi Praji. "Bu daha başlangıç. Haber ortalıkta beş yıldır dolaşıyor. Bütün savaşları sona erdiren büyük bir savaş vardır ve burada bulunmayan ve eli kılıç tutan herhangi biri yağmanın dışında kalmış olacak." Kafasını iki yana salladı. "Çok mantıklı gelmiyor, değil mi? Kafasında gözü olan herkes bunun-"</p>
	<p class="block_3"> </p>
	<p class="block_2">Calis elini kaldırarak lafını kesti. "Burada olmaz. Çok fazla kulak var."</p>
	<p class="block_3"> </p>
	<p class="block_2">Praji başını salladı. "Kırmızı kartallı bir sancak ara, seninkinin ikizi. Vaja'nın sancağı. Tabii buraya gelmenin yolunu bulduysa." Calis başını salladı.</p>
	<p class="block_3"> </p>
	<p class="block_2">Kamp bölgesine doğru at sürdüler ve Erik nabzının hızlandığını hissetti. Hiç bu kadar göz şüpheyle ona bakmamıştı. Randevu, birbirlerine karşı açıkça teklif vererek, yaklaşan savaştaki her iki tarafın amaçları doğrultusunda paralı asker birliklerini kiralayabilecekleri tarafsız bir bölgedeydi ve geleneğe göre, çadırın görüş alanına giren her adamın kılıcını kınında tutması gerekiyordu. Ama gelenek ve uygulanabilir kural farklı şeylerdi ve böylesi bir toplanmada birden fazla savaş patlak vermişti. Bu kamptaki adamlar, sadece kendi birliklerindekileri dost olarak biliyordu. Diğer herkes, randevudan ayrıldıktan sadece günler ya da haftalar sonra savaş alanında karşılaşacakları birisi olabilirdi.</p>
	<p class="block_3"> </p>
	<p class="block_2">Nehrin yukarısına, kampların ana bölgesinin dışına çıkarlarken, suyun karşı tarafına kurulmuş büyük, sarımsı bir çadırın önünden geçtiler. Calis aşağıdaki vadiye hakim, üzeri düz bir tepe buldu ve de Loungville'e kampı buraya kuracaklarını işaret etti. "İstihkâm yok; bu anlaşmaya aykırı, ama iki katı nöbetçi istiyorum. Fahişeler geldiği zaman adamlara izin verin, ama sert içkiler ve uyuşturucu yok. Satıcıları uzaklaştırın. Dumanda birtakım düşman hayaletleri görüp de kılıcını çektiği için bir savaş başlatacak aptallar istemiyorum."</p>
	<p class="block_3"> </p>
	<p class="block_2">De Loungville başını sallayıp emir verdi. Hendek kazma ve duvar dikme gereksinimi olmadığı için kampı kurmak fazla zamanlarını almamıştı. Erik'in grubu çadırlarını kurmayı bitirdiği zaman, Foster yanlarına gelip nöbet sırasını söyledi. Geceyarısından şafaktan önceki iki saate kadar olan ikinci nöbetin kendisine verildiği söylenince Erik inledi. Uykusunun bölünmesi, onun için uyumamak gibiydi.</p>
	<p class="block_3"> </p>
	<p class="block_2">Eyer üstünde geçirdiği üç günden sonra, yine de biraz uzanmak iyi gelecekti. Ve eğer bugün geceyarısı nöbeti tutacaksa bu, yarın şafak nöbeti tutacağı ve ondan sonraki gün de nöbet tutmayacağı anlamına geliyordu. Bunu biraz sevindirici buldu ve sonuçta kendini iyi hissetmek için herhangi bir sebep bulmasına memnun oldu.</p>
	<p class="block_3"> </p>
	<p class="block_2">Borazanlar öttü ve Erik sıçrayarak uyandı. Beş gündür kamptaydılar. Çadırdan çıktı ve herkesin aşağıdaki vadiye baktığını gördü.</p>
	<p class="block_3"> </p>
	<p class="block_2">Roo yanına gelip güldü. "İçine çomak sokulan bir karınca yuvasına benziyor."</p>
	<p class="block_3"> </p>
	<p class="block_2">Erik güldü. Roo haklıydı. Her yerde bir hareketlilik vardı. Ardından Foster koşar adımlarla kampta ilerleyerek, "Herkes atlara!" diye bağıldı. "Teftiş için toplanıyoruz!"</p>
	<p class="block_3"> </p>
	<p class="block_2">Erik ve Roo dönüp kılıçlarını ve kalkanlarını almak için çadırlarına gitti. Aceleyle diğer adamların atlarını çoktan eyerlemiş olduğu yere seğirttiler ve atlarını hazırladılar. Sıraya girmeleri emri gelince, atlarına atlayıp yerlerini aldılar. Foster yanlarından geçerken, "Bir süre dinlenin beyler," dedi. "Alışveriş başlıyor ve bir gün boyunca yapacak çok az şeyiniz olacak. Simsarlar yaklaştığı zaman, vahşi görünmek için elinizden geleni yapın."</p>
	<p class="block_3"> </p>
	<p class="block_2">Adamlar güldü ve sıranın arkalarından bir yerden Jadow Shati'nin sesi duyuldu. "Jerome'u öne koyman yeterli ahbap. Bu onları korkutmaya yeter!"</p>
	<p class="block_3"> </p>
	<p class="block_2">Adamlar bir kez daha güldü ve ardından havada de Loungville'in sesi çınladı. "Başka bir şey söyleyecek bir sonraki adam beni güldürse iyi olur, yoksa o doğmadan önce annesinin bekarlık yemini etmiş olmasını isteyecek!" Birlik sessizleşti.</p>
	<p class="block_3"> </p>
	<p class="block_2">Bir saat sonra vadinin yukarısından atlıların sesi geldi ve Erik dönüp bakınca, bir düzine adamdan oluşan küçük bir birliğin onlara doğru geldiğini gördü. Başlarında, gri saçlı ama genç görünümlü, iriyarı bir adam bulunuyordu. Üstünde gösterişli bir kıyafet vardı ve yol tozuyla kaplı olmasına rağmen görünüşüne tuhaf bir hava katıyordu. Yanında, kızıl kartal sancağı taşıyan biri vardı.</p>
	<p class="block_3"> </p>
	<p class="block_2">"Vaja!" diye bağırdı Praji. "Seni sefil, yaşlı tavus kuşu! Birisinin seni acımadan öldürdüğünü düşünüyordum. Gelmen neden bu kadar uzun sürdü?"</p>
	<p class="block_3"> </p>
	<p class="block_2">Yaşına rağmen yakışıklı olan diğer adam güldü ve "Onları bulmuşsun," dedi. "Eğer randevuyu duymamış olsaydım, iyi Yüzbaşımız ve sefil aptallardan oluşan bu birliği aramak için hâlâ Yılan Nehri Şehri'ne gidiyor olacaktım."</p>
	<p class="block_3"> </p>
	<p class="block_2">Vaja ve adamları atlarından inerken, Calis yanlarına gitti. "Tam zamanında geldiniz. Toplanma bugün başlıyor." Vaja etrafa göz gezdirdi. "Hâlâ çok zamanımız var. En azından üç ya da dört gün daha buradayız. Her iki taraf da burada mı?"</p>
	<p class="block_3"> </p>
	<p class="block_2">"Zümrüt Kraliçe'nin simsarlarından haber yok. Sadece Rahip-Kral'ınkiler burada," diye yanıtladı Calis. Vaja, "Güzel," dedi. "Bu bana yıkanacak ve yemek yiyecek kadar zaman sağlar. Günlerce hiç teklif almayacaksınız."</p>
	<p class="block_3"> </p>
	<p class="block_2">Calis, "Bunu sen de biliyorsun, ben de biliyorum, ama inandırıcı olursak şunlar," başparmağıyla omzunun üstünden simsarların çadırını gösterdi, "bunu bilemez," dedi. "Bütün teklifleri eşit olarak değerlendirecekmişiz gibi gözükmeliyiz."</p>
	<p class="block_3"> </p>
	<p class="block_2">"Anlaşıldı," dedi Vaja. "Ama yine de yıkanmak için zamanım var. Bir saat içinde dönerim." Döndü ve yanındakilerle birlikte uzaklaştı.</p>
	<p class="block_3"> </p>
	<p class="block_2">Praji, "Yirmi dokuz yıl onunla birlikte savaştım ve yemin ederim bu dünyada ondan daha kibirli kimse yok," dedi. "Kendi sonunu hazırlıyor."</p>
	<p class="block_3"> </p>
	<p class="block_2">Calis gülümsedi ve Erik bunun, Yüzbaşı’nın gülümsediğini gördüğü birkaç seferden biri olduğunu fark etti.</p>
	<p class="block_3"> </p>
	<p class="block_2">Günlerdir toplanıyorlardı ve simsarlar birliği teftiş etmeye geliyordu. Vaja’nın ve Hatonis'in adamlarıyla birlikte, sayıları yüzü geçmişti: Ciddiye alınmak için oldukça yeterli bir bölüktü, ama dikkatle incelenecek kadar büyük değil.</p>
	<p class="block_3"> </p>
	<p class="block_2">Üçüncü günden sonra, teklifler gelmeye başladı ve Calis onları kibarca dinledi. Tarafsız kaldı. Teftişlerin başlamasından bir hafta sonra, Erik birkaç birliğin ayrıldığını fark etti. Bunu akşam yemeğinde Praji'ye sorduğunda, tecrübeli paralı asker, "Rahip-Kral ile anlaşma imzalamışlar," dedi. "Muhtemelen, adamlarına ödeme yapacak altınları azalan fakir yüzbaşılardır. Çabucak iş bulmak zorundalar, yoksa savaşçılarını daha zengin birliklere kaptırırlar. Çoğu, diğer tarafın vereceği teklifi duymak için bekliyor."</p>
	<p class="block_3"> </p>
	<p class="block_2">Günler geçmeye devam etti ve diğer taraf görünmedi.</p>
	<p class="block_3"> </p>
	<p class="block_2">Gelişlerinden iki hafta sonra, kendi bölgelerinde ot kalmadığı ve saman ve arpa simsarları fahiş fiyatlar istediği için, Erik'e atları nehrin yukarısına götürmesi için izin verilmişti. Calis, hayvanların çevresinde sürekli tam bir muhafız birliği bulundurulmasını emretmişti.</p>
	<p class="block_3"> </p>
	<p class="block_2">Bir hafta daha geçip gitti.</p>
	<p class="block_3"> </p>
	<p class="block_2">Gelişlerinden neredeyse bir ay sonra, Erik atları kontrolden geliyordu ki -artık günde üç defa yaptığı bir rutin haline gelmişti- ana kampın ortasından gelen borazan seslerini duydu. Hava sıcaktı -klan üyelerinden biri yazın en sıcak günleri olduğunu söylemişti- ve çok geçmeden yaz bitecekti. Sonbaharda ayrılıp ilkbaharda dönerek kışı yaşamamak tuhaf hissetmesine yol açıyordu. Erik Nakor'un mevsimlerin ters olmasının sebebini ona açıklayabileceğinden emindi, ama küçük adamın açıklamasını dinlemek istediğinden emin değildi.</p>
	<p class="block_3"> </p>
	<p class="block_2">Borazanlar ısrarla çalmaya devam edince, Erik ne olduğunu görmek için seğirtmeye başladı. Çadırının olduğu bölgeye yaklaşırken, Foster koşarak ona doğru gelip, "Atları buraya getir!" diye bağırdı. "Bu, asker yerleştirme borusu! Patlak verecek bir çatışmaya dikkat etmeliyiz!"</p>
	<p class="block_3"> </p>
	<p class="block_2">Erik tepeye geri koşup bir sonraki küçük vadiye indi ve muhafızlara bağırırken elini salladı.</p>
	<p class="block_3"> </p>
	<p class="block_2">"Getirebildiğiniz kadarını getirin!" En uzaktaki kazık sırasına gitti ve dört atı götürmeye başladı.</p>
	<p class="block_3"> </p>
	<p class="block_2">Diğerleri aceleyle yanından geçti ve Erik kampa ulaşana kadar bütün atlar arkasından getiriliyordu. Adamlar kampı Erik'in şimdiye kadar gördüğünden çok daha çabuk toplamıştı. Calis bir savunma çemberi oluşturulmasını emretti ve bir grup, göğüs siperi kazmaya başladı. Okçular, onlara doğru gelenler olup olmadığını görmek için tepenin aşağısını tarıyordu.</p>
	<p class="block_3"> </p>
	<p class="block_2">Asker yerleştirme seslerine rağmen, aşağıdan çarpışma sesleri yükselmedi. Onun yerine, tepelerin yukarısına garip bir vızıldama sesi taşınıyordu ve bunların insan sesi olduğunu anlaması Erik'in tam bir dakikasını aldı. Tartışmalar ve küfürler yamaca taşındı ve sesler çıldırtıcı düzeydeydi, ama yine de çatışma sesleri duyulmuyordu.</p>
	<p class="block_3"> </p>
	<p class="block_2">Sonunda Calis, "Bobby, yanına adam alıp aşağıya in ve neler olduğunu öğren," dedi. De Loungville, "Biggo, von Darkmoor, Jadow ve Jerome, benimle gelin," dedi.</p>
	<p class="block_3"> </p>
	<p class="block_2">Roo güldü. "Arkalarına saklanmak için birlikteki en iri dört adamı seçti."</p>
	<p class="block_3"> </p>
	<p class="block_2">De Loungville sert bir hareketle döndü ve Roo'ya bakıp, "Ve sen, küçük dostum," dedi. Gözlerinde kötücül bir zevkle sırıtarak, </p>
	<p class="block_3"> </p>
	<p class="block_2">"Yanımda kalkan olarak durabilirsin," dedi. "Eğer sorun çıkarsa, seni kaldırıp bana doğru gelen ilk adamın üstüne atarım!"</p>
	<p class="block_3"> </p>
	<p class="block_2">Roo gözlerini devirdi ve Erik'in arkasına geçti. "Bu bana çenemi kapalı tutmayı öğretir." Erik, "Bundan şüpheliyim," dedi.</p>
	<p class="block_3"> </p>
	<p class="block_2">Başka bir kamp yerine yaklaşırlarken dikkatleri üstlerine çekmemeye çalışarak, yayan olarak aşağıdaki kampa indiler. Duyacak kadar yakına geldiklerinde adamların birbirleriyle tartıştığını fark ettiler.</p>
	<p class="block_3"> </p>
	<p class="block_2">"Umurumda değil, bu bir hakarettir. Güneye gidip, Rahip-Kral'ın teklifini kabul edelim diyorum." Başka birisi, "Dönüp tekrar savaşmak için, savaşarak dışarı çıkmak mı istiyorsun?" diye sordu.</p>
	<p class="block_3"> </p>
	<p class="block_2">Erik konuşulanlara bir anlam vermeye çalışıyordu, ama de Loungville, "Beni takip edin," dedi. At sürmeye hazırlanmakla meşgul olan bunun gibi birkaç kamp daha geçtiler. Birisi, "Eğer doğuya, bu nehrin yukarısına, ardından da tepelerden güneye doğru giderseniz, muhtemelen kurtulursunuz," dedi.</p>
	<p class="block_3"> </p>
	<p class="block_2">Onun yanındaki adam, "Ne?" dedi. "Şimdi de başımıza kâhin mi kesildin?"</p>
	<p class="block_3"> </p>
	<p class="block_2">De Loungville onları simsarların çadırlarıyla çevrili alana yöneltti. Çadırlarının dışında dehşete düşmüş bir simsar grubu duruyordu. Adamları iterek içeri girdi.</p>
	<p class="block_3"> </p>
	<p class="block_2">Simsarların kullandığı alçak tahta bir masada, sık kullanılmış ama iyi bakılmış kaliteli bir zırh giyen iriyarı bir adam oturuyordu. Ayaklarını cilalı tahtaya koymuştu ve ayaklarının altındaki belgelerin her tarafına çamur saçılmıştı. Daha yaşlı olması dışında -muhtemelen Calis'in birliğindeki en yaşlı adamlar olan Praji'den ve Vaja'dan daha yaşlıydı- kamptaki diğer askerlerden biraz daha farklı gözüküyordu. Ama yaşından çok, derin tecrübelere sahip bir insan havası vardı. Girdikleri zaman sakince de Loungville ile yanındakilere baktı ve arkasında duran bir askere bakıp başını salladı. İkisinin de sol kollarında zümrüt yeşili kolluklar vardı, ama bunun dışında özel bir işaret ya da üniforma giymiyorlardı.</p>
	<p class="block_3"> </p>
	<p class="block_2">De Loungville durdu ve "Pekâlâ, asker yerleştirme borusunu hangi aptal çaldı?" diye sordu.</p>
	<p class="block_3"> </p>
	<p class="block_2">"Hiçbir fikrim yok," dedi yaşlı asker. "Ben kesinlikle bu kadar karışıklığa yol açmak istemezdim." "Zümrüt Kraliçe'nin simsarı mısın?"</p>
	<p class="block_3"> </p>
	<p class="block_2">Adam, "Adım Gapi, General Gapi," dedi. "Kimsenin 'simsarı' değilim. Buraya size seçeneklerinizi bildirmeye geldim."</p>
	<p class="block_3"> </p>
	<p class="block_2">Erik bu adamda, birkaç kişide -bazı durumlarda Krondor Prensi'nde, Dük James'te ve Calis'te- gördüğü bir şey sezdi. Bu, kendinden emin bir şekilde emirlerinin tartışmasız kabul edileceği beklentisiydi ve Erik bu adamın rütbesinin paralı asker gösterişi olmadığına karar verdi. Bu adam bir orduya komuta ediyordu.</p>
	<p class="block_3"> </p>
	<p class="block_2">De Loungville ellerini kalçasına koyup, "Ah, hangi seçeneklermiş bunlar?" diye sordu.</p>
	<p class="block_3"> </p>
	<p class="block_2">"Zümrüt Kraliçe'ye hizmet edebilir ya da ölebilirsiniz."</p>
	<p class="block_3"> </p>
	<p class="block_2">De Loungville hafif bir baş hareketiyle adamlarına yayılmalarını işaret etti. Erik, Gapi'nin arkasında duran askerin karşısına gelecek şekilde çavuşun sağına geçti. De Loungville, "Savaşmak için genellikle para alırım," dedi. "Ama ses tonun bana, bu seferlik ödeme talebimden vazgeçebileceğimi düşündürüyor."</p>
	<p class="block_3"> </p>
	<p class="block_2">Gapi iç geçirdi. "Kampın huzurunu bozmak risktir Yüzbaşı." "Ben yüzbaşı değilim," dedi de Loungville. "Çavuşum. Yüzbaşım bu yaygaranın ne olduğunu öğrenmem için gönderdi beni."</p>
	<p class="block_3"> </p>
	<p class="block_2">"Yaygara dediğiniz şey," diye karşılık verdi Gapi, "seçenekleri olmadığını anlayamayacak kadar aptal olan adamların korkusudur. Bir saat önce burada söylenen şeyi duymadığınız için, Yüzbaşınıza iletmeniz için tekrar edeceğim.</p>
	<p class="block_3"> </p>
	<p class="block_2">"Bu vadide toplanan bütün paralı asker birlikleri, Zümrüt Kraliçe'ye bağlılık yemini etmeli. Bir aylık bir zaman zarfında, Lanada'ya yapacağımız sefere başlayacağız.</p>
	<p class="block_3"> </p>
	<p class="block_2">"Eğer Leydimizin düşmanlarına hizmet etmek için ayrılmaya kalkışırsanız, peşinize düşülecek ve öldürüleceksiniz."</p>
	<p class="block_3"> </p>
	<p class="block_2">"Peki, bu peşe düşme ve öldürme işini kim yapacak?" diye sordu de Loungville.</p>
	<p class="block_3"> </p>
	<p class="block_2">Gapi rahat bir gülümsemeyle, "Şu anda bu hoş, küçük vadinin etrafını kuşatan otuz bin asker," dedi. De Loungville dönüp çadırın dışına göz attı. Vadinin üstündeki tepeleri taradı ve bir hareketlilik gördü, bir metal parıltısı ya da hızla önünden geçen bir gölge, ama bu bile, oldukça büyük bir kuvvetin vadinin etrafını sarmakta olduğunu anlamasına yetmişti. Öfke dolu bir ses çıkararak, "Buraya gelmenizin neden bu kadar uzun sürdüğünü merak ediyorduk," dedi. "Demek bu yüzdenmiş."</p>
	<p class="block_3"> </p>
	<p class="block_2">"Söylediklerimi Yüzbaşına ilet. Seçim şansınız yok."</p>
	<p class="block_3"> </p>
	<p class="block_2">Generale bakan de Loungville, bir şey söyleyecekmiş gibi görünüyordu. Ama sadece başını salladı ve diğerlerine onu takip etmelerini işaret etti.</p>
	<p class="block_3"> </p>
	<p class="block_2">Ana kamptan ayrılana kadar konuşmadılar. Erik, "Canınız sıkkın görünüyor Çavuş," dedi. "Amacımızın bu orduya katılmak olduğunu sanıyordum."</p>
	<p class="block_3"> </p>
	<p class="block_2">"Karşı tarafın kuralları değiştirmesinden hoşlanmıyorum," dedi de Loungville. "Buralarda, savaşması için bir adama para ödersin. Sanırım düşündüğümüzden daha çok kuma battık. "Ayrıca," diye ekledi, "Pestilim çıkacağı zaman, güzelce istenmesinden hoşlanırım. Aksi beni sinirlendirir."</p>
	<p class="block_3"> </p>
	<p class="block_4"><img alt="Line" src="images/image.png" class="calibre4"/></p>
	<p class="block_3"> </p>
	<p class="block_9" id="calibre_pb_16"> </p>
</body></html>
