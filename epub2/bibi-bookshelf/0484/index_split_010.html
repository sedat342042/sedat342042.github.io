<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-10-</p>
	<p class="block_6">GEÇİŞ</p>
	<p class="block_3"> </p>
	<p class="block_2">Alarm verildi.</p>
	<p class="block_3"> </p>
	<p class="block_2">Kamptaki bütün adamlar dışarıya çıkarken davullar çaldı. Erik'in, Calis'in ofisindeki konuşmaya kulak misafiri olmasının üstünden üç gün geçmişti ve altı mahkûm, dikkatlerini hayatta kalmak için gerekli olan ne varsa yapmaya odaklamaları için sıkı bir eğitimden geçiriliyordu. Her defasında adamlara sövüp sayan Foster gittikçe daha da zalimleşmişti ve de Loungville, isteklerini karşılamada başarısız olabileceklerine dair herhangi bir iz arayarak onları dikkatle inceliyordu. Şimdi beklenmedik bir değişiklikle yeni bir gün başlıyordu.</p>
	<p class="block_3"> </p>
	<p class="block_2">Mahkûmlar çadırlarından her zamankinden en az yarım saat erken çıktı ve kampta yaşayan diğer adamların koşar adımlarla komuta binasına doğru gittiğini gördü. Adamları takip ederlerken, Witcomblu Perry adında bir asker önlerine çıkıp, "Arkamda sıraya geçin ve beni takip edin," dedi. "Konuşmak yok!" Altılı her zamanki düzenlerine geçti. En önde Biggo, en arkada Sho Pi ve aralarında Billy, Luis, Roo ve Erik. Binaya, kapı açılıp Calis ve de Loungville göründüğünde vardılar. De Loungville sessiz olmaları için elini kaldırıp, "Dinleyin!" dedi.</p>
	<p class="block_3"> </p>
	<p class="block_2">Calis, "Yerimiz bulundu," dedi. "Dün gece nöbetçilerimizden ikisi öldürüldü."</p>
	<p class="block_3"> </p>
	<p class="block_2">Siyahlı adamların arasında mırıldanmalar olunca, de Loungville bir kez daha sessiz olmalarını söyledi. Calis devam etti. "Hepiniz ne yapmanız gerektiğini biliyorsunuz; kampı dağıtıyoruz." Otuz siyahlı adam anında çadırlarına koştu ve askerlerin büyük bir çoğunluğu görev yerlerine seğirtti. Foster Witcomblu Perry'ye dönüp emirler verdi. Asker başıyla altı mahkûmu göstererek, "Benimle gelin," dedi.</p>
	<p class="block_3"> </p>
	<p class="block_2">Telaşlı ama düzenli hareketliliğin arasında askeri takip ettiler. Asker onları demirci atölyesinden çok uzakta olmayan büyük bir çadıra götürdü. "Üstünüze uyan kıyafetleri bulun," diye emir verdi,</p>
	<p class="block_3"> </p>
	<p class="block_2">"ve giyin."</p>
	<p class="block_3"> </p>
	<p class="block_2">Altılı içeri girdi ve loş ışıkta, sıradan kıyafetlerden oluşan bir yığın gördüler. Erik çizmelerini, ardından da tuniğini ve pantolonunu çıkarıp, lime lime olmuş gri kıyafetlerini bir köşeye attı. Tunikleri alıp boyutlarına bakarak, çok küçük olanları kenara fırlatıp yığını altüst ederek arayan diğerlerine katıldı. Luis ile Billy, Sho Pi gibi, daha ortalama bedende oldukları için üstlerine uyan kıyafetleri çabucak buldular. Ama bedeni küçük olduğu için Roo'nun ve çok iri oldukları için Erik ile Biggo'nun üstlerine uyacak kıyafetleri bulmaları daha uzun sürdü. Sonunda altı mahkûm da yeni giysilerini giymişti. Erik açık yakalı, uzun kollu lacivert bir tunik bulmuştu. Üstüne uyan tek pantolon, bir denizci pantolonuydu. Paçalarını çizmenin içine sokmaya çalışmaktan vazgeçip dışarıda bıraktı.</p>
	<p class="block_3"> </p>
	<p class="block_2">Kahkahalar Erik'in arkasını dönmesine sebep oldu ve kızgın bir ifadeyle duran Roo'yu gördü. "Üstüme bir tek bu uydu!" dedi, Billy ve Luis kaba yorumlar yapınca. Gömleğin bel kısmı açıktı ve rengi parlak mordu. Daha da kötüsü, üzerindeki pantolon da parlak kırmızıydı. "Sen de üstüne uymayanlardan birini giy," dedi Erik, gülmemek için kendini zor tutarak.</p>
	<p class="block_3"> </p>
	<p class="block_2">Roo can sıkan gömleği çıkarıp başka bir tane aradı. Üstüne sadece birazcık büyük gelen düz beyaz bir tunik buldu. Gömleğinin uzun gelen eteğini pantolonunun içine soktu. Erik başını salladı.</p>
	<p class="block_3"> </p>
	<p class="block_2">"Şimdi tamamen komik gözükmek yerine birazcık komik görünüyorsun."</p>
	<p class="block_3"> </p>
	<p class="block_2">Roo suratını buruşturduktan sonra gülümsedi. "Kırmızı benim uğurlu rengimdir."</p>
	<p class="block_3"> </p>
	<p class="block_2">Perry, "Çıkın oradan!" diye bağırınca çadırdan çıktılar. "Demirhaneye gidin ve en sondaki arabaya binin. Arkanızda iki tane atlı arbaletçi olacak, bu yüzden gezintiye çıkma şansınızın olduğunu düşünmeyin." Uzaklaşmaya başladıktan sonra dönüp, "Şu ilmikleri de göz önünden kaldırın," dedi. Altı mahkûm, ilmikleri sürekli tuniklerinin dışında tutma zorunluluğuna iyice alışmıştı. Giysilerini değiştirdikten sonra onları tekrar takmışlardı.</p>
	<p class="block_3"> </p>
	<p class="block_2">Şimdiyse görülmesinler diye içeri sokuyorlardı. Biggo tuniğinin yakası çok sıkı olduğu için çabucak tuniğini çıkardı, ilmeğini taktı ve ardından tuniğini tekrar giydi. Luis, "Son modaya göre biraz eğri büğrü oldu dostum, ama iş görür," dedi. Hapishaneden kampa geldiklerinden beridir, Erik Luis'in -öfkeli ve kendini beğenmiş olmasının yanı sıra- gururlu olduğunu, ama yine de Rodezialı bıçakçıyı sevdiğini fark etmişti.</p>
	<p class="block_3"> </p>
	<p class="block_2">Gri sakalını kesmişti, ama bıyık bırakmaya başlamıştı ve omuzlarına gelen saçlarını derli toplu tutuyordu. Luis tavus kuşuna benzemeye başlamıştı. Seçtiği giysiler olabildiğince modaya uygundu. Erik'in, Luis'in son modadan sadece kavramsal olarak bahsetmediğinden ve asabiliği ve sert mizacı onu düşük tabakaya indirmeden önce saray törenleri için giyinmiş bir adam olduğundan şüphesi yoktu. Geçmişine dair hiçbir şey anlatmamış, yalnız bir keresinde Rodez Dükü'nün oğluyla arkadaş olduklarından bahsetmişti.</p>
	<p class="block_3"> </p>
	<p class="block_2">Koşar, adımlarla demirhaneye gittiler ve Erik hayretle ocağın ve diğer aletlerin atölyeden ne kadar çabuk çıkartıldığına dikkat etti. Baktıkları her yerde, adamlar aceleyle kampa dair ne varsa ortadan kaldırıyordu. Kampa bir yerlerden -muhtemelen Krondor'dan- yeni gelen işçiler, kampın büyük bir kısmını kaplayan üç binayı sökmeye başlamışlardı. Foster demirhanede onları bekliyordu. Bir arabaya binmelerini işaret etti. Arabada iki muhafız oturuyordu ve buraya geldiklerinde olduğu gibi üçer üçer karşılıklı oturan mahkûmların arkasından iki asker bindi. At sırtındaki iki muhafız arabanın arkasına yanaştı ve yola koyuldular.</p>
	<p class="block_3"> </p>
	<p class="block_2">Erik arkadaşlarına göz gezdirdi. Roo olanlardan dolayı yarı heyecanlı, yarı korkmuş gibi görünüyordu. Luis, Biggo gibi dikkatle olanları izliyordu. Billy keyifli gözükürken, Sho Pi uzaklara bakıyordu.</p>
	<p class="block_3"> </p>
	<p class="block_2">Erik'in siyahlı adamlar olarak bildiği birkaç adam artık onlar gibi giyinmişti. Neredeyse yırtık pırtıktan soylu şıklığına uzanan çeşitli kıyafetler içindeydiler. Kampı bazıları at sırtında, bazıları arabalarla ve geriye kalan bir düzineden fazlası da yürüyerek terk ediyordu. İki atlı yaklaştı ve Erik, Robert de Loungville ile Onbaşı Foster olduklarını gördü.</p>
	<p class="block_3"> </p>
	<p class="block_2">De Loungville arabanın yanına gelip, "Pekâlâ, dinleyin," dedi. "Calis ile bu sabah hepinizin asılması hakkında konuşuyorduk, ama vaktimiz yetmedi. Aceleye getirilen bir idam kadar kahvaltımı berbat eden hiçbir şey yoktur. Calis, bunu acele etmeden ve işi doğru düzgün yapabileceğimiz bir zamana bırakmamız konusunda benimle aynı fikirde. Birkaç gün daha yaşayacaksınız. Ama sakın size âşık olduğumuzu düşünmeyin; arkanızdaki şu arbaletli iki delikanlı, bu arabadan inmeye çalışacak kadar aptal olanlarınızı vurma emri aldı. Anlaşıldı mı?" "Evet Çavuş!" dedi hepsi.</p>
	<p class="block_3"> </p>
	<p class="block_2">"Bir şey daha var. Ben söyleyene kadar, 'Evet Çavuş' diye bağırmak yok. Dikkat çeker. Ve dikkat çekmek şu anda isteyeceğimiz en son şey. O yüzden çenenizi kapalı tutun ve gideceğimiz yere varana kadar size söyleneni yapın." Başka bir şey söylemeden atını topuklayıp uzaklaştı. Foster da bir boy arkasından onu takip etti.</p>
	<p class="block_3"> </p>
	<p class="block_2">Erik arkadaşlarına göz gezdirdi ve hiç kimsenin herhangi bir şey söyleyerek arbalet oku yeme riskine girmek istemediğini fark etti. Hoplayarak giden arabaya elinden geldiği kadar yerleşti ve gevşemeye çalıştı.</p>
	<p class="block_3"> </p>
	<p class="block_2">Krondor yolunda ilerlerlerken, çoğu sıradan tüccarlar, çiftçiler ya da işçiler gibi giyinmiş yaya adam gruplarını geçtiler. Diğerleri arabalarda gidiyordu. Yanlarından at sırtında, diğerlerini önemsemiyormuş gibi gözüken birkaç kişi geçti.</p>
	<p class="block_3"> </p>
	<p class="block_2">Yoldaki diğer insanlar, Batı Toprakları'nın başkentine doğru gidiyordu. Yaz sonu mahsulleriyle ve erken sonbaharın ilk hasadıyla ağzına kadar dolu çiftlik arabaları büyük bir gümbürtüyle Krondor'a doğru gidiyordu. Trafiğe, yığınla malları olan tüccarlar ve ara sıra soyluların arabaları katılıyordu.</p>
	<p class="block_3"> </p>
	<p class="block_2">Trafik akıcı olduğu için Erik ve diğerleri, ölüm cezasına çarptırıldıkları saraya çok yakın olan şehrin güney kapısına doğru giden yolda hızla ilerledi. Limanın üstünde yükselen saray öğle güneşinde muhteşem görünüyordu. Kulelerde bayraklar dalgalanıyor ve şehir görkemli bir şekilde, ilk Krondor Prensi'nin kadim tepenin üstüne yaptırttığı iç kalenin etrafına yayılıyordu.</p>
	<p class="block_3"> </p>
	<p class="block_2">Güney kapısındaki muhafızlar geçmelerini işaret etti ve araba şehirde dolambaçlı bir yol izlemeye başladı. Sonunda fakir mahallenin yanındaki liman bölgesine girdiler ve yanlarında aniden Foster belirdi. Sesini yükseltmeden, "O arabadan inip şuradaki kayığa binin," dedi. Rıhtımın yanından aşağı inen taş basamakların dibinde akıntıdan sallanan bir sandalı gösterdi. Erik ve diğerleri taş basamaklardan seğirtip sandala bindi ve iki denizci tarafından her birine nereye oturacakları söylendi. Son binen Roo oturur oturmaz, Foster da onlara katıldı ve denizciler kıyıdan uzaklaştı. İki denizci sandalı ustalıkla limandaki bir gemiye doğru yönlendirdi.</p>
	<p class="block_3"> </p>
	<p class="block_2">Erik gemiler hakkında hiçbir şey bilmiyordu. Ama bu gemi etrafındaki birçok gemiyi küçükmüş gibi gösteriyordu. Çıplak ağaçlar gibi gökyüzüne yükselen üç direği vardı ve göz korkutucu bir siyaha boyanmıştı. Yanındaki diğer gemiler yeşil, kırmızı ve maviydi. Hatta bir tanesi, siyah geminin kasvetli görünüşünü daha da etkileyici hale getiren parlak sarıydı. Sandal geminin yanına yanaştı ve Foster, "Yukarı çıkın," dedi, kenardan sarkan ağı göstererek. Erik ayağa kalkıp ağı bir merdiven gibi kullanarak tırmanmaya başladı. Ağ, arkasından tırmananların ağırlığıyla çekilince dengesi bozuldu ve biraz aşağı kaydı, ama tırabzana ulaşmayı başardı ve denizciler onu yarı çekerek güverteye aldı.</p>
	<p class="block_3"> </p>
	<p class="block_2">Garip bir üniforma -beli kısa mavi bir ceket, beyaz pantolon ve omzuna asılmış bir kılıç kayışından sarkan bir süvari kılıcı giymiş bir adam, Erik'e geri çekilmesini işaret etti. Diğerleri de güverteye çıktığı zaman Foster yukarıya, "Bu grup birlikte tutulacak Bay Collins!" diye seslendi.</p>
	<p class="block_3"> </p>
	<p class="block_2">Garip üniformalı adam tırabzandan eğilip, "Diğerleriyle birlikte mi?" diye sordu. "Evet," diye yanıtladı Foster sandal uzaklaşırken. "Ama ayrı bir köşede Bay Collins!" "Hay hay Onbaşı Foster." Collins denilen adam dönüp, "Beni takip edin," diye emretti.</p>
	<p class="block_3"> </p>
	<p class="block_2">Ana direğin ilerisindeki kare bir lombar ağzından aşağıya giden dar ve dik, garip bir merdivenden indi. Ambara inen son kişi Erik'ti. Gözlerinin karanlığa alışması biraz zaman aldı. Bir kışla olarak kullanılması için yeniden düzenlenmiş bir yük ambarına girmişlerdi. Erik geminin her iki yanında da onar tane olmak üzere, duvarlara tutturulmuş yirmi tane üçlü ranza gördü. Ranzalar uzunlamasına dizildiği için oldukça geniş bir koridor oluşturuyordu.</p>
	<p class="block_3"> </p>
	<p class="block_2">Üçlü ranzaların arasında adamların eşyalarını koymakla meşgul olduğu, yere tutturulmuş büyük sandıklar vardı. Collins altı mahkûma onu takip etmelerini işaret etti. Onları diğer adamlardan en uzaktaki sancak duvarına yerleştirilmiş iki ranzaya götürdü. Karşı taraftaki ranzalar boştu. Ranzalara yerleşmelerini işaret etti. "Uyuyacağınız yer burası. Hava çok kötü olmadığı sürece, yemeklerinizi güvertede, aksi takdirde burada yiyeceksiniz. Eşyalarınızı şu iki sandığa koyabilirsiniz." Yük ambarının kıç tarafındaki duvara en yakın olan sandıkla, onlara verilen ranzaların arasındaki sandığı gösterdi.</p>
	<p class="block_3"> </p>
	<p class="block_2">Roo, "Bizim eşyamız yok," dedi.</p>
	<p class="block_3"> </p>
	<p class="block_2">Adam, "Benimle konuşurken, bana Bay Collins diye hitap edeceksiniz," dedi. "Trenchard'ın İntikamı'nın İkinci Kaptanı'yım. Birinci Kaptan Bay Roper'dir. Kaptan da... Ona Kaptan deyin. Anlaşıldı mı?" Roo, "Evet, Bay Collins," dedi. "Ama bize hiç eşya vermediler efendim."</p>
	<p class="block_3"> </p>
	<p class="block_2">"Bu benim sorunum değil. Eminim subayınız ihtiyacınız olan şeyleri size verecektir. Uzun bir yolculuk olacak. Yerleşmek için bol bol zamanınız var. Şimdi, çağrılana kadar burada bekleyin." Gitti.</p>
	<p class="block_3"> </p>
	<p class="block_2">Biggo en alttaki yataklardan birini aldı. Bir üstündekini Sho Pi, onun da üstündekini Billy Goodwin aldı. Diğer ranzayı en üstten alta doğru Luis, Erik ve Roo aldı.</p>
	<p class="block_3"> </p>
	<p class="block_2">"Şimdi ne yapacağız?" diye sordu Roo.</p>
	<p class="block_3"> </p>
	<p class="block_2">Biggo sırıttı. "Hiçbir şey. Ben biraz kestireceğim!" diye ekledi neşeli bir şekilde.</p>
	<p class="block_3"> </p>
	<p class="block_2">Erik kendisinin de yorgun, ama onları bekleyen kaderin ne olduğunu anlamaya çalışmaktan dolayı gergin olduğunu fark etti. Buna rağmen, limandaki dalgalarla yumuşak bir biçimde sallanan gemi sinirlerini yatıştırdı ve çok geçmeden uykuya daldı.</p>
	<p class="block_3"> </p>
	<p class="block_2">Yukarıdan gelen bir çatırtı ve bir hareket hissi, Erik'in doğrulup kafasını üstündeki yatağın tabanına çarpmasına yol açtı. Acıdan irkilen Erik, ortadaki yataktan inerken neredeyse Roo'nun üstüne basıyordu.</p>
	<p class="block_3"> </p>
	<p class="block_2">Üstten gelen bir gıcırtı ve hareketteki değişim, yukarıdan gelen emirlerin bağırılarak tekrarlanması yola çıktıklarını gösteriyordu. Altı mahkûm, ambarın diğer ucundaki otuz adam şaşkınlıklarından keyif alıyormuş gibi gözükürken, ne yapacaklarından emin olamayarak duruyordu.</p>
	<p class="block_3"> </p>
	<p class="block_2">İçlerinden biri, yaklaşık Biggo'nun cüssesinde olan iri bir adam, "Neden yukarı koşup Bobby de Loungville'e, size bu kadar erken ayrılacağımızı bildirmediği için çok düşüncesizce davrandığını söylemiyorsunuz!" dedi. Adamlar kahkahaya boğuldu.</p>
	<p class="block_3"> </p>
	<p class="block_2">Luis, "Neden gidip ona, babanın kim olabileceğini bilip bilmediğini sormuyorsun," dedi. "Annenin bilmediği belli."</p>
	<p class="block_3"> </p>
	<p class="block_2">Adam yataktan indi. Sho Pi yolunu kestiğinde, Luis'e doğru iki uzun adım atmıştı. "Bir saniye arkadaşım," dedi Isalani.</p>
	<p class="block_3"> </p>
	<p class="block_2">"Benim arkadaşım değilsin," diye karşı çıktı iriyarı adam, onu kenara itmek için elini Sho Pi'nin göğsüne koyarken. Artık herhangi biriyle kavga etmeye hazır olduğu belliydi.</p>
	<p class="block_3"> </p>
	<p class="block_2">Adam kendini birdenbire dizlerinin üstünde buldu. Sho Pi, eli bileğine doğru sertçe arkaya bükülsün diye adamın başparmağını geriye çekip avucunu ters yöne iterek elini acı verici bir şekilde tutarken, adamın suratı acı maskesine dönüşmüştü. Adamın çıkarabildiği tek ses acı solumalarıydı.</p>
	<p class="block_3"> </p>
	<p class="block_2">"Bu çok uzun ve sıkıcı bir yolculuk olacağı için," dedi Sho Pi, "barış yapmamızın ve birbirimizin hislerini anlamaya çalışmamızın hepimizin yararına olacağını söyleyecektim. Eğer onu içtenlikle affedersen, eminim arkadaşım annene dil uzattığı için senden özür dilemeye can atacaktır." Luis'in keyfi yerine gelmişti ve hayali bir şapkayı çıkarıyormuş gibi yaparak bir saray mensubu gibi reverans yapıp, "Bayım, kabalık yaptım ve düşüncesizce davrandım. Davranışımdan utanç duyuyorum. Affınızı istirham ediyorum bayım."</p>
	<p class="block_3"> </p>
	<p class="block_2">Gözleri sulandığı için yanaklarından yaşlar boşanan adam nefes nefese, "Kabul edilmiştir!" dedi. Acıdan sesi güçlükle çıkmıştı.</p>
	<p class="block_3"> </p>
	<p class="block_2">Sho Pi elini bırakınca, adam rahatlamadan dolayı neredeyse bayılıyordu. Billy ayağa kalkmasına yardım etti ve sırıtmamaya çalışarak adama arkadaşlarının yanına kadar eşlik etti. Adam sanki kırık olup olmadığını anlamak istiyormuş gibi elini ovuşturup duruyordu, ama kırık yoktu. Billy arkadaşlarının yanına dönerken, adam elini birkaç kez salladı.</p>
	<p class="block_3"> </p>
	<p class="block_2">Yukarıdaki ambar kapağı yana kayarak açıldı ve aşağı iki kişi indi: De Loungville ve Foster. Foster, "Dinleyin!" dedi.</p>
	<p class="block_3"> </p>
	<p class="block_2">De Loungville bütün adamları görebilmek için merdivenlerin ortasında duruyordu. "Sizin de fark ettiğiniz gibi, tabii baygın ya da düşündüğümden daha da aptal değilseniz, seyir halindeyiz. Hava şartlarına bağlı olarak, doksan ile yüz gün denizde olacağız. Yapılacak çok iş var ve denizci olmadığınız için şişmanlamanıza izin verecek değilim. Ayrıca, eve dönerken işçi sıkıntısı çekebiliriz," bir an uzaklara dalıp gitti, "bu yüzden gemi işleri hakkında bilgiye sahip olmanız yararlı olacaktır. Bay Collins daha sonra görev dağılımı yapmak için buraya gelecek ve size söyleneni yapacaksınız, soru sormak yok. Kral'ın ordusundaki Şövalye-Yüzbaşı kadar rütbe sahibidir, sıradan bir denizci gibi gözüktüğü için bunu unutmaya kalkmayın."</p>
	<p class="block_3"> </p>
	<p class="block_2">Merdivenlerden indi, altı mahkûmun olduğu yere yürüdü ve etrafına toplanmalarını işaret etti. "Size bunu yalnızca bir kere söyleyeceğim. Ruthia sizi seviyor olmalı, çünkü Şans Leydisi biraz daha hayatta kalmanızı uygun gördü. Yaşamaya uygun olup olmadığınıza karar vermem için bana iki hafta verildi ve olayların akışı sizi sürekli ipe doğru götürüyor." Tek tek adamların yüzlerine baktı. "Ama Calis'i, sizi seren direğinin ucundan Krondor'daki darağacından sallandırdığım kadar kolaylıkla sallandırabileceğime ikna ettim, bu yüzden sadece zaman kazandınız.</p>
	<p class="block_3"> </p>
	<p class="block_2">"Önümüzdeki üç ay çetin geçecek. Bu gemideki her adam gibi tam vardiya çalışacaksınız ve diğerlerinin yapıp da," başparmağıyla omzunun üstünden ambarın diğer tarafındaki adamları gösterdi, "sizin yapmadığınız birtakım eğitimler için size ikinci bir vardiya verilecek."</p>
	<p class="block_3"> </p>
	<p class="block_2">Biggo'nun konuşması herkesi şaşırttı. "Sebebini öğrenebilir miyiz?"</p>
	<p class="block_3"> </p>
	<p class="block_2">"Neyin sebebini?" diye sordu de Loungville. "Bu büyük maskaralığın sebebini Robert de Loungville, canım Çavuşum. Prens'in altınını ve krallığın dört bir yanından gelen askerlerini harcamaz ve katilleri ve hırsızları adaletten kurtarmak için bütün bunlara katlanmazsınız. Bizden bir şey istiyorsunuz ve karşılığında hayatlarımızı geri vermeye hazırlanıyorsunuz. Oldukça mantıklı ve soru sormak yok, ama benden daha aptal adamlar bile bizi neyin beklediğini bilmenin, bizim için daha iyi olacağını anlardı. Hayal gücünün bize düşüncesizce ve aptalca şeyler yaptırabilecek korkuları körüklemesindense, bu bilgiye sahip olmak daha iyi. Eğer kendimizi öldürtürsek, ne biz mutlu oluruz, ne de siz."</p>
	<p class="block_3"> </p>
	<p class="block_2">De Loungville bir süre Biggo'yu inceledi; ardından bir sırıtmayla ağzı kulaklarına vardı. "Aptal olduğun zaman seni daha çok seviyordum Biggo." Döndü ve giderken, "Yeterince uzun sağ kalırsanız, bilmek istediğinizden fazlasını öğreneceğinize söz veriyorum," dedi. Güverteye açılan kapağa vardığında dönüp, "Ama şimdilik, marifet sağ kalmakta," diye ekledi.</p>
	<p class="block_3"> </p>
	<p class="block_2">Yukarı çıktı, her zaman olduğu gibi Foster arkasındaydı. Lombar ağzı kapandığında Biggo, "Duymak istediğim şey bu değildi aslında," dedi.</p>
	<p class="block_3"> </p>
	<p class="block_2">Luis, "Ne düşünüyorsun?" diye sordu. "Bizi korkutmaya mı çalışıyor?" Sho Pi, "Hayır," dedi.</p>
	<p class="block_3"> </p>
	<p class="block_2">"Sanırım bizi korkutmamaya çalışıyor."</p>
	<p class="block_3"> </p>
	<p class="block_2">Erik yatağına döndü. İçinde soğuk bir hisle Sho Pi'nin haklı olduğunu biliyordu.</p>
	<p class="block_3"> </p>
	<p class="block_2">Günler geçti. Güverteye çıkmalarına izin verildiği ilk gün, Erik biraz ötelerinde başka bir geminin daha onlarla birlikte yol aldığını gördü. Denizcilerden biri ona bu geminin Özgürliman Korucusu olduğunu söylemişti. Calis'in kumandası altındaki başka bir gemiydi. Erik bütün krallık gemilerinin kraliyet şusu ya da busu diye adlandırıldıklarını sandığını söylemişti ve denizci yalnızca başını salladıktan sonra işine dönmüştü.</p>
	<p class="block_3"> </p>
	<p class="block_2">Erik işten pek zevk almıyordu, ama dışarıdaydı ve sonbaharın başları olmasına rağmen hava yumuşaktı. Roo, yükseklikle ilgili birtakım sorunları olduğu için, denizci olmaktan nefret etmişti, ama serenlerde hareket etmek için Biggo ve Erik'te olmayan çevikliğe sahipti. Luis ile Billy'nin elleri işe yatkındı ve Sho Pi verilen görevleri kamptaki gibi kolaylıkla yerine getiriyordu.</p>
	<p class="block_3"> </p>
	<p class="block_2">İki hafta sonra, Erik güvertede rahatça dolaşabiliyordu ve ayakları nasır tutmuştu; gemide tehlikeli oldukları ve tuzlu su deriyi bozduğu için binici çizmelerini giymiyordu. Geminin armasına hiç tırmanmadıkları için sadece subaylar çizme giyiyordu. Erik ve ambardaki diğer adamlar denizciler gibi yalınayak dolaşıyor ve aceleyle denizcilik sanatını öğreniyorlardı.</p>
	<p class="block_3"> </p>
	<p class="block_2">Bir kara insanı olarak, 'iskota bitiyor' ya da 'sereni bağlamak' gibi terimlerle artık kafası karışmıyordu. Kamptayken, sıkı çalışmaya iyi yemekler eşlik ediyordu. Erik normalden daha iyi yiyor olduklarını fark etmişti ve soylular arasındaki bir yarışmaya hazırlanan atlar gibi muamele gördüklerinin şakasını yapıyordu. Sık sık bir hayvanın bacağının kırılmasıyla ya da bir atın üstünden düşüp ciddi şekilde yaralanan ya da ölen bir biniciyle son bulan bu gibi yarışmalardan bahsetmemeye karar verdi.</p>
	<p class="block_3"> </p>
	<p class="block_2">Bütün hayatı boyunca sıkı çalışmaya karşı isteksiz olan Roo bile, sıkı düzenin ve iyi beslenmenin etkilerini gösteriyordu. Sıska vücudunda sırım gibi kaslar oluşmuştu ve Erik'in daha önce hiç görmediği bir özgüvenle hareket ediyordu. Roo her zaman bir çocuk gibi gülerdi, ama gülüşünde sert, tehlikeli bir keskinlik olurdu. Esprileri bazen çekilmez olurdu. Sanki hayatın ne olduğunu yeni anlıyormuş gibi, sadece bir an ötede olan ölümün akıl uyuşturan korkusuna karşı olarak artık anı yaşıyordu. Erik Roo'da bir şeylerin değiştiğini hissediyordu, ama bu değişikliğin ne olduğunu tam olarak adlandıramıyordu.</p>
	<p class="block_3"> </p>
	<p class="block_2">Sho Pi, onları bekleyen her ne idiyse, de Loungville'in onların zinde ve hazır olmasını istediğini söylemişti. Her gün, sıkı çalışmanın ve savaş eğitiminin eşit bir karışımı şeklinde geçiyordu. İkinci gün Sho Pi, Erik'e bir danstan fazla bir şey gibi gelmeyen kontrollü hareketler serisini pratik yapmak için güverteye çıkmıştı. Zarif ve akıcı olan hareketler, sanki hareketleri hızlandırmak onları öldürücü vuruşlara dönüştürürmüş gibi insanda bir tehdit hissi uyandırıyordu. Çalışmasını bitirip ambara döndüğü zaman Luis, "Şu yukarıda yaptığın şey neydi Keshli?" diye sordu.</p>
	<p class="block_3"> </p>
	<p class="block_2">"Isalani," diye düzeltti Sho Pi, ardından yatağına atlarken, "kata deniyor ve uyguladığım sanatların özüdür," dedi. "Bu bir hareket anlayışıdır ve etrafına güç yükler ve o gücü ihtiyacın olduğu an kolayca kullanmanı sağlar."</p>
	<p class="block_3"> </p>
	<p class="block_2">Erik yatağında doğruldu. "O askeri silahsız bırakmak için kullandığın numara bu muydu?" "Üzülerek kabul etmeliyim ki aynısıydı, ama bu bir numara değil. Bu kadim bir sanat biçimidir ve kendini savunmada kullanılabildiği gibi, kişiyi evrenle uyumlu hale getirmek için de kullanılabilir." Biggo, "Senin yaptığın gibi de Loungville'i nasıl döveceğimi bana gösterebilirsen, öğrenmekle ilgilenebilirim," dedi. "Bu, sanatı kötüye kullanmak olacaktır," dedi Sho Pi. "Ama benimle çalışmak istersen, memnuniyetle kabul ederim. Kata insanı rahatlatır, sakinleştirir ve dinçleştirir."</p>
	<p class="block_3"> </p>
	<p class="block_2">Billy, "Tabii," dedi. "De Loungville'i tekmelediğin zaman çok rahatlamış ve sakin görünüyordun." Luis sırıttı. "Ah, dinçleştirdi de!"</p>
	<p class="block_3"> </p>
	<p class="block_2">Güldüler. Erik aniden bu adamlar için beklenmedik ve sıradışı bir sevgi hissetti. Hepsi de katildi, krallık toplumunun süprüntüleriydi, ama yine de her birine yakınlık hissetmesine sebep olan bir şeyler vardı. Daha önce hiç böyle bir duygu yaşamamıştı ve bu duygu doğal geldiği kadar ona sıkıntı da veriyordu. Yatağına sırtüstü uzanarak, bu tuhaf duygu karmaşasını düşündü.</p>
	<p class="block_3"> </p>
	<p class="block_2">Hafta sonuna kadar, Erik ve diğerleri, Sho Pi'den kata dersleri alan Luis'e katılmıştı.</p>
	<p class="block_3"> </p>
	<p class="block_2">Vardiyalarından sonraki bir saat, altısı güvertenin nispeten boş olan ana ambar ağzıyla ön direk arasına geçiyordu ve Sho Pi'nin liderliğinde çalışıyorlardı.</p>
	<p class="block_3"> </p>
	<p class="block_2">Erik, klasik Isalani hareketlerinin uzun serileri süresince dinç bir şekilde hareket etmek için, bir ışık noktası ya da hafif bir rüzgâr ya da rahatlatıcı başka bir şey düşünmesi öğüdünü ilk başta aptalca bulmuştu. Bir süre sonra, Sho Pi'nin tavsiyesine uymakla gelen dinginliği hissetti. Uzun ve yorucu çalışma saatlerine rağmen, ekstra alıştırma yorucu değil dinçleştiriciydi ve hayatında hiç bu kadar iyi uyumamıştı.</p>
	<p class="block_3"> </p>
	<p class="block_2">Babası bir Tsurani savaşçısı olan LaMutlu bir denizci de onlara katılmak istedi. Sho Pi'nin öğrettiği çoğu şeyin, babasının ona küçükken gösterdiği Tsurani 'savaşçı yolu'nun mirasının bir parçası- şeye çok benzediğini iddia ediyordu.</p>
	<p class="block_3"> </p>
	<p class="block_2">Grup bir hafta çalıştıktan sonra, Sho Pi'nin burnunu yere sürttüğü iriyarı adam onları izlemeye geldi. Birkaç dakika sonra, "Başparmakla yaptığın şu şeyin nasıl yapıldığını bana gösterebilir misin?" diye sordu. Sho Pi, "O sadece bunun bir parçası," dedi. "Birçok şey öğrenmen gerekir."</p>
	<p class="block_3"> </p>
	<p class="block_2">Adam başını salladı ve Erik'in yanına geçti. Sho Pi başını salladı. Erik, "Ayaklarını şu şekilde yerleştir," diyerek nasıl yapması gerektiğini gösterdi. "Şimdi ağırlığını ne çok öne, ne de çok arkaya gidecek şekilde dengele." Adam başını salladı. "Adım Jerome Handy," dedi. "Erik von Darkmoor." Sho Pi alıştırma yapacakları dört hareket gösterdi ve hareketleri hep beraber yavaşça yaptılar.</p>
	<p class="block_3"> </p>
	<p class="block_2">Ardından, tekrar denemelerini söyleyerek, aralarında dolaşıp duruşlarını ve dengelerini düzeltti.</p>
	<p class="block_3"> </p>
	<p class="block_2">Kıç güvertesinde duran Foster ve de Loungville onları izliyordu. Foster, "Bundan ne anlıyorsun?" diye sordu. De Loungville omuzlarını silkti. "Söylemesi zor Charlie. Sadece zaman öldürmek için yaptıkları bir şey olabilir. Ya da birkaçının hayatını kurtarmak için yaptıkları bir şey. Şu Keshli o tekmeleriyle, beni utandırdığı kadar kolayca öldürebilirdi. Bana çok kızgın olmasına rağmen bütün gücüyle vurmadı." Bir süre sessiz kaldıktan sonra, "Diğerlerinin Handy'yi örnek almasının benim için sakıncası olmadığının bilinmesini sağla," dedi. "Son altı kuşumuzun sürüye katılmasının zamanı geldi."</p>
	<p class="block_3"> </p>
	<p class="block_2">Sonraki birkaç gün içinde yavaş yavaş, gruba diğer otuz adamdan katılmalar oldu. Üçüncü haftanın sonunda hepsi Sho Pi'nin gözetiminde kata çalışıyordu.</p>
	<p class="block_3"> </p>
	<p class="block_2">"Hepiniz mahkûm musunuz?" diye sordu Luis kuşkuyla. "Evet dostum," dedi Düşler Vadisi'nden gelen Jadow Shati adındaki siyah derili bir adam. "Buradaki her adam</p>
	<p class="block_3"> </p>
	<p class="block_2">Bobby de Loungville'in küçük oyununu tecrübe etti. Hepimiz Ölüm Tanrıçasının gözlerinin içine baktık, ya da en azından biz öyle düşünüyorduk." Adam sırıtınca, Erik karşılığında kendini gülümserken buldu. Adamın gülümseyişinin öyle bir etkisi vardı ki, sanki dişlerinden yansıyan tüm parlaklık ve mutluluk, kapkara derisiyle oluşturduğu kontrastla daha çok vurgulanıyordu. Jadow'u tanıdığı kısa zaman zarfında Erik, adamın neredeyse her durumda gülünecek bir şey bulma becerisine sahip olduğunu keşfetmişti. Olayları, Erik'in neredeyse her seferinde gülmesine yol açan bir anlatış tarzı vardı.</p>
	<p class="block_3"> </p>
	<p class="block_2">Roo ellerini havaya kaldırdı. "Öyleyse kampa ilk geldiğimizde neden hepiniz böylesine lanet olası bir piç grubuydunuz?"</p>
	<p class="block_3"> </p>
	<p class="block_2">Ambarda oturuyorlardı. Son birkaç gündür, Sho Pi ile birlikte yaptıkları antrenmandan sonra birbirleriyle sohbet etmeye başlamışlardı ve Erik'in 'biz' diye düşündüğü altı adamla, 'onlar' diye düşündüğü otuz adam arasındaki engel zayıflamaya başlamıştı.</p>
	<p class="block_3"> </p>
	<p class="block_2">Jadow, çeşitli zamanlarda Büyük Kesh İmparatorluğu'nun ya da Krallık'ın elinde bulunan, dillerin, soyların ve bağlılığın karıştığı bir tampon bölge olan Vadi şivesiyle konuşuyordu. Kral'ın dilinden daha yumuşak, ahenkli bir dildi, ama Yüksek Keshçe kadar boğazdan telaffuz edilmiyordu. "Ahbap, bu eğitimin bir parçasıydı, anlamadınız mı? Her yeni gelen grubun canına okuyorduk! Bobby'nin emirleri. Bizi asmak zorunda kalmayacağını anlayana kadar, bize çizmesinin altındaki pislikten daha iyi davranmayacağını fark etmediniz mi? Ardından lanet iplerimizi çıkarttık dostum.</p>
	<p class="block_3"> </p>
	<p class="block_2">Sonra da biraz daha fazla yaşayabileceğimizi düşünmeye başladık."</p>
	<p class="block_3"> </p>
	<p class="block_2">Biggo'dan sonra gruptaki en iri ve omuzları en geniş adam olan Jerome Handy Erik'in karşısına oturdu. "Jadow ve ben ilk altı kişi arasındaydık. Arkadaşlarımızdan dördü öldü. İkisi duvara tırmanmayı denedi ve Yolbulucular büyük yaylarıyla onları bıldırcın gibi vurdu." Elleriyle uçma hareketi yaptı ve ağzıyla komik bir kanat çırpma sesi çıkardı. Ardından aniden ellerini ters çevirip, vurulan bir kuşun düşme taklidini yaptı. Erik, Handy'nin kaba ve korkutucu olabildiği kadar, eğlendirici de olabildiğini fark etmişti. "Bir tanesi öfkesine hakim olamayıp kılıç eğitiminde öldü.</p>
	<p class="block_3"> </p>
	<p class="block_2">Diğeri..." Jadow'a göz attı.</p>
	<p class="block_3"> </p>
	<p class="block_2">"Ah, çok kötüydü ahbap," dedi Vadili. "Adı Roger'dı."</p>
	<p class="block_3"> </p>
	<p class="block_2">"Doğru. Roger. Kaçmaya çalışırken bir muhafızı öldürdüğü için asıldı." "Bu ne kadar önceydi?" diye sordu Erik.</p>
	<p class="block_3"> </p>
	<p class="block_2">"Bir yıldan fazla oldu ahbap," dedi Jadow. Elini, her sabah bir bıçakla kuru kuruya tıraş ettiği dazlak kafasında gezdirdi. Birçoğu doğuştan saçsız olmasına rağmen, adamın kulaklarının etrafında çok az saç vardı ve adamın tıraş olduğunu gördüğü her seferinde Erik irkiliyordu.</p>
	<p class="block_3"> </p>
	<p class="block_2">"Bir yıl mı?" diye sordu Billy Goodwin. "Bir yıldır o kampta mıydınız?"</p>
	<p class="block_3"> </p>
	<p class="block_2">Jadow sırıttı. "Ahbap, seçenekleri bir düşün, anlamıyor musun?" Güldü. Bir çocuğun kahkahasının gırtlaktan gelen bir uyarlamasıydı bu. "Yemekler muhteşemdi ve arkadaşlık," Jerome'a numaradan şeytani bir bakış attı, "eğlendiriciydi. Ve orada kaldığımız sürece..." "Ne?" diye sordu Roo.</p>
	<p class="block_3"> </p>
	<p class="block_2">Yanıt veren Biggo'ydu. "De Loungville'in ve Kartal'ın bizi götürdüğü yer her neresiyse oraya doğru gitmiyorlardı." "Kesinlikle."</p>
	<p class="block_3"> </p>
	<p class="block_2">"Yani bir yıldır askercilik oynuyordunuz, öyle mi?" diye sordu Luis.</p>
	<p class="block_3"> </p>
	<p class="block_2">"Daha da fazla, ayrıca insanlar ölüyorsa ben buna oyun demem," dedi Peter adındaki bir adam.</p>
	<p class="block_3"> </p>
	<p class="block_2">Jerome başını salladı. "Son bir yıldan biraz fazladır sahte asılmalarla alınan yetmiş sekiz adamdan geriye otuzumuz kaldı."</p>
	<p class="block_3"> </p>
	<p class="block_2">Sho Pi, "O zaman bu, Onbaşı Foster'ın ve gerçek rütbesi her neyse, Robert de Loungville'in -onu ilk gördüğümde bir soylu zannetmiştim- neden... hiç kimseyi tanımadığını açıklıyor?" dedi.</p>
	<p class="block_3"> </p>
	<p class="block_2">Jerome kafasını iki yana salladı. "Benim bütün duyduğum çavuş olduğu. Ama onu Kral’ın ŞövalyeYüzbaşısı'na emir verirken gördüm. Elften sonra ikinci komutan o." "Elf mi?" diye sordu Erik.</p>
	<p class="block_3"> </p>
	<p class="block_2">Luis, "Yaşlı muhafızların bazılarının Kartal dediği adam," dedi. "Bu bir şaka değil. Ona böyle sesleniyorlar, ama saygısızlıklarından değil. Onun insan olmadığını söylüyorlar." "Gerçekten de biraz garip bir görünüşü var," dedi Roo.</p>
	<p class="block_3"> </p>
	<p class="block_2">Jerome güldü ve Jadow, "Garip görünmek hakkında şu konuşana da bakın hele!" dedi.</p>
	<p class="block_3"> </p>
	<p class="block_2">Herkes güldü ve Roo utancından kıpkırmızı oldu. "Yani bizim gibi görünmüyor demek istedim." "Hiç kimse bizim gibi görünmüyor," dedi Sho Pi.</p>
	<p class="block_3"> </p>
	<p class="block_2">"Ne demek istediğini anlıyoruz," dedi, Erik'in adını bilmediği başka bir adam.</p>
	<p class="block_3"> </p>
	<p class="block_2">Jadow, "Babam Gedik Savaşları'nda Tsuranilere karşı batıda savaşmış, ama ben hiç orada bulunmadım," dedi.</p>
	<p class="block_3"> </p>
	<p class="block_2">"Ahbap, babamın dediğine göre, oldukça uzun süren, bir savaş olmuş. Babam, elflerle cüceler anlaşmaya ihanet ettikleri zaman Gri Kuleler'deki vadinin orada yapılan savaşta birkaç tane elf görmüş. Saçları ve gözleri tıpkı sizin gibi olmasına rağmen, elflerin uzun boylu ve sarışın olduğunu söylerdi, bilmiyor musunuz? Yine de onlarda pek kimsede görülmeyen bir şey olduğunu söylerdi. Farklı bir şekilde yürürlermiş, dans edermiş gibi, bana söylediği buydu."</p>
	<p class="block_3"> </p>
	<p class="block_2">Sho Pi, "Kartal dedikleri adam o," dedi. "Karşı karşıya gelmek istemeyeceğim birisi."</p>
	<p class="block_3"> </p>
	<p class="block_2">"Sen mi?" diye sordu Erik. " Adamların ellerinden kılıçlarını aldın. Hiç kimseden korkmadığını sanıyordum."</p>
	<p class="block_3"> </p>
	<p class="block_2">"Bir adamın elinden kılıcını aldım Erik. Ama bunu yaparken korkmadığımı söylemedim hiç." Yüz ifadesi düşünceli bir hal aldı. "Calis denilen adamda çok tehlikeli bir şeyler var." "Göründüğünden daha güçlüdür," dedi Jerome utanarak. "Her şeyi Bobby de Loungville'e bırakmadan önce, eğitimdeyken ona kabadayılık yapacağımı düşündüğümde, beni öyle sert yere vurdu ki kafamın kırıldığını zannettim."</p>
	<p class="block_3"> </p>
	<p class="block_2">"Çok kalın, hem de fazlasıyla," dedi Jadow ve diğerleri güldü.</p>
	<p class="block_3"> </p>
	<p class="block_2">"Hayır, ciddiyim. Darbelere karşı dayanıklılığımla övünürüm, ama hiç böyle bir şey hissetmemiştim ve kesinlikle şaşırdım." Sho Pi'ye baktı. "Başparmağımı büktüğün zaman şaşırdığım kadar şaşırdım. Aynısı oldu. Adım attım ve kendimi sırtüstü yerde buldum. Başım tapınak çanı gibi çalıyordu."</p>
	<p class="block_3"> </p>
	<p class="block_2">Jadow, "Darbeyi göremedi dostum," dedi. "Doğrusunu söylemek gerekirse, ben de. Calis hızlıdır." "İnsan değil," dedi başka birisi ve genel bir onaylama oldu.</p>
	<p class="block_3"> </p>
	<p class="block_2">Ambar kapağından gelen uyarıcı bir gıcırtı, Onbaşı Foster ambara girmeden önce adamların itişip kakışarak yataklarına dönmelerine sebep oldu. Çizmesi yere değdiğinde, "Yatma vakti kızlar!" diye bağırdı. "Sevgililerinize iyi geceler deyin ve uyuyun. Yarın önünüzde koca bir gün var."</p>
	<p class="block_3"> </p>
	<p class="block_2">Erik yün battaniyesini tamamen üstüne örtemeden fener söndürüldü ve ambar karanlığa gömüldü.</p>
	<p class="block_3"> </p>
	<p class="block_2">Sırtüstü uzandı ve tanımadığınız insanların geldiğini ve öldüğünü görerek o kampta bir yıl yaşamanın nasıl bir şey olabileceğini düşündü. Birdenbire Sho Pi'nin söylemeye başladığı bir şey anlam kazandı. Erik, "Sho Pi?" diye fısıldadı. "Ne var?" "De Loungville'in rütbesini sorduğun zaman, Foster ile de Loungville'in bir şey yapma nedenlerinin ne olduğu hakkında ne söyleyecektin?"</p>
	<p class="block_3"> </p>
	<p class="block_2">"Diyecektim ki, durumlarından önce ve duruşmaları sırasında test edildikten sonra ve o kadının zihinleri okumasından sonra bile bu kadar insanın başarısız olması, bizim hakkımızda neden bu kadar endişeli olduklarını açıklıyor." "Ne demek istiyorsun?"</p>
	<p class="block_3"> </p>
	<p class="block_2">"Biz kampa götürülmeden önce, darağacından kurtarılan adamların yarısından fazlası öldü.</p>
	<p class="block_3"> </p>
	<p class="block_2">Aslında, üçümüz ya da dördümüz bu gemide olmamalıydık. Ölmüş olmamız gerekiyordu. De Loungville riske giriyor. Bütün bu olanlardan sonra bile, yine de başarısız olabiliriz." Erik, "Ah, anlıyorum," dedi.</p>
	<p class="block_3"> </p>
	<p class="block_2">Sırtüstü uzandı ve "Neyde başarısız!" diye düşünürken uykusu uzun süre gelmedi.</p>
	<p class="block_3"> </p>
	<p class="block_4"><img alt="Line" src="images/image.png" class="calibre4"/></p>
	<p class="block_3"> </p>
	<p class="block_9" id="calibre_pb_10"> </p>
</body></html>
