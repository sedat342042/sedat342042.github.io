<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-22-</p>
	<p class="block_6">SIZMA</p>
	<p class="block_3"> </p>
	<p class="block_2">Calis fısıltıyla konuşuyordu.</p>
	<p class="block_3"> </p>
	<p class="block_2">Erik Yüzbaşı'nın ne dediğini duyamıyordu, ama Praji ile Greylock'un onaylayarak başlarını salladığını gördü.</p>
	<p class="block_3"> </p>
	<p class="block_2">Tutsaklar, bir avuç adamın kolaylıkla koruyabileceği küçük bir vadiye götürülmüştü. Erik'in Yüzbaşı’nın ne planladığına dair hiçbir fikri olmamasına karşın, de Loungville tutsaklarla görüşüyordu.</p>
	<p class="block_3"> </p>
	<p class="block_2">Bir gün önceki çarpışmalarda teslim olanlar için uygulanan süre verme geleneği sürdürülecekti.</p>
	<p class="block_3"> </p>
	<p class="block_2">Praji'ye göre genellikle, eğer hareket etmeye devam ederlerse, serbest bırakılanlara dokunulmazdı. Roo yaklaştığı sırada Erik düşüncelerin içinde kaybolmuştu.</p>
	<p class="block_3"> </p>
	<p class="block_2">"Atlar nasıl?" diye sordu Roo.</p>
	<p class="block_3"> </p>
	<p class="block_2">"Biraz sıskalar; yılın bu zamanında ot az ve çok uzun süre aynı yerde tutulmuşlar. Ama bunun dışında iyiler. Bir hafta boyunca bir iki kere hareket ettirirsek, biraz kilo alacaklardır, özellikle gece onları rüzgârdan koruyacak bir barınak bulabilirsem. Soğuk, onları hiçbir şeyin yapmadığı kadar zayıflatıyor. Tüyleri sıkılaşmaya başlar başlamaz iyi olacaklardır." Roo, "Sence Yüzbaşı’nın aklında ne var?" diye sordu.</p>
	<p class="block_3"> </p>
	<p class="block_2">Erik, "Gerçekten bilmiyorum," dedi. "Tutsakların duyabileceği kadar yüksek sesle Keder Limanı'na gitmekten bahsetmesini garip buldum."</p>
	<p class="block_3"> </p>
	<p class="block_2">Roo sırıttı. "Eğer orası Kraliçe'nin ordusunun bizi aramasını istediğimiz yer değilse. Sırada ne var?" "Yapacak bir sürü işimiz var," dedi Erik. "Ve de Loungville dönmeden bitirsek iyi olur. Eğer bizi etrafta boş boş dolanırken görürse, yandık demektir." Roo inledi. "Açlıktan ölüyorum." Erik birdenbire önceki gece çabucak atıştırdığı bir şeyler dışında hiçbir şey yemediğini fark etti. "Gel, yiyecek bir şeyler bulalım," deyince Roo'nun yüzü aydınlandı. "Ardından işe döneriz." Roo'nun yüz ifadesi karardı, ama arkadaşını takip etti.</p>
	<p class="block_3"> </p>
	<p class="block_2">Önceki gece tam bir liste yapmışlardı ve Nahoot'un adamlarının, bir süredir ücretlerinin ödenmemesine rağmen kesinlikle iyi erzaka sahip olduklarını fark etmişlerdi. Erik ve Roo, Luis ve Biggo ile paylaştıkları çadıra -Sho Pi ve Natombi başka bir dört kişilik çadırda Nakor ve Jadow ile beraber kalıyordu- yöneldi ve diğer ikisini uyurken buldular. Yalnızca birkaç gün önce pişirilmiş yarım somun yol ekmeği ve bir kase fındık ve ceviz girişte duruyordu. Erik oturdu, iç geçirdi ve ekmeği aldı. Ekmeği ikiye bölüp yarısını Roo'ya verdi ve ardından bir avuç dolusu fındık ve ceviz alıp yemeye başladı.</p>
	<p class="block_1"> </p>
	<p class="block_2">Hava serindi, ama güneş insanı ısıtıyordu ve yemek yedikten sonra Erik üstüne bir ağırlık çöktüğünü hissetti. Luis ile Biggo'ya bakarak onların yaptığını yapma dürtüsü hissetti, ama bununla mücadele etti. Hâlâ yapılacak işler vardı ve eğer onlara yapmalarını söylemek zorunda kalırsa, de Loungville işleri daha da zorlaştıracaktı.</p>
	<p class="block_3"> </p>
	<p class="block_2">Erik kalkıp Luis ile Biggo'yu uyandırdı. Roo ile Erik'i gördüler ve Biggo, "Daha iyi olabilirdi," dedi.</p>
	<p class="block_3"> </p>
	<p class="block_2">"Öyle," diye fısıldadı Erik. "Benimle gelin."</p>
	<p class="block_3"> </p>
	<p class="block_2">Luis, altındaki siyah halkalarla daha da tehlikeli görünen gözlerle Erik'e baktı. Erik ayağa kalkarken yavaşça, "Bıçaklarınız yanınızda mı?" diye sordu.</p>
	<p class="block_3"> </p>
	<p class="block_2">Luis, "Her zaman," diye fısıldadı ve hançerini kemerinden öyle hızlı çekti ki, hareket neredeyse görünmez gibi gelmişti. "Kesilmesi gereken birtakım gırtlaklar mı var?" Erik, "Beni takip edin," dedi.</p>
	<p class="block_3"> </p>
	<p class="block_2">Çabucak ve etrafı kolaçan etmek için sık sık durarak çadırların arasında ilerlediler. Erik sanki gözetlenip gözetlenmediklerini anlamaya çalışıyormuş gibiydi. Erik, adamların bir gece önce çabucak kazdıkları hendeği derinleştirdiği kazının devam ettiği yere ilerledi.</p>
	<p class="block_3"> </p>
	<p class="block_2">Hendeğe vardıklarında bir çuvalın içinde duran yeni kesilmiş ağaç çivi yığınını gösterdi ve "Çabuk, kaçmalarından önce!" dedi. "Bunların sivriltilmesi ve çevreye yerleştirilmesi gerekiyor." Roo ve Biggo gülümseyip bellerinden bıçaklarını çekerken birer tane kazık aldılar, ama Luis ters ters Erik'e baktı. "Beni bunun için mi uyandırdın?"</p>
	<p class="block_3"> </p>
	<p class="block_2">"De Loungville'den daha iyiydim, değil mi?"</p>
	<p class="block_3"> </p>
	<p class="block_2">Luis bir süre dik dik Erik'e baktı. Bir saniye için bıçağını Erik'e doğru tuttu, ardından homurdanarak eğildi, bir tahta çivi aldı ve yontmaya başladı.</p>
	<p class="block_3"> </p>
	<p class="block_2">Erik, "Böylesi daha iyi," deyince, Roo ve Biggo güldü. "Atları kontrol etmeye gideceğim." Giderken, omzunun üstünden kazıkları sivrileştiren adamlara baktı. O hendeği geçmeye çalışan biri, kazıklar yüzünden istihkâm duvarına tırmanmada güçlüklerle karşılaşacaktı.</p>
	<p class="block_3"> </p>
	<p class="block_2">Erik büyük savunma karesinin diğer tarafına gitti. Yakındaki ağaçlardan kestikleri kütüklerden yaptıkları kapıyı yerleştirmeye çalışan iki adama katıldı. Uygun aletlerin olmayışı işi zorlaştırıyordu, çünkü Nahoot'un birliğinin taşıdığı bir baltayla keresteyi kesmek ve ardından kestikleri parçayı bıçaklar ve hançerlerle düzeltmek zorunda kalıyorlardı. Erik kesesinde kalan son altını, eli yüzü düzgün bir rende ve birkaç tane demir işleme aleti için harcamaya razıydı.</p>
	<p class="block_3"> </p>
	<p class="block_2">Erik marangozluk hakkında çok az şey biliyordu, bu yüzden de bazı çentikler ve çıkıntılar kesip, bunları ellerinden geldiğince birbirine geçirip, ardından hepsini bir sicimle birbirlerine bağlamayı önerdi. Gerektiği zaman kampın içinden indirilebileceklerdi. Diğer ekipmanlarının çoğuyla birlikte Djams Ovası'ndaki tepeciğin dışında bırakmak zorunda kaldıkları Weanat'ta inşa ettiklerinin aksine, bu kapıyı parçalarına ayırıp yanlarında taşımaları mümkün değildi.</p>
	<p class="block_3"> </p>
	<p class="block_2">Erik ovayı geçişlerini düşündü. Gilanilerle en son karşılaştıkları yerden kilometrelerce güneyde olmalarına rağmen, küçük savaşçılarla tekrar karşılaşmalarının bu görevi tehlikeye atacağını biliyordu. Sonunda, endişelenecek çok şey olduğuna karar verdi, bu yüzden sadece yapılması gereken işleri yaparak, endişelenmeyi Calis ile de Loungville'e bıraktı.</p>
	<p class="block_3"> </p>
	<p class="block_2">Kapının yerleştirilmesini denetleyen Erik neredeyse öğlen olduğunu fak etti. Birkaç tane ateş yakılmasını emretti ve sonra nöbetin değişip değişmediğine bakmaya karar verdi. İlk ışıkta yanlarından geçtiğinden beri görevde aynı adamların olduğunu fark etti ve çadırlara geri gidip, nöbet sırasının onlarda olduğunu söyleyerek, itiraz eden bazı adamları tekmeleyerek uyandırdı.</p>
	<p class="block_3"> </p>
	<p class="block_2">De Loungville Nahoot'un adamlarını sorgulamaktan döndüğünde, öğle yemeği için yemek alanının hazırlanmış olduğunu gördü. De Loungville atından inip, "İstihkâm siperi bitirildi mi?" diye sordu. Erik, "Yaklaşık iki saat önce," dedi. "Kazıklar?"</p>
	<p class="block_3"> </p>
	<p class="block_2">"Sivriltildi ve şimdi yerlerine yerleştiriliyor." "Kapı?"</p>
	<p class="block_3"> </p>
	<p class="block_2">"Yerine takıldı."</p>
	<p class="block_3"> </p>
	<p class="block_2">"Saldırı rampası?"</p>
	<p class="block_3"> </p>
	<p class="block_2">"Yapıldı -çok kullanışlı olacağını sanmıyorum gerçi; bir seferde birden fazla at gelirse, dağılabilir."</p>
	<p class="block_3"> </p>
	<p class="block_2">"Kimse nöbeti değiştirdi mi?" "Bunu birkaç dakika önce hallettim." "Yüzbaşı nerede?"</p>
	<p class="block_3"> </p>
	<p class="block_2">"Yukarıda Greylock, Praji, Vaja ve Hatonis ile konuşuyor."</p>
	<p class="block_3"> </p>
	<p class="block_2">"Subaylar bir arada, ha?" diye sordu de Loungville, ateşin yanından bir kap alarak. Kaynayan bir kazana daldırdı. Sıcak çorbadan bir yudum almadan önce üfledi. Erik, "Sen daha iyi bilirsin Çavuş," dedi. "Bu işte hâlâ yeniyim."</p>
	<p class="block_3"> </p>
	<p class="block_2">De Loungville sırıtarak onu şaşırttı, sonra çorbasını içti. Suratını buruşturarak, "Tuzsuz olmuş," dedi. Kabı yere atıp yürümeye başladı. "Bana ihtiyacın olursa, Yüzbaşı’nın yanında olacağım." Erik karavananın yanındaki adamlardan birine döndü ve "Bu da neydi şimdi," dedi.</p>
	<p class="block_3"> </p>
	<p class="block_2">Adamın adı Samuel'di. Darağacından kurtarılan ilk grupların birindendi ve uzun süredir de Loungville'in yanındaydı. "Çavuşun, yaptığı her şey için kendince sebepleri vardır." Ardından durakladı. Bir süre sonra ekledi, "Ama Foster öldüğünden beri ilk gerçek gülümsemesi, Onbaşı." Hiç kimse resmi olarak ona onbaşı olduğunu söylemediği için Erik adamı düzeltmek için ağzını açmıştı ki, yapılması gereken işleri adamlara daha çabuk yaptırıyorsa, ağzını kapalı tutmasının en iyisi olduğuna karar verdi. Yalnızca omuzlarını silkti.</p>
	<p class="block_3"> </p>
	<p class="block_2">Yemek hazır olduğundan, Erik nöbete gideceklerin karnının tok olması için, bir sonraki nöbetçileri yemek alanından seçmeye karar verdi. Erik, peşlerine düşülmeden önce bir günlük süre tanınan adamlara verilen atların dağıtımını denetledi. Calis onlara görülmemiş bir teklif sundu: Eğer doğrudan güneye, Dee Nehri'ne doğru at sürerler, ardından Chatisthan'a ya da Ispar'a gitmek için nehri takip ederlerse, peşlerinden hiç kimseyi göndermeyecekti. Eğer onu ve adamlarını Keder Limanı'na doğru takip ederlerse, hepsini öldürecekti. Aynı zamanda, ikramiye olarak küçük bir miktar altın da verdi. Serbest bırakılan adamlar söyleneni yapmak için paralı asker yemini etti ve kampın dışına at sürmeye hazırlanmaya başladılar.</p>
	<p class="block_3"> </p>
	<p class="block_2">Erik'i şaşırtan şey, Nahoot'un adamlarından yirmi tanesine, birlikte bir yer teklif edilmesiydi. Adamlar, de Loungville'in eğittiği adamlardan ayrı tutulmak için Greylock'un emrine verilmişlerdi ve Hatonis'in klan üyeleriyle birlikte at süreceklerdi, ama bu kadar geç bir vakitte dışarıdan asker almak Erik'in almak isteyeceğine emin olmadığı bir riskti. Ardından bir kez daha, neden Calis'in Prens'in Krondor Kartalı ve kendisinin neden sadece bir onbaşı gibi davrandığına karar verdi. De Loungville uğrayıp, Erik'in altmış adamın ayrılışını ayarlamasını izledi. En kötü atlar verilmişti ve bunu biliyorlardı, ama en azından atların hiçbiri topal değildi. Bir haftalık azık ve Calis'in onlara verdiği altınlarla birlikte silahlarını taşımalarına izin verilmişti. Diğer bütün eşyalar ve erzaklar Calis'in birliğiyle kalacaktı.</p>
	<p class="block_3"> </p>
	<p class="block_2">Calis'in birliğinden yarım düzine atlı, adamları yarım gün takip ettikten sonra kampa dönecekti. Hepsi atlarına binip hazır olduğunda, emir verildi ve yenilmiş paralı askerler ve onlara eşlik eden adamlar yola çıktı. Erik gidişlerini izledikten sonra, "Çavuş, bu ekstra adamları neden alıyoruz?" diye sordu.</p>
	<p class="block_3"> </p>
	<p class="block_2">De Loungville, "Yüzbaşı'nın sebepleri var," dedi. "Sen sadece söylenenleri yapıp yapmadıklarını kontrol etmek için gözünü üzerlerinde tut ve neden burada oldukları hakkında endişelenme. Yalnız bir şey var: Diğer adamlara, yeni gelenlere Saaurlarla girdiğimiz önceki çatışmadan bahsetmemelerini söyle."</p>
	<p class="block_3"> </p>
	<p class="block_2">Erik başını sallayıp adamları uyarmak için uzaklaştı. Kampın ortasına vardığında, Greylock'un yeşil kolluklar dağıttığını gördü. Erik bir tane alıp, "Bu ne?" diye sordu.</p>
	<p class="block_3"> </p>
	<p class="block_2">"Bu sabahtan itibaren, artık Nahoot'un Büyük Birliği'yiz." Erzakı gözden geçiren De Loungville'i işaret etti. "Nahoot. En azından yeni adamlar aramızdan ona en çok benzeyenin o olduğunu söylüyor."</p>
	<p class="block_3"> </p>
	<p class="block_2">Erik, "Calis Saaurların hepimizin aynı göründüğünü düşünebileceğini mi sanıyor?"</p>
	<p class="block_3"> </p>
	<p class="block_2">Greylock sırıttı. "Senin aptal olduğunu asla düşünmemiştim. Haklı olduğumu gördüğüme sevindim." Elini Erik'in omzuna koydu ve kolluklarını almak için toplanan adamlardan uzaklaştırdı. Sesini alçaltarak, "Nahoot'un birliği önümüzdeki birkaç gün içinde görev teslimi yapacak. En azından herkes böyle olacağını düşünüyor."</p>
	<p class="block_3"> </p>
	<p class="block_2">"Yani kendimizi Nahoot'un Büyük Birliği olarak yutturup Kraliçe'nin kampına geri dönebiliriz ve kimse bize iki kere bakmaz."</p>
	<p class="block_3"> </p>
	<p class="block_2">"Onun gibi bir şey. Eğer bu heriflerin dediğine bakılırsa, durum Lanada'nın kuzeyinde olduğundan bile daha karışıkmış. Orada bizi hatırlayabilecek birisine rastlama olasılığımız var, ama çok zayıf bir olasılık."</p>
	<p class="block_3"> </p>
	<p class="block_2">Greylock etrafına baktıktan sonra devam etti. "Nahoot'un adamları bizi bulmak için gönderilmişe benziyor. " "Bu bir gerçek mi, yoksa bir tahmin mi?" diye sordu Erik.</p>
	<p class="block_3"> </p>
	<p class="block_2">"Tahmin, ama muhtemelen iyi bir tahmin. Emirler bu tarafa at sürmek ve dağlardan buraya inen, kollukları olmayan ve parolayı bilmeyen her birliği gözetlemekti. O dağlardan bizden başka birisini beklediklerinden emin değilim."</p>
	<p class="block_3"> </p>
	<p class="block_2">Erik, "Haklısın," dedi. "Bizi aramadıklarına bahse girmezdim."</p>
	<p class="block_3"> </p>
	<p class="block_2">Greylock omuzlarını silkti. "Belki o mağaralar ve galeriler labirentinde bir şey gördüğümüzden endişeleniyorlardı."</p>
	<p class="block_3"> </p>
	<p class="block_2">Erik, "Tekrar ziyaret etmek için acele edeceğim bir yer olmadığını düşünecek kadar çok şey gördüm," dedi. Greylock sırıttı. "Atlar ne durumda?"</p>
	<p class="block_3"> </p>
	<p class="block_2">"iyiler. Onları hareket ettiriyoruz ve sonbahar otlarıyla şişmanlıyorlar. Darkmoor'daki gibi soylulara uygun atlar değiller, ama sıradan paralı askerler için kullanışlı bir grup."</p>
	<p class="block_3"> </p>
	<p class="block_2">"Bana güzel bir tane ayır," dedi Greylock. "Gitmek zorundayım. Yeni gelen askerler için görevler belirlememiz gerekiyor. Ardından beklemeye başlayacağız." "Ne için?"</p>
	<p class="block_3"> </p>
	<p class="block_2">"Maharta'daki saldırıya katılmak üzere geri dönebilmemiz için gerekli olan yer değiştirmeleri." Erik kafasını iki yana salladı. "Bu savaşta dövüşmek için garip bir yöntemimiz var: Amacına ulaşması için düşmana yardım etmek."</p>
	<p class="block_3"> </p>
	<p class="block_2">Greylock omuzlarını silkti. "Acı ve ölüm bir yana, savaş oldukça eğlenceli bir iş olabilir Erik. Savaş tarihi hakkında yazılmış elime geçen her şeyi okudum ve şunu biliyorum: Bir savaş planı bir kere uygulamaya konuldu mu, kendi yolunu çizer. Ve düşmanla temasa geçtiğin an, planın çok fazla anlamı kalmaz. Günü kurtarabilmek için ana tutunursun. Çoğunlukla sen yapmadan önce karşı tarafın hata yapmasını ve şansının yaver gitmesini umarsın.</p>
	<p class="block_3"> </p>
	<p class="block_2">"Bu yolculuğa çıktığımızda Calis'in bir planı vardı, ama o ve Nakor, Kraliçe'nin kampında aradıkları şeyi bulur bulmaz, plan bir kenara atıldı ve artık farklı bir şekilde gidiyor."</p>
	<p class="block_3"> </p>
	<p class="block_2">"Yani biz hata yapmadan, karşı tarafın hata yapmasını ve şansımızın yaver gitmesini mi umuyor?" "Onun gibi bir şey."</p>
	<p class="block_3"> </p>
	<p class="block_2">"Öyleyse Ruthia'ya dua edeceğim," dedi Erik, Greylock dönüp uzaklaşırken.</p>
	<p class="block_3"> </p>
	<p class="block_2">Erik şu ana kadar yaptıklarını düşündü ve Greylock'un haklı olduğunu kabul etmek zorunda kaldı. Kraliçe'nin ordusuyla temasa geçtiklerinden beri Calis'in yaptıklarında çok az planlama ve akıl, ama çok cesaret ve şans vardı.</p>
	<p class="block_3"> </p>
	<p class="block_2">Erik bu gibi ciddi endişeleri bir kenara bırakarak, hazır işler rutine dönmeye başlamışken, zırhı ve silahları üzerinde uğraşmaya karar verdi. Çadırındaki üç kişi siper kazıklarını bitirme işinde olduğu için, döndüğünde çadırı boş buldu. Kılıcını, miğferini ve zırhını çıkardı. Bir parça bez ve depodan aşırdığı biraz yağı aldı ve zırhı üzerinde çalışmaya başladı. Zırhın gözlerinin nasıl da hemen paslandığını görünce kaşlarını çattı ve göğüs zırhını iyice temizleyebilmek için işe koyuldu.</p>
	<p class="block_3"> </p>
	<p class="block_2">Bir atlı, köpükler saçan atını patikadan yukarı sonuna kadar zorlayarak hızla tepeyi çıktı. Erik hemen dönüp, "Atlı geliyor!" diye bağırdı.</p>
	<p class="block_3"> </p>
	<p class="block_2">Adamlar, atlı kapıya ulaşmadan önce silahlarını kapıp yerlerine yerleşmişti. Atlının kendilerinden biri olduğunu fark eden Erik köprünün indirilmesini işaret etti. Bir hendek ve duvardan oluşan kamp, Calis Nahoot'un birliğini kaçmaya zorladığından beri birinci sınıf bir üsse dönüşmüştü. Aşağıdaki koruda gezinen bir bizon sürüsü ve birkaç tane geyik ve iyi bir miktar fındık bulmuşlardı. Nahoot'un Büyük Birliği'nden ele geçirdikleri erzakla birlikte, şimdilik onlara bol bol yetecek kadar yiyecekleri vardı.</p>
	<p class="block_3"> </p>
	<p class="block_2">Atlı köprüye ulaşınca durdu ve çabucak atından indi. Atının dizginlerinden tutarak, korkutucu şekilde esneyip gıcırdayan köprüyü geçti. Köprü Erik'in beklediğinden daha iyi dayanmıştı. Deriyi gerdirmek yardımcı olmuştu ve köprü işe yarardı, ama üstünden her at geçtiğinde Erik hâlâ geriliyordu.</p>
	<p class="block_3"> </p>
	<p class="block_2">Binici dizginlerini Erik'e attı ve yanından geçerek, ona doğru gelmekte olan de Loungville ile Calis'e doğru yürüdü. "Yeşil derililer," diye bağırdı.</p>
	<p class="block_3"> </p>
	<p class="block_2">"Nerede?" diye sordu de Loungville.</p>
	<p class="block_3"> </p>
	<p class="block_2">"Patikanın aşağısında. Büyük bir devriye, belki yirmi kişiler. Aceleleri varmış gibi görünmüyor." Calis bir süre düşündü. "Adamlara rahatta durmalarını söyleyin. Tetikte görünmemizi istiyorum, ama şüphe uyandıracak hiçbir şey yapmayın."</p>
	<p class="block_3"> </p>
	<p class="block_2">Erik atlının atını götürürken adamlara haberi iletti. Luis'i ağılın başında görevde buldu ve atı soğutması için yürüttükten sonra beslemesini söyledi.</p>
	<p class="block_3"> </p>
	<p class="block_2">Döndüğünde, adamların normal yerlerine döndüklerini, ama herkesin elinin altında bir silah bulundurduğunu gördü ve birçoğunun tedirgin gözüktüğünü fark etti. Yanlarından geçerken sessizce, "Sakin olun," ya da "Rahatlayın," dedi. "Bela çıkacaksa, çok geçmeden öğrenirsiniz." </p>
	<p class="block_3"> </p>
	<p class="block_2">Yine de, Saaurların ilki görüş alanına girene kadar acı verici derecede yavaş bir yirmi dakika geçmişti. Erik, onları at üstünde gördüğü son seferinde dikkatlice incelemek için çok fazla meşgul olduğundan dolayı dikkatle izliyordu. Roo yanına geldi ve "İşte bu görülmeye değer," dedi. "Yeşil derililer hakkında istediğini söyle, ama şu bineklerinin üstünde nasıl oturulacağını biliyorlar."</p>
	<p class="block_3"> </p>
	<p class="block_2">Saaurlar, sanki hayatlarını at sırtında geçirmiş gibi, uzun bacaklarıyla ve rahat oturaklarıyla at sürüyorlardı. Her binicinin eyerinin arkasında bir küçük yay asılıydı ve Erik daha önce karşılaştıkları birliğin uzaktan onlara ateş açmamış olmasına sessizce dua etti. Çoğu, tahta üstüne Erik'e yabancı gelen semboller işlenmiş deri kaplı yuvarlak kalkanlar taşıyordu. Lider, metal bir takkeye oturtulup geniş obsidyen bir halkaya tutturulmuş, maviye boyalı at kılı bir sorguç takıyordu. Diğerleri geniş gösterişli yanları olan, burun demirli basit metal miğferler takıyordu. Son atlı da görüş alanına girdiği zaman, Erik çabucak saydı. Yirmi kişilerdi. Arkalarından, dört atın çektiği bir yük arabası geliyordu.</p>
	<p class="block_3"> </p>
	<p class="block_2">Kampa ulaştıkları zaman durdular ve lider, "Nahoot nerede?" diye bağırdı.</p>
	<p class="block_3"> </p>
	<p class="block_2">Aksanı yoğundu, ama ne dediği anlaşılabiliyordu. Gözlerini kapatan bir miğfer giyen de Loungville, köprünün diğer tarafına ilerledi. "Ne var?" diye bağırdı. "Rapor edecek neyin var?"</p>
	<p class="block_3"> </p>
	<p class="block_2">Calis bunun üstünde düşünmüştü ve Nahoot'un birliğinden gelen yeni adamlar hariç, ne söyleyeceklerine dair herkese talimatlar vermişti. "Bu yoldan aşağı inmeye çalışan bazı adamlar tarafından pusuya düşürüldük. Onları geri püskürtüp, dağlara doğru peşlerinden gittik."</p>
	<p class="block_3"> </p>
	<p class="block_2">"Ne!" diye kükredi Saaurların lideri. "Eğer bu dağları terk etmeye çalışan herhangi biri olursa bir ulak göndermeniz söylenmişti."</p>
	<p class="block_3"> </p>
	<p class="block_2">"Gönderdik!" diye bağırdı de Loungville, kızgın görünmek için elinden geleni yaparak. "Size ulaşmadığını mı iddia ediyorsun?"</p>
	<p class="block_3"> </p>
	<p class="block_2">"Hiçbir şey iddia etmiyorum insan," diye bağırdı öfkeli Saaur. "Bu ne zaman oldu?" "Yaklaşık bir hafta önce!"</p>
	<p class="block_3"> </p>
	<p class="block_2">"Bir hafta!" Saaur bağırarak kendi dilinde bir şeyler söyledi ve adamlarından yarısı patikadan yukarı çıkmaya başladı. Lider, "Erzaka ihtiyacımız var," dedi. "Ayrılacak ve orduya döneceksiniz.</p>
	<p class="block_3"> </p>
	<p class="block_2">Raporunuzdan memnun kalmadım."</p>
	<p class="block_3"> </p>
	<p class="block_2">"Ulağımı kaybetmekten memnun olmadığıma emin olabilirsin," diye bağırdı de Loungville. "General Fadawah'ın bundan haberi olmasını sağlayacağım!"</p>
	<p class="block_3"> </p>
	<p class="block_2">"Akşamın küçük şeytanları da seninle seks yapmaya gelecek, çünkü çok tatlısın," diye çıkıştı subay. Erik birdenbire rahatladı. Eğer Saaurlar dövüşecek olsaydı, atlarından inerken de Loungville ile birbirlerine hakaret etmezlerdi. Bu subay her kimse, de Loungville'in Nahoot olduğunu kabul etmişti ve iki birlik yerlerini değiştirirken birbirlerine hakaret etmelerinden rahatsız olmuyordu.</p>
	<p class="block_3"> </p>
	<p class="block_2">"Gilanilerle herhangi bir sorun yaşadınız mı?"</p>
	<p class="block_3"> </p>
	<p class="block_2">"Hayır," diye homurdandı Saaur subayı. "Atlılarımız küçük kıllı insanları buradan kuzeydeki dağlara kadar kovaladı. Yolculuk o kadar sakindi ki, eyerin üstünde uyuyabilirdin." Köprü, adamın devasa atının ağırlığı altında korku verici bir şekilde gıcırdadı, ama yükün altında eğilse bile dayandı. Hayvanını dikkat etmeksizin kampın içine yönlendirdi. Erik köprü dayandığı için sessizce şükran duası etti. Ve köprünün tekrarlanan Saaur kullanımına dayanıp dayanmayacağını görmek için etrafta olmayacağına sevindi.</p>
	<p class="block_3"> </p>
	<p class="block_2">De Loungville, "Kampı söküyoruz!" diye bağırdı. "On dakika içinde herkesin ata binmiş ve hazır olmasını istiyorum!"</p>
	<p class="block_3"> </p>
	<p class="block_2">Erik, oradaki her adam gibi acele etti, Saaurların etrafında ne kadar uzun kalırlarsa, birisinin ağzından bir dövüş başlatmaya sebep olacak bir şey kaçırma şansı da yükseliyordu. Yanında Roo ile birlikte aceleyle çadırına gitti ve Biggo ile Luis'in çoktan işleri yoluna koyduğunu gördü. "Roo," dedi Erik, "benim eşyalarımı da topla. Nahoot'un adamlarına göz kulak olacağım." Roo sadece, "Ben hallederim," dedi.</p>
	<p class="block_3"> </p>
	<p class="block_2">Erik Nahoot'un birliğinden gelen yirmi adamın beklediği yere gitti ve aralarında fısıldaştıklarını gördü. Calis'i Saaurlara satmanın daha iyi olacağına karar vermelerine fırsat bırakmadan, "Gidip şu atları getirmeye başlayın!" diye bağırdı. "İlk altı tanesini subaylar için istiyorum. Ardından ilk çadıra, sonra ikinci ve üçüncü çadıra ve her adamın bineği olana kadar bütün çadırlara at getireceksiniz. Sonra da eşyalarınızı toplayıp atlarınıza binin. Anlaşıldı mı!" Ses tonu -yapabildiği kadar yüksek ve yırtıcıydı- doğru mesajı vermişti: Son sözü bir soru değil, bir emirdi.</p>
	<p class="block_3"> </p>
	<p class="block_2">Yirmi adam, "Emredersiniz Onbaşı," diyerek koşar adımlarla ilerlemeye başladı.</p>
	<p class="block_3"> </p>
	<p class="block_2">De Loungville bir dakika geçmeden ortaya çıktı ve "Yeni gelenler nerede?" diye sordu.</p>
	<p class="block_3"> </p>
	<p class="block_8">Erik gösterdi. "Diğerleri için atları getirmeye gönderdim ve gözümü üstlerinden ayırmıyorum." De Loungville başını salladı. "Güzel." Başka bir şey söylemeden döndü ve tekrar Calis ile Greylock'un yanına gitti.</p>
	<p class="block_7"> </p>
	<p class="block_2">Saaur komutan yük atlarının birinden bir ruloyu çıkartmakla meşguldü. Erik Nahoot'un grubunu izlemek için durdu Kampta ki hareketliliğe rağmen yirmi adam düzenli kalmak İçin ellerinden geleni yaparak atları getirme işinde acele ediyordu. Erik, çadırlara, arkadaşlarının teçhizatlarını sökmekte oldukları yere seğirtti ve Roo ona çıkınını attı. "İlk önce seninkileri topladım," dedi.</p>
	<p class="block_3"> </p>
	<p class="block_2">Erik eyerini alırken gülümseyip, "Teşekkürler," dedi ve ardından yeni gelenlerin atları götürdüğü yere koştu. Kendine bir tane at seçti ve çabucak koşum takımlarını taktı, ardından şiltesini eyerin arkasına yerleştirdi ve ata bindi.</p>
	<p class="block_3"> </p>
	<p class="block_2">Atını çabucak sıranın sonuna sürdü. Çadırlar katlanıp küçük torbalarının içine sokulmuş ve yük hayvanının arkasına istiflenip bağlanmıştı. Hendek çoktan kazıklardan temizlenmişti, kazıklar şu anda bir yük hayvanının sırtına yükleniyordu. Nahoot'un adamları son atları da getirirken, adamlar atlarına binmiş ve sıraya geçmişti. Saaurlar için arkada bıraktıkları tek şey hendek, köprü, kapı ve birkaç tane kamp ateşiydi.</p>
	<p class="block_3"> </p>
	<p class="block_2">Erik Saaur kampının kurulmasını izledi. Kamış ya da tahta sırıklara benzeyen şeyden yapılmış, yarım daire şeklinde kıvrılan ve deriyle kaplı on tane büyük dairesel çadır dikildi. O kadar küçüklerdi ki, Saaurların içlerine girmeyi nasıl başardığını merak etti. Bunu onlara sormamaya karar verdi ve dikkatini son adamlara çevirdi.</p>
	<p class="block_3"> </p>
	<p class="block_2">Yeni gelenler kendilerini toparlamak için çok uğraştılar, ama sonunda yola çıkmaya hazırdılar. Calis ayrılma emri verince Erik kenara çekildi ve önünden geçen adamları izledi. Aynı zamanda, ayrılan insanlardan gözünü ayırmayan Saaur kumandanı da izliyordu.</p>
	<p class="block_3"> </p>
	<p class="block_2">O kırmızı ve beyaz gözlerde şüpheli bir bakış var gibiydi, en azından Erik öyle olduğunu düşünüyordu, ama sonra aniden kumandan el sallayarak onları uğurladı. Erik düşünmeden elini kaldırdığını fark etti. Atını çevirip sıranın sonundaki yerini aldı.</p>
	<p class="block_3"> </p>
	<p class="block_2">Saaurlar için arkada bıraktıkları köprüden geçerken, "Ne kadar garip," diye mırıldandı.</p>
	<p class="block_3"> </p>
	<p class="block_2">"Birbirlerine iyi yolculuklar dileyen eski arkadaşlar gibi."</p>
	<p class="block_3"> </p>
	<p class="block_2">Djams Ovası'na tepeden bakan dağ eteklerinden aşağı indiler ve Saaur birlikleri tarafından devriye gezilen otlaklara girdiler. İstilacıları başka ne meşgul ederse etsin, ordunun kalbine doğru sakince at süren, zümrüt yeşili kolluklar takan bir paralı asker birliği dikkat çekmiyordu.</p>
	<p class="block_3"> </p>
	<p class="block_2">Birkaç kere kampları ya da kamp izlerini geçmişlerdi. Calis, Saaurların ve müttefiklerinin, muhtemelen Gilanileri körfezde tutmak için ya da güney fethini engellemeye çalışan diğerlerine karşı bölgeyi hâlâ düzenli olarak taradıkları hükmüne varmıştı.</p>
	<p class="block_3"> </p>
	<p class="block_2">Birkaç yüz adamı ve atı alacak kadar büyük bir höyük-avlu yapısı olan ilk büyük harekât noktasına gelene kadar birkaç hafta olaysız at sürdüler. Höyüğün tepesinde bulunan kuledeki bir gözcü aşağı seslendi ve kapının yüz metre önündeki bir kontrol noktasında bir Saaur mangası onları bekliyordu. Saaur lider teklifsizce, "Emirler?" diye bağırdı. "Orduya katılacağız," dedi Calis. "Hangi birlik?"</p>
	<p class="block_3"> </p>
	<p class="block_2">"Nahoot'un Büyük Birliği," diye yanıtladı de Loungville.</p>
	<p class="block_3"> </p>
	<p class="block_2">Saaur lider gözlerini ayırmadan de Loungville'e bakıp, "Farklı görünüyorsun," dedi.</p>
	<p class="block_3"> </p>
	<p class="block_2">De Loungville sert konuşmaya devam ederek, "Gecelerini bir süre o kahrolası tepelerde kıçını üşüterek geçirseydin, nasıl farklı görüneceğini görürdün."</p>
	<p class="block_3"> </p>
	<p class="block_2">Saaur, sanki beklediği yanıt bu değilmiş gibi gerildi, ama Dawar, "Bırak da geçelim Murtag," dedi.</p>
	<p class="block_3"> </p>
	<p class="block_2">"Oyunların için zamanımız yok."</p>
	<p class="block_3"> </p>
	<p class="block_2">Saaur dönüp, "Seni tanıyorum Dawar," dedi. "Kabalığınızdan dolayı her ikinizi de öldürmeliyim." Dawar, "O zaman aşık oyununda hile yapacak kimin kalır?" dedi.</p>
	<p class="block_3"> </p>
	<p class="block_2">Uzun bir sessizlik oldu, ardından Murtag adındaki Saaur birdenbire, bir davul derisine sürtülen sırıma benzeyen bir anırma koyverdi. "Geçin piç kuruları, ama kampınızı hendeğin dışına kurmalısınız," dedi. "İçerisi kalabalık. Bu gece oyun oynamaya geldiğin zaman, bol miktarda altın getir."</p>
	<p class="block_3"> </p>
	<p class="block_2">Kontrol noktasından uzaklaştıktan sonra, Erik atını Dawar'ın yanına sürdü ve "O ses de neyin nesiydi?" diye sordu.</p>
	<p class="block_3"> </p>
	<p class="block_2">Paralı asker kafasını iki yana salladı ve "İster inan, ister inanma, ama bu onların kahkahası," dedi. "Murtag kabadayı görünür, ama hepsi de kuru gürültüdür. Ah, eğer aklına koyarsa seni ikiye bölebilir, ama titreyip altına işemeni ya da ona hakaret etmeni gözardı eder. Onun sinirlerine dokunanlar ilgisiz olanlardır. Onu tanıyacak kadar kumar oynadım onunla. Biraz içki içtikten sonra, bir kertenkele için oldukça iyi bir arkadaştır. Birtakım komik hikâyeler bilir."</p>
	<p class="block_3"> </p>
	<p class="block_2">Erik gülümsedi. "Bir ikramiyeyi hak ettin."</p>
	<p class="block_3"> </p>
	<p class="block_2">Dawar'ın yüzünden kurnaz bir bakış geçti. "Sen ve ben daha sonra konuşmalıyız Onbaşı." "Atlar yerleştirildikten sonra," dedi Erik.</p>
	<p class="block_3"> </p>
	<p class="block_2">Erik, de Loungville ve Calis'in yanına gitti ve de Loungville ile sessizce konuşabilmek için eyerinde eğildi. "Dawar'a bir ikramiyeyi hak ettiğini söyledim." De Loungville, "Ödeyebilirsin o halde," dedi.</p>
	<p class="block_3"> </p>
	<p class="block_2">Calis birliğe hendeğin doğu tarafına, gelişlerine aldırış etmeyen başka bir birliğin yanına yayılmalarını işaret etti. Atını çevirip, "Ne oldu?" diye sordu.</p>
	<p class="block_3"> </p>
	<p class="block_2">"Genç von Darkmoor paranı sağa sola dağıtıyor."</p>
	<p class="block_3"> </p>
	<p class="block_2">Erik durumu açıkladı ve Calis, "Seni endişelendiren ne?" diye sordu.</p>
	<p class="block_3"> </p>
	<p class="block_2">"Saaurlu geçerken blöf yapmak için çok çabuk ve istekliydi. Ona güvenmiyorum. Ayrıca dövüşü bitirmek için oldukça aceleci davrandığını hatırlıyorum, sanki... "</p>
	<p class="block_3"> </p>
	<p class="block_2">"Sanki yakalanmak istiyormuş gibi mi?" diye sordu Calis. De Loungville sırıtınca Erik, "Ne oldu?" diye sordu.</p>
	<p class="block_3"> </p>
	<p class="block_2">"Bizimle kalmasına izin verdiğimiz şu yirmi kişi Erik," diye yanıtladı Calis, "çok güvenilir hissettiğimiz adamlar değil."</p>
	<p class="block_3"> </p>
	<p class="block_2">De Loungville, "Onlar gözümüzün en fazla üstlerinde olması gereken adamlar," dedi.</p>
	<p class="block_3"> </p>
	<p class="block_2">Erik eyerinde arkasına yaslandı ve bir süre ağzı açık baktıktan sonra kafasını iki yana salladı. "Tam bir geri zekâlıyım."</p>
	<p class="block_3"> </p>
	<p class="block_2">"Hayır," dedi Calis, "ama savaş sanatının incelikli taraflarını öğrenmelisin. Kalmasına izin verdiğimiz yirmi adam, paralı askerler için çok hızlı ve kolay gelen yanıtlara sahipti. Sanırım Zümrüt Kraliçe'nin, ordunun her yerine serpiştirdiği casusları var. Yirmisi de casus olamaz, bundan eminim, ama bir ya da ikisinin casus olduğundan neredeyse eminim, belki de daha fazla. Onları bu yüzden yanımıza aldık."</p>
	<p class="block_3"> </p>
	<p class="block_2">"Güvenilmez bir grup," dedi de Loungville. "Bak şimdi. Sen ve güvendiğin birkaç adam, Biggo ve Jadow'a söyle, bu adamlara yakın dursunlar, bir seferinde çok fazlasının boş kalmasına izin verme ve nerede gezindiklerine bak.</p>
	<p class="block_3"> </p>
	<p class="block_2">İçlerinden herhangi biri şu kaleye giderse, içinizden birinizin de oraya gitmesini istiyorum."</p>
	<p class="block_3"> </p>
	<p class="block_2">Elini tuniğine soktu ve ağır bir kese çıkarttı. "Yük arabasında biraz altın kaybettik, ama çoğunu kurtardım." Keseyi açtı ve Erik'e bir düzine küçük sikke verdi. "Bunun bir kısmını elden ele geçir, böylece yirmi delikanlıdan biri bir içki içmek için kaleye girmek isterse, onlara içki ısmarlayan adam sen ol.</p>
	<p class="block_3"> </p>
	<p class="block_2">Anlaşıldı mı?"</p>
	<p class="block_3"> </p>
	<p class="block_2">Erik başını salladı. "Sorun çıkarmamaları için bir seferde dört adamdan fazlasının boş olmadığından emin olacağım." Atını çevirdi, topuklarını böğrüne geçirdi ve sıranın sonuna ilerledi. Calis, "İyi idare ediyor," dedi.</p>
	<p class="block_3"> </p>
	<p class="block_2">De Loungville, "Ah, hâlâ olması gerektiğinin yarısı kadar bile sert değil, ama bunu halledebilirim," dedi. Calis hafifçe gülümsedi ve kampın yapılışını denetlemek için döndü.</p>
	<p class="block_3"> </p>
	<p class="block_2">Erik, olağandışı herhangi bir şey olup olmadığına bakmak için kampın çevresinde dolaştı. Arkalarındaki kaleden dolayı, Calis siper ya da hendek kazmamalarını emretmişti. Adamlar çabucak çadırlarını kurmuş ve gece için yerleşmeye başlamıştı.</p>
	<p class="block_3"> </p>
	<p class="block_2">İlerlerken Erik, yedek atları beklemeleri için koymuş olduğu Nahoot'un birliğinden sekiz adamın çiftler halinde konuşarak yerlerinde, yani olmaları gereken yerde olduğunu fark etti. Dördü uyuyordu, ya da en azından çadırlarından geçtiği zaman on dakika önce uyuyorlardı. Jadow o grubu izliyordu. Diğer dördü de başkalarının görevini yapıyordu. Geriye dört tane kalıyordu ve eğer Biggo emredildiği gibi yapıyorsa, onlara yakındı.</p>
	<p class="block_3"> </p>
	<p class="block_2">Erik Roo'yu çadırında biraz uyumaya çalışırken buldu. "Görevde olduğunu sanıyordum?" dedi Erik, çizmelerini çıkartmak için oturarak.</p>
	<p class="block_3"> </p>
	<p class="block_2">"Luis ile değiştirdim. Kaleye gidip fahişe olup olmadığına bakmak istedi."</p>
	<p class="block_3"> </p>
	<p class="block_2">Kadınların düşüncesi aniden Erik'in ilgisini çekti ve çizmelerini çıkartmaktan vazgeçti. "Kontrol etsem iyi olur." Yattığı yerde dönen Roo, uykulu bir sesle, "Bence de," dedi.</p>
	<p class="block_3"> </p>
	<p class="block_2">Erik çabucak Calis'in komuta çadırına gitti. Calis ile de Loungville'i, bir şekilde pipo ve tütün bulmuş Greylock ile konuşurken buldu Erik alışkanlığı zararlı buluyordu, ama hayatı boyunca buna katlanmak zorunda kalmıştı; ciddi bir şarap tadımı yapılırken engellenmesine rağmen, tütün içmek Kılkuyruk Hanı'nın barında oldukça yaygın bir alışkanlıktı. Bir an için Erik, evdeki süslü çelik çakmağına ne olduğunu merak etti. "Ne oldu?" diye sordu de Loungville.</p>
	<p class="block_3"> </p>
	<p class="block_2">"Kaleye gidiyorum," dedi Erik. "Her şeyin yolunda olup olmadığına bakacağım. Luis orada ve sanırım Biggo da orada."</p>
	<p class="block_3"> </p>
	<p class="block_2">De Loungville başını salladı. "Dikkatli ol," dedi, umursamaz bir tavırla elini sallayarak.</p>
	<p class="block_3"> </p>
	<p class="block_2">Erik kalenin kurulduğu nemli tepeciği tırmandı ve kapıya ulaşana kadar çevresinden dolaştı. Kapı hâlâ açıktı ve nöbetteki muhafızlar neredeyse uyuyordu. Bir tanesinin göğüs zırhında, Erik'in bir subay işareti olarak algıladığı bir işaret bulunan bir çift Saaur, kapıdaki bir kulübenin içinde konuşuyordu, ama içeri girerken Erik'ı görmezden geldiler.</p>
	<p class="block_3"> </p>
	<p class="block_2">De Loungville kaleye 'klasik' bir höyük-avlu demişti ve Erik kalenin inşa tarzından büyülenmişti.</p>
	<p class="block_3"> </p>
	<p class="block_2">Toprak bir tepeye dikilmişti ve üstünde bir kule vardı. Bu tepenin ve kulenin çevresinde, binalar duvara yaslanıp, duvar tarafından korunarak büyük bir açık alan, yani avlu bırakılmıştı. Aniden Erik bunun, Calis'in Weanat'ta daha gösterişsiz bir şekilde yaptırdığı yapıya çok benzediğini fark etti. Bu kule yerden dokuz metre yükseklikteki bir platformda fazla sıkıştırmadan yarım düzine okçuyu alabilirdi. Dört buçuk metre yüksekliğinde, ağaç siper ve toprak destekle tamamlanmış kütük duvar küçük bir köyün çevresine dikilmişti. Bir ordu bunun gibi bir kaleyi fazla sorun yaşamadan alırdı, ama çoğu birlik böyle bir istihkâmı almak için çok fazla zorlanırdı.</p>
	<p class="block_3"> </p>
	<p class="block_2">İçeride ağaç ve kerpiçten yapılmış yarım düzine bina vardı. Kil ve kamış karışımından yapılmış daha küçük kulübeler, büyük binaların etrafına yayılmıştı ve orta büyüklükte bir kasaba ortaya çıkmıştı. Erik kapıdaki Saaurun neden dışarıda kalmalarını emrettiğini anlayabiliyordu; bu kalenin içi oldukça doluydu.</p>
	<p class="block_3"> </p>
	<p class="block_2">Kahkahalar duydu ve bir han olabileceğini tahmin ettiği yere doğru yöneldi ve içeri girer girmez yanılmadığını anladı. İçerisi duman ve yetersiz ışık yüzünden karanlıktı ve bira, şarap ve insan terinin kokusu Erik'e bir tokat gibi vurdu. Birdenbire korkunç bir şekilde sıla hasreti çekti ve şu an Kılkuyruk Hanında olmak istedi. Aniden kabaran hislerini bastırıp bara yöneldi.</p>
	<p class="block_3"> </p>
	<p class="block_2">Kırmızı yüzlü, şişman barmen, "Ne istersin?" diye soru.</p>
	<p class="block_3"> </p>
	<p class="block_2">"Güzel şarabın var mı?" diye sordu Erik.</p>
	<p class="block_3"> </p>
	<p class="block_2">Adam bir kaşını kaldırdı -herkes bira ya da sert içkiler içiyor gibi görünüyordu- ama başını salladı ve tezgâhın altından siyah bir şişe çıkardı. Mantar açılmamıştı, bu yüzden Erik şişenin taze ve yeniden mühürlenmemiş olduğunu umdu. Bayat şarap, kuru üzüm karıştırılmış sirke tadında oluyordu; ama ortalama bir meyhane barmenini, günün sonunda mantarı geri takıp ertesi gün şişeyi tekrar açmasından müşterilerin çok fazla şikâyetçi olduğuna ikna edemezdiniz.</p>
	<p class="block_3"> </p>
	<p class="block_2">Barmen bir kadeh çıkarıp doldurdu. Erik bir yudum aldı. Şarap hoşlandığından daha tatlıydı, ama Yabon'un kuzeyinde üretilen tatlı şaraplar kadar iç bayıltıcı değildi. Yine de uygundu ve parasını ödeyip barmene şişeyi bırakmasını işaret etti.</p>
	<p class="block_3"> </p>
	<p class="block_2">Etrafa göz gezdirdi ve meyhanenin öteki ucunda önemsiz ve güçsüz gözükmeye çalışan Biggo'yu gördü. Beş adamın iki Saaur ile kumar oynadığı bir masanın arkasında duvara yaslanmıştı. Kertenkele adamlar sandalyeler için çok büyüktü, ama yapabildikleri kadar çömelmişlerdi ve oyuna konsantre olmuş gibi gözüküyorlardı. Erik, masanın üstünde tıkırdayan ve kazananın bağırışlarının ve kaybedenin iniltilerinin eşlik ettiği aşık -burada zar diyorlardı-oyununun sesini tanıdı.</p>
	<p class="block_3"> </p>
	<p class="block_2">Birkaç dakika sonra, Dawar kalkıp oyundan ayrıldı. Erik'in yanına geldi ve "Bir dakikan var mı?" diye sordu. Erik barmene bir kadeh daha vermesini işaret etti ve doldurdu. Dawar bir yudum alıp suratını buruşturdu. "Memleketinin büyük bağlarından yapılan şarap gibi değil, değil mi?" dedi. "Memleketin neresi?" diye sordu Erik.</p>
	<p class="block_3"> </p>
	<p class="block_2">Dawar, "Buradan çok uzakta," dedi. "Bir dakikalığına dışarı çıkalım."</p>
	<p class="block_3"> </p>
	<p class="block_2">Erik şişeyi aldı ve Dawar’ın onu temiz, serin gece havasına çıkarmasına izin verdi. Adam sağa, ardından sola baktı ve Erik'e onu, bir köşenin çevresinden üstü kütük duvar ile kapalı karanlık bir yere kadar takip etmesini işaret etti.</p>
	<p class="block_3"> </p>
	<p class="block_2">"Bak Onbaşı," diye başladı Dawar. "Bu soytarılığa bir son verelim. Siz, Nahoot'un bu tarafa gelmenizi önlemek için gönderildiği birliksiniz."</p>
	<p class="block_3"> </p>
	<p class="block_2">"Böyle düşünmene sebep olan şey nedir?" diye sordu Erik. "Üstümüze atlayan sizdiniz." "Bu sabah doğmadım," dedi adam sırıtarak. "Yüzbaşınızın, Yüzbaşınız olmadığını biliyorum. Gerçek Yüzbaşınız ince yapılı sarışın adam." "Ne istiyorsun?"</p>
	<p class="block_3"> </p>
	<p class="block_2">"Zengin olmak," dedi Dawar, gözü parlayarak.</p>
	<p class="block_3"> </p>
	<p class="block_2">"Bunu nasıl yapacaksın?" diye sordu Erik, elini yavaşça kılıcına doğru indirerek.</p>
	<p class="block_3"> </p>
	<p class="block_2">"Bak, Murtag'a söylediğiniz kişiler olmadığınızı söyleyerek bir ya da iki altın alabilirim, ama bu bir ya da iki altın, ardından başka bir birlikte iş bulmam gerekir." Etrafa göz gezdirdi. "Ama son zamanlarda gördüklerim pek hoşuma gitmiyor. Çok az altın için çok fazla adam ölüyor. Eğer bu böyle devam ederse hiç kimseye pek bir yararı olmayacak, anlamıyor musun? O yüzden size ve Yüzbaşınıza yardımım dokunabilir, ama günlük ücretten fazlasını istiyorum."</p>
	<p class="block_3"> </p>
	<p class="block_2">"Maharta'yı aldığımız zaman bol bol yağmalama fırsatın olacak," dedi Erik kayıtsız bir şekilde. Dawar sesini alçaltarak bir adım ileri attı. "Bunu ne kadar sürdürebileceğinizi sanıyorsunuz? Çoğu kişiden daha fazla etraftaydım ve sizin grup gördüğüm hiçbir birliğe benzemiyor. Garip konuşuyorsunuz ve şeye benziyorsunuz... bilmiyorum... bir çeşit askeri olmayan paralı askerlere. Ama ne olursanız olun, insanların sizi sanmasını istediğiniz şey değilsiniz ve bunun da sessiz kalmam karşılığında benim için bir miktar değeri olmalı."</p>
	<p class="block_3"> </p>
	<p class="block_2">"Demek kapıda bizi bu yüzden ele vermedin?"</p>
	<p class="block_3"> </p>
	<p class="block_2">"Elbette. Saaurlar için çoğumuz birbirimize benziyoruz ve Murtag oldukça aptaldır, ama çoğu Saaur hakkında aynı hataya düşme. Bu yüzden bu garnizonu işletmeye gönderildi. Sizi istediğim zaman satabileceğimi fark ettim, ama daha iyi bir teklif vermeniz için ilk fırsatı size sunmayı düşündüm." "Bilmiyorum," dedi Erik, sağ elini kılıcına indirirken, sol elindeki kadehi dudaklarına götürerek.</p>
	<p class="block_3"> </p>
	<p class="block_2">"Bak von Darkmoor, eğer ödeme iyi olursa, sonuna kadar yanınızda kalacağım. Şimdi, neden bunu Yüzbaşı Calis ile konuşmuyorsun-"</p>
	<p class="block_3"> </p>
	<p class="block_2">Aniden karanlıkta Dawar'ın arkasından kocaman bir şekil çıktı ve iri eller uzanıp onu omuzlarından kavradı. Onu çevirdi ve adam dönerken başının arkasını ve çenesini tutup ters yöne doğru çevirdi ve gürültülü bir çat sesiyle adamın boynu kırıldı.</p>
	<p class="block_3"> </p>
	<p class="block_2">Biggo ileri çıkarken Erik kılıcını çekmişti. "Bir casus bulduk," diye fısıldadı.</p>
	<p class="block_3"> </p>
	<p class="block_2">"Nasıl emin olabildin?" diye tısladı Erik. Kılıcını kınına sokarken kalbi gümbürdüyordu. "Bu grupla karşılaştığımızdan beri hiç kimsenin sana von Darkmoor demediğinden oldukça eminim, ama o zamandan beri hiç kimsenin Yüzbaşı'ya adıyla hitap etmediğini çok iyi biliyorum." Erik başını salladı. Calis'e adıyla hitap etmemelerine dair kesin emir verilmişti. "Başka türlü kim olduğunu nereden bilebilirdi?"</p>
	<p class="block_3"> </p>
	<p class="block_2">Erik'in kalbi tekledi. "Fark etmedim bile."</p>
	<p class="block_3"> </p>
	<p class="block_2">Biggo sırıttı. "Kimseye söylemem." Dawar’ın cesedini aldı ve omuzlarına attı. "Onunla ne yapacağız?" diye sordu Erik.</p>
	<p class="block_3"> </p>
	<p class="block_2">"Kampa geri götüreceğiz. Eminim arkadaşları tarafından taşınan ilk sarhoş o değildir."</p>
	<p class="block_3"> </p>
	<p class="block_2">Erik başını salladı, yere düşmüş şarap şişesini ve kadehleri aldı ve Biggo'ya gitmelerini işaret etti.</p>
	<p class="block_3"> </p>
	<p class="block_2">Erik boş şişeyle kadehleri kapının yanına koyup, iriyarı adamın peşinden seğirtti.</p>
	<p class="block_3"> </p>
	<p class="block_2">Erik kapıda durdurulacakları düşüncesiyle gerildi, ama Biggo'nun da tahmin ettiği gibi, muhafızlar Dawar’ın neşeyle kampa geri götürülen başka bir sarhoştan başka bir şey olmadığını düşündü. Günün ilk ışıklarıyla birlikte yola çıktılar. Erik, de Loungville ile Calis'e Dawar ile karşılaşmalarını anlatmıştı. Cesedi, kamp alanlarından çok uzak olmayan, nehrin kenarındaki molozların içine atıp, kayalarla iyice gizlendiğinden emin oldular.</p>
	<p class="block_3"> </p>
	<p class="block_2">Bundan sonra kısa bir konuşma yapmışlardı ve Calis, yapacakları şeyi Saaurlardan ve diğer birliklerden uzakta yapmaları gerektiğini söylemişti. Çektikleri tek dikkat, ayrılmaya hazırlanırlarken bir Saaur savaşçının gelip ne yaptıklarını sormasıydı. De Loungville sadece orduya katılmalarının emredildiğini tekrarlamıştı ve savaşçı homurdanıp kaleye dönmüştü.</p>
	<p class="block_3"> </p>
	<p class="block_2">Calis'in söylediği gibi, bu kale ana ordunun yandan saldırıya uğramasını engellemekten çok, güneye gitmeye çalışan kaçakları durdurmak içindi.</p>
	<p class="block_3"> </p>
	<p class="block_2">Öğleyin, adamlar dinlenip yol azıklarını yerken, Calis Erik'e Nahoot'un birliğinden olan adamlardan beş tanesini de Loungville ile bekledikleri yere getirmesini söyledi. Geldiklerinde Calis, "Arkadaşınız Dawar, dün gece bir fahişeyle kavgaya tutuşmuş," dedi. "Boynu kırılmış. Bu aptallığın bir daha tekrarlandığını görmek istemiyorum."</p>
	<p class="block_3"> </p>
	<p class="block_2">Beşi de şaşkın gözüküyordu, ama başlarını sallayıp ayrıldılar. Calis'in önüne beş kişi daha getirildi, ardından beş kişi daha. Sonunda son dört adam da getirildi ve Calis uyarıyı tekrarladı. Üç adam boş boş baktı, ama bir tanesi Dawar’ın öldüğünü duyunca gerildi ve Calis derhal hançerini çekip adamın boğazına dayadı.</p>
	<p class="block_3"> </p>
	<p class="block_2">De Loungville Erik'e, "Götür onları," dedi ve o, Calis ve Greylock adamı sorgulamak için götürdüler.</p>
	<p class="block_3"> </p>
	<p class="block_2">Erik üç adama sıraya kadar eşlik ederken, adamlardan birkaçı ne olduğunu sordu. Erik, "Bir casus daha yakaladık," dedi.</p>
	<p class="block_3"> </p>
	<p class="block_2">Bir süre sonra biraz ötedeki küçük bir tepenin arkasından bir çığlık koptu. Çığlık devam ederken Erik etrafına bakındı ve kesildiğinde nefesini koyverdi. Ardından tekrar başladı ve Erik herkesin tepenin ötesine baktığını fark etti. Birkaç dakika sonra de Loungville, Calis ve Greylock döndü, hepsinin de yüz ifadesi sertti. De Loungville etrafına baktı ve sessizce, "Herkesi atlarına bindir Erik," dedi. "Gitmemiz gereken çok yolumuz ve bunu yapmak için az zamanımız var."</p>
	<p class="block_3"> </p>
	<p class="block_2">Erik döndü. "Çavuş'u duydunuz! At binin!"</p>
	<p class="block_3"> </p>
	<p class="block_2">Adamlar koşuşturmaya başlayınca, Erik hareketliliği rahatlatıcı buldu. İşkence altında ölen casusun çığlıkları sinirlerini altüst etmiş ve onu öfkelendirmişti. Ani hareketlilik bu öfkeyi yok etmiş gibiydi ya da en azından ona odaklanacak bir şey vermişti.</p>
	<p class="block_3"> </p>
	<p class="block_2">Birlik çok geçmeden, Saaurların ana ordusuna ve Maharta'ya yapılacak saldırıya doğru harekete geçmişti.</p>
	<p class="block_3"> </p>
	<p class="block_4"><img alt="Line" src="images/image.png" class="calibre4"/></p>
	<p class="block_3"> </p>
	<p class="block_9" id="calibre_pb_22"> </p>
</body></html>
