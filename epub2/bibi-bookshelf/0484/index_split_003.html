<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Karanlık Kraliçenin Gölgesi - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">-03-</p>
	<p class="block_6">CİNAYET</p>
	<p class="block_3"> </p>
	<p class="block_2">Erik durdu.</p>
	<p class="block_3"> </p>
	<p class="block_2">Bu kadar çok atın parke taşları üzerinde çıkardığı ses Ravensburg'de nadir olan bir şeydi. Az önce bağladığı giysi bohçasını yere, annesinin kişisel eşyalarının olduğu sandığın yanına koydu. Ses artık kesinlikle daha yüksekti ve Erik bir grup atlının hana doğru geldiğini biliyordu. Mutfağın diğer tarafında Freida ile sessizce konuşan Milo'ya göz attı. Ravensburg'den ayrılma kararını almak zor olmuştu ve annesinin itiraz etmemesi Erik'i şaşırtmıştı.</p>
	<p class="block_3"> </p>
	<p class="block_2">Oğlunun babası tarafından yasallaştırılması üzerine kurduğu kızlık düşünü asla gerçekleştiremeyeceğini kabullenmiş gibi görünüyordu. Kalmaları için en çok ısrar eden kişi Nathan olmuştu. Ayrılmaları kesinleştiği zaman, onlara Uzak Sahil'e gitmelerini söylemişti.</p>
	<p class="block_3"> </p>
	<p class="block_2">Uzak Sahil'in soyluları -çeyrek yüzyıl önce korsanların elinde bulunan Uzak Sahil'deki toplu katliamlarda acı çekenlere yardım etmek için gücünün yettiği her şeyi yapan, Kral'ın kuzeni Dük Marcus ve kendi Tulan Baronu- hakkında oldukça saygılı terimlerle konuşuyordu. Stefan'ın tehditleri, soyluların halka karşı olan sorumlulukları hakkında handaki çoğu kişiye garip gelen bir düşünce yapısına sahip olan Nathan'a itici gelmişti.</p>
	<p class="block_3"> </p>
	<p class="block_2">Milo'nun bütün söylediği, Batı'daki soyluluğun, Darkmoor'dakinden çok çok farklı olduğuydu. Erik ve Freida, onları Krondor'un batısına götürecek olan salı ılı arabasına hazırlanmak için eşyalarını topluyordu. Erik, Ra-Vensburg'deki demirhaneden ayrılmasının becerileriyle bir ilgisi Olmadığını açıklayan Nathan'ın yazdığı bir mektupla Demirciler Loncası Merkezi'ne uğrayacaktı. Mektup durumu, Erik'in onu tanımayan insanların önünde kendini daha rahat hissedeceği kadar İyi açıklıyordu.</p>
	<p class="block_3"> </p>
	<p class="block_2">Nathan, loncanın bir aile gibi olduğu konusunda onu temin etmişti. Mektup loncayı, Erik'i Uzak Sahil'deki ya da Günbatımı Adaları'ndaki bir göreve yerleştirmeye sevk edecekti. Alanın avlusuna giren atların sesleri, Freida’nın Erik'in olduğu tarafa endişeli bir bakış atmasına sebep oldu. Greylock'un Otto’nun mektubunu yakmasının üzerinden yalnızca iki gün geçmişti, ama kadın hâlâ Stefan'ın oğluna zarar verebileceğinden endişeleniyordu.</p>
	<p class="block_3"> </p>
	<p class="block_2">Erik arka avluya açılan kapıyı açtı ve baronluk üniforması giyen yirmi adamın atlarından indiğini gördü. Başlarında Owen Greylock vardı. "Greylock Usta, ne oldu?"</p>
	<p class="block_3"> </p>
	<p class="block_2">Erik neredeyse Owen'in onu tutuklamaya geldiklerini söylemesini bekliyordu, ama Baron'un Kılıç Ustası Erik'i kolundan tutup askerlerden uzaklaştırdı. "Baban. Bir kriz daha geçirdi. Dün öğleden sonra döndük ve artık durmamız gerekiyor. Doktoru, Darkmoor'a varana kadar yaşayamayacağını söylüyor. Tavuskuşu Kuyruğu'na götürüldü ve adamların geri kalanı kasabadaki diğer İlanlara yerleştirilecek. Başka bir birlik, Baronesi getirmek için bu mu gece Darkmoor'a doğru at sürecek.</p>
	<p class="block_3"> </p>
	<p class="block_2">Babanın birkaç günlük ömrü kaldı."</p>
	<p class="block_3"> </p>
	<p class="block_2">Erik babasının yakında öleceği haberi karşısında şaşırtıcı şekilli herhangi bir şey hissetmediğini fark etti. Ondan aldığı mektuptan sonra çocuksu hayalleri, halktan bir kadın ve kendi çocuğu için doğru şeyi yapmaya gücü olmayan bir adamın uzak bir anısıyla yer değiştirerek uçup gitmişti. Erik'in duyduğu en yakın his acımaydı. Sonunda, "Ne diyeceğimi bilemiyorum Owen," dedi. "Son konuşmamızın üstüne düşündün mü?" "Yarın sabah gidiyoruz."</p>
	<p class="block_3"> </p>
	<p class="block_2">"Güzel. Bu gece kasaba meydanından uzak dur ve ayrılırken at arabasında olduğunu göster. Stefan ve Manfred doğal olarak üzgün ve düşüncesiz, Stefan’ın neler yapabileceğini söylememe gerek yok. Baron yaşadığı sürece, muhtemelen babasının yanı başında olacaktır, o yüzden eğer seni görmezse, her şey yolunda gider." Askerlere göz atarak, "Baron'un yanına çağrılana kadar bu muhafızlarla burada kalacağım," dedi.</p>
	<p class="block_3"> </p>
	<p class="block_2">Erik, Greylock'un bir sorun çıkma olasılığına karşı muhafızlarını Kılkuyruk Hanı'na kasten getirdiğini bildiği için, "Teşekkür ederim Owen," dedi.</p>
	<p class="block_3"> </p>
	<p class="block_2">"Sadece lordumun isteğini yerine getiriyorum Erik. Şimdi içeri gir ve Milo'ya bütün odalarına ihtiyacım olduğunu söyle."</p>
	<p class="block_3"> </p>
	<p class="block_2">Erik söyleneni yaptı ve han çok geçmeden hareketlendi. Rosalyn, Freida ve Milo konuklar için odaları hazırlamak üzere koşuşturuyordu. Her asker kendi bineğiyle ilgileniyordu, ama Erik ve Nathan ahıra ve yirmi atın on ikisinin koyulduğu, ahırın kuzey tarafındaki büyük ağıla saman taşımakla meşguldü.</p>
	<p class="block_3"> </p>
	<p class="block_2">Erik son saman balyasını da yerleştirip demirhanede elini yüzünü yıkadı. Nathan yanına gelip, "Babanın durumuna üzüldüm Erik," dedi.</p>
	<p class="block_3"> </p>
	<p class="block_2">Erik omuzlarını silkti. "Bu konuda fazla bir şey hissetmiyorum Nathan. Daha çok bir amca gibi davranmasına rağmen, hayatım boyunca bildiğim tek baba Milo'ydu. Sen son beş aydır, bana Otto'nun hayatım boyunca davrandığından daha çok bir oğul gibi davrandın. Ne hissetmem gerektiğini bilmiyorum."</p>
	<p class="block_3"> </p>
	<p class="block_2">Nathan elini Erik'in omzuna koydu ve omzunu sıktı. "Bu işte gereklilik' olmaz delikanlı.</p>
	<p class="block_3"> </p>
	<p class="block_2">Hissettiğini hissedersin. Doğru ya da yanlış da yoktur. Otto senin babandı, ama onu hiç tanımadın." devam ederken sesi sakin ve yumuşaktı. "İnsanı baba yapan, çocuklardan birinin hastalığıyla uğraşırken, diğer çocukların altlarını değiştirmek, ya da yorucu ve uzun bir günün ardından, senin çocuğunun saçmalıkları olduğu için çocuk saçmalıkları dinlemektir, bir kızı hamile bırakmak değil. Her aptal bunu yapabilir babalık, karanlıktan korkan bir çocuğun elini tutmak ya da Onu kıkır kıkır güldürmek için havaya atmaktır. Sen Otto'dan bunların hiçbirisini görmedin. Ölmek üzere olmasına karşın bu kadar az şey hissetmeni anlayabiliyorum."</p>
	<p class="block_3"> </p>
	<p class="block_2">Erik dönüp iriyarı demirciye baktı. "Seni özleyeceğim Nathan. Ciddiyim. Bir babanın nasıl olması gerektiğini anlamama yardımcı oldun."</p>
	<p class="block_3"> </p>
	<p class="block_2">Kucaklaşıp uzunca bir süre öyle kaldılar. Nathan, "Sen de bana oğullarımın yaşamasının nasıl bir şey olacağını hayal etme fırsatını verdin Erik," dedi. "Benim için çok değerliydi." Ardından, bir kahkahayla, "Ayrıca bir sonraki çırağım için burayı çevirdin delikanlı," diye ekledi. "Yeteneklisin ve yılların deneyimine sahipsin. Daha önce bir demirhaneye ayak basmamış eli ayağı birbirine dolaşan on dört yaşındaki bir çocuğa çabuk sinirlenebilirim."</p>
	<p class="block_3"> </p>
	<p class="block_2">Erik kafasını iki yana salladı. "Nedense bundan şüphe ediyorum Nathan. Ona adil davranırsın." "Pekâlâ vedalaşmayı fazla uzatmayalım. Askerler gördükleri her şeyi yemeden önce içeri girip yiyecek bir şeyler kapsak iyi olur."</p>
	<p class="block_3"> </p>
	<p class="block_2">Erik güldü ve doğup büyüdüğü yerden bir daha dönmemek üzere ayrılma ihtimaline ve babasının her geçen saat ölüme daha da yaklaşmasına rağmen aç olduğunu fark etti.</p>
	<p class="block_3"> </p>
	<p class="block_2">Mutfağa girdiklerinde, Freida'nın, sanki handaki sıradan bir akşammış gibi yemek hazırlamakla meşgul olduğunu ve Milo bardan bira ve şarap getirirken, Rosalyn'in mutfakla salon arasında koşuşturduğunu gördüler. Erik ve Nathan ellerini yıkayıp salona geçtiler. Her zamanki bağıra çağıra konuşmaların aksine askerler seslerini yükseltmeden konuşarak sessizce yiyip içiyorlardı. Köşedeki bir masada tek başına oturan Owen, Erik ile Nathan'a kendisine katılmalarını işaret etti. Owen’ın masasına oturdular ve Milo üç büyük kadeh şarap getirdi. Milo gittiği zaman Owen, "Yarın nereye gideceksiniz Erik?" diye sordu.</p>
	<p class="block_3"> </p>
	<p class="block_2">"Krondor'a," dedi Erik. "Başka bir çıraklık için lonca ofisine." "Batıya gideceksiniz o halde?" "Evet. Uzak Sahil'e ya da Günbatımı Adaları'na..." Nathan, "Jonril yakınlarındaki dağlarda mücevher ve altın bulundu, bu yüzden insanlar oraya akın ediyor," dedi. "Oraya maceracıların, hırsızların ve dolandırıcıların gittiği kadar Özgür Şehirler'deki ticaret odaları da gidiyor. Ama Crydee Dükü oraya diğer zanaat ustaları kadar ek demirciler gönderilmesini de istediği için bu iyi bir fırsat anlamına geliyor."</p>
	<p class="block_3"> </p>
	<p class="block_2">Owen başını salladı. "Burası fazla değişmez ve çoğumuzun hayatlarımızı farklılaştırmak için pek şansı olmaz. Dışarıda biraz hırs, biraz akıl ve biraz da şansla sıradan bir insan zengin, hatta soylu bile olabilir."</p>
	<p class="block_3"> </p>
	<p class="block_2">Erik, "Şansla zengin olmak tamam," dedi. "Ama halktan olan birisi soylu olabilir mi?"</p>
	<p class="block_3"> </p>
	<p class="block_2">Owen çarpık bir şekilde gülümsedi. "Bu herkesin bildiği bir şey değildir, ama Kralın danışmanı, Rillanon Dükü, avam doğmuştu." "Gerçekten mi?" dedi Nathan.</p>
	<p class="block_3"> </p>
	<p class="block_2">"Merhum Krondor Prensi'ne birtakım yardımları olmuş ve çok küçükken toprak beyi unvanı verilmiş. Zekâsı ve krallığa yaptığı hizmet ona hızlı bir yükseliş sağladı ve şu anda yönetimdeki ikinci kişi." Sesini fısıltıya dönüşecek kadar alçaktı. "Onun sadece bir avam çocuğu değil, aynı zamanda bir hırsız olduğunu da iddia edenler var." Erik, "Bu imkânsız," dedi.</p>
	<p class="block_3"> </p>
	<p class="block_2">Owen omuzlarını silkti. "Bence hiçbir şey gerçekten imkânsız değildir." Erik, "Tamam, belki çocukken öyleydi, ama bu elli yıl önceydi," dedi.</p>
	<p class="block_3"> </p>
	<p class="block_2">Owen başıyla onayladı. "Her şey değişir. Bir zamanlar, yüzlerce yıl önce, burası sınırdı Erik." Sanki anlamamış gibi Erik'in alnı kırıştı. Nathan, "Ben Uzak Sahil'de büyüdüm Erik," dedi. "Sanırım Greylock arkadaşımızın söylemeye çalıştığı şey, buranın dışındaki insanlarla, kim olduğundan ya da babanın kim olduğundan çok, ne bildiğin ve ne yapabildiğinle ilgilenen insanlarla karşılaşacağın. İnsanları sınıflandırmaktan daha önemli şeyler de var; insan komşularına güvenebilmeli. Goblinler, kara elfler, haydutlar gibi başka sorunların olacak ve yakınlarda yardım alabileceği binli ı inin olması insanı mutlu eder. Orada, burada yaşamı yaşam yapan çoğu şey hakkında endişelenmeye zamanın olmayacak."</p>
	<p class="block_3"> </p>
	<p class="block_2">Greylock başını salladı. Erik işlerin her şeye rağmen düzelebileceği olasılığını düşünürken bir süre hiçbir şey söylemedi. Hanın ön kapısı açıldı ve içeri koşar adımlarla Roo girdi.</p>
	<p class="block_3"> </p>
	<p class="block_2">Erik'i gördü ve aceleyle masaların arasından geçip arkadaşının oturduğu yere geldi. Baronun Kılıç Ustası'nı elinden geldiğince saygılı bir şekilde selamlayarak, "Greylock Usta, size Tavuskuşu'nda ihtiyaçları varmış efendim," dedi.</p>
	<p class="block_3"> </p>
	<p class="block_2">Owen Erik'e kaçamak bir bakış attı. Yüz ifadesi endişesini ele veriyordu. Bu iyi haber olamazdı. Ayağa kalktı, masadakilerle çabucak vedalaştı ve handan çıktı. Roo Owen’ın yerine oturdu. Nathan, "Şimdi de toprak beyi mi oldun Roo?" diye sordu.</p>
	<p class="block_3"> </p>
	<p class="block_2">Roo, sanki bu soru ağzında kötü bir tat bırakmış gibi suratını buruşturdu. "Şarap Üreticilerinin ve</p>
	<p class="block_3"> </p>
	<p class="block_2">Tüccarlarının Salonu'nun oradaki çeşmede takılıyordum ki bir asker çıkageldi ve dağılıp Kılıç Ustası'nı aramamızı ve onu Tavuskuşu Kuyruğu'na göndermemizi söyledi. Ben de diğerlerine buraya geleceğimi söyledim."</p>
	<p class="block_3"> </p>
	<p class="block_2"><span class="calibre5">Erik gülümsedi.  "</span>Şimdiye kadar geleceğini tahmin ediyordum."</p>
	<p class="block_3"> </p>
	<p class="block_2">"Daha erken gelecektim, ama Gwen çeşmedeydi ve..."</p>
	<p class="block_3"> </p>
	<p class="block_2">Erik kafasını iki yana salladı. "Demek bir kez daha onun em- rindesin ha?"</p>
	<p class="block_3"> </p>
	<p class="block_2">"Deniyorum," dedi Roo. Nathan, "Demirhanede çıraklık yapmaya ne dersin Roo?" diye sordu.</p>
	<p class="block_3"> </p>
	<p class="block_2">Bunun bir şaka olduğunu hepsi biliyordu, ama Roo yine de, "Ben, bütün o kirin pasın içine mi gireceğim?" dedi. "Ellerin nasır tutar ve atlar ayaklarının üstünde gezinir! Kesinlikle olmaz. Benim planlarım var."</p>
	<p class="block_3"> </p>
	<p class="block_2">Erik gülümsedi, ama Nathan, "Gerçekten mi?" diye sordu. "Ne tür planlar?"</p>
	<p class="block_3"> </p>
	<p class="block_2">Roo duyulmaktan korkuyormuş gibi etrafına bakındı. "Loncalar ve çıraklıklarla uğraşmadan da bir yaşam kurmanın yolları var demirci dostum."</p>
	<p class="block_3"> </p>
	<p class="block_2">Nathan'ın alnı kırıştı. "Senin sonun hapishane olacak Roo."</p>
	<p class="block_3"> </p>
	<p class="block_2">Roo masum olduğunu göstermek için ellerini kaldırdı. "Hayır, yasadışı bir şey değil, yemin ederim. Babam Krondor'dan buraya Oldukça değişik şeyler getirdiği için, piyasadaki farklılıkların ne olduğunu anlamada ustalaşıyorum. Biraz para biriktirdim ve bu Iralar bir kargoya yatırım yapacağım."</p>
	<p class="block_3"> </p>
	<p class="block_2">Nathan etkilenmiş görünüyordu. "Bir gemi nakliye şirketine mi?"</p>
	<p class="block_3"> </p>
	<p class="block_2">"Krondor ile Salador'da, bir şehirden diğerine yapılan nakliyenin bedelini ya da uzak limanlara giden gemilerin kargolarını düzenli olarak sigortalayan sendikalar var. Aboneleri var ve iyi kâr ediyorlar."</p>
	<p class="block_3"> </p>
	<p class="block_2">Nathan başını salladı. "Doğru, ama zarar etme olasılığı da var. Kargolardan biri zamanında teslim edilmezse, kârın uçup gidebilir. Daha da kötüsü, haydutlar kervanı ele geçirir ya da gemi batar ve her şeyini kaybedersin."</p>
	<p class="block_3"> </p>
	<p class="block_2">Roo, sanki bu asla olmazmış gibi baktı. "Küçük işlerle başlayıp, birkaç yıl içinde sermayemi arttırmayı planlıyorum."</p>
	<p class="block_3"> </p>
	<p class="block_2">"Bu riskli işlere yatırım yaparken, ne yiyip, nerede kalmayı planlıyorsun?" diye sordu Nathan.</p>
	<p class="block_3"> </p>
	<p class="block_2">"Şey, bunu tam olarak düşünmedim, ama... "</p>
	<p class="block_3"> </p>
	<p class="block_2">"Ne kadar sermayen var Roo?" diye araya girdi Nathan. "Otuz altın," dedi gururla.</p>
	<p class="block_3"> </p>
	<p class="block_2">Nathan etkilenmişti. "Oldukça iyi bir başlangıç," dedi. "Sanırım böylesine küçük bir serveti biriktirmeyi nasıl başardığını sormaktan kaçınmam gerekiyor." Erik'e dönüp, "Demirhaneye gidip ortalarda görünmemeni öneririm," dedi. "Sabah araba geldiğinde vedalaşmak için yeterince vaktin olacak. Greylock Usta seninle konuşmak isterse yanına yollarım."</p>
	<p class="block_3"> </p>
	<p class="block_2">Erik başını sallayıp kalktı. Roo da kalktı. İki delikanlı kalabalık salondan, Rosalyn'in askerlere haşlanmış sebze tabağı taşımak için seğirttiği mutfağa geçti. Freida sanki doğup büyüdüğü yerdeki son akşam değil de, handaki sıradan bir akşammış gibi hararetle yahni yapıyordu.</p>
	<p class="block_3"> </p>
	<p class="block_2">Erik, Roo ile birlikte dışarı çıktı ve ağılın yanından geçerlerken atlar iki delikanlıyı incelemek için onlara doğru geldi. Erik alışkanlıkla bacaklarını inceledi. "Milo yarın saman sipariş etmek zorunda kalacak," diye mırıldandı, çitlerin yanından yürürken. "Bu grup, gidene kadar samanlıktaki bütün samanı yemiş olacak." Roo dönüp yürümeye devam ederek Erik'in karşısına geçti. Geri geri yürürken ayağının takılmaması için yarı sekiyor, yarı dans ediyor gibi görünüyordu. "Erik, seninle gelmeme izin ver." Erik, "Neden benimle gelmek istiyorsun?" diye sordu. "Çünkü buradaki tek gerçek arkadaşım sensin ve bir işim yok. Bir sendikaya girme konusunda şaka yapmıyordum. Krondor'da bir iş bulabilir ve zengin olana kadar yatırım yapabilirim. Krondor'a gidince, çıraklığa dönmektense, yapacak daha iyi işler olduğunu göreceksin." Erik güldü ve Roo geri geri yürümesin diye durdu. "Peki ya baban ne olacak?"</p>
	<p class="block_3"> </p>
	<p class="block_2">"Benden hiç ummadığı kadar çabuk kurtulmuş olacak," dedi Roo sertçe. "Piç herif annem öldüğünden beri bana güzel tek bir kelime bile etmedi." Birdenbire, sanki büyüyle yapılmış gibi, Roo'nun elinde bir hançer belirdi ve aynı çabuklukla bol gömleğinin içinde kayboldu. "Mecbur kalırsam başımın çaresine bakabilirim. Seninle gelmeme izin ver."</p>
	<p class="block_3"> </p>
	<p class="block_2">Erik, "Annemle konuşurum," dedi. "Kabul etmesi çok küçük bir şans..."</p>
	<p class="block_3"> </p>
	<p class="block_2">"Sen onu ikna edersin."</p>
	<p class="block_3"> </p>
	<p class="block_2">"Şey, sanırım yapabilirim. Eşyalarını toplaman gerekiyor ve iraba parası için bir miktar bakır sikkeye ihtiyacın var."</p>
	<p class="block_3"> </p>
	<p class="block_2">"Sahip olduğum her şey evde bir çıkının içinde duruyor. Gidip getireyim."</p>
	<p class="block_3"> </p>
	<p class="block_2">Erik kafasını iki yana salladı ve karanlıkta koşarak kaybolan Roo'yu izledi. Aniden hüzünlendiğini hissederek etrafına göz attı. Bu, ahırın çatısı altında geçireceği son gece olacaktı. Birçok açıdan yetersiz bir barınaktı; zaman zaman çatısı akar, rüzgâr alır ve İtilin soğuğundan ve yazın sıcağından çok az koruma sağlardı, ama burası onun yuvasıydı. Milo'yu ve Rosalyn'i özleyecekti. Erik tavan arasındaki yerine dönerken, güzel, ama Gwen ve diğer kızların bazıları gibi alaycı olmayan Rosalyn'i düşündü. Ona hissettiği duygular çoğunlukla aile kavramıyla karışmıştı. Kardeşi değilse bile, kalben kardeşiydi ve kendi yaşındaki her delikanlı kadar kızlarla ilgilenmesine rağmen, Rosalyn ile ilgili bir şey Onu huzursuz ediyordu. Birçok bakımdan onu çok özleyecekti. Bütün gün iş yapmaktan ve endişelenmekten yorulan Erik çabucak uykuya dalmıştı, ama ani bir panik hissiyle sıçrayarak uyandı. Doğrulup karanlık tavan arasına göz gezdirdi. Görünmeyen düşmanlar etrafında dolaşıp duruyordu. Handan insanların konuşma sesleri geliyordu ve ağıldaki ve ahırdaki atlar homurdanıyordu. Erik, aniden duyduğu garip tehlike hissini düşünerek yastığını başının altına koyarak yan yattı.</p>
	<p class="block_3"> </p>
	<p class="block_2">Gözlerini kapadı ve bir kez daha Rosalyn'in yüzünü gördü. Çok geçmeden tekrar uykuya daldı. Derin bir uykuya dalmadan önce, Rosalyn'in tatlılıkla ona seslendiğini duyduğu bir rüya gördü. "Erik!"</p>
	<p class="block_3"> </p>
	<p class="block_2">Erik, birisi omzunu sarsınca sıçrayarak uyandı. Duygusal yorgunluğun yol açtığı derin bir uykudaydı ve kendine güçlükle gelebildi.</p>
	<p class="block_3"> </p>
	<p class="block_2">"Erik!" Roo'nun sesi karanlıkta çınladı ve Erik kafasını kaldırıp arkadaşının yüzüne baktı. Roo'nun giysileri aynıydı, ama omzunda, sırtından sarkan bir yol çıkını vardı. "Ne var?"</p>
	<p class="block_3"> </p>
	<p class="block_2">"Hemen gelsen iyi olur. Çeşmeye. Rosalyn." Erik merdivenden yarı sıçrayarak indi. Roo da elinden geldiği kadar hızlı bir şekilde arkasından seğirtti. Erik tabana kuvvet koşarak ağılı geçti. Hana yaklaştıkça içeriden gelen sesleri duyabiliyordu. "Saat kaç?"</p>
	<p class="block_3"> </p>
	<p class="block_2">"En son dokuzdu. Sanırım yarım saat daha geçti." Erik, kasabada birçok asker olduğu için kasaba kızlarından bazılarının çeşmede olacağını biliyordu. Ama Rosalyn'in onlardan biri olması kesinlikle olası değildi. "Ne oldu?"</p>
	<p class="block_3"> </p>
	<p class="block_2">"Bilmiyorum," dedi Roo. "Ama ne olduğunu Gwen söyleyebilir." Erik, izinli üç genç askerden oluşan bir grubun kahramanlık hikâyeleriyle yöre kızlarını etkilemeye çalıştığı çeşmeye varana kadar sokaklarda koştu. Ama fener ışığında gördüğü Gwen'in yüz ifadesi, kızın bütün masumane flört düşüncelerinin yok olduğunu gösteriyordu. Kız çok endişeli gözüküyordu. "Ne var?" diye sordu Erik. "Rosalyn seni aramak için buraya geldi."</p>
	<p class="block_3"> </p>
	<p class="block_2">"Tavan arasındaydım," dedi Erik.</p>
	<p class="block_3"> </p>
	<p class="block_2">Gwen, "Seslendiğini, ama senin yanıt vermediğini söyledi," dedi. Erik derin uykusuna lanet etti ve "Şu anda nerede?" diye sordu, Roo, "Stefan ile gittiğini söylüyorlar," dedi.</p>
	<p class="block_3"> </p>
	<p class="block_2">"Ne?" Erik üvey kardeşinin adını duyunca Gwen'in koluna yapıştı. "Bana olanları anlat." Gwen askerlerin duyamayacağı bir uzaklığa gitmelerini işaret dili ile belirtti. "Baron'un oğulları geldiğinde hana dönmek üzereydi. Stefan Ona hoş şeyler söylemeye başladı, ama çocuğun davranışında Rosalyn'in hoşuna gitmeyen bir şeyler vardı. Gitmeye çalıştı, ama o rütbedeki birisine nasıl hayır diyeceğini bilmiyordu ve Stefan kolunu tutunca, onunla gitti. Rosalyn'i hana doğru götürmedi; eski meyve bahçesine doğru gittiler." Eliyle bahçelerin olduğu yeri işaret etti. "Çocuk ona eşlik etmekten çok onu yanında sürüklüyordu Erik."</p>
	<p class="block_3"> </p>
	<p class="block_2">Gwen kolunu tuttuğunda, Erik gittikleri yöne doğru bir adım gitmişti. "Erik, Stefan ile birlikte oldum. Buraya son gelişinde Tavuskuşu'ndaki odasına gittim." Anlatmaktan utanıyormuş gibi sesini alçalttı. "Vücudumda izler bıraktı Erik. Birisine sahip olurken vurmaktan hoşlanıyor. Ağladığım zaman kahkaha atıyordu."</p>
	<p class="block_3"> </p>
	<p class="block_2">Roo Erik'in yanında duruyordu. Erik elma bahçesine doğru döndüğünde, Roo Erik'in yüzünde bir an duraksamasına yol açan bir ifade gördü. Erik uzun adımlarla uzaklaşırken, Roo Gwen'in koluna yapıştı. "Kılkuyruk'a gidip Nathan'ı bul. Ona olanları anlat ve meyve bahçesine gelmesini söyle!" Roo koşar adımlarla, Erik'in karanlıkta gözden kaybolmasını gözleyen üç askerin yanına gitti. Bir tanesi, yüzünde açık bir merak ifadesiyle Roo'ya baktı ve Roo, "Kan dökülmesini istemiyorsanız, koşup Owen Greylock'u bulun ve ona eski meyve bahçesine gelmesini söyleyin," dedi.</p>
	<p class="block_3"> </p>
	<p class="block_2">Roo, Erik'in hızla uzaklaşan siluetinin peşinden elinden geldiğince hızla koştu. İnce yapılı çocuk kasabanın en hızlı koşanlarından biriydi, ama Erik çoktan meydandaki fener ışıklarının dışına çıkmış ve kasabanın kenarındaki eski meyve bahçesine giden sokakta gözden kaybolmuştu. Roo, adımları taşların üstünde karanlıktaki nefreti ve öfkeyi çağrıştıran sesler çıkararak sokaklarda koştu. Her adım suratta patlayan bir tokat gibi ses çıkarıyordu ve Roo ses yüzünden kanının yükseldiğini hissediyordu. Çabuk öfkelenen ve kininden çabuk vazgeçmeyen Roo, bir kavganın patlak vereceğini ve arkadaşına yardım etmek için kendisini hazırladığını biliyordu. Onu tanıdığı kadarıyla Stefan'dan hoşlanmıyordu, ama yüzleşmeye doğru attığı her adımda, hoşlanmaması ciddi bir nefrete dönüşüyordu. Son binayı da arkasında bırakınca, karanlıkta kaybolmadan önce gözünün ucuyla bir an için Erik'i gördü.</p>
	<p class="block_3"> </p>
	<p class="block_2">Roo peşinden seğirtti, ama Erik sanki ayaklarına kanat taktıran bir öfkenin etkisi altına girmişti.</p>
	<p class="block_3"> </p>
	<p class="block_2">Erik'i hiç bu kadar hızlı koşarken görmemişti.</p>
	<p class="block_3"> </p>
	<p class="block_2">Roo çayırı geçti ve sıcak gecelerde genç âşıkların tercih ettiği buluşma yeri olan eski meyve bahçesinin çitinden atladı. Parlak bir şekilde aydınlanan kasaba meydanından ve fenerlerle aydınlatılan sokaklardan sonra tehdit edici karanlığa gizlenmiş ağaçların kenarına ulaşan Roo yavaşlayarak yürümek zorunda kaldı. Kapkara ağaç gövdelerinin arasında ilerledi ve kendini aniden ona doğru dönen Erik ile yüz yüze buldu. Erik sessiz olmasını işaret ettik ten sonra, "Orada galiba," diye fısıldadı, soluklanmaya çalışırken. Roo kulak kabarttı. Kendi kalp atışlarından başka hiçbir şey duymadığını söylemek üzereydi ki, sanki birisi ağırlığını değiştiriyormuş gibi çok hafif bir kumaş hışırtısı duydu. Ses Erik'in gösterdiği taraftan gelmişti. Roo başını salladı.</p>
	<p class="block_3"> </p>
	<p class="block_2">Erik avına yaklaşan bir avcı gibi harekete geçti. Bütün bu olanlarda bir terslik vardı. Rosalyn, buraya tek bir sebeple gelindiği için, hiç kimseyle asla meyve bahçesine gelmemişti. Rosalyn hâlâ bakireydi, Erik bundan emindi, bir sevgilisi olması için hâlâ çok küçüktü. Gwen gibi bazı kızlar erken olgunlaşır ve diğerleri Utanırken, onlar kendilerinden büyük çocuklarla arkadaşlık ederdi. Rosalyn yalnızca utangaç değildi; babasının hanından çıktığı zaman Erik ve Roo'nun yanındaki her çocuktan çekiniyordu. En masum iltifat bile kızın yanaklarının kızarmasına yol açardı ve diğer kızlar kasaba delikanlıları hakkında konuşmaya başladığı zaman utanarak, izin isteyip giderdi. Erik kızın tehlikede olduğunu biliyordu ve meyve bahçesinin sessizliği onu korkutuyordu. Eğer burada, herhangi bir yerde başka bir çift sevişiyor olsaydı, bu sessizlikte sesleri duyulurdu. Ansızın her ikisi de tüylerini diken diken eden bir ses duydu. Bir yumruk sesini takiben bir kızın çığlığı sessiz geceyi böldü, ardından ortalık tekrar sessizliğe gömüldü. Erik sese doğru ilerlemeye başladı. Roo bir an duraksadıktan sonra peşinden gitti.</p>
	<p class="block_3"> </p>
	<p class="block_2">Erik düşünmeden sesin geldiği yere doğru koşuyordu. Ansızın Rosalyn'i gördü ve bir an için dünyası karardı. Kız, yüzü çürük İçinde ve elbiseleri yırtılmış şekilde bir ağaca dayanmış oturuyordu Bluzu göğüslerini açıkta bırakacak, eteği de belinin etrafında yırtık pırtık bir paçavra kalacak şekilde yırtılmıştı. Erik kızın burnundan akan kanı görebiliyordu. Kız kıpırdamıyordu. Erik içinde sıcak ve kör edici bir şeyin yükseldiğini hissetti.</p>
	<p class="block_2"> </p>
	<p class="block_2">Bir hareket hissi Erik'in sağa çekilmesine yol açtı ve hayatını kurtardı. Stefan'ın kılıcının ucuyla delinen sol omzunda yakıcı bir acı patlaması yükseldi. Bir acı çığlığı atan Erik, bu beklenmedik darbe karşısında dizlerinin bağının çözüldüğünü hissetti. Ardından Roo arkadaşının yanından uçarak geçti ve kafasını Stefan'ın midesine gömdü. Kılıcın ucu omzundan çekildiğinde, Erik neredeyse bayılıyordu. Başı fırıl fırıl döndü ve midesi düğümlendi. Bilincini kaybetmemek için kendini zorladı. Kendine gelmek için kafasını iki yana sallarken, ayağa kalkmak için çabaladı. Roo'nun paniğe kapılmış yardım ricası onu kendine getirdi.</p>
	<p class="block_3"> </p>
	<p class="block_2">Dalların arasından ışıldayan ortanca ayın ışığında, Roo'nun yerde Stefan ile boğuştuğunu görebiliyordu. Ufak tefek delikanlı Stefan'ı şaşırtmıştı, ama bu avantaj artık kayboluyordu. Stefan Roo'nun üstüne çıkmak için gücünü ve cüssesini kullanıyordu. Roo'nun hayatını kurtaran tek şey, Stefan'ın kılıcının kol boyu mesafesinde dövüşmek için tasarlanmış olmasıydı.</p>
	<p class="block_3"> </p>
	<p class="block_2">Stefan'ın elinde bir hançer olsaydı, Roo çoktan ölmüş olurdu.</p>
	<p class="block_3"> </p>
	<p class="block_2">Roo ona seslenince, Erik sol omzundaki korkunç acıyı görmezden geldi ve bir adım atarak Stefan'ın arkasına geçti. Üvey kardeşini belinden yakaladı ve güçlü bir kucaklamayla havaya kaldırdı. Stefan gırtlaktan gelen kaba bir çığlık attı. Genç demircinin güçlü kolları göğsünün etrafına sıkıca dolanınca, Stefan'ın ciğerlerindeki hava bir patlamayla boşaldı ve Roo'nun üstünden aniden kaldırılınca kılıcı elinden düştü. Ayakları yerden kesildiği için tek yapabildiği Erik'e çaresizce tekme atmaya çalışmak ve ellerini tırmalamaktı.</p>
	<p class="block_3"> </p>
	<p class="block_2">Erik, Stefan'ı sıkarak öldürmeye çalışırken, öcünü alan bir avcının etkisi altına girmiş birisi gibi duruyordu. Gözlerini, Stefan'ın zalimliğinin bir sonucu olarak sessizce yatan Rosalyn'den alamıyordu.</p>
	<p class="block_3"> </p>
	<p class="block_2">Erik, beraber yıkandıkları için çocukken onu çıplak görmüştü. Uçlarından kan akan göğüslerinin görüntüsü, Erik için tiksindirici şeydi. Sevgilisinin, kocasının ya da çocuğunun o bedene artan bir sevgiyle dokunması gerekiyordu.</p>
	<p class="block_3"> </p>
	<p class="block_2">Rosalyn, zevksiz ve zalim bir soylunun kaba dokunuşlarından daha iyisini hak ediyordu.</p>
	<p class="block_3"> </p>
	<p class="block_2">Erik elinde hançeriyle yuvarlanarak ayağa kalktı. Stefan'a doğru yürürken gözlerinde öldürücü bir öfke parladı. Stefan isterik bir hisle mücadele ediyordu ve Erik kollarının çözülmeye başladığını hissetti. Roo yanlarına geldiğinde, Erik uzaktan gelen bir sesin, “öldür onu!" dediğini duydu ve Roo bıçağı saplarken, Erik Stefan’ın ölmesini emreden sesin kendisine ait olduğunu fark etti.</p>
	<p class="block_3"> </p>
	<p class="block_8">Stefan bir kere kasılıp sıçradı, ardından gevşedi. Baron'un oğlu Roo hızla hançerini çektiği zaman bile kıpırdamadı. Erik, sanki aşırı derece pis bir şeyi tutuyormuş gibi, daha önce hiç yaşamamış bir tiksinme hissiyle bütün vücudunun karıncalandığını farketti ve Stefan'ı bıraktı. Stefan hamur gibi yere yığıldı.</p>
	<p class="block_7"> </p>
	<p class="block_2">Roo elindeki kanlı hançerle Stefan'ın tepesinde dikiliyordu. Arkadaşının yüzündeki öfkeyi gördü. "Roo?" dedi.</p>
	<p class="block_3"> </p>
	<p class="block_2">Roo gözlerini kırpıştırıp, elindeki hançere, ardından da Stefan’a baktı. Hançeri Stefan'ın gömleğine silip yerine koydu. Kızgınlık ve öfke hâlâ Roo'nun aklında ve bedeninde dolaşıyordu.</p>
	<p class="block_3"> </p>
	<p class="block_2">Hiddetini başka bir hedefe boşaltma gereksinimiyle Stefan'ın vücuduna okkalı bir tekme savurdu.</p>
	<p class="block_3"> </p>
	<p class="block_2">Botunun ucu çarptığı kaburga kemiklerini kırdı. Son bir aşağılama hareketi olarak cesede tükürdü. Birden Erik'in bütün öfkesi uçup gitti. "Roo?" diye tekrarlayınca arkadaşı dönüp ona baktı.</p>
	<p class="block_3"> </p>
	<p class="block_2">Erik ile Roo'nun yüz ifadeleri aynı derecede şaşkındı. Erik Üçüncü kez arkadaşının adını söyledi.</p>
	<p class="block_3"> </p>
	<p class="block_2">Roo sonunda yanıt verdi.</p>
	<p class="block_3"> </p>
	<p class="block_2">Sesi heyecandan ve korkudan boğuk bir şekilde çıkmıştı. "Ne?"</p>
	<p class="block_3"> </p>
	<p class="block_2">Tanığımız olsa bile Manfred suçlu bulunmamızı sağlayacaktır." Uzaktan gelen bir bağrış karanlığı delip geçince Roo etrafına baktı. "Birileri geliyor. Gitmemiz gerekiyor*."</p>
	<p class="block_3"> </p>
	<p class="block_2">Erik başıyla onayladı. "Hana gitmeliyim..." "Hayır," dedi Roo. "Onlar da bunu bekliyor olacak. Eski batı yoluna inmeliyiz. Bütün gece yol alıp şafakta ağaçlık bölgelere girmeliyiz. Peşimizden köpekleri gönderirlerse, öğleden önce en az bir düzine dereyi geçmemiz iyi olur." "Annem..." diye başladı Erik.</p>
	<p class="block_3"> </p>
	<p class="block_2">"O güvende olacak," diye sözünü kesti Roo. "Manfred'in onunla bir alıp veremediği yok. Bir tehdit oluşturan her zaman sendin, annen değil." Meyve bahçesinin öteki tarafından gelen bir bağırış Roo'nun küfür etmesine sebep oldu. "Çoktan diğer tarafa gelmişler. Kapana kısıldık!"</p>
	<p class="block_3"> </p>
	<p class="block_2">"Şuraya!" dedi Erik, her ikisinin de yıllardır üstünde oynadığı yaşlı ağacı göstererek. Eski meyve bahçesinin tam ortasında büyüyen ağaç sık yapraklarla kaplıydı ve saklanmak için iyi bir yer olabilirdi.</p>
	<p class="block_3"> </p>
	<p class="block_2">Ağaçla aralarındaki kısa mesafeyi katettiler. Roo, "Omzun nasıl?" diye sordu. "Alev alev yanıyor, ama hareket ettirebilirim."</p>
	<p class="block_3"> </p>
	<p class="block_10">Roo duraksamadan aceleyle ağaca tırmandı. Biraz daha kalın olan dalları Erik'e bırakmak için tırmanabildiği kadar yükseğe çıktı. Erik ağacın yapraklan arasında kaybolana kadar, meşalelerin ve fenerlerin yaklaştığı görülebiliyordu.</p>
	<p class="block_11"> </p>
	<p class="block_2">Roo dengesini kaybederek bir an sallandıktan sonra toparlandı; Erik'in ise acı, korku ve tiksintiden neredeyse midesi bulanıyordu. Stefan'ın ölümü ona hâlâ gerçekdışı gibi geliyordu. Üvey kardeşinin karanlıkta yatan bedeninin siluetini görebiliyordu ve sanki bütün bu olanlar bir festivalde yapılan bir gösteriymiş gibi, bir süre sonra ayağa kalkacağını ümit ediyordu. Bakarken elinde fener olan bir asker Rosalyn'i gördü. "Greylock alın ve buraya gelin!" Erik, Rosalyn ile Stefan'ın birkaç metre arayla yattığı yere doğru seyreden şekilleri, yaprakların arasından zar zor seçebiliyordu. Ardından Greylock'un sesini duydu. "Ölmüş." Birisi, "Kız nasıl?" diye sordu. Sıska birisi, "Durumu kötü Kılıç Ustası," dedi. "Doktora götürmeliyiz."</p>
	<p class="block_3"> </p>
	<p class="block_2">Ardından Erik Manfred'in öfkeyle bağırdığını duydu. "Ağabeyimi öldürdüler!" Duyulması zor bir küfrün ve hıçkırığın ardından, Bunu yapanı kendi ellerimle öldüreceğim," dedi.</p>
	<p class="block_3"> </p>
	<p class="block_2">Erik'in gözüne, yaprakların arasından Owen Greylock'un ince yapılı vücudu ilişti ve Baron'un Kılıç Ustası'nın, "Bunu yapanları bulacağız Manfred," dediğini duydu.</p>
	<p class="block_3"> </p>
	<p class="block_2">Erik kafasını iki yana salladı. Stefan ile Rosalyn'in arkasından koştukların ı gören üç asker, bunu onların yaptığını anlayacaktı. Asker, "Ağabeyinle piç arasında bir düşmanlık olduğu bilinen bir gerçek, ama kızı neden dövdüler?" diye sordu. Erik o an, kimlikleri çoktan saptanmış olduğunu anladı. Erik öfkesinin tekrar kabardığını hissetti. Tanıdık bir ses, "Erik Rosalyn'e zarar vermez," dedi. Nathan gelmişti! Bunu ağabeyimin yaptığını mı söylüyorsun demirci ustası?"</p>
	<p class="block_3"> </p>
	<p class="block_2">İlginç efendim, ben sadece bu kızın, bu dünyadaki tanrılar kadar nazik bir ruha sahip olduğunu biliyorum. Erik için bir kardeş gidiydi ve Roo'nun birkaç arkadaşından biriydi. İkisi de ona zarar vermez" Ardından anlamlı bir şekilde ekledi, "Ama onların, bunu yapan birisini kesinlikle öldüreceklerini tahmin edebiliyorum."</p>
	<p class="block_3"> </p>
	<p class="block_2">Manfred'in sesi öfkeyle yükseldi. "Bu uğursuz cinayete göz yummayacağım demirci ustası. Ailemin hiçbir üyesi bunu yapmaz." Manfred emir verirken sesini yükseltti: "Her atlının kırsal bölgeyi aramasını istiyorum Kılıç Ustası. Bu iki katil köpek bulunacak olursa, ben yanlarına gelene kadar onları asmayın. Asılmalarını izlemek istiyorum."</p>
	<p class="block_3"> </p>
	<p class="block_2">Nathan’ın sesi mırıldanan askerlerin sesini bastırdı. "Onları öylece asamazsınız genç lord. Yasa böyle. Ayrıca ailenin bir üyesi olduğunuz için bu yanlış olacağından, ne siz, ne de babanız yargıç koltuğuna oturamazsınız; yakalandıkları zaman Erik ve Roo, Kral'ın yargıcı ya da sivil bir yargıç tarafından yargılanmak zorunda." Nathan’ın ses tonu uyarıcı bir ifadeye büründü. "Erik bir lonca çırağıdır, bu yüzden eğer gerçekten bela istiyorsanız genç efendim, yazılı emir olmadan çırağımın boynuna ilmiği geçirmeye çalışırsınız." "Bu işe loncayı mı karıştıracaksın?" diye sordu Manfred. "Evet," diye karşılık verdi Nathan. Erik gözlerinin dolduğunu hissetti. En azından Nathan Stefan'ı neden öldürdüklerini anlamıştı. "Genç lorda babasının yanına dönmesini öneriyorum. Birisinin bu üzücü haberi ona vermesi gerekiyor ve bunu sevdiği birisinin yapması gerekir." Manfred'i göstererek, "Bu siz olmalısınız genç efendim," dedi.</p>
	<p class="block_3"> </p>
	<p class="block_2">Rosalyn kıpırdayıp zayıf bir çığlık atınca Nathan, "Greylock Usta, adamlarınızdan ikisine kızı hana götürmesini söyler misiniz?" dedi.</p>
	<p class="block_3"> </p>
	<p class="block_2">Greylock talimatları verdi ve Erik ile Roo'yu aramaya başlamaları için askerlere emirler vermeye başladı.</p>
	<p class="block_3"> </p>
	<p class="block_2">Askerler dört bir yana dağılırken ağacın tepesinde beklediler ve ortalık iyice sessizleşene kadar tek kelime etmediler.</p>
	<p class="block_3"> </p>
	<p class="block_2">Ardından yavaşça yere atladılar ve görüldüklerini belirten anlık bir seste fırlamaya hazır bir şekilde çömeldiler. Sonunda Roo, "Kısa bir süre için şans bizim tarafımızda," dedi. "Neden?" "Arkalarında olduğumuzu bilmiyorlar. Bizi bulmak için daireyi genişletirlerken, sıvışabileceğimiz daha çok yer olacak. Eski baron yolunu herhangi bir yerel çiftçi düşünebilir, ama Greylock baronun yaptığı bütün yolculuklarda Kral Yolu'nu kullandığı için büyük olasılıkla o yolu hiç duymamıştır.</p>
	<p class="block_3"> </p>
	<p class="block_2">Bir süre önümüzdeki askerlerden endişelenebiliriz, arkamızdakiler için değil." Erik, "Sanırım teslim olsak iyi olur," dedi.</p>
	<p class="block_3"> </p>
	<p class="block_2">Roo, "Seni korumak için arkanda Nathan ve lonca olabilir belki ama benim yok," dedi. "Bizi buldukları gün, Manfred güneş batmadan beni astıracaktır. Stefan’ın değil de, artık onun mirası için bir tehdit oluşturduğunu fark ederse, yasayı çok fazla umursadığını da sanma." Erik midesinin kasıldığını hissetti. Roo, "Onu baron adayı yaptığını düşünürsek, sana teşekkür etmek için etrafta dolaşmanı isteyeceğini inmiyorum Erik," diye fısıldadı. "Doğruca Günbatımı Adaları'na gitmezsek, ölmüş olacağız."</p>
	<p class="block_3"> </p>
	<p class="block_2">Erik başını salladı. Hâlâ başı dönüyor ve canı yanıyordu, ama sallanarak da olsa ayağa kalktı. Tek kelime etmeden karanlıkta Roo'yu takip etti.</p>
	<p class="block_3"> </p>
	<p class="block_4"><img alt="Line" src="images/image.png" class="calibre4"/></p>
	<p class="block_3"> </p>
	<p class="block_9" id="calibre_pb_3"> </p>
</body></html>
