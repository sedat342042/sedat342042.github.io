<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="en">
  <head>
    <title>Başladı*</title>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
    </head>
  <body class="calibre">
  <p class="block_18" id="calibre_pb_335" xml:lang="tr">Kasım 16</p>

  <p class="block_21"> </p>

  <p class="block_21"> </p>

  <p class="block_25" xml:lang="tr">Bir yaşam arayıcısı</p>

  <p class="block_21"> </p>

  <p class="block_21"> </p>

  <p class="block_22"><span xml:lang="tr">Çok miyop olduğu için modern optiğin temelini teşkil eden mer</span><span xml:lang="tr">cekleri ve yeni bir yıldız keşfeden teleskobu icat etmekten başka çaresi yoktu.</span></p>

  <p class="block_4"><span xml:lang="tr">Ve çok gözlemci olduğu için, avucunun içine düşen bir kar tanesine bakarken buzun ruhunun altı köşeli bir yıldız olduğunu gördü, altı, tıpkı arıların yaptığı bal peteklerindeki hücreciklerin altı kenarlı olması gibi ve aklının gözleriyle şunu gördü ki, bir ala</span><span xml:lang="tr">nı</span> <span xml:lang="tr">en iyi şekilde kullanmayı altıgen biçim bilir.</span></p>

  <p class="block_4"><span xml:lang="tr">Ve evinin balkonundaki bitkilerin ışığı arayış yolculuğunun dairesel olmadığı</span><span xml:lang="tr">nı</span> <span xml:lang="tr">görünce bundan belki de gezegenlerin güneş etrafındaki yolculuğunun da dairesel olmayabileceği sonucuna vardı ve çizdikleri elipsleri teleskobuyla ölçmeye koyuldu.</span></p>

  <p class="block_4" xml:lang="tr">Görerek yaşadı.</p>

  <p class="block_4" xml:lang="tr">Görmeyi bırakınca, 1630 yılında bugün öldü.</p>

  <p class="block_4"><span xml:lang="tr">Johannes Kepler</span><span xml:lang="tr">’</span><span xml:lang="tr">in mezar taşında şöyle yazar:</span></p>

  <p class="block_24" xml:lang="tr">Gökleri ölçtüm. Şimdi karanlıkları ölçüyorum.</p>

  <p class="block_5"> </p>

  <p class="block_5"> </p>
</body>
</html>