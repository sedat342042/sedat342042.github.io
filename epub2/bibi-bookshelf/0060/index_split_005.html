<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta content="pdftohtml 0.36" name="generator"/>
    <meta content="2009-05-30T16:43:58+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_4">1895</h2>
<p class="calibre1">İONIÇ</p>
<p class="calibre1">Yeni gelenler S. kentinde kişinin canının sıkıldığından, hayatın tekdüze sürüp gittiğinden dert yanacak olsalar, kentin yerlileri durumu kurtarmak istermişçesine bunun tersini iddia eder, kentlerinde yaşamanın pek renkli olduğunu; S.' nin bir kitaplığının, bir tiyatrosunun, bir kulübünün olduğunu; sık sık balolar verildiğini; insanın tanışıp iyi komşuluk ilişkileri kurabileceği aklı başında, değerli, hoş ailelerin bulunduğunu söylerlerdi. Ve en görgülü, yetenekli aile olarak da Turkin'leri gösterirlerdi. </p>
<p class="calibre1">Bu aile, anacaddedeki vali konağının hemen yanındaki kendi malları olan evde oturuyordu. İvan Petroviç Turkin, favorili, şişman, yakışıklı bir sarışındı. Evinde hayır için temsiller düzenler, bu temsillerde general rollerini de kendi oynar, rol gereği pek gülünç öksürürdü. Birçok fıkra, bilmece, atasözü bilir; şaka yapmasını, nükteli sözler söylemesini pek severdi. Yüzünde öyle bir anlatım vardı ki, şaka mı ciddi mi söylüyor anlaşılmazdı. Karısı Vera İosifovna, zayıf, burundan sıkma gözlüklü, sevimli bir kadındı. Roman ve uzun öyküler yazar, yazdıklarını seve seve, içtenlikle konuklarına okurdu. Evin tek kızı Katerina İvanovna ise piyano çalardı. Kısacası, bu ailede herkesin kendine özgü bir yeteneği vardı. Turkin'ler konuklarını her zaman güleryüzle karşılarlar; seve seve, tam bir içtenlikle yeteneklerini gösterirlerdi onlara. Büyük taş evleri oldukça geniş, yaz sıcaklarında serindi. Pencerelerinin yarısı ilkbaharda bülbüllerin ötüştüğü, yaşlı ağaçların gölgelendirdiği geniş bahçeye bakardı. </p>
<p class="calibre1">Konuklar yukarı salonda otururlarken mutfakta hummalı bir çalışmadır başlar; bıçak takırtıları, kavrulmuş soğan kokusu bol, lezzetli bir akşam yemeğinin muştusuyla avluya dolardı. </p>
<p class="calibre1">S.'den on verst uzaklıktaki Dyalij'in köy hekimliğine atanan Dmitriy İoniç Startsev'e de, daha iyice yerleşmeden, aydın bir kişi olarak Turkin'lerle tanışmasının zorunlu olduğunu söylemişlerdi. Kışın, bir gün sokakta İvan Petroviç'le tanıştırdılar onu. Havadan, sudan, tiyatrodan, koleradan söz ettikten sonra Turkin evine buyur etti onu. Startsev ilkbaharda bir tatil günü göğe çıkma bayramıydı hastalarının vizitesini bitirdikten sonra hem biraz hava almak, hem de bazı ihtiyaçlarını gidermek için kente gitmeye karar verdi. Yayan, ağır ağır yürüyor (henüz atı yoktu); kendi kendine şu şarkıyı mırıldanıyordu:</p>
<p class="calibre1">"Feleğin kadehinden gözyaşı içmeye daha başlamadığım zamanlar..." </p>
<p class="calibre1">Kentte öğle yemeğini bir lokantada yedi. Parkta dolaştı. Sonra birdenbire İvan Petroviç'in öğüdünü hatırlayarak Turkin'lere uğrayıp nasıl kişiler olduklarını görmeye karar verdi. </p>
<p class="calibre1">İvan Petroviç dış merdivenlerde karşıladı onu:</p>
<p class="calibre1">— Buyurun lütfen. Sizin gibi hoş bir konuğu evimizde görmekle çok, pek çok mutluyum. Gelin, sizi bizim hanımla tanıştırayım. </p>
<p class="calibre1">Salona girdiklerinde karısına, </p>
<p class="calibre1">— Hastanesinde kapanıp kalmasının Roma hukukuna aykırı olacağını, boş </p>
<p class="calibre1">zamanlarını topluma vermesinin gerektiğini söylüyordum kendilerine, dedi. </p>
<p class="calibre1">Haksız mıyım, sevgilim? </p>
<p class="calibre1">Vera İosifovna, konuğunu kolundan tutarak yanıbaşına oturturken, </p>
<p class="calibre1">— Buraya oturun, dedi. İstediğiniz gibi kur yapabilirsiniz bana. Kocam pek kıskançtır, Otello'dan farkı yoktur, ama olsun varsın, kuşkulanmaması için dikkatli davranırız biz de. </p>
<p class="calibre1">İvan Petroviç, şefkatle mırıldandı:</p>
<p class="calibre1">— Ah, seni gidi yaramaz civcivim benim... </p>
<p class="calibre1">Ve karısını alnından öptükten sonra konuğuna dönerek ekledi:</p>
<p class="calibre1">— Tam zamanında onurlandırdınız bizleri. Hanımım büyücek bir roman yazdı, bu akşam konuklarımıza okuyacak onu. </p>
<p class="calibre1">Vera İosifovna, kocasına, </p>
<p class="calibre1">— Jançik, dedi. Dites que l'on nous donne du the.1 Biraz sonra salona Katerina İvanovna geldi. Annesine pek benzeyen, onun gibi ince yapılı, sevimli, on yedi yaşlarında bir kızdı. Hallerinde çocuksu bir anlatım vardı; beli incecikti. Yeni yeni gelişen bakir göğüsleri güzel, sağlıklıydı: ilkbaharı, gerçek ilkbaharı söylüyorlardı. Daha sonra, bal, reçel, gofret ve pek lezzetli, insanın ağzında dağılan çeşit çeşit reçellerle çay içtiler. Akşamla birlikte konuklar da yavaş yavaş </p>
<p class="calibre1">sökün etti. İvan Petroviç her geleni gülen gözlerle karşılıyor:</p>
<p class="calibre1">— Buyurun lütfen, diyordu. </p>
<p class="calibre1"/>
<p class="calibre1">Beklenen konuklar gelince büyük bir ciddiyetle konuk salonunda toplandılar. </p>
<p class="calibre1">Vera İosifovna romanını okuyacaktı. Şöyle başladı: "Dondurucu bir soğuk vardı..." Salonda pencereler sonuna dek açıktı; mutfaktan tahtaya vuran bıçakların takırtısı işitiliyor, kavrulmuş soğan kokusu geliyordu... Yumuşak, geniş koltuklarda bir huzur vardı. Salonun loşluğunda ışıklar titreşiyordu. </p>
<p class="calibre1">Sokaktan geçenlerin gürültü ve gülüşmelerinin her yanı sardığı, leylak kokusunun bahçeden salona dolduğu bu ilkbahar akşamında dondurucu soğuğu; batan güneşin, donuk ışınlarını baştan başa kar kaplı kırda bir başına yürüyen yolcunun üzerine düşürmesini anlamak pek güçtü. Vera İosifovna'nın okuduğu roman, köyünde okullar, hastaneler, kitaplıklar yaptıran genç bir kontesin, gezgin bir sanatçıya tutulmasının öyküsüydü. Gerçekte hiç olmamış ve olamayacak şeylerdi bunlar ya, dinlemesi yine de hoştu. Kişinin içi bir rahatlıyor, aklına nedense iyi şeyler geliyor, kalkmayı çekmiyordu canı... </p>
<p class="calibre1">İvan Petroviç, fısıltıyla, </p>
<p class="calibre1">1. (Fr.) Söyleyiver de çay getirsinler bize. (Çev.)</p>
<p class="calibre1">— Kötü değil... dedi. </p>
<p class="calibre1">Dinlerken düşünceleriyle çok uzaklara giden bir konuk, duyulur duyulmaz bir sesle yanıtladı onu:</p>
<p class="calibre1">— Doğru... gerçekten de öyle... </p>
<p class="calibre1">Aradan iki saat geçti. Yakındaki kent parkında bir orkestra çalıyor, koro şarkılar söylüyordu. Vera İosifovna defterini kapatınca herkes beş dakika susarak o sırada koronun söylediği 'Luçinuşka'yı dinledi. Romanda olmayanı, yani gerçeği söylüyordu bu ezgi. </p>
<p class="calibre1">Startsev, </p>
<p class="calibre1">— Yapıtlarınızı dergilerde yayınlıyor musunuz? diye sordu Vera İosifovna'ya. </p>
<p class="calibre1">— Hayır, dedi öteki, yayınlamıyorum. Yazıp dolabıma kilitliyorum. Yayınlamam için bir neden yok ki, yeterince paramız var. </p>
<p class="calibre1">Oradakiler nedense iç geçirdiler. İvan Petroviç, kızına döndü:</p>
<p class="calibre1">— Kotik, şimdi de sen birşeyler çal bize. </p>
<p class="calibre1">Piyanonun kapağını kaldırdılar, hemen oracıkta hazır bekleyen notaları açtılar. </p>
<p class="calibre1">Katerina İvanovna, oturur oturmaz on parmağını birden vargücüyle tuşlara indirdi. Hemen arkasından bir daha, .bir daha... Omuz ve göğüsleri titriyor, inatla hep aynı yere indiriyordu on parmağını birden. Tuşları piyanonun içine gömünceye dek böyle vuracağa benziyordu. Salon korkunç bir gürültüyle uğulduyordu. Tavan, döşeme, eşyalar, her şey gümbürdeyip duruyordu... </p>
<p class="calibre1">Katerina İvanovna, güç, ilginçliğini güçlüğünden alan, uzun, tekdüze bir parça çalıyordu. Dinlerken, yüksek bir dağdan yuvarlanan kocaman kocaman taşlar dolduruyordu Startsev'in hayâlini. Taşlar durmadan peş peşe yuvarlanıyor, hiç duracağa benzemiyorlardı. Startsev, bu korkunç yuvarlanışın bir an önce durmasını istiyor, öte yandan aşırı çabadan yüzü al al olmuş, güçlü, enerjik, perçemi alnına düşmüş Katerina İvanovna'yı çalarken seyretmek de pek hoşuna gidiyordu. Dyalij'de hastalar ve köylüler arasında geçirilen uzun bir kıştan sonra böyle zengin döşeli bir konuk salonunda oturup albenili, tertemiz, genç bir kızı seyretmek; çaldığı gürültülü, can sıkıcı da olsa, önemli müziği dinlemek pek hoş, pek yeniydi onun için... </p>
<p class="calibre1">Kızı çalmayı bitirip piyanonun önünden kalkınca İvan Petroviç, gözleri yaşlı, </p>
<p class="calibre1">— Kotik'çiğim, dedi, bu akşam her zamankinden bir başka çaldın. Ölesiye doyurdun bizi müziğe. </p>
<p class="calibre1">Herkes Katerina İvanovna'nın çevresini almış, onu kutluyor, iç çekiyor, çoktandır bu kadar tatlı müzik dinlemediklerine birbirlerini inandırmaya çalışıyorlardı. </p>
<p class="calibre1">Genç kız ortalarında hiç konuşmadan, hafif gülümseyerek duruyordu. Her halinde bir büyüklük, zafer sarhoşluğu vardı. </p>
<p class="calibre1">— Çok güzel! </p>
<p class="calibre1">Genel heyecana kapılan Startsev de söze karıştı:</p>
<p class="calibre1">— Çok güzel! </p>
<p class="calibre1">Sonra Katerina İvanovna'ya dönerek, </p>
<p class="calibre1">— Müzik öğreniminizi nerede yaptınız? diye sordu. Konservatuvarda mı? </p>
<p class="calibre1">— Hayır, konservatuvara yeni gireceğim. Bu kadarını evde, Bayan Zavkonvska'dan öğrendim. </p>
<p class="calibre1">— Liseyi bitirdiniz mi? </p>
<p class="calibre1">Kızının yerine Vera İosifovna karşılık verdi:</p>
<p class="calibre1">— Hayır! Öğretmenleri eve getirttik. Siz de bilirsiniz ki, lise ya da enstitülerde çocuk, birtakım kötülüklerin etkisi altındadır. Özellikle kız çocuğu, büyüme çağında yalnızca annesinin etkisi altında kalmalıdır. </p>
<p class="calibre1">— Ama yine de konservatuvara gireceğim, diye atıldı Katerina İvanovna. </p>
<p class="calibre1">— Hayır, Kotik anneciğini sever. Annesiyle babasını üzmeyecek. </p>
<p class="calibre1">Katerina İvanovna, yan şaka yarı ciddi, ayaklarını yere vurarak, nazlı bir sesle, </p>
<p class="calibre1">— Olmaz, dedi. Gideceğim! Gideceğim! </p>
<p class="calibre1">Yemekten sonra ise İvan Petroviç gösterdi hünerlerini. Sadece gözleriyle gülerek birçok fıkralar anlattı, şakalar yaptı, gülünç bilmeceler sordu. Sorduklarını kimseler bilemeyince de yine kendisi çözüverdi. Kendine özgü, şakacı, uzun çalışmalar sonunda elde edilmiş, çoktan beri günlük konuşmasına girdiği açıkça anlaşılan bir dille konuşuyordu: büyücek, kötü değil, kırdım sizi bağışlayın... </p>
<p class="calibre1">Evdeki olağanüstülüklerin hepsi bu kadar da değildi. Karınlarını tıkabasa doyurmuş, geçirdikleri birkaç saatten son derece memnun konuklar, antrede birikip pardösülerini, bastonlarını seçerlerken ortalıkta bir o yana bir bu yana koşup duran on üç on dört yaşlarında, kafası üç numaraya vurdurulmuş, tombul yanaklı uşak Pavluşka'ya, ya da evdeki adıyla Pava'ya, İvan Petroviç, </p>
<p class="calibre1">— Hadi, Fava, diye seslendi. Yap numaranı. </p>
<p class="calibre1">Pava, olduğu yerde put gibi durdu, ellerini yukarı kaldırıp son derece acıklı bir sesle:</p>
<p class="calibre1">— Ölesiye mutsuz kız! dedi. </p>
<p class="calibre1">Herkes kahkahayla gülmeye başlamıştı. </p>
<p class="calibre1">Startsev, sokağa çıktığında, 'Sıkılmadık,'  diye geçirdi içinden. </p>
<p class="calibre1">Bir meyhaneye girip şarap içti, sonra yine yayan, Dyalij'e yollandı. Yolda hep şu şarkıyı mırıldandı kendi kendine:</p>
<p class="calibre1">"Senin o sesin bana hem tatlıdır, hem acı..." Dyalij'e kadar olan on versti yürüdükten sonra yatağına girdiğinde en ufak bir yorgunluk bile hissetmiyordu. </p>
<p class="calibre1">Yirmi verst daha seve seve yürüyebilirdi. </p>
<p class="calibre1">Tam uykuya dalarken 'Kötü değil' sözü geldi aklına, hafifçe gülümsedi. </p>
<p class="calibre1">Startsev, Turkin'lere gitmeyi pek istiyordu ya, hastanedeki işlerinden fırsat bulamıyordu. Özel işlerine bir saat bile ayıramıyordu. Böyle sıkı çalışmayla yalnızlık içinde bir yıl geçti. Bir gün mavi zarflı bir mektup getirdiler Startsev"e... </p>
<p class="calibre1">Vera İosifovna, uzun zamandan beri migrenden dertliydi. Hele, Kotik'in her gün </p>
<p class="calibre1">"Konservatuvara gideceğim," diye tutturduğu son zamanlarda baş ağrısı dayanılmaz bir hal almış, nöbetler sıklaşmıştı. Kentin bütün doktorları hastanın acılarını dindirmek için ellerinden geleni yapmışlardı. Öyle ki, sonunda sıra köy hekimine gelmişti. Vera İosifovna, duygulu bir mektup yazmış, bir an önce gelip acılarını dindirmesi için yalvanyordu ona. </p>
<p class="calibre1">Startsev, istenildiği gibi en kısa zamanda gelmiş; o günden sonra da sık sık gidip gelmeye başlamıştı Turkin'lere. Gerçekten de önceleri hafifletmişti Vera İosifovna'mn acısını. Hasta, her önüne gelene onun bulunmaz, olağanüstü bir doktor olduğunu söyleyip duruyordu. Ama artık Startsev'in Turkin'lere bu kadar sık gidip gelmesinin gerçek nedeni Vera İosifovna'nın baş ağrısı değildi... </p>
<p class="calibre1">Gene bir tatil günüydü. Katerina İvanovna piyanoda uzun, yorucu parçalarını bitirdikten sonra hep birlikte yemek salonunda oturmuşlar, çay içmişler, İvan Petroviç'in anlattığı fıkralara gülüşüyorlardı. Birdenbire dış kapının zili çaldı. </p>
<p class="calibre1">Kalkıp kapıya gitmek, gelen konuğu karşılamak gerekiyordu. Bir anlık kargaşadan yararlanan Startsev, Katerina İvanovna'mn kulağına eğilerek:</p>
<p class="calibre1">— Allahaşkına, yalvarırım, acıyın bana, bahçeye çıkalım! diye fısıldadı. </p>
<p class="calibre1">Heyecandan kalbi duracakmış gibi çarpıyordu. </p>
<p class="calibre1">Kız, Startsev'in ona ne söylemek istediğini anlayamamış, bu önerisine şaşmış gibi omuzlarını kaldırmıştı, ama yine de yerinden kalkıp bahçeye çıktı. Arkası sıra yürüyen Startsev, </p>
<p class="calibre1">— Üç dört saat piyano çalıyorsunuz, diyordu, sonra da annenizin yanma oturuyor, hiç kalkmıyorsunuz oradan. Konuşmak için fırsat bulamıyorum sizinle. Elinizi, ayağınızı öpeyim, on beş dakikacık da bana ayırın. </p>
<p class="calibre1">Güz yakındı. Bahçe anlamlı bir sessizliğe, bir hüzne bürünmüştü. İki yanı ağaçlı yollar solgun yapraklarla örtülüydü. Artık hava da erken kararıyordu. Startsev devam etti:</p>
<p class="calibre1">— Bir haftadır göremiyorum sizi, bunun ne dayanılmaz bir acı olduğunu bilemezsiniz! Oturalım. Birazcık beni dinleyin. </p>
<p class="calibre1">Bahçede ikisinin de sevdiği bir yer vardı: kalın bedenli, yaşlı akçaağacın dibindeki bank. Gene o banka oturdular. Katerina İvanovna, kuru, bir işadamı tavrıyla:</p>
<p class="calibre1">— Ne istiyorsunuz? diye sordu. </p>
<p class="calibre1">— Bir haftadır göremiyorum sizi diyordum. Böylesine uzun bir zaman sesinizi işitmedim. Sesinize tutkunum ben, onsuz yapamam. Konuşun... </p>
<p class="calibre1"/>
<p class="calibre1">Katerina İvanovna'nın tazeliğine, gözleriyle yanaklarının saf, temiz anlatımına vurulmuştu. Giysisinin bedenine oturuşunda bile olağanüstü sevimli, saf ve içten inceliğiyle dokunaklı birşeyler buluyordu. Bu saflığa karşın, pek akıllı, yaşına göre pek olgun da geliyordu ona. Oturup edebiyat üzerine, sanat üzerine, istediği her konuda rahat rahat konuşabilirdi onunla. Ciddi bir konuşma sırasında bazan olmadık yerde birdenbire kahkahayı koyverdiği, koşarak eve girdiği . oluyorsa da, hayattan, insanlardan yakınabilirdi ona yine de. Bütün öteki S. kızları gibi o da çok okuyordu. (S.'de okumayı sevmezlerdi genellikle. </p>
<p class="calibre1">Hatta kitaplık memuru, burayı kapatsalar kızlarla genç Yahudilerden başka kimsenin ruhu duymaz, derdi). Katerina İvanovna'nın okuma sevgisi pek hoşuna gidiyordu Startsev'in. Her görüştüklerinde heyecanlı bir ilgiyle en son ne okuduğunu sorar, kendinden geçerek Katerina İvanovna'nın yanıtını dinlerdi. </p>
<p class="calibre1">Bahçede sevgili banklarında otururlarken, </p>
<p class="calibre1">— Görüşmediğimiz son haftada ne okudunuz? diye sordu yine. Yalvarırım, anlatın bana. </p>
<p class="calibre1">— Pisemskiy'i. </p>
<p class="calibre1">— Neyini? </p>
<p class="calibre1">— 'Bin Run'unu. Pisemskiy'in ne acayip bir soyadı varmış: Aleksey Feofilaktiç! </p>
<p class="calibre1">— Nereye gidiyorsunuz? diye haykırdı Startsev alçak, acıklı bir sesle. </p>
<p class="calibre1">Kotik kalkmış, eve gidiyordu. Startsev seslendi arkasından:</p>
<p class="calibre1">— Sizinle konuşmalıyım, birşeyler açıklamalıyım size... Bari beş dakikacık daha kalın! Elinizi ayağınızı öpeyim! </p>
<p class="calibre1">Katerina İvanovna bir şey söylemek istiyormuş gibi durdu, sıkılgan bir tavırla Startsev'in eline bir kâğıt sıkıştırıp koştu, eve gitti, yine piyanosunun başına oturdu. </p>
<p class="calibre1">"Bu gece saat on birde mezarlıkta, Demetti Anıtının yanında olun" yazıyordu kâğıtta. </p>
<p class="calibre1">Otele giderken Startsev, "Bu, akıllıca bir buluş değil işte," diye düşünüyordu. </p>
<p class="calibre1">"Böyle bir iş için mezarlık da nereden çıktı? Nereden?" </p>
<p class="calibre1">Bunda anlaşılamayacak bir yan yoktu oysa: kötü bir şaka yapıyordu Kotik. </p>
<p class="calibre1">Sokak, park dururken kentin dışındaki mezarlıkta, hem de gece vakti, randevu vermek garipliği başka neye yorumlanabilirdi ki? Hem, ah vah etmek, kızlardan mektup almak, mezarlıklarda sürtmek, bu dönemde bir lise öğrencisinin bile güldüğü çocukluklar yapmak onun gibi aklı başında, çevresinde saygı gören bu taşra hekimine yakışır mıydı hiç? Bu serüven nereye götürecekti onu? Ne işler açacaktı başına? Arkadaşları duyunca ne diyeceklerdi? Otelin oturma salonundaki masalar arasında bir aşağı, bir yukarı dolaşırken böyle düşünüyordu işte Startsev. Ama saat on buçukta birdenbire karar değiştirip arabasını acele hazırlattı, mezarlığa yollandı. </p>
<p class="calibre1">Artık bir çift atıyla, kadife yelekli, Panteleymon adında bir de arabacısı vardı. </p>
<p class="calibre1">Yıldızlı gökyüzünde süzülen dolunayın ısıttığı kent derin bir sessizliğe gömülmüştü. Bir sonbahar serinliği vardı. Kentin dış mahallelerinden, mezbahanın bulunduğu yandan köpek ulumaları işitiliyordu. Startsev, arabasını kentin bilimindeki ara sokaklardan birinde bırakarak, mezarlığa doğru yürümeye başladı. "Herkesin garip bir yanı olur," diye düşünüyordu. "Kotik'in de var bazı gariplikleri. Kimbilir? Belki de şaka yapıyordur. Gelecek." Kendisini bu tatlı, ama boş umuda bırakmış; hazdan başı dönüyordu. Tarlalar arasından geçen yolda bir buçuk saat kadar yürüdü. Mezarlık uzakta bir orman, ya da geniş bir bahçe gibi simsiyah uzanıyordu. Biraz sonra, beyaz taşla örülü alçak duvarı, kapısı göründü. Ayışığında kapının üzerindeki yazı okunabiliyordu: </p>
<p class="calibre1">"Vadesi gelecek, o da..." </p>
<p class="calibre1">Startsev parmaklıklı kapıdan geçip içeri girdi. İlk gördüğü, beyaz haçlarla mezar taşları ve servilerle mezar taşlarının ayışığında iki yanı ağaçlı yollara düşen kara gölgeleri oldu. Siyah ve beyazdan başka bir şey görünmüyordu çevrede. Uykulu ağaçlar dallarını beyazlıkların üstüne sarkıtmışlardı. Tarlalardan daha bir aydınlıktı burası sanki. Vahşi hayvan pençesini andıran akçaağaç yaprakları yerdeki gri kumda, mermer mezarlar üzerinde kara karaydılar. Mezar taşlarındaki yazıtlar rahatlıkla okunuyordu. Hayatında ilk kez gördüğü, belki de bir daha hiç göremeyeceği bir şey şaşırtmıştı Startsev'i ilk anda: başka hiçbir şeye benzemeyen değişik bir dünya vardı karşısında; ayışığının, beşiğindeymiş gibi yumuşak, candan olduğu; yaşantının bulunmadığı, bulunamayacağı, ama her karanlık servisinde, her mezarında sakin, hoş, sonsuz bir yaşantı vaat eden içe kapanıklığın, bilinmezliğin gizlendiği bir:dünya... Mezar taşlarından, solgun çiçeklerden yapraklara sinen sonbahar havasından bir veda, hüzün ve sükun kokusu esiyordu. </p>
<p class="calibre1">Her yer, her şey susmuştu. Yıldızlar, dostça bir uzlaşma içinde gökyüzünden aşağıyı seyrediyorlardı. Startsev'in bu sessizlikte çınlayan ayak sesleri öyle yersiz ve zamansızdı ki... Uzaklarda kilisenin saati geceyarısını vurmaya başladığında Startsev kendisini ölü, bu mezarlığa gömülü sandı bir an nedense. Ansızın birisi onu gözetliyormuş gibi geldi. Burada sükun, sessizlik değil; yokluğun derin elemiyle içe atılmış umutsuzluğun bulunduğunu düşündü... </p>
<p class="calibre1">Demetti'nin anıtı, tepesinde melek tasviri olan haç biçiminde küçük bir yapıydı. </p>
<p class="calibre1">Yıllar önce bir İtalyan operası S.'ye de uğramış, kadın sanatçılarından biri temsil sırasında ölünce buraya gömmüşler, bu anıtı da yaptırmışlardı. Bu olay çoktan unutulmuştu kentte. Bakımsız anıtın girişi üzerindeki lâmba ayışığını yansıtıyor, yanıyormuş gibi parıldıyordu. </p>
<p class="calibre1">Görünürlerde kimsecikler yoktu. Geceyarısı kim gelirdi buralara zaten! Ama yine de bekliyordu Startsev. Ayışığı iç ateşini kızıştırıyormuşçasına, hırsla bekliyor, öpüşmeler, kucaklaşmalar canlandırıyordu hayâlinde. Yarım saat kadar anıtın dibinde oturdu, sonra kalkıp şapkası elinde, dolaşmaya başladı. Bir yandan yolları gözetliyor, bir yandan da "Bir zamanlar güzel, albenili, seven, geceleri tutku ateşiyle içleri kavrulan, kendilerini yumuşak okşamalara bırakan kaç kadın ve kız yatıyordur burada acaba?" diye düşünüyordu. Doğa ana ne kötü alay ediyordu insanoğluyla! Ne acı bir gerçekti bu! Startsev'in aklından geçen bunlardı ya, yine de birşeyler istediğini, ne pahasına olursa olsun aşk aradığını haykırmak geliyordu içinden. Mermer taşlar yerine, utanarak ağaç gölgelerine saklanmaya çalışan biçimli, pek hoş kadın hayâlleri görüyordu şimdi. </p>
<p class="calibre1">İçine bir sıcaklık doluyor, ciğerleri kavruluyormuş gibi geliyordu ona... </p>
<p class="calibre1">Biraz sonra perde inmiş gibi her şey kayboldu birdenbire; ay bulutların arkasına kaymış, çevre zifiri bir karanlığa bürünmüştü. Startsev kapıyı güçlükle buldu. </p>
<p class="calibre1">Arabasını bıraktığı ara sokağı bir buçuk saat aradı. </p>
<p class="calibre1">— Çok yoruldum, dedi Panteleymon'a, ayaklarım taşımıyor beni. </p>
<p class="calibre1">Büyük bir hazla arabasına otururken şöyle geçirdi içinden: "Of, fazla şişmanlık hiç iyi değil!" </p>
<p class="calibre1">Ertesi gün akşamüzeri evlenme önerisinde bulunmak üzere Turkin'lere gitti Startsev. Ama yine şansı yoktu, Katerina İvanovna'ya kadın berberi gelmiş, odasında saçlarını yapıyordu. Kulüpte danslı bir eğlence vardı, oraya gidecekti. </p>
<p class="calibre1">Uzun süre yemek salonunda oturup çay içmesi gerekti. Konuğunun düşünceli ve pek keyifsiz olduğunu sezen İvan Petroviç, Alman çiftlik kâhyasının köyde gizlilikle utanmanın ortadan kalktığını haber veren gülünç mektubunu çıkarıp okudu ona. </p>
<p class="calibre1">Startsev, dalgın dalgın dinlerken, "Oldukça yüklü bir drahoma verirler herhalde," diye düşünüyordu. </p>
<p class="calibre1">Gece hiç uyuyamadığı için tatlı, uyuşturucu bir içki içmiş gibi bir sersemlik vardı üzerinde. Yüreği mutluluk, sıcaklıkla doluydu. Öte yandan kafasındaki garip bir soğuklukla ağır bir taş uyarmaya çalışıyorlardı onu:</p>
<p class="calibre1">"Vakit henüz geç değilken vazgeç bu çılgınlıktan!" diyorlardı. "Senin dengin mi o? Şımartılmış, kaprisli bir kız. Saat ikiye kadar uyuyor. Sen bir köy papazının oğlu, bir taşra hekimisin..." </p>
<p class="calibre1">"Ne olacak sanki?" diye geçiriyordu içinden. "Olsun varsın." </p>
<p class="calibre1">Taş parçası bırakmıyordu: "Hem onunla evlensen bile kızın ailesi taşra hekimliğini bırakıp kente yerleşmeni isteyecek." </p>
<p class="calibre1">"Ne olur kente yerleşirsem? Kentte istiyorlarsa kentte yaşarız biz de. Nasıl olsa drahoma verecekler, onunla bir iş tutmaya çalışırım..." </p>
<p class="calibre1">Sonunda göründü Katerina İvanovna. Omuzlarım açıkta bırakan balo giysisi içinde daha bir cici, tertemizdi. Startsev onu görünce öyle heyecanlanmıştı ki, tek söz söyleyemeden yüzüne bakıyor, sadece gülümsüyordu. </p>
<p class="calibre1">Katerina İvanovna, salondakilere allahaısmarladık derken Startsev gitme zamanının geldiğini, hastalarının beklediğini söyleyerek kalktı; orada kalmasını gerektiren bir neden</p>
<p class="calibre1">yoktu artık. </p>
<p class="calibre1">— Elden ne gelir, dedi İvan Petroviç. Gidiniz bari. Geçerken Kotik'i de kulübe bırakırsınız hem. </p>
<p class="calibre1">Dışarıda yağmur çiseliyordu, zifiri bir karanlık vardı. Arabanın ne yanda olduğunu ancak Panteleymon'un kısık öksürük sesinden anlayabildiler. Tenteyi açmıştı Panteleymon. </p>
<p class="calibre1">İvan Petroviç, kızını arabaya yerleştirirken, </p>
<p class="calibre1">— Bu havada dışarı çıkmak akıl kârı değil ya! dedi. Hadi sür bakalım arabacı. </p>
<p class="calibre1"/>
<p class="calibre1">Güle güle gidiniz, lütfen! </p>
<p class="calibre1">Araba karanlığın içine daldı. </p>
<p class="calibre1">— Dün gittim mezarlığa, diye başladı Startsev. Soyluluğunuz ve iyi yürekliliğinizle bağdaşmıyor bu davranışınız... </p>
<p class="calibre1">— Mezarlığa mı gittiniz? </p>
<p class="calibre1">— Evet, gittim ve saat ikiye dek bekledim orada. Çok üzüldüm. </p>
<p class="calibre1">— Şakadan anlamıyorsanız üzülün, yeridir. </p>
<p class="calibre1">Ona tutulan bir erkeğe böylesine kurnazca bir şaka yapabildiğinden kıvanç duyan Katerina İvanovna, böyle aşırı bir tutkuyla sevildiği için de son derece mutluydu. Kahkahayla gülmeye başlamışken birdenbire korkuyla haykırdı: Araba kulübün girişine dönüş yaptığı için hafif yana yatmıştı. Startsev fırsatı değerlendirerek hemen beline sarıldı. Beriki de korkudan iyice yaklaşmıştı ona. </p>
<p class="calibre1">Startsev kendini tutamayıp Katerina İvanovna'yı dudaklarından, boynundan öperken, daha da çekti onu kendine. </p>
<p class="calibre1">— Yeter, dedi Katerina İvanovna, soğuk bir sesle. </p>
<p class="calibre1">Birkaç saniye sonra arabadan inmişti bile. Kulübün aydınlık girişindeki polis memuru iğrenç bir sesle bağırdı Panteleymon'a:</p>
<p class="calibre1">— Ne bekliyorsun, karga? Çek arabanı bakalım! </p>
<p class="calibre1">Startsev doğru otele gitti. Ama çabuk döndü. Birilerinden bulup buluşturduğu frakla ve yakanın içinden fırlamak istiyormuş gibi durmadan kabaran beyaz papyonuyla geceyarısı kulübün konuk odasında oturmuş, Katerina İvanovna'ya duygulu bir tavırla, </p>
<p class="calibre1">— Oh, hayatlarında hiç sevmeyenler, ne kadar da habersizlermiş dünyadan! </p>
<p class="calibre1">diyordu. Bence, şimdiye dek kimse aşkı eksiksiz tammlayamamıştır. Bu ince, mutluluk ve iç sıkısı dolu duyguyu anlatmak pek öyle kolay değildir. Onu bir kez bile olsa tadanlar sözcüklerle anlatmaya kalkışmazlar. Önsözler, tanımlamalar neye yarar? Gereksiz güzel sözler de söylemeyeceğim. Aşkım sınırsızdır... </p>
<p class="calibre1">Sonunda dayanamadı:</p>
<p class="calibre1">— Yalvarırım, köleniz olurum, karım olunuz! dedi. </p>
<p class="calibre1">Katerina İvanovna bir an düşündükten sonra pek ciddi bir sesle, </p>
<p class="calibre1">— Dmitriy İonıç, diye karşılık verdi, bana bağışladığınız onura çok çok teşekkür ederim,  size saygım sonsuzdur, ama... ayağa kalkarak sözlerine öyle devam etti: ama kusura bakmayın, karınız, olamam. Ciddi konuşalım, biliyorsunuz ki, Dmitriy İonıç, sanatı her şeyin üstünde tutan bir insanım ben. Müziği pek, ama pek çok seviyorum. Kendimi ona adadım. Bir sanatçı olarak ün yapmak, başarıdan başarıya koşmak, özgür kalmak istiyorum. Siz ise bu kentte yaşamamı, artık dayanamayacağım bu boş, bir işe yaramaz yaşantımı sürdürmemi istiyorsunuz benden. Bir ev kadını olmak ha, bağışlayın, olamaz böyle bir şey! </p>
<p class="calibre1">Kişi yüksek, aydınlık amaçlara yönelmelidir, aile yaşantısıysa hayatımın sonuna dek elimi kolumu bağlar benim. Dmitriy İonıç (hafifçe gülümsedi: 'Dmitriy İonıç', derken 'Aleksey Feofilaktıç'ı hatırlamıştı), Dmitriy İonıç, siz iyi yürekli, zeki, üstün bir insansınız. Herkesten üstün bulurum sizi ben... gözlerinde yaşlar parıldıyordu bütün kalbimle beğeniyorum sizi ya... anlayın beni ne olur... </p>
<p class="calibre1">Ağlamamak için arkasını Startsev'e dönüp odadan çıktı. Startsev'in yüreği hızlı çarpmıyordu artık. Sokağa çıktığında ilk iş olarak papyonunu gevşetti, derin bir soluk aldı. Utanıyordu, gururu kırılmıştı. Önerisinin reddedilebileceğini hiç mi hiç getirmemişti aklına. Bütün o hayâllerinin, sıkıntılarının, umutlarının, onu, tiyatrodaki küçük bir aşk oyununda olduğu gibi, böyle aptalca bir sona götürdüğüne inanamıyordu. Aşkına, duygularına acıyordu. Öyle ki, avazı çıktığınca bağırmamak, önünde oturan Panteleymon'un geniş sırtına şemsiyesinin sapını vargücüyle indirmemek için zor tutuyordu kendini. </p>
<p class="calibre1">Üç gün elini bir işe değdiremedi. Uyumadı, bir şey yemedi. Ancak Katerina İvanovna'nın konservatuvara girmek için Moskova'ya gittiğini duyduktan sonra biraz kendine gelebildi, eski yaşayışına dönebildi. </p>
<p class="calibre1">Zamanla, mezarlıkta beklediğini, o akşam frak bulabilmek için kapı kapı dolaştığım daha seyrek hatırlıyordu. Aklına geldiğinde tembel tembel gerinerek, </p>
<p class="calibre1">— Hiç de üşenmemişim! diyordu. </p>
<p class="calibre1">Aradan dört yıl geçti. Kentte pek çok hastası vardı şimdi Startsev'in. Her akşam, Dyalij'deki hastalarının işlerini alelacele bitirdikten sonra hemen troykasıyla (artık çıngıraklı bir troykası vardı) kentteki hastalarına koşuyor, gece geç vakit dönüyordu eve. Şişmanlamış, iyice yağlanmıştı. Nefes darlığı olduğu için yaya yürüyemiyordu hiç. Panteleymon da hayli şişmanlamıştı. Enine verdikçe daha bir üzüntüyle solur olmuştu. Acı talihinden yakınıyordu hep: araba sürmek canına tak etmişti artık. </p>
<p class="calibre1">Startsev çok evlere girip çıkıyor, birçok insanla karşılaşıyor, ama kimseyle yakın ilişki kurmuyordu. İnsanlar hayat görüşleriyle, konuşmalarıyla, hatta dış </p>
<p class="calibre1">görünüşleriyle nefret uyandırıyorlardı onda. Olaylar, oyun oynarken, yemek yerken uysal, soylu, hatta zeki görünen bir kişinin yemekle ilgili olmayan bir konuya, örneğin politika, ya da bilime sıra gelince öyle çıkmazlara girdiğini, insanın kolunu sallayıp hemen oradan uzaklaşmaktan başka bir şey yapamayacağı öyle ahmakça, bayağı, filozofça sözler ettiğini öğretmişlerdi ona. </p>
<p class="calibre1">Aydın geçinen bir kentliyle konuşmayı denediğinde, örneğin "Şükür, insanlık ilerliyor, az zaman sonra pasaport ve ölüm cezaları da kalkar bu gidişle," diyecek olsa, kentli kaşlarım çatarak kuşkulu kuşkulu gözlerinin içine bakıyor, "O zaman isteyen istediğini sokak ortasında yatırıp kesmez mi?" diye soruyordu. Akşam toplantılarında yemekten sonra salonda otururlarken kişinin çalışmasının gerektiğini, çalışmadan yaşamanın doğru olmadığını söyleyecek olsa, salondakiler bu sözleri kendilerine edilmiş hakaret sayıyor, hemen sinirli bir tartışmaya girişiyorlardı onunla. Gerçekten de ne bir iş yapıyor, ne de bir şeyle ilgileniyorlardı kentliler. Öyle ki, sohbet etmek için onları ilgilendiren bir konu bulmakta güçlük çekiyordu Startsev. İşte bunun için onlarla konuşmaya başlamaktan daima kaçınıyor, sadece yiyor ve briç oynuyordu. Bir eve eğlenceye çağrıldığında oturuyor, tabağından gözlerini kaldırmadan, bir söz bile etmeden yemeğini yiyordu. Masadakiler konuşuyordu hep tabii. Bayağı, haksız, aptalca şeyler söylüyorlardı. Startsev'in canı sıkılıyor, heyecanlanıyordu ya, yine de bir şey söylemiyordu. Daima kaşları çatık sustuğu, tabağına baktığı için bir ad da takmışlardı ona kentte, Lehlilikle hiç ilgisi olmadığı halde, 'Kızgın Leh' diyorlardı ona. </p>
<p class="calibre1">Tiyatro, konser gibi eğlencelerden kaçıyor, öte yandan saatlerce seve seve briç oynuyordu. Farkında olmadan etkisine kapıldığı bir eğlencesi daha vardı: gündüz kazandığı, ceplerini tıkabasa dolduran lavanta, sirke, vaftiz yağı kokulu sarı, yeşil banknotları çıkarıp tek tek sayıyor, sonra gizli bir yerde biriktiriyordu. </p>
<p class="calibre1">Toplanan banknotlar birkaç yüzü bulunca hepsini birden bankaya yatırıyordu. </p>
<p class="calibre1">Katerina İvanovna'nın gidişinden bu yana geçen dört yılda ancak iki kere, o da hâlâ migren tedavisi gören Vera İosifovna'nm çağrısı üzerine gitmişti Turkin'lere. Katerina İvanovna her yaz annesini babasını görmeye geliyordu ya, olmamış, görememişti onu hiç. </p>
<p class="calibre1">Durgun, serin bir sabahtı. Hastaneye bir mektup getirdiler Startsev'e. Vera İosifovna onu çok özlediğini, hemen gelip acılarını dindirmesini istediğini, hem bugün doğum günü olduğunu yazıyordu. Mektubun altında bir de şöyle dip notu vardı: "Annemin isteklerine ben de katılıyorum. K." </p>
<p class="calibre1">Startsev uzun uzun düşündükten sonra akşamüzeri kalkıp Turkin'lere gitti. </p>
<p class="calibre1">İvan Petroviç, yine yalnızca gözleriyle gülerek, </p>
<p class="calibre1">— Oo, buyurun lütfen! diye karşıladı onu. </p>
<p class="calibre1">Hayli çökmüş, saçları aklaşmış Vera İosifovna, Startsev'in elini sıkarken yapmacık soluyarak, </p>
<p class="calibre1">— Bana hiç kur yapmak istemiyorsunuz, doktor, dedi. Artık uğramıyorsunuz bize. Sizin için pek yaşlıyım anlaşılan. Balon, genç biri geldi şimdi. Belki o biraz şanslı olur. </p>
<p class="calibre1">Kotik mi ne haldeydi? Zayıflamış, yüzü solmuş, daha bir güzelleşmiş, serpilmişti. Artık Kotik değil, Katerina İvanovna'ydı. Eski tazeliği, çocuksu saflığı yoktu üzerinde. Bakışlarında, davranışlarında ürkek, suçlu birşeyler vardı. </p>
<p class="calibre1">Burada, babasının evinde kendi evinde değilmiş gibi çekingendi. Elini Startsev'e uzatırken, </p>
<p class="calibre1">— Kaç yaz, kaç kış geçti aradan! dedi. </p>
<p class="calibre1">Yüreğinin heyecanla çarptığı belliydi. Gözlerini kırpmadan, merakla Startsev'in yüzüne bakarken devam etti:</p>
<p class="calibre1">— Ne de çok şişmanlamasınız! Yanmış, daha bir olgunlaşmış, ama genel olarak pek az değişmişsiniz. </p>
<p class="calibre1">Startsev şimdi de hoşlanmıştı Katerina İvanovna'dan; hem pek hoşlanmıştı ya, bir yanı eksikmiş gibi geliyordu ona. Bir yanı fazla da olabilirdi, bu fazla ya da eksik olan şeyin ne olduğunu bilemiyordu yalnız, ama dört yıl önceki duyguları yine yaşamasına bir şey engel oluyordu. Uçuk benzini, şimdiki yüz anlatımını, hafiften gülümsemesini, sesini sevememişti. Biraz sonra giysilerini, oturduğu koltuğu da beğenmez oldu. Onunla evlenmeyi istediği geçmişteki her şeyden nefret ediyordu. Dört yıl önce onu öylesine heyecanlandıranaşkını, hayâllerini, umutlarını hatırladı, canı sıkılmaya başladı. </p>
<p class="calibre1">Tatlı börekle çay içtiler. Sonra Vera İosifovna son yazdığı romanını okudu. </p>
<p class="calibre1">Gerçekte hiç olmamış, olamayacak şeylerdi yine okudukları. Startsev dinliyor, Vera İosifovna'nın ak düşmüş biçimli başına bakıyor, bir an önce bitirmesini bekliyordu. </p>
<p class="calibre1">"Roman yazmasını beceremeyen değil, yazıp da yetersizliğini gizleyemeyen yeteneksizdir," diye geçiriyordu içinden. </p>
<p class="calibre1">— Kötü değil, dedi İvan Petroviç. </p>
<p class="calibre1">Daha sonra Katerina İvanovna uzun, gürültülü bir parça çaldı. Bitirdiğinde uzun süre hayranlıklarını belirttiler, övdüler onu. </p>
<p class="calibre1">"İyi ki evlenmedim onunla," diye düşünüyordu Startsev. </p>
<p class="calibre1">Katerina İvanovna ona bakıyor, herhalde, bahçeye çıkmalarını önermesini bekliyordu. Startsev'in ise onunla ilgilendiği yoktu. </p>
<p class="calibre1">Sonunda dayanamayıp yanına sokularak, </p>
<p class="calibre1">— Gelin, biraz konuşalım sizinle, dedi Katerina İvanovna. Nasılsınız? İşleriniz ne âlemde? Neyiniz var? Hep sizi düşündüm sesi titriyordu. Mektup yazmak, hatta Dyalij'e gelmek istedim. Bir keresinde kararımı iyice vermiştim, ama sonra vazgeçtim. Niçin böyle davranıyorsunuz bana? Bugün öyle bir heyecanla bekliyordum ki sizi... Allahaşkına bahçeye</p>
<p class="calibre1">çıkalım. </p>
<p class="calibre1">Bahçeye çıkıp dört yıl önceki gibi yine akçaağacın dibindeki banka oturdular. </p>
<p class="calibre1">Bahçe yarı karanlıktı. </p>
<p class="calibre1">— Nasılsınız? diye sordu Katerina İvanovna. </p>
<p class="calibre1">— Şöyle böyle. </p>
<p class="calibre1">Startsev'in aklına bir şey gelmiyordu. Bir süre sustular. Katerina İvanovna elleriyle yüzünü kapayarak, </p>
<p class="calibre1">— Çok heyecanlıyım,  dedi. Ama sizin umursadığımz yok. Moskova'dan döndüğüme seviniyorum. Ama bir türlü alışamıyorum da. </p>
<p class="calibre1">Katerina İvanovna'nın yüzünü daha yakından görüyordu şimdi Startsev. Yarı karanlıkta odadakinden daha da genç görünüyordu. Eski çocuksu anlatımı bile gelmişti yüzüne sanki. Katerina İvanovna da, bir zamanlar onu öylesine tutkuyla, içten, ama mutsuz seven bu erkeği daha yakından görmek istiyormuş </p>
<p class="calibre1">gibi katıksız bir merakla Startsev'in yüzüne bakıyor; gözleri bu aşk için ona sonsuz minnettarlıklar anlatıyordu. Startsev de hatırladı geçmişi: mezarlıkta bekleyişini, gün ağarırken yorgun argın eve dönüşünü... Ve birdenbire bir sıkıntı düştü içine, acı bir pişmanlık duydu yaptıklarına. İçinde bir ateş yavaş yavaş </p>
<p class="calibre1">yanmaya başlamıştı. </p>
<p class="calibre1">— Sizi kulübe götürdüğüm akşamı hatırlıyor musunuz? dedi. Yağmur yağıyordu... </p>
<p class="calibre1">İçindeki ateş tutuşmuştu artık. Hep konuşmak, dünyadan, insanlardan yakınmak istiyordu... Göğüs geçirdikten sonra, </p>
<p class="calibre1">— Eh! dedi. Nasıl olduğumu soruyorsunuz. Nasıl olabilirim? Yaşlanıp şişmanlamak, kendimizi koyvermekten başka ne yapabiliriz? Günler birbirini kovalıyor, ömrümüz tükeniyor; biz de sıkıcı, anısız ve düşüncesiz yaşantımızı sürdürüp gidiyoruz... Gündüzleri hastalarımla uğraşıyorum, akşamları kulüpte nefret ettiğim kumarbazların, alkoliklerin, mıymıntıların arasında vakit geçiriyorum. Anlayacağınız dayanılmaz bir hayatım var. </p>
<p class="calibre1">— Oysa soylu bir mesleğiniz var. Eskiden hastanenizden konuşmayı pek severdiniz. O zamanlar ben de bir gariptim ki sormayın. Kendimi büyük bir piyanist sanıyordum. Her genç kızın piyano çalabileceğim düşünemiyordum. </p>
<p class="calibre1">Ben de başkaları kadar çalıyordum ve ötekilerden üstün yanım yoktu. Annemin yazar olduğu kadar ben de piyanistim işte. Kuşkusuz, o zamanlar anlayamıyordum sizi, ama Moskova'da hep sizi düşündüm. Sadece sizi düşünüyordum da diyebilirim. Bir taşra hekimi olmak, acı çekenlere, halka yardım edebilmek ne büyük mutluluktur! Moskova'da sizi düşündüğümde üstün, ülküsel bir kişiydiniz benim için... </p>
<p class="calibre1">Startsev akşamlan sonsuz bir hırsla ceplerinden çıkarıp saydığı banknotları hatırladı; içinde biraz önce tutuşan ateş hemencecik sönüverdi. </p>
<p class="calibre1">Eve gitmek için ayağa kalktı. Katerina İvanovna koluna girerek konuşmasına devam etti:</p>
<p class="calibre1">— Ömrümde tanıdığım insanların en iyisisiniz. Sık sık görüşüp dertleşeceğiz, değil mi? Söz verin bana. Artık bir piyanist değilim ben, kendimi buldum. </p>
<p class="calibre1">Yanınızda ne çalacağım, ne de müzikten söz edeceğim. </p>
<p class="calibre1">İçeri girdiklerinde Startsev aydınlıkta Katerina İvanovna'nın yüzünü, elem dolu, minnetle kendisini süzüp birşeyler arayan gözlerini görünce yine huzuru kaçtı, </p>
<p class="calibre1">"İyi ki evlenmedim onunla," diye geçirdi içinden yine. Hemen gitmeye hazırlandı. </p>
<p class="calibre1">Onu geçirirken İvan Petroviç, </p>
<p class="calibre1">— Akşam yemeğini yemeden gitmeniz Roma hukukuna aykırıdır, dedi. Pek sert bir davranış oldu bu. Sonra Pava'ya dönerek ekledi:</p>
<p class="calibre1">— Hadi bakayım, Pava, yap numaram. </p>
<p class="calibre1">Artık çocukluktan çıkıp bıyıklı bir delikanlı olan Pava yine put gibi durarak kollarını havaya kaldırdı, acıklı sesiyle:</p>
<p class="calibre1">— Ölesiye mutsuz kız! dedi. </p>
<p class="calibre1">Bütün bunlar sıkıyordu Startsev'i. Yaylı troykasına binince, bir zamanlar onun için pek değerli olan karanlık eve, bahçeye bakarken birdenbire Vera İosifovna'nın romanlarını, Kotik'in piyano çalışını, İvan Petroviç'in zekice sözlerini ve Pava'nın acıklı sesini hatırladı. "Kentte en yetenekli kişiler bunlarsa gerisi de öyle olur tabii," diye geçirdi içinden. </p>
<p class="calibre1">Üç gün sonra Pava, Katerina İvanovna'dan bir mektup getirdi ona. </p>
<p class="calibre1">"Hiç bize gelmiyorsunuz, niçin?" diye yazıyordu. "Bize karşı değişmiş </p>
<p class="calibre1">olabileceğinizden korkuyorum. Bunu düşünmek bile tüylerimi ürpertrneye yetiyor. İçimi rahatlatın, gelip her şeyin eskisi gibi olduğunu söylevin bana. </p>
<p class="calibre1">Sizinle konuşmaya çok ihtiyacım var. Katerina'nız." </p>
<p class="calibre1">Mektubu okuduktan sonra bir an düşünüp Pava'ya: </p>
<p class="calibre1"/>
<p class="calibre1">— Bugün çok işimin, olduğunu, gelemeyeceğimi söyle, canım, dedi Startsev. Üç gün sonra gelebilirim belki. </p>
<p class="calibre1">Ama, aradan üç gün, bir hafta, iki hafta geçti, yine de gitmedi Turkin'lere. Bir keresinde evlerinin yakınından geçerken bir uğramasının iyi olacağım geçirdi aklından, ama çabuk vazgeçti. Yoluna devam etti. </p>
<p class="calibre1">Ondan sonra da bir daha görmedi Turkin'leri. </p>
<p class="calibre1">Aradan birkaç yıl daha geçti. Startsev iyice şişmanlamış, yağlanmıştı. Sık sık soluyor, yürürken başım geriye atıyordu. Tombul, kırmızı yanaklarıyla yine onun gibi şişko, kırmızı yanaklı, kalın enseli Panteleymon'un sürücü yerine oturup kollarını değnek gibi dümdüz öne uzatarak, karşıdan gelen arabacılara </p>
<p class="calibre1">"Sağdan gel!" diye bağırarak sürdüğü çıngıraklı troykasıyla sokaklardan geçerken duygulu bir görünüm belirirdi. Sanki geçen insan değil de, bir Olimpos tanrısıydı. Hasta sayısı pek kabarıktı. Soluk alacak boş zamanı yoktu. Artık büyükçe bir çiftlik ve kentte iki ev sahibiydi. Şimdi de bir üçüncüyü almaya hazırlanıyordu. Bankada satılacak bir evden söz etseler ona, hemen kalkıyor, hiç sıkılmadan, doğruca sözü edilen eve gidiyor, korku ve şaşkınlıkla yüzüne bakan yarı çıplak kadınlara, çocuklara aldırış etmeden bütün odaları dolaşıyor, bastonuyla kapılara vurarak, </p>
<p class="calibre1">— Bu çalışma odası mı? Burası yatak odası mı? Peki burası ne? diye soruyordu. </p>
<p class="calibre1">Bir yandan da sık sık soluyor, alnında biriken terleri mendiliyle siliyordu. </p>
<p class="calibre1">İşi çoktu ya, hekimliği yine de bırakmamıştı. Para hırsı sarmıştı benliğini bir kere, hem oraya hem buraya yetişmeye çalışıyordu. Dyalij'de de kentte de sadece İonıç diye çağırıyorlardı onu. "İonıç nereye gidiyor?" ya da "İonıç'ı çağırsak mı dersiniz?" </p>
<p class="calibre1">Gırtlağı yağ bağladığı için daraldığından olacak, sesi incelmiş, tizleşmişti. Kişiliği de değişmişti bu arada: daha bir çekilmez, huysuz olmuştu. Hastalarını muayene ederken ufak bir şeyden sinirleniveriyor, bastonunu sabırsızca yerlere vurarak o kulak tırmalayan sesiyle bağırıyordu. </p>
<p class="calibre1">— Lütfen, yalnız sorularıma yanıt veriniz. Boş şeyler söylemeyin! </p>
<p class="calibre1">Tekbaşına oturuyordu. Sıkıcı bir yaşayış sürdürüyor, hiçbir şeyle ilgilenmiyordu. </p>
<p class="calibre1">Dyalij'deyken Kotik'e olan tutkusu tek ve herhalde, son mutluluğuydu. </p>
<p class="calibre1">Akşamları kulüpte briç oynuyor, sonra masaya yalnız başına oturup yemeğini yiyordu. Hizmetini oranın en eski garsonu İvan görüyor, daima 17 numaralı yeri ayırıyordu ona. Kulüpteki bütün görevliler; aşçısı, garsonları... neleri sevdiğini neleri sevmediğini biliyor, ellerinden geldiğince sevdiği şeyleri yapmaya çalışıyorlardı. Yoksa, Tanrı korusun, hemen kızar, bastonuyla döşemeyi dövmeye başlardı... </p>
<p class="calibre1">Yemek sırasında başını kaldırıp genel söyleşilere katıldığı pek seyrek oluyordu:</p>
<p class="calibre1">— Neden söz ediyorsunuz? Ha? Kimi? </p>
<p class="calibre1">Yan masalardan birinden Turkin'lerin adını duysa:</p>
<p class="calibre1">— Turkin'lerden mi konuşuyorsunuz? diye soruyordu. Hani şu, kızları piyano çalıyor? </p>
<p class="calibre1">Onun hakkında söyleyebileceğimiz bu kadar işte. </p>
<p class="calibre1"/>
<p class="calibre1">Turkin'lere gelince: İvan Petroviç hiç yaşlanmadı; yine eskisi gibi şakalar yapıyor, fıkralar anlatıyor. Vera İosifovna yazdığı romanları seve seve, içtenlikle okuyor konuklarına. Kotik her gün üç dört saat piyano çalıyor. Belli belirsiz yaşlanmış. Hasta olsa gerek, her yaz annesiyle Kırım'a gidiyor. Onları yolcu ederken İvan Petroviç tren hareket ettiğinde gözyaşlarını silerken, </p>
<p class="calibre1">— Güle güle gidiniz, lütfen! diye sesleniyor arkalarından. </p>
<p class="calibre1">Ve mendilini sallıyor.   . </p>
</body></html>
