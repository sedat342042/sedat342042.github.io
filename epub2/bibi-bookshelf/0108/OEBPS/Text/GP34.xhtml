<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>14</h1>

  <p>Evinizin her gün başka bir şehirde yer aldığını düşünün.</p>

  <p>Adam New Orleans’tan çıkmanın üç yolunu biliyordu. Adam bizi şehrin dışındaki bir kamyon durağına götürdü ve bir seçim yapmamızı söyledi. Havaalanları gözetleniyordu. Bütün tren ve otobüs garları tutulmuştu. Üçümüz birden otostop yapamazdık ve Fertility de Kanada’ya kadar araba kullanmayı reddetmişti.</p>

  <p>“Araba kullanmayı sevmiyorum,” dedi Fertility. “Ayrıca Adam’ın seyahat programı çok daha eğlenceli.”</p>

  <p>Ronald McDonald Evi’nden sonraki gün kamyoncuların uğradığı bir lokantanın arkasındaki geniş ve çakıllı park alanında duruyorduk ki Adam arka cebinden linolyumdan yapılmış bir çakı çıkardı ve açtı.</p>

  <p>"Evet, söyleyin bakalım hangisi?” diye sordu.</p>

  <p>Kınadaki hiçbir araç kuzeye gitmiyordu. Adam lokantaya girip bütün kamyon şoförleriyle konuşmuştu. Araçları tek tek gösterirken içlerinden birini seçmemizi söyledi.</p>

  <p>10 numaralı otobandan batıya, Houstan’a giden Westbury Mülkü vardı.</p>

  <p>55 numaralı otobandan kuzey doğuya, Jackson’a giden Çiftlik Malikânesi vardı.</p>

  <p>49 numaralı otobandan kuzeybatıya Bossier şehrine giden Springhill Kalesi vardı. Alexandria ve Pineville’de mola verip, 20 numaralı otobandan Dallas’a gidecekti.</p>

  <p>Etrafımız, çakıllı otoparka park etmiş prefabrik, el yapımı ve römork tipi evlerle sarılıydı. Bu evler ikiye veya üçe bölünmüş ve kasasız kamyonların arkasına takılmıştı. Bütün modüler parçaların açıkta olan yüzü yarı şeffaf bir plastikle kaplanmıştı ve içerideki koltukların, yatakların, katlanmış kilimlerin garip şekilleri görünüyordu. Belli başlı aletler. Yemek odası takımları. Televizyon koltukları.</p>

  <p>Adam şoförlerle nereye gittikleri konusunda çene çalarken, Fertility de tuvalette saçlarımı siyaha boyadı ve tenimdeki bronzlaştırıcı kremi yıkadı. Ucuzluk mağazasından giysiler ve kızarmış tavuk, kâğıt mendil ve lahana salatası alacak kadar zarf doldurmuştuk.</p>

  <p>Park yerinde yan yana durmuş bakarken, Adam bıçağını havada salladı ve “Seçin birini,” dedi. “Bu güzel evleri teslim edecek olan şoförlerin akşam yemeği sabaha dek sürmeyecek.”</p>

  <p>Çoğu uzun yol şoförü gece yola çıkar, dedi Adam . “Çünkü geceleri trafik olmaz. Hava daha serin olur. Sıcak ve trafiğin yoğun olduğu gün içinde şoförler otoban kenarlarına çekip kamyonların arkasına takılmış olan uyku vagonlarında uyurlar.”</p>

  <p>Fertility “Yapacağımız seçim neyi değiştirecek ki?” diye sordu. “Konforunuzu,” dedi Adam.</p>

  <p>Adam son on yıldır ülkeyi bu şekilde geziyordu.</p>

  <p>Westbury Mülkü’nde sıradan bir yemek odası ve oturma odasında da şömine vardı.</p>

  <p>Çiftlik Malikânesi’nde ayrı bir tuvalet bölümü ve kahvaltı köşesi vardı.</p>

  <p>Springhill Kalesi’nin göz kamaştırıcı banyosunda masajlı küvet bile vardı. Bu banyoda iki adet lavabo vardı ve bir duvarının tamamı aynaydı. Oturma odası ve ebeveyn yatak odasının tavanından gökyüzü görünüyordu. Yemek bölümünde cam kapılı kap kacak dolabı vardı.</p>

  <p>Tabii hangi yarıyı seçtiğimize bağlıydı bu durum. Sonuçta bunlar evlerin belli kısımlarıydı. Bölünmüş evler.</p>

  <p>Sorunlu evler.</p>

  <p>Seçeceğimiz yarım ev tamamen yatak odalarından ya da yataksız bir mutfak ve oturma odasından oluşabilirdi. Üç banyodan ibaret bir vagon da olabilirdi. Ya da hiç banyosuz bir ev.</p>

  <p>Işıkların hiçbiri yanmıyordu. Musluklardan su akmıyordu.</p>

  <p>Ne kadar lüks olursa olsun bir şeyler eksik olacaktı. Ne kadar dikkatli seçersek seçelim, tam anlamıyla mutlu olamayacaktık.</p>

  <p>Springhill Kalesi’ni seçiyoruz ve Adam plastik perdenin alt köşesine bıçağı saplıyor. Sadece kafasının ve omuzlarının geçebileceği büyüklükte bir yarık açıyor.</p>

  <p>Evin içindeki bayat hava kesikten dışarı çıkıyor, sıcak ve kuru bir biçimde yüzümüze çarpıyor.</p>

  <p>Adam beline kadar içeri giriyor, poposu ve bacakları dışarıda bizimle kalıyor. Adam “İçerisi peygamberçiçeği mavisi,” diyor. Sesi yarı şeffaf plastiğin içinden geliyor. “Burada birinci sınıf bir mobilya takımı var. Modüler bir oturma odası. Mutfakta mikrodalga fırın. Yemek odasında da pleksiglas bir avize var.”</p>

  <p>Adam vücudunun geri kalanını da içeri çekiyor ve sonra sarı kafası yarıktan dışarı çıkıyor. “Kaliforniya tarzı büyük yataklar, sahte tahta damarlı mutfak tezgâhı, alçak Avrupa tarzı komodin ve dikey pencere storları var,” diyor. “İlk eviniz için gerçekten en mükemmel olanı seçtiniz.”</p>

  <p>Önce Fertility, sonra da ben plastikten içeri süzülüyoruz.</p>

  <p>Dışarıdan bakınca evin içi, mobilyaların şekilleri ve renkler nasıl bulanık görünüyorsa, içeriden bakınca da dış dünya, gerçek dünya da aynen öyle flu ve gerçekdışı görünüyor. Kamyon garajının neon ışıkları plastiğin arkasından bakınca bulanık ve yağlıymış gibi duruyor. Otobanın gürültüsü içeriden yumuşak ve boğuk duyuluyor.</p>

  <p>Adam yere çömelip kestiği yarığı içeriden şeffaf bir bantla yapıştırıyor.</p>

  <p>“Bu deliğe artık ihtiyacımız yok,” diyor. “Gittiğimiz yere vardığımızda, gerçek insanlar gibi ön veya arka kapıdan çıkacağız.”</p>

  <p>Duvardan duvara halı katlanıp duvara yaslanmış, yere serilmeden önce evin geri kalan kısmını bekliyor. Tozlanmasınlar diye mobilyalar ve şilteler kuru temizleme torbalarıyla örtülmüş. Mutfaktaki dolap kapaklarının hepsi bantla kapatılmış.</p>

  <p>Fertility yemek odasındaki ışıkların düğmelerine basıyor ama hiçbir şey olmuyor.</p>

  <p>“Tuvaleti de kullanmayın,” diyor Adam. “Kullanırsanız burdan çıkana kadar yapmış olduğunuz şeyle yaşamak zorunda kalırız.”</p>

  <p>Akçaağaç kaplama masada kızarmış tavuklarımızı yerken, kamyon durağının neonları ve otobandaki farların ışıkları yemek odasının Fransız modeli kapısında oynaşıyor.</p>

  <p>Bölünmüş evin bizim seçmiş olduğumuz kısmında bir yatak odası, oturma odası, mutfak, yemek odası ve banyonun bir kısmı var.</p>

  <p>Adam “Dallas’a varabilirsek, 35 numaralı eyaletlerarası otobanı kullanarak Oklahoma’ya giden bir eve taşınabiliriz. Sonra da 35 numaralı eyaletlerarası otobandan Kansas’a giden bir evi yakalarız. 135 numaralı otobanla Kansas’dan kuzeye gider, ordan da 70 numaralı otobanla Denver’a geçeriz. Colorado’da 76 numaralı otobanla kuzeydoğuya giden bir eve atlarız ve Nebraska’ya kadar devam ederiz,” diyor.</p>

  <p>Nebraska mı?</p>

  <p>Adam bana bakıyor ve ağzındaki çiğnenmiş tavuk parçalarını yutmadan “Evet. Bizim eski topraklar. Senin ve benim,” diyor.</p>

  <p>Neden Nebraska?</p>

  <p>“Kanada’ya gitmek için,” diyor Adam ve yemeğine bakmakta olan Fertility’ye bakıyor. Iowa eyalet sınırı boyunca 80 ve 29 numaralı otobanları takip edeceğiz. Sonra da Güney ve Kuzey Dakota’dan geçen 29 sayılı otobandan kuzeye gideceğiz ve Kanada’ya varacağız.”</p>

  <p>“Doğruca Kanada’ya varacağız,” diyor Fertility ve yalancıktan gülümsüyor. Çünkü Fertility asla gülümsemez.</p>

  <p>Sonra birbirimize iyi geceler diliyoruz, Fertility yatak odasındaki şilteye yatıyor. Adam kompartımandaki mavi kadifeden oturma grubunun bir köşesinde uykuya dalıyor.</p>

  <p>Etrafı mavi kadifeden yastıklarla çevriliyken, tabutta yatan bir ölü gibi görünüyor.</p>

  <p>Uzunca bir süre oturma grubunun diğer tarafında uyanık vaziyette yatıyorum ve geride bıraktığım hayatları düşünüyorum. Fertility’nin kardeşi Trevor. Danışman. Menajer. Hepsi rahmetli olan ailem. Hemen hemen hepsi rahmetli olan.</p>

  <p>Adam horluyor ve kamyonun hemen yanı başımızdaki dizel motoru çalışıyor.</p>

  <p>Kanada’yı ve kaçmanın sorunları çözüp çözmeyeceğini düşünüyorum. Peygamberçiçeği mavisi karanlıkta yatarken acaba kaçmak, hatırlayamadığım bir sorunun çözümünün çözümünün çözümü mü, diye düşünüyorum.</p>

  <p>Bütün ev sarsılmaya başlıyor. Avize sallanıyor. Sepetlerin içindeki ipek eğreltiotları titriyor. Pencerelerdeki storlar sallanıyor. Sessizce.</p>

  <p>Plastiğin dışındaki dünya hareket etmeye başlıyor. Yanımızdan kayıp gidiyor, tamamen silinene kadar hızlanıyor, hızlanıyor.</p>

  <p>Ben uykuya dalana kadar hızlanıyor.</p>
</body>
</html>
