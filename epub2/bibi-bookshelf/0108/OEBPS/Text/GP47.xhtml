<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>1</h1>

  <p>Evet, artık itiraf etme vakti geldi.</p>

  <p>Deneme, deneme, bir, iki, üç.</p>

  <p>Fertility’ye göre bu işten nasıl sıyrılacağımı bulabilirsem, burdan da, yere çakılmaktan da, Tender Branson olmaktan da, polisten de, geçmişimden ve yoldan çıkmış, yanmış, zavallı ve karmaşık hayat hikâyemden de kurtulacağım.</p>

  <p>Fertility, işlerin bu noktaya nasıl geldiğini insanlara anlatırsan, bu işten sıyrılırsın dedi. O zaman bir çıkış yolu bulacaktım.</p>

  <p>Eğer arkanı dönüp gidebilir ve eski hikâyeni ardında bırakabilirsen.</p>

  <p>Eğer kurtulursan, daha iyi seks yapmak için çaba harcarız, dedi Fertility.</p>

  <p>Birlikte yeni bir hayat kurmak için çabalarız.</p>

  <p>Dans dersleri alırız.</p>

  <p>Uçak çakılana dek hayat hikâyeni anlatmaya devam et, dedi Fertility. Böylece dünya benim öldüğümü sanacaktı. Fertility, sondan başla, dedi.</p>

  <p>Deneme, deneme, bir, iki, üç.</p>

  <p>Deneme, deneme, bir, iki, üç.</p>

  <p>Bu belki çalışıyordur. Bilmiyorum. Beni duyabilecek misiniz, bunu da bilmiyorum.</p>

  <p>Ama duyabiliyorsanız, dinleyin. Ve eğer dinliyorsanız bulduğunuz, yolunda gitmeyen her şeyin hikâyesidir. Bu, sizin tabirinizle 2039 sayılı uçağın kayıt aleti. İçinde geriye kalan her şeyin kaydını sonsuza dek saklayacak bir tel yumağı olan ve portakal rengi olmasına rağmen halk arasında kara kutu diye bilinen alet. Bulduğunuz şey tüm olanların hikâyesidir.</p>

  <p>Eğer istiyorsanız, durmayın deneyin.</p>

  <p>Bu teli rengi akkora dönene kadar ısıtsanız bile size tıpatıp aynı hikâyeyi anlatacaktır.</p>

  <p>Deneme, deneme. Bir, iki, üç.</p>

  <p>Ve eğer dinliyorsanız, yarım düzine paraşüt ve minik cin şişeleri karşılığında yolcuların Vanuatu Cumhuriyeti’nin Port Vila şehrinde uçaktan indirildiklerine emin olabilirsiniz.</p>

  <p>Sonra tekrar havalanıp, Avustralya’ya doğru yola koyulduğumuzda pilot da paraşütle atlayıp özgürlüğüne kavuştu.</p>

  <p>Ve ben burada yalnızım.</p>

  <p>Dört motor da durdu ve kontrollü inişe geçtim, yani yere burun üstü çakılıyorum. Uçak <span style="font-style:italic;">nihai hızda,</span> yani saniyede otuz iki fitle Avustralya’ya doğru inişe geçti, yani uçuşun <span style="font-style:italic;">nihai evresi'</span>ndeyim.</p>

  <p>Deneme, deneme, bir, iki, üç.</p>

  <p>Bir kez daha, 2039 sayılı uçağın uçuş kaydını dinliyorsunuz.</p>

  <p>Uçak boşken, bu hız ve yükseklikte, dinlediğiniz şey benim hayat hikâyem.</p>

  <p>Ve hikâyem milyarlarca kanlı parçaya bölünüp bin tonluk yanan bir jetin altında kül olmayacak. Uçak düştükten sonra, insanlar kara kutu avına çıkacaklar. Ve hikâyem kurtulacak.</p>

  <p>Ve ben sonsuza dek yaşayacağım.</p>

  <p>Ve Fertility’nin ne demek istediğini çözebilirsem kendimi kurtarabilirim ama yapamıyorum. Çünkü ben aptalım.</p>

  <p>Deneme, deneme, bir, iki, üç.</p>

  <p>Ve işte itiraf ediyorum.</p>

  <p>Son duam bu.</p>

  <p>Hikâyem. Büyüm.</p>

  <p>Duy beni. Gör beni. Hatırla beni.</p>

  <p>Sevgili Manyak.</p>

  <p>Beceriksiz Mesih.</p>

  <p>Müstakbel Âşık. Tanrı’ya Teslim Oldu.</p>

  <p>Burun üstü çakılan bir uçağın kokpitinde hapisim ve Avustralya anakarasının sarı düzlükleri hızla bana doğru geliyor.</p>

  <p>Ve istediğim halde değiştiremediğim o kadar çok şey var ki.</p>

  <p>Her şey bitti. Artık her şey bir hikâyeden ibaret.</p>

  <p>İşte bu Tender Branson’ın yaşam ve ölüm hikâyesi. Ve ben arkamı dönüp gidebilirim.</p>

  <p>Gökyüzü her yöne doğru masmavi uzanıyor.</p>

  <p>Güneş yusyuvarlak, tam karşımızda yanıyor ve bugün çok güzel bir gün.</p>

  <p>Deneme, deneme, bir, iki---</p>
</body>
</html>
