<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>6</h1>

  <p>Deri veremi olan oğlumuz sayesinde Grand Island’daki Ronald McDonald evlerinden birinde birkaç gün kalma şansımız oldu.</p>

  <p>Sonra batıya giden bir Parkwood evine bindik. İçinde dört tane yatak odasından başka bir şey yoktu ve aramızda iki boş oda bırakarak ayrı odalarda yattık.</p>

  <p>Çocuk felci geçiren kızımız sayesinde Denver’daki başka bir Ronald McDonald evinde kaldık, yedik, içtik ve geceleri uyurken akıp giden dünyanın farkına bile varmadık. Ronald McDonald evinde aynı odada kalmak zorundaydık ama odada iki yatak vardı.</p>

  <p>Denver’dan sonra Cheyenne’e giden bir Topsail Mülkü Villası’na atladık. Aslında serseri mayın gibi dolaşıyorduk. Çünkü böyle yolculuk etmek bedavaydı.</p>

  <p>Sonra nereye gittiğini bilmediğimiz bir Sutton Place Kırevi'ne atladık ve kendimizi Billings, Montana’da bulduk.</p>

  <p>Ev ruleti oynamaya başladık.</p>

  <p>Artık kamyon duraklarındaki lokantalara girip hangi evin nereye gittiğini bile sormuyorduk. Fertility’yle birlikte plastiği yarıp içeri giriyor, sonra da kestiğimiz yeri bantlıyorduk.</p>

  <p>Bir keresinde kendimizi bir Flamingo Konutu’na kapatıp üç gün üç gece seyahat ettik ve evi Montana’nın Hamilton kasabasında temelin üstüne oturturlarken uyandık. Sanki evi satın almış ve evle birlikte seyahat etmiş mutlu bir çift gibi arka kapıdan indik.</p>

  <p>Yanımızda sadece Fertility’nin çantası ve Adam’ın silahı vardı.</p>

  <p>Çölde kaybolmuştuk.</p>

  <p>Sonra Missoula, Montana’dan 90 numaralı otobanla batıya giden ve bir Craftsman Villası’nın üçte birini taşıyan kamyona atladık.</p>

  <p>Üstünde “Spokane 480 kilometre” yazan bir tabelanın önünden geçtik.</p>

  <p>Spokane’i geçtikten sonra karşımıza “Seattle 320 kilometre” tabelası çıktı.</p>

  <p>Seattle’da kalbinde delik olan küçük bir oğlumuz vardı.</p>

  <p>Tacoma’da kolları ve bacakları felçli olan küçük bir kızımız oldu.</p>

  <p>İnsanlara doktorların hastalığı çözemediğini anlattık.</p>

  <p>İnsanlar bize bir mucize için dua etmemizi söylediler.</p>

  <p>Öz evlatları ölmüş veya kanserden ölecek olan insanlar bize Tanrı’nın iyi ve düşünceli olduğunu söylüyorlardı.</p>

  <p>Fertility’yle evliymişiz gibi birlikte yaşıyorduk ama neredeyse hiç konuşmuyorduk.</p>

  <p>Portland, Oregon’dan 5 numaralı otobanla güneye giden bir Holly Hills Mülkü’ne bindik.</p>

  <p>Kendimizi henüz hazır bile hissetmezken, ilk tanıştığımız şehre, evimize döndük. Son mobil evimiz giderken, bir kaldırımda durup arkasından baktık.</p>

  <p>Adam’ın benden son isteğinin Fertility’yle yatmam olduğunu henüz ona söylememiştim.</p>

  <p>Sanki zaten bilmiyormuş gibi.</p>

  <p>Elbette biliyordu. Baygın yattığım o gecelerde Adam’ın Fertility’yle konuştuğu tek konu buydu. Benim onunla seks yapmam. Beni özgürleştirmek ve bana güç vermek için. Seksin, zengin ve or ta yaşlı bir pazarlama danışmanının DNA’larını içine boşaltmasından daha farklı bir şey olduğunu Fertility’ye kanıtlamak için.</p>

  <p>Ama artık bu şehirde ikimizin de bir evi yok. İkimizin de daireleri başka insanlara kiralandı. Fertility bunun farkında.</p>

  <p>“Bu gece kalabileceğimiz bir yer biliyorum,” diyor. “Ama onca telefon etmem lazım.”</p>

  <p>Telefon kulübesinde milyonlarca yıl önce yapıştırmış olduğum ilanlardan biri duruyor.</p>

  <p>Kendinize ve Hayatınıza Bir Şans Daha Tanıyın. Yardım İçin Beni Arayın. Ardından da telefon numaram.</p>

  <p>Numarayı çeviriyorum ve operatör çevirdiğim numaranın hizmet dışı olduğunu söylüyor.</p>

  <p>Banda cevap veriyorum “Hadi canım!”</p>

  <p>Fertility sığınabileceğimizi düşündüğü yeri arıyor. Telefona “Adım Fertility Hollis ve telefon numaranızı Dr. Webster Ambrose’dan aldım,” diyor.</p>

  <p>Şu rezil işi.</p>

  <p>Menajerin tarihin tekerrürden ibaret oluşuyla ilgili teorisi gibi. Fertility’nin her şeyi bilmesi insanın gözüne çok kolay görünüyor. Çünkü yeni olan hiçbir şey yok.</p>

  <p>“Evet, adres bende var,” diyor. “Önceden haber veremediğim için üzgünüm ama bu benim ilk işim. Hayır, vergiden düşemezsiniz. Hayır, bütün gece sürebilir ama her deneme için ayrıca ücret alınır. Hayır, nakit indirimi yok.”</p>

  <p>“Detayları karşılıklı konuşabiliriz,” diyor.</p>

  <p>“Hayır, bana bahşiş vermeniz gerekmiyor,” diyor.</p>

  <p>Parmaklarını şıklatıp, bana kalem bul diyor. Apartman numarasını ve sokak adını telefona tekrar ettikten sonra benim kriz ilanının üstüne adresi yazıyor.</p>

  <p>“Tamam” diyor. “O zaman saat yedide görüşürüz. Hoş çakalın.”</p>

  <p>Güneş tepemizdeki gökyüzünden aynı hataları tekrarlayıp duran bizi izliyor. Yaşadığımız onca şeye rağmen gökyüzü hâlâ aynı. Yeni olan hiçbir şey yok. Hiçbir şey şaşırtmıyor.</p>

  <p>Fertility’nin beni götürdüğü ev, bir zamanlar hizmetçi olarak çalıştığım ev. Fertility’nin bu gece çocuk sahibi yapacağı çift, benim hoparlörlü telefondan emirler yağdıran eski işverenlerim.</p>
</body>
</html>
