<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <h1>8</h1>

  <p>Önce etrafı bir toz bulutu kaplıyor. Dumanla karışık beyaz bir talk pudrası tabakası arabanın içinde asılı kalıyor.</p>

  <p>Duman ve toz havanın içinde daireler çizmeye başlıyor.</p>

  <p>Etraftaki tek ses motordan akan bir şeyin sesi. Yağ, antifriz veya benzin.</p>

  <p>Adam çığlıklar atmaya başlayana kadar sessizlik sürüyor.</p>

  <p>Pudra, çarpma anında bizi korumak için açılan hava yastıklarından çıkmış olmalı. Artık gevşek ve içi boş olan hava yastıkları ön panelde duruyorlar ve duman azalınca Adam çığlıklar atıp yüzünü tutuyor. Pudra yüzünden her şey bembeyaz ve Adam’ın parmaklarının arasından akan kanın rengi, bu beyazlığın içinde siyahmış gibi duruyor. Bir eliyle yüzünü tutmaya devam ederken, diğer eliyle kapı kolunu yakalayıp açıyor ve kendini arabadan dışarı atıyor.</p>

  <p>Sonra da etrafımızdaki dumanın içinde kayboluyor. Arabadan çıkıp çıplak vücutların, sevişme anında sonsuza dek kıstırılmış insan katmanlarının arasında sendelerken Adam’ın arkasından bağırıyorum.</p>

  <p>Adını söylüyorum.</p>

  <p>Hangi yöne gittiğini kestiremiyorum.</p>

  <p>Tekrar adını sesleniyorum.</p>

  <p>Adım attığım her yerde ateşli dilberlerle dolu dergiler çıkıyor karşıma.</p>

  <p>Büyük Yarak Seven Kızlar.</p>

  <p>Dudaklar, Memeler ve Dev Klitorisler.</p>

  <p>Hıçkırık sesleri dört bir yanımdan geliyor.</p>

  <p>Adam Branson, diye bağırıyorum.</p>

  <p>Ve bütün görebildiğim Erkek Erkeğe Anal Maceralar.</p>

  <p>Ve Kızları Seven Kızlar.</p>

  <p>Ve Biseksüel Seks Partileri.</p>

  <p>Ve tam arkamda hurdaya dönmüş arabamız patlıyor.</p>

  <p>Tam tepemizde dikilen gri beton sütunun bir yanını alevler sarmış. Alevlerin ışığında Adam’ı görüyorum. Birkaç metre ötede dizlerinin üzerine çökmüş, elleriyle yüzünü örtmüş, ileri geri sallanarak hıçkırıyor.</p>

  <p>Kan ellerinden ve yüzünden aşağıya, pudradan bembeyaz olmuş önüne akıyor. Yanına gidip ellerini çekmek istediğimde “Yapma!” diye haykırıyor.</p>

  <p>“Bu bana verilmiş bir ceza,” diye bağırıyor.</p>

  <p>Çığlığı kahkahaya dönüşürken, ellerini açıp yüzünü gösteriyor.</p>

  <p>Eskiden sol gözünün bulunduğu yerden, Tender Branson maskotunun kanlı küçük plastik ayakları çıkıyor.</p>

  <p>Adam hem gülüyor hem de bağırıyor “Bu benim cezam!”</p>

  <p>Maskotun geri kalanı içeri gömülmüş ama ne kadar bilemiyorum.</p>

  <p>Sakin olmalıyız, diyorum.</p>

  <p>Bunun çaresine bakması için bir doktor bulmalıyız.</p>

  <p>Yanan arabadan çıkan kara duman üstümüze doğru geliyor. Artık arabamız yok ve etraftaki sekiz bin dönümlük arazi tamamen boş.</p>

  <p>Adam yana devriliyor, sonra da sırtüstü bırakıyor kendini. Gökyüzüne bakıyor ama bir gözü maskotla, diğer gözü kanla kapandığı için hiçbir şey görmüyor. “Beni burada bırakamazsın,” diyor.</p>

  <p>Bir yere gittiğim yok, diyorum.</p>

  <p>“Beni toplu cinayetten tutuklamalarına izin verme.”</p>

  <p>İnsanları cennete teslim eden kişi ben değilim, diyorum.</p>

  <p>Hızlı ve derin nefesler alan Adam “Beni teslim etmelisin,” diyor.</p>

  <p>Gidip yardım bulmalıyım.</p>

  <p>“Beni teslim etmen gerekiyor!”</p>

  <p>Sana bir doktor bulacağım, diyorum. İyi bir avukat bulacağım. Mahkemede akli dengenin yerinde olmadığını söyleriz. Senin de kilisede en az benim kadar beynin yıkandı. Kilisenin sana öğrettiği şeyi yapıyordun.</p>

  <p>“Biliyor musun?” diyor Adam ve yutkunuyor. “Bana hapiste ne olacağını biliyor musun? Bilirsin. Lütfen buna izin verme.”</p>

  <p>Yerdeki bir dergide “Arka Kapıdan Toplu Tecavüz” yazıyor.</p>

  <p>Seni cennete göndermeyeceğim.</p>

  <p>“O zaman suratımı dağıt,” diyor Adam. “Suratımı öyle bir dağıt ki beni kimse tanıyamasın.”</p>

  <p>Bir dergide “Anal Takıntı” yazıyor.</p>

  <p>Nasıl, diye soruyorum.</p>

  <p>Adam “Yerden bir taş bul,” diyor. “Bütün bu çöpün altında sert bir cisim olmalı. Bir taş. Hadi kaz.”</p>

  <p>Sırtüstü yattığı yerden kalkmadan maskotun plastik ayaklarından tutup çekiyor. Çevirip çekerken derin derin nefes alıyor.</p>

  <p>Ben de iki elimle kazmaya başlıyorum. Kasık kasığa, yüz yüze, kasığı yüzüne, kasığı götüne, götü yüzüne dolanmış insan resimlerinin arasından bir çukur kazıyorum.</p>

  <p>Creedish kilisesinin kutsanmış toprağına ulaşmadan önce neredeyse koca bir mezar büyüklüğünde kazıyorum ve sonunda yumruğum büyüklüğünde bir taş buluyorum.</p>

  <p>Adam kana bulanmış ve eskisinden daha da şeytani görünen maskotu elinde tutuyor.</p>

  <p>Diğer eliyle de yanında yerde duran bir dergiyi alıp dağılmış suratına örtüyor. Dergide çiftleşen bir adamla kadının resmi var ve altından Adam “Sana söylediğim zaman taşı suratıma indir,” diyor.</p>

  <p>Yapamam.</p>

  <p>“Beni öldürmene izin vermem, merak etme,” diyor Adam.</p>

  <p>Sana güvenmiyorum.</p>

  <p>Adam derginin altından “Daha iyi bir hayatım olacak. Bunu sağlamak senin elinde,” diyor. “Eğer hayatımı kurtarmak istiyorsan, önce bu işi bitirmen gerekiyor.”</p>

  <p>Elimdeki taşı tartıyorum.</p>

  <p>Ne zaman duracağımı söyleyecek misin, diye soruyorum.</p>

  <p>“Yettiği zaman söyleyeceğim.”</p>

  <p>Söz veriyor musun?</p>

  <p>“Söz.”</p>

  <p>Taşı kaldırıyorum ve taşın gölgesi Adam’ın suratında seks yapan çiftin üzerine düşüyor.</p>

  <p>Ve indiriyorum.</p>

  <p>Taş derine gömülüyor.</p>

  <p>“Bir daha!” diyor Adam. “Daha sert vur.”</p>

  <p>Ve taşı indiriyorum.</p>

  <p>Ve taş daha da derine gömülüyor.</p>

  <p>“Bir daha!”</p>

  <p>Ve indiriyorum.</p>

  <p>“Bir daha!”</p>

  <p>Ve taşı tekrar indiriyorum.</p>

  <p>Kan sayfaları ıslatıyor. Kapakta sikişen çift önce kırmızıya sonra da mora dönüyor.</p>

  <p>“Tekrar!” diyor Adam. Sözcükler ağzından eğri büğrü çıkıyor. Dudakları ve burnu artık tamamen başka bir şekil almış.</p>

  <p>Ve taşı kapaktaki çiftin kollarına, bacaklarına ve yüzlerine indiriyorum.</p>

  <p>“Tekrar.”</p>

  <p>Taş kanla vıcık vıcık olana dek, dergi ortada buruş buruş olana dek, ellerim kandan yapış yapış olana dek vurmaya devam ediyorum.</p>

  <p>Sonra duruyorum.</p>

  <p>Adam?</p>

  <p>Dergiyi kaldırmaya çalışıyorum ama artık hamur gibi olduğu için parçalanıyor.</p>

  <p>Adam’ın maskotu tutan eli gevşiyor ve kanlı maskot yuvarlanıp sert bir cisim bulmak için açtığım mezara düşüyor.</p>

  <p>Adam, diyorum.</p>

  <p>Rüzgâr dumanı üstümüze taşıyor.</p>

  <p>Beton sütunun dibinden dev bir gölge yavaş yavaş yayılarak bizi içine alıyor. İlk önce Adam’a dokunuyor, sonra da onu tamamen kaplıyor.</p>

  <p>Bayanlar, baylar, şu an itibariyle 2093 sayılı uçağın üçüncü motoru da durdu.</p>

  <p>İnişe geçmeden önce geriye sadece bir motor kaldı.</p>
</body>
</html>
