<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kafka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal2">1.</p>

    <p class="normal">Kafka konusunda, son yılların en büyük tartışması, James Hawes’in 2008’de yayımlanan <span class="ideitalik">Excavating Kafka – Kafka Kazısı</span> adlı kitabından sonra koptu. ABD’de <span class="ideitalik">Why You Should Read Kafka Before You Waste Your Life – Hayatınızı Mahvetmeden Önce Neden Kafka Okumalısınız?</span> adıyla<sup class="calibre3"><a href="../Text/kafka_split_027.html#footnote-306-10" id="footnote-306-10-backlink">[10]</a></sup> yayımlanan kitapta, kimi Kafka uzmanlarını kızdıracak iddialar vardı.</p>

    <p class="normal">Bu iddialardan en önemlisi (dolayısıyla en çok gürültü koparanı) Kafka üzerine incelemelerde “sıradışı sanat ve edebiyat dergileri” denerek geçiştirilen dergilerin, pornografik yayın olmasıydı. Hawes’e göre, Kafka Amethyst ve Opal adındaki pornografik dergilere aboneydi – elbette, yakın arkadaşı Max Brod ile birlikte.</p>

    <p class="normal">Ağırlıklı olarak, Almanca konuşan Kafka uzmanlarının saldırılarına uğrayan Hawes de aslında sıradan bir yazar değil, konunun uzmanlarındandı.</p>

    <p class="normal2">2.</p>

    <p class="normal">James Hawes, 1960’da İngiltere’de doğdu. Oxford Hertford College’den mezun oldu. İspanya’da İngilizce öğretmenliği ve kısa süre Galler’de arkeoloji çalışmaları yaptıktan sonra, 1987’de Londra Üniversitesi’nde Nietzsche ve Kafka üzerine doktorasını tamamladı. 1989-91 arasında Swansea Üniversitesi’nde Almanca dersleri verdi. Tiyatro ve sinemaya da uyarlanan, çoğunluğu hiciv tarzı altı roman yayımladı. 2008’den bu yana Oxford Brookes College’de yaratıcı yazarlık konusunda dersler vermektedir.</p>

    <p class="normal2">3.</p>

    <p class="normal">Hawes’in tartışmalara yol açan yorumları, Kafka’nın gençliğinde pornografik dergilere abone oluşuyla sınırlı değil.</p>

    <p class="normal">Hawes, Kafka yorumlarındaki başat eğilimin zıddına, Kafka’nın eserlerinde Yahudi kimliğinin sanıldığı denli önemli olmadığını iddia etmektedir. Yanı sıra, Kafka’nın I. Dünya Savaşı sırasındaki hareket tarzı üzerine az bilinen (doğru deyimle, kamusal alanda Kafka uzmanlarınca dillendirilmeyen) başka iddiaları da vardır:</p>

    <p class="normal">Kafka I. Dünya Savaşı sırasında, kazancını katlayacak bir yatırım yapmak amacıyla Avusturya-Macaristan İmparatorluğu’nun savaş bonolarından hatırı sayılır miktarda almış, savaşın beklediğinin tam tersi bir sonuçla bitmesi üzerine “iflas etmiştir”. Daha büyük tartışma doğuran iddia ise, Kafka’nın savaş sırasında ruhsal dengeleri bozulan “Almanca konuşan” askerler için bir sanatoryum kurma düşüncesine kapılması ve bu uğurda ciddi çalışmalara girişmesidir.</p>

    <p class="normal">Söz konusu iddialar, Kafka’nın savaşa karşı olduğu konusundaki genel inanışa uymadığı için, en azından incelenmeye değerdir ama bu yazının konusu değiller.</p>

    <p class="normal2">4.</p>

    <p class="normal">Hawes, Kafka’nın elindeki koleksiyonla ilgili bilgilere, söylediğine göre, rastlantıyla ulaşmıştır. Kafka’nın biraz kötü ün yapmış şair Stefan Georg’a<sup class="calibre3"><a href="../Text/kafka_split_028.html#footnote-306-11" id="footnote-306-11-backlink">[11]</a></sup> hayranlığına bir türlü aklı yatmayan Hawes, Georg’u araştırmaya başlar. Bu araştırmalar sırasında, Georg, Kafka ve adını vermediği bir hurufat tasarımcısı arasında ilgideğer bir ilişki keşfeder.</p>

    <p class="normal">Hawes’e göre, Georg eserlerinin basımında kullanılacak hurufata hastalıklı denecek derecede özen gösterir, giderek grafik sanatçılarına özel siparişle hurufatlar hazırlatırmış. Hawes, Georg’un büyük puntolara düşkünlüğünden yola çıkıp, Kafka’nın basılan ilk kitabı <span class="ideitalik">Betrachtung – Gözlem</span>’in büyük puntolarını<sup class="calibre3"><a href="../Text/kafka_split_029.html#footnote-306-12" id="footnote-306-12-backlink">[12]</a></sup> çağrışımla bulduğunu ve Kafka’nın daha sonraki kitaplarında hurufat seçimi için nasıl titizlendiğini anımsadığını anlatır.</p>

    <p class="normal">Rastlantı burada ortaya çıkar: Hawes adını vermediği hurufat tasarımcısı sanatçının izini Berlin Eşcinsel Müzesi’ndeki bir resme dek sürdüğünü iddia etmektedir. Söz konusu resim Kafka’nın elindeki koleksiyonun, yani Kafka uzmanlarının şimdiye dek verdiği adla “sıradışı sanat ve edebiyat dergilerinin” bir parçasıdır.</p>

    <p class="normal2">5.</p>

    <p class="normal">Amethyst, Franz Blei tarafından Aralık 1905 – Kasım 1906 arasında yayımlanmış bir dergiydi. Ağırlıklı olarak yazılardan oluşuyor, yazılar arasına serpiştirilmiş görsel malzeme derginin içeriğini bütünlüyordu.</p>

    <p class="normal">Blei dergisini satışa sunmuyordu. Amethyst, sadece önceden ödeme yapan üyelere özgü, çok az sayıda basılan ve dağıtımı kamuya kapalı yapılan bir dergiydi. Bu nedenle yayın hayatına Aralık 1905’de başlayan derginin okuyucuların eline ulaşması 1906 yılının başını buldu. Bilindiği kadarıyla derginin ilk sayısı, hepsi numaralandırılmış olarak 800 adet basılmıştı.</p>

    <p class="normal">Blei bu yöntemle polisin ve sansür düzeneğinin gözünden uzak kalarak dergisini sürdürebiliyordu: Dönemin yasalarına göre, kamuya açık satışı yapılmayan bir dergi kamu ahlakına aykırı yayıncılıkla suçlanamazdı.</p>

    <p class="normal">Amethyst, derginin bir sayısını kaldığı otel odasında bulduğunu söyleyen bir pazarlamacının şikâyeti üzerine kapatıldı. Sansür düzeneği, dergideki bir resmi, eşcinselliği çağrıştırdığı için sakıncalı bulmuştu.</p>

    <p class="normal">Blei’ın derginin kamuya açık olmadığı biçimindeki savunması, dergi nüshalarının otel odalarına dek yayıldığı gerekçesiyle reddedildi. Blei, daha sonraları, müşteki pazarlamacının dergiyi kapattıracak bahaneyi yaratmakla görevli bir polis ajanı olduğunu iddia edecekti.</p>

    <p class="normal2">6.</p>

    <p class="normal">Amethyst kapatılınca, Blei 1907’de Opal adlı dergiyi çıkarmaya başladı. Derginin sadece adı değişmiş, içerik eskisi gibi kalmıştı: Bol yazı, yeteri kadar resim.</p>

    <p class="normal">Blei, dergisinin bir sanat dergisi olduğunu söylüyor, ahlaka aykırılık suçlamasını dergideki yazıların ve yazarların çokluğu ile çürütmeye çabalıyordu.</p>

    <p class="normal2">7.</p>

    <p class="normal">Amethyst/Opal’deki yazılara bakıldığında, Keats ve Verlaine’den çevirilere rastlamak mümkündür. Tam bir Dandy yaşamı sürmüş ve dergilerin yayımlanmasından kısa süre önce ölmüş, Oscar Wilde’ın arkadaşı Aubrey Beardsley’in aforizmaları da dergilerde yayımlanmıştı.</p>

    <p class="normal">Ne var ki, vitrinde görünen bu aydın işi malzemenin yanı sıra, dergilerdeki sınırsız yazılı malzemede şunlar da vardı: Praglı aydınların adlarını gizleyerek yazdıkları erotik tefrikalar; üst sınıftan kültürlü kişilerin diyalogları biçiminde kaleme alınmış, cinselliği gıdıklayıcı anılar ya da felsefi(!) atışmalar…</p>

    <p class="normal2">8.</p>

    <p class="normal">Amethyst/Opal’i günümüzde inceleyen uzmanlar, dergilerde kullanılan görsel malzemede, az önce adı geçen Aubrey Beardsley, Franz von Bayros ve Felicien Rops gibi resimleme ustalarının etkilerini görürler. Bu adlar, derginin çıktığı dönemden kısa süre önce ölmüş ama Avrupa grafik sanatlarında etkileri süren sanatçılardır. Blei, onların kimi yapıtlarını da yayımlamıştır.</p>

    <p class="normal">Dergilerde çizgileri yayımlanan olası<sup class="calibre3"><a href="../Text/kafka_split_030.html#footnote-306-13" id="footnote-306-13-backlink">[13]</a></sup> ustalardan biri Karl Hofer’dir, ileride plastik sanatlarda ad yapan bir sanatçı ve öğretmen olan Hofer.</p>

    <p class="normal">Hem resimleri, hem de yazılarıyla dergiye katıldığı sanılan diğer bir ad, Alfred Kubin’dir. Altıkırkbeş okurlarının <span class="ideitalik">Öbür Taraf</span> adlı romanıyla tanıdığı Kubin, Orta Avrupa sanat çevrelerinde “garip”, “çarpıcı”, “itici” gibi sıfatlarla nitelenen bir sanat biçemiyle tanınmıştı. Prag’ı sık sık ziyaret eden Kubin, Kafka, Brod, Blei ve diğer Praglı aydınların da yakın arkadaşıydı.</p>

    <p class="normal">Kubin’in Kafka ile samimiyeti o denli ileriydi ki, birbirlerine cinsel deneyimlerini anlatırlar, hatta kabız sorunlarında işe yaradığını düşündükleri son müshilleri birbirlerine önerirlerdi.</p>

    <p class="normal2">9.</p>

    <p class="normal">Dergilerin yayıncısı Franz Blei, 1871’de Viyana’da doğdu, Nazilerden kaçarak yerleştiği ABD’de 1942’de öldü. Alt sınıftan bir kundura imalatçısının oğluydu. Fakat kendi adı yanında sayısız takma ad kullanan verimli bir yazar, Whitman, Wilde ve Moliére gibi yazarların Almanca çevirmeni, dergi editörü ve eleştirmen, hepsinden önemlisi, küçük bütçeli yayıncılığın piri olarak tanındı.</p>

    <p class="normal">Blei, tanınmamış yazarların az sayıda fakat alışılandan değişik tasarımlarla basılmış kitaplarını yayımlamakta uzmanlaşmıştı. Bu bağlamda, Kıta Avrupası yayımcılığında günümüze dek süren bir geleneği kuran kişi olarak görülmesi mümkündür.</p>

    <p class="normal2">10.</p>

    <p class="normal">Kafka ile Blei, yakın arkadaştılar. Kafka, Gustav Janouch ile bir konuşmasında, onun için, “Blei akıllı ve zeki biridir… yazdıklarında göründüğünden çok daha akıllı ve zeki. Bu da pek doğal, çünkü yazdıkları yazıya dökülmüş bir şaka, o kadar” der.<sup class="calibre3"><a href="../Text/kafka_split_031.html#footnote-306-14" id="footnote-306-14-backlink">[14]</a></sup></p>

    <p class="normal">Kafka ile Blei, sadece yakın arkadaş olmakla kalmazlar. Amethyst/Opal döneminden hemen sonra, Blei 1908-09 döneminde Carl Sternheim ile birlikte Hyperion adlı edebiyat dergisini yayımlar. Öncekilerin zıddında, kısa ömürlü bu dergi, büyük ad yapar ve Orta Avrupa edebiyatı üzerinde etkili olur.</p>

    <p class="normal">Blei, Kafka’nın sekiz düzyazı parçasını 1908’de bu derginin ilk sayısında yayımlar.<sup class="calibre3"><a href="../Text/kafka_split_032.html#footnote-306-15" id="footnote-306-15-backlink">[15]</a></sup> Bu yazılar Kafka’nın edebiyat çevrelerinde tanınır olmasını sağlamışlardır. Kafka bu sekiz yazıya eklediği dört yazı ile (yazı, çünkü çoğu öykü denemeyecek denli küçük vinyetlerdir) 1912’de ilk kitabı <span class="ideitalik">Gözlem</span>’i yayımlar.</p>

    <p class="normal">Blei birkaç yıl sonra, Kafka’ya Fontaine Edebiyat Ödülü’nün verilmesinde de aracılık edecek; Kafka’nın arkadaşlığına yayımcılığını ve koruyuculuğunu da ekleyecektir.</p>

    <p class="normal2">11.</p>

    <p class="normal">Şu aşamada akla şöyle bir sorunun düşmesi mümkündür: Kafka, yakın arkadaşı Blei’ın çıkardığı Amethyst/Opal dergilerine, içeriklerini hiç göz önüne almadan, sadece destek amacıyla mı abone olmuştur?</p>

    <p class="normal">Max Brod’la mektuplaşmalarına bakılırsa, Kafka hangi dergiye abone olduğunun kesinlikle farkındaydı. Bedelini önceden ödediği derginin yeni sayısının gecikmesi yüzünden şikâyetlerini, mektuplarında Brod’a iletir. Dili şakacıdır ama alttan alta beklenti de sezilir.</p>
  </div>

  <div class="calibre1" id="calibre_pb_15"></div>
</body>
</html>
