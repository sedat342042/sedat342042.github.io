<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <!--StartFragment-->

  <h3>TROYA ÖNÜNDE ATLAR</h3>

  <p><br /></p>

  <h4 id="sigil_toc_id_5">I. Koşu</h4>

  <p><br /></p>

  <p>Kör bir ozan anlattı bunları.</p>

  <p>Atların da ruhu vardı Troya önünde,</p>

  <p>Ta Hades'ten duyulurdu kişnemeleri.</p>

  <p>Atsız bu kişneme ölüleri ürpertir.</p>

  <p>Köpeği deliye çevirirdi.</p>

  <p>Kimi de Troya önünde nal sesleri gezinirdi. </p>

  <p>Gömülmemiş bir atın erinçsiz ruhundan.</p>

  <p><br /></p>

  <p>O gün Akhalar başka biri için yarışsalardı </p>

  <p>İlk ödülü Akhileus götürürdü barakasına.</p>

  <p>Çünkü ölümsüz atları vardı,</p>

  <p>Onları Poseidon vermişti babası Peleus'a,</p>

  <p>Peleus da oğluna armağan etmişti.</p>

  <p>Şimdi atlar yas tutuyorlar Patroklos’a,</p>

  <p>Yürekleri burkuk, toprağa değiyor yeleleri.</p>

  <p><br /></p>

  <p>Diomedes Tros atlarını koştu arabasına </p>

  <p>O atları savaşta Aineias'tan almıştı.</p>

  <p>Bir tanrı kurtarmıştı Aineias’ı.</p>

  <p>Sarı Meneiaos kalktı sonra. Atreusoğlu,</p>

  <p>Tanrısal yiğit koştu arabasına iki at.</p>

  <p>Agamemnon'urı kısrağı Aithe'yi, kendi atı Podargos’u. </p>

  <p>Antilokhos koşum taktı Pyloslu atlarına.</p>

  <p>Sonra Ruşen Ali kalktı, koştu Kır Atı.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>Her yarımda çifte kanat</i></p>

    <p><i>Bilmez yakını ırağı.</i></p>
  </blockquote>

  <p><br /></p>

  <p>Kendini beğenmiş Tahta At’ı çıkardılar sonra,</p>

  <p>Yayıldı ortalığa yanık sedre kokusu.</p>

  <p>Huylandı öbür atlar bu büyülü kokudan.</p>

  <p>Sonra göründü Muhammed’in damadı Ali'ye </p>

  <p>Benzer iyi huylu Düldül, edep yeri kapalı,</p>

  <p>Dolandı cok tanrılı atlar arasında ağır ağır,</p>

  <p>Gözleri iyi görmüyordu.</p>

  <p>Başını yana eğen İskender’in Bukephalus'u</p>

  <p><br /></p>

  <p>Geldi sonra, Hint kızları gibi derin bakışlı.</p>

  <p>Güneyden yana bakıyordu ikide bir.</p>

  <p>Sezmiş gibi Granikos suyunun yakınlığını </p>

  <p>Elcid'in Babeica’sı, derken Rocinante çıktı </p>

  <p>Ağlayarak.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>Anlatma bana atları!</i></p>
  </blockquote>

  <p><br /></p>

  <p>Bilirim ana rahminden gelir, gece, karanlık </p>

  <p>Bir ahırda lâmba tutar biri, ışık titrer </p>

  <p>Samanların üstünde, hayvanın öksürüğü ve soluğu... </p>

  <p>Başını döndürür bakar, «Bana benziyor mu?»</p>

  <p>«Sekili mi ayakları?»</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>Anlatma bana atları!</i></p>
  </blockquote>

  <p><br /></p>

  <p>Sabahın yerden kesilmiş tarlaları ve çığlık </p>

  <p>Çığlığa suları gibi gök yarığından atlayan </p>

  <p>Kanatlı Pegasos! Gençliğim benim, oğlum!</p>

  <p>Delirmiş bir zamandı, yas, ölünün öcü, gövdesiz kuş. </p>

  <p>Kırılan yıldız, unutulmuş bir günün yarası.</p>

  <p>Tohumsuz küçük göller ölüm anıtı gibi yükselen,</p>

  <p>Ve giysisiz boşluk, yılgın uzay, o bitmeyen </p>

  <p>Koşu... Atlar, atlar. Yaşlananı görmedim hiç.</p>

  <p>Kimi yelesiyle devirmek ister burçları.</p>

  <p>Kiminin eşeler toprağı hâlâ toynakları.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>Anlatma bana atları!</i></p>
  </blockquote>

  <p><br /></p>

  <p>Yüreğim kaldırmıyor düşündükçe vurulup </p>

  <p>Vurulup yerlerde yattıklarını, anlatma,</p>

  <p>Anlatma bana, görmedim Troya savaşını</p>

  <p><br /></p>
</body>
</html>
