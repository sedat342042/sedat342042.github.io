<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>«Demek çocuğu dağa bıraktılar, düş ve yangın </p>

  <p>Kaldı. Keşke düşü bıraksalardı.»</p>

  <p><br /></p>

  <p>«Evet korktuk düşten, gereği buydu.</p>

  <p>Elimizde değildi düşü yorumlamamak.</p>

  <p>Yorumun gereğini yapmamak da öyle.</p>

  <p>Çocuk büyüyünceye değin bekler yangın. </p>

  <p>Beklesin gelecek günün kötürüm yazıtı. </p>

  <p>Beklesin kuş gagalarının yaraladığı ayna,</p>

  <p>Şarap her zaman içilir ve bekletilir,</p>

  <p>Çünkü kırmızıdır sıçrayan kanın rengi,</p>

  <p>Gidip gelen günün ve uzayan şarkının rengi. </p>

  <p>Bölmedik mi günü yediye, geceyi beşe?</p>

  <p>Bu uykusuz direncin suyunu mühürlemedik mi? </p>

  <p>Biz atmadık ayı bunca uzağa doğumdan?</p>

  <p>Biz uzatmadık mı uykunun ağır bacasını? </p>

  <p>Beklesin gizemli suda bekleyen kamış,</p>

  <p>Ve ayın kuru eteğinden bakan göz kuşu,</p>

  <p>Kent kurulmadan taşı kör eden kar bıçak,</p>

  <p>Ah beklesin bekleyecek olan alın bekler,</p>

  <p>Tut gelgitin ucundan derim tutar ve bekler. </p>

  <p>Sürer gider su, toprak, usun arsız otu,</p>

  <p>Atlı karınca, örtüler, tapınak ve merdiven.</p>

  <p>Sürer ölümsüz mutluluk, iç sıkıntısı,</p>

  <p>Bekleriz bize verilmiş olanı yaşayarak.»</p>

  <p><br /></p>

  <p>«Ah çok çekmiş yorumcu!</p>

  <p>Taşıyabilecek miyiz dersin birlikte </p>

  <p>Kim bilir kaç yıl sürecek kaygımızı? </p>

  <p>Yarınımızın ne olacağını bilmiyorduk, </p>

  <p>Gene bilmiyoruz, ama bir umut bu çocuk, </p>

  <p>Umutsuzluğumuzun umudu.</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p>Git bul ormanda onu.»</p>
    </blockquote>
  </blockquote>
</body>
</html>
