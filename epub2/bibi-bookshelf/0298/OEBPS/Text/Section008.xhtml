<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <!--StartFragment-->

  <h3>BEN BAŞKA DÜNYADAN</h3>

  <p>Bu yaz ne de çok yağmur yağdı,</p>

  <p>Ben başka dünyadan geldim, bilemem.</p>

  <p>Bahçe ne kadar yanımızda,</p>

  <p>Ne kadar yakın karanfil tarlası!</p>

  <p>Bilgiyi arayan Gılgameş</p>

  <p>Gibi kuşkumun kuyusunda gizlenecek</p>

  <p>Ipıslak bir çiçek.</p>

  <p><br /></p>

  <p>Şaşkın kuşların değil mi bu dünya.</p>

  <p>Başka kimin olabilir ki!</p>

  <p>Benim yabancılığım bitmeyecek.</p>

  <p>Bu bakışmayı kim öğretti</p>

  <p>Ağaçlara ki hep omuzlarında</p>

  <p>Bilmediğimiz nice şeyi bilen suskun</p>

  <p>Göğü sonsuzluğun.</p>

  <p><br /></p>

  <p>Bu yaz ne de çok geyik geldi.</p>

  <p>Yağmurda şebboy kokluyorlar.</p>

  <p>Yalvacı birdir ateşin ve suyun.</p>

  <p>Boş koyların yalnız denizi</p>

  <p>Batan güneşin renginde taş arar,</p>

  <p>Bana yeryüzünün gizini açıklayan</p>

  <p>O köpürmüş orman.</p>

  <p><br /></p>
</body>
</html>
