<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css"/>
</head>

<body>
  <!--StartFragment-->

  <h3>HÜZÜNLÜ BİR AKŞAM BORUSUNUN EZGİSİ İÇİN SÖZ</h3>

  <p><br/></p>

  <p>Av bitti, titreyen borular</p>

  <p>Akşamı kovalıyor köpeklerle </p>

  <p>İkimiz içinse yarına kadar </p>

  <p>Topal Hephaistos'la nar ateşte </p>

  <p>Dövülecek üzünç namluları var.</p>

  <p style="text-align: start; text-indent: 0;"><!--StartFragment--></p>

  <p><br/></p>

  <p>Kemikten yapışık kardeşler gibi </p>

  <p>Vurgun yemiş tinimle kutsal tenim </p>

  <p>Ah biri kanatsız ateş böceği </p>

  <p>Siz boğumlu deyin, ben eklemli diyeyim </p>

  <p>Toprak yutan arısıdır öteki.</p>

  <p><br/></p>

  <p>İki dilli yazı bulundu alnımızda </p>

  <p>Tapısını bire indiren <span style="text-indent: 0.3in;">Amenofis </span></p>

  <p><span style="text-indent: 0.3in;">Gizli gizli ağlar Güneş tanrıya </span></p>

  <p><span style="text-indent: 0.3in;">Hangimiz mutsuz kıral Hattusilis </span></p>

  <p><span style="text-indent: 0.3in;">Hangimiz ermiş mutluluğa.</span></p>

  <p><br/></p>

  <p>Masallar dinlerdi sevdalı Cemşit, </p>

  <p>Sindbad, balık gözlü Şirin, Şehrazat,</p>

  <p>Ey sevi. Afrodit benzeri dikit,</p>

  <p>Kaç çeşit demir deldi Ferhat,</p>

  <p>Hematitte, limonit, pirit.</p>

  <p><br/></p>

  <p>Ufuk tüm ışıkları yedi bitirdi.</p>

  <p>Horus'un kasrında ne aradığın? </p>

  <p>Unutma, avutmaya geldik kendimizi </p>

  <p>Ama tanrıları ölmüş Amoritler kırgın </p>

  <p>Tahta idoller karşıladı bizi.</p>

  <p><br/></p>

  <p>Kargışlı Şahinin başıdır deniz </p>

  <p>Düştü mü kanlarla her akşam </p>

  <p>Ormanlar içinde ikimiz,</p>

  <p>Çıldırtan bir dumandır yaşam </p>

  <p>Şeytanın kandilleri ve biz.</p>

  <p><br/></p>

  <p>Kimi gün karıştırırım birbirimizi </p>

  <p>Dirhemler gibi kurnaz tüccarın elinde, </p>

  <p>Olur acıdan yoksarım kendimi,</p>

  <p>Eski bir şatoda demir şövalye,</p>

  <p>Ölmüş çoktan, boş kalmış içi.</p>

  <p><br/></p>

  <p>Hem İskender’in talihli atıyım </p>

  <p>Zaferden zafere koştum Küçük Asya'da, </p>

  <p>Hem de Kıbrıs'ta satıldığım </p>

  <p>Kıvırcık saçlı, <span style="text-indent: 0.3in;">mağrur Romalı'ya </span></p>

  <p><span style="text-indent: 0.3in;">Gün yüzü görmeden kömür çıkardım.</span></p>

  <p><br/></p>

  <p>Olmuştu bahtımın Sultanı,</p>

  <p>Zambaklar kraliçesi nice bir straliçe. </p>

  <p>Kalbim ki menhirlerdir, suskun aşkı </p>

  <p>Ansıtmak için dikilmiş yazıdan önce, </p>

  <p>Unutansa ben gene, ben zavallı.</p>

  <p><br/></p>

  <p>Hem Mesih'tim, hem Barabbas'tım,</p>

  <p>Kim çarmıha gerildi o gün </p>

  <p>Kimdi bağışlanan karıştırmışım,</p>

  <p>Bugünse bağışlayan göğsün </p>

  <p>Kollarını açınca ben çarmıhım.</p>

  <p><br/></p>

  <p>Birdim iki oldum, iki iken bir </p>

  <p>Ne yalnızken birim, ne de seninle iki. </p>

  <p>Sevi de yalnızlık gibidir </p>

  <p>Var yok eder durur kişiyi </p>

  <p>Akşamları boru sesiyle gelir.</p>

  <p><br/></p><!--EndFragment--><!--EndFragment-->
</body>
</html>