<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
	<p id="id_bookmark0" class="block_">José Saramago</p>
	<p class="block_1">Portekizli yazar, şair, oyun yazarı ve gazeteci José Saramago, 16 Kasım 1922- 18 Haziran 2010 tarihleri arasında yaşamıştır. Kitaplarının satış rakamı sadece Portekiz’de iki milyonu geçmiş, yapıtları 25 dile çevrilmiştir. Din konusundaki görüşleri nedeniyle yapıtları Portekiz Hükümeti tarafından sansürlenince Kanarya Adaları’nda Lanzarote’ye yerleşen yazar, ölümüne kadar burada yaşamıştır. Şöhrete ancak ellili yaşlarında, <span class="text_">Baltasar ile Blimunda</span> adlı romanıyla kavuşan Saramago, 1969’dan ölene kadar Portekiz Komünist Partisi’nin bir üyesi olmuştur. Yapıtlarında mitleri, ülkesinin tarihini ve gerçeküstü imgelemi kullanan yazar, pek çok önemli ödül almış, 1998 yılında da Nobel Edebiyat Ödülü’nün sahibi olmuştur. Saramago’nun Kırmızı Kedi Yayınevi’ndeki diğer kitapları: <span class="text_">Kabil, Bütün İsimler, İsa'ya Göre İncil, Çatıdaki Pencere, Yitik Adanın Öyküsü, Ölüm Bir Varmış Bir Yokmuş, Baltasar ile Blimunda, Filin Yolculuğu, Kopyalanmış Adam, Bilinmeyen Adanın Öyküsü, Mağara, Defterler, Suların Sessizliği</span> ve <span class="text_">Dünyanın En Büyük Çiçeği.</span></p>
	<p id="id_bookmark1" class="block_2">Mehmet Necati Kutlu</p>
	<p class="block_3">1968’de Ankara’da doğdu. Ortaokulu Venezuela’nın başkenti Karakas’ta, liseyi Ankara’da bitirdikten sonra Ankara Üniversitesi Dil ve Tarih-Coğrafya Fakültesi İspanyol Dili ve Edebiyatı Anabilimdalı’nda lisans eğitimini tamamladı. Yüksek lisansını ve doktorasını da Ankara Üniversitesi’nde yaptıktan sonra, halen profesör olarak aynı bölümün Anabilim Dalı Başkanlığı görevine devam etmektedir. Akademik yayınları Türkçe ve İspanyolca çeşitli dergilerde yayımlanmaktadır. <span class="text_">Türkiye'de Bir Gezgin Şövalye, Nogales Mendes; Nâzım Hikmet Havana'da; Tılsımdan İnanca, Başlangıcından </span><span class="text_1">XII.</span><span class="text_"> Yüzyıla Kadar Latin Amerika Edebiyatı</span> adlı çalışmaları kitaplaştırman M. Necati Kutlu, <span class="text_">XX. Yüzyıl Latin Amerika Öyküleri</span> adlı bir seçkiyi derleyip çevirmiş, Eduardo Galeano’nun <span class="text_">Gölgede ve Güneşte Futbol </span>yapıtını ise Ertuğrul Önalp ile birlikte dilimize kazandırmıştır.</p>
	</body></html>
