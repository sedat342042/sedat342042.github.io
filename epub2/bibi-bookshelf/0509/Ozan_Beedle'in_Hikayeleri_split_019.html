<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Ozan Beedle'in Hikayeleri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p id="filepos102837" class="calibre34"><span class="calibre2">1       Elbette hakiki cadılar ve büyücüler kazıktan, cellat kütüğünden ve ipten kurtulma konusunda hayli ustaydı</span>
<span class="calibre2">(“Babbitty Rabbitty ve Kıkırdayan Kütüğü” üzerine açıklamalarda Lisette de Lapin hakkındaki yorumlarıma bakın). Ancak, bazı</span>
<span class="calibre2">ölümler de olmadı</span>
<span class="calibre2">değil: Sir Nicholas de Mimsy-Porpington (sağlığında saray maiyetinden bir büyücü, ölümünde ise Gryffindor Kulesi'nin hayaleti) bir zindana kilitlenmeden önce asası</span>
<span class="calibre2">elinden alınmıştı, o yüzden de sihir yoluyla kendini idamından kurtaramadı. Büyücü aileleri daha çok, sihirlerini kontrol edememeleri sebebiyle Muggle cadı</span>
<span class="calibre2">avcıları</span>
<span class="calibre2">tarafından daha kolay fark edilen ve onların saldırılarına daha açık olan yaşı</span>
<span class="calibre2">küçük üyelerini kaybediyordu.</span></p><p id="filepos103830" class="calibre35"><span class="calibre2">2       [Kofti, sihir kullanabilen anne babadan doğan ama sihir gücüne sahip olmayan kişidir. Ender görülen bir durumdur. Muggle'lardan doğma cadılar ve büyücülere çok daha sık rastlanır. J. K. R.]</span></p><p id="filepos104114" class="calibre35"><span class="calibre2">3       Bendeniz gibi.</span></p><p id="filepos104209" class="calibre34"><span class="calibre2">4       Profesör Beery daha sonra BSSO'da (Büyücülük Sahne Sanatları</span>
<span class="calibre2">Okulu) ders vermek üzere Hogwarts'tan ayrılmış</span>
<span class="calibre2">ve bana itiraf ettiği üzere, hikayenin</span>
<span class="calibre2">şanssızlık getirdiği inancıyla orada bu öykünün giderek artan icralarına karşı</span>
<span class="calibre2">ciddi bir hoşnutsuzluk beslemiştir.</span></p><p id="filepos104667" class="calibre34"><span class="calibre2">5       Bu tuhaf yaratığın eksiksiz bir tanımı</span>
<span class="calibre2">için “</span><span class="calibre2"><span class="italic">Fantastik Canavarlar Nelerdir, Nerede Bulunurlar?</span></span><span class="calibre2">”a bakın. Bu yaratığın tahta kaplamalı</span>
<span class="calibre2">bir odaya asla getirilmemesi, üzerine de asla Devleştirme Büyüsü yapılmaması</span>
<span class="calibre2">gerekir.</span></p><p id="filepos105108" class="calibre34"><span class="calibre2">6       Profesör Kettleburn, Sihirli Yaratıkların Bakımı</span>
<span class="calibre2">hocası</span>
<span class="calibre2">olarak görevi süresince tam altmış</span>
<span class="calibre2">iki deneme süresi atlatmıştır. Hogwarts'ın benden önceki müdürü Profesör Dippet'la ilişkisi her zaman gergindi, Profesör Dippet onu oldukça pervasız buluyordu. Gerçi ben Müdür olduğumda Profesör Kettleburn hayli yumuşamıştı</span>
<span class="calibre2">ama yine de başlangıçtaki uzuvlarından sadece bir buçuğu geriye kalmış</span>
<span class="calibre2">biri olarak hayatı</span>
<span class="calibre2">daha sakin bir tempoda yaşamak zorunda kaldığı</span>
<span class="calibre2">şeklinde alaycı</span>
<span class="calibre2">bir bakış</span>
<span class="calibre2">açısı</span>
<span class="calibre2">benimseyenler de her zaman vardı.</span></p><p id="filepos105983" class="calibre34"><span class="calibre2">7       Bu cevabımın üzerine Mr. Malfoy'dan birkaç mektup daha geldi; ancak bunlar büyük ölçüde benim akıl sağlığım, annemle babam ve hijyenim üzerine aşağılayıcı</span>
<span class="calibre2">sözlerden oluştuğu için bu yorumla ilişkileri çok az.</span></p><p id="filepos106323" class="calibre34"><span class="calibre2">8       Kendi güncesine göre, Beatrix Bloxa, bu hikâyeyi teyzesi kendisinden yaşça büyük kuzenlerine okurken duydu ve etkisinden hiç kurtulamadı. “Küçük kulağım, kazara denebilecek</span>
<span class="calibre2">şekilde, anahtar deliğine yapıştı. Düşünüyorum da, korkudan felç olmuş</span>
<span class="calibre2">olmalıyım, çünkü iğrenç hikâyenin tamamını</span>
<span class="calibre2">istemeden duymuş</span>
<span class="calibre2">oldum, tabii üstüne üstlük eniştem Nobby, oralı</span>
<span class="calibre2">bir cadaloz ve bir torba Sıçrayan Soğan'ın fevkalade tatsız macerasının berbat ayrıntılarını</span>
<span class="calibre2">da. Bu</span>
<span class="calibre2">şok az daha beni öldürüyordu; bir hafta yatakta kaldım ve öyle derin bir travma geçirdim ki, sonunda sevgili babam, sadece benim iyiliğimi düşünerek yatma vaktinde kapıma bir Yapıştırma Büyüsü koyana kadar her gece uykumda aynı</span>
<span class="calibre2">anahtar deliğine yürüme alışkanlığı</span>
<span class="calibre2">edindim.” Anlaşılan Beatrix “Sihirbazın Kıllı</span>
<span class="calibre2">Kalbi”ni çocukların hassas kulaklarına uygun hale getirmenin bir yolunu bulamamış, çünkü</span>
<span class="calibre2"><span class="italic">Mantarzehri Masallar</span></span>
<span class="calibre2">için onu asla yeniden yazmamış.</span></p><p id="filepos107685" class="calibre34"><span class="calibre2">9       [“sihirbaz” terimi çok eski bir terimdir. Bazen “büyücü” yerine kullanılsa da, aslında düello ve her tür savaş</span>
<span class="calibre2">sihri konusunda bilgili birini belirtmek için kullanılırdı. Ayırca, biraz da Muggle'ların zaman zaman cesurca başarılar için</span>
<span class="calibre2">şövalye yapılması</span>
<span class="calibre2">gibi, kahramanlık yapan büyücülere verilen bir ünvandı. Bu hikâyedeki genç büyücüye sihirbaz diyerek, Beedle onun saldırı</span>
<span class="calibre2">sihrinde zaten özellikle becerikli olarak kabul edildiğini belirtiyor. Bugünlerde büyücüler “sihirbaz”ı</span>
<span class="calibre2">şu iki</span>
<span class="calibre2">şekilde kullanıyor: olağandışı</span>
<span class="calibre2">haşin görüntüsü olan bir büyücüyü tanımlamak için, ya da özel beceri ya da başarıyı</span>
<span class="calibre2">gösteren bir Unvan olarak. Örneğin, Dumbledore'un kendisi de Büyüceşûra Başsihirbazı'dır. J. K. R.]</span></p><p id="filepos108732" class="calibre34"><span class="calibre2">10       Pek Olağanüstü</span>
<span class="calibre2">İksirciler Derneği'nin kurucusu Hector Dagworth Granger</span>
<span class="calibre2">şöyle açıklıyor: “Becerikli iksirci güçlü tutkulara yol açabilir, ama henüz kimse Aşk denen kırılmaz, ebedi,</span>
<span class="calibre2">şartsız bağlılığı</span>
<span class="calibre2">yaratmayı</span>
<span class="calibre2">başaramamıştır.”</span></p><p id="filepos109185" class="calibre34"><span class="calibre2">11       Cörkpâre'ler pembe, kılla kaplı, mantarsı</span>
<span class="calibre2">yaratıklardır. Birinin neden onları</span>
<span class="calibre2">mıncıklamak isteyeceğini anlamak çok zordur. Daha fazla bilgi için “</span><span class="calibre2"><span class="italic">Fantastik Canavarlar Nelerdir, Nerede Bulunurlar?</span></span><span class="calibre2">”a bakın.</span></p><p id="filepos109587" class="calibre34"><span class="calibre2">12       Bir adamın likantropi ile mücadelesinin yürek paralayan hikâyesi olan “</span><span class="calibre2"><span class="italic">Kıllı</span></span>
<span class="calibre2"><span class="italic">Burun,</span></span>
<span class="calibre2"><span class="italic">İnsan Kalbi</span></span><span class="calibre2">” ile karıştırmayın.</span></p><p id="filepos109911" class="calibre35"><span class="calibre2">13       [Büyücü fotoğrafları</span>
<span class="calibre2">ve portreleri tıpkı</span>
<span class="calibre2">onlara konu olan kişiler gibi hareket eder ve (portreler söz konusu olduğunda) konuşurlar. Kelid Aynası</span>
<span class="calibre2">gibi bazı</span>
<span class="calibre2">ender nesneler ise yitirilmiş</span>
<span class="calibre2">bir yakının durağan bir imgesinden fazlasını</span>
<span class="calibre2">da gösterebilir. Hayaletler</span>
<span class="calibre2">şu ya da bu nedenden dolayı</span>
<span class="calibre2">yeryüzünde kalmayı</span>
<span class="calibre2">istemiş</span>
<span class="calibre2">büyücüler ve cadıların saydam, hareket eden, konuşan ve düşünen suretleridirler. J. K. R]</span></p><p id="filepos110650" class="calibre34"><span class="calibre2">14       [Hogwarts Müdiresi Profesör McGonagall benden kendisinin sadece Biçim Değiştirme'nin bütün alanlarında geniş</span>
<span class="calibre2">kapsamlı</span>
<span class="calibre2">araştırmalar yaptığı</span>
<span class="calibre2">için bir Animagus olduğuna ve tekir bir kediye dönüşme yeteneğini Zümrüdüanka Yoldaşlığı'nın gizlilik ve saklanmanın zorunlu olduğu yasal işleri dışında hiçbir zaman kaçamak bir amaçla kullanmadığına açıklık getirmemi istedi. J. K. R.]</span></p><p id="filepos111219" class="calibre34"><span class="calibre2">15       Bunun da Muggle Kral'ın akli dengesizliğiyle tanınmasına katkısı</span>
<span class="calibre2">olmuş</span>
<span class="calibre2">olabilir.</span></p><p id="filepos111435" class="calibre34"><span class="calibre2">16       Esrar Dairesi'ndeki 1672'ye kadar uzanan geniş</span>
<span class="calibre2">kapsamlı</span>
<span class="calibre2">çalışmaların da gösterdiği gibi, insan büyücü ya da cadı</span>
<span class="calibre2">olarak doğar, sonradan olmaz. Bazen sihirli olmayan soydan gelenlerde de sihir yapma</span>
<span class="calibre2">şeklindeki serseri yetenek görülse bile, (gerçi daha sonraki çalışmalar aile ağacının bir yerinde bir cadı</span>
<span class="calibre2">ya da büyücü olacağını</span>
<span class="calibre2">akla getirmiştir ama) Muggle'lar sihir yapamaz. Ümit edebileceklerinin en iyisi</span>
<span class="calibre2">–ya da en kötüsü–</span>
<span class="calibre2">ara sıra, sihri kanalize etmesi gereken bir alet olarak, bazen onun arta kalmış</span>
<span class="calibre2">gücünü de taşıyan gerçek bir sihirli asanın yaratacağı</span>
<span class="calibre2">tesadüfi ve kontrol dışı</span>
<span class="calibre2">etkilerdir</span>
<span class="calibre2">–</span>
<span class="calibre2">“Üç Kardeşin Hikâyesi”nde asa ilmi üzerine notlara da bakın.</span></p><p id="filepos112532" class="calibre34"><span class="calibre2">17       Ağaçlarda yaşayan bu tuhaf küçük yaratıkların tam bir tanımı</span>
<span class="calibre2">için, “</span><span class="calibre2"><span class="italic">Fantastik Canavarlar Nelerdir, Nerede Bulunurlar?</span></span><span class="calibre2">”a bakın.</span></p><p id="filepos112832" class="calibre34"><span class="calibre2">18       Cruciatus,</span>
<span class="calibre2">İmperius ve Avada Kedavra Lanetleri ilk kez 1717'de “</span><span class="calibre2"><span class="italic">Affedilmez</span></span><span class="calibre2">” olarak sınıflandırılmışlardı, kullanımları</span>
<span class="calibre2">en sert cezalara yol açıyordu.</span></p><p id="filepos113177" class="calibre34"><span class="calibre2">19       [Nekromansi, ölüleri ayağa kaldırma Karanlık Sanatı'dır. Bu hikâyenin de açıkça ortaya koyduğu gibi, asla işlemeyen bir sihir dalıdır. J. K. R.]</span></p><p id="filepos113421" class="calibre34"><span class="calibre2">20       [Bu alıntı</span>
<span class="calibre2">Albus Dumbledore'un büyücülük ilim ve sanatları</span>
<span class="calibre2">üzerine çok okumuş</span>
<span class="calibre2">olmakla kalmayıp, Muggle</span>
<span class="calibre2">şair Alexander Pope'un yazdıklarına da aşina olduğunu gösteriyor. J. K. R.]</span></p><p id="filepos113789" class="calibre34"><span class="calibre2">21       [Görünmezlik Pelerinleri genelde tamamen güvenilir değildir. Yırtılırlar ya da yıllarla opak bir hal alırlar, üzerlerindeki büyüler aşınır ya da ifşa büyüleriyle ortaya çıkarılabilirler.</span>
<span class="calibre2">İşte bunun içindir ki cadılar ve büyücüler ilk aşamada kendilerini kamufle etmek ya da saklamak için çoğu kez Hayalbozan Büyüleri'ne başvururlar. Albus Dumbledore'un, bir Pelerin'e ihtiyacı</span>
<span class="calibre2">olmadan kendisini görünmez hale getirecek kadar güçlü bir Hayalbozan Büyüsü yaptığı</span>
<span class="calibre2">bilinirdi. J. K. R.]</span></p><p id="filepos114468" class="calibre35"><span class="calibre2">22       [Inferius'lar, Karanlık Sihir ile yeniden canlandırılan cesetlerdir. J. K. R.]</span></p><p id="filepos114631" class="calibre34"><span class="calibre2">23       Birçok eleştirmen Beedle'ın, ölüleri ayağa kaldıran bu taşı</span>
<span class="calibre2">yaratırken, ölümsüzlük verici Yaşam</span>
<span class="calibre2">İksiri'ni yapan Felsefe Taşı'ndan ilham aldığına inanır.</span></p><p id="filepos114934" class="calibre35"><span class="calibre2">24       “Mürver”in eski adı.</span></p><p id="filepos115042" class="calibre35"><span class="calibre2">25       Mesela bendeniz.</span></p><p id="filepos115140" class="calibre35"><span class="calibre2">26       “Mürver”in bir başka eski adı.</span></p><p id="filepos115259" class="calibre34"><span class="calibre2">27       Hiçbir cadı</span>
<span class="calibre2">Mürver Asa'ya sahip olduğunu iddia etmedi. Bundan ne çıkaracaksanız siz çıkarın artık.</span></p><div class="mbppagebreak" id="calibre_pb_29"></div>
</body></html>
