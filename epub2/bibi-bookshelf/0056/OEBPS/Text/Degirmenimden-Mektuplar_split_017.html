<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Degirmenimden-Mektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">CUCUGNAN PAPAZI</h1>

  <p class="normal">Her yıl Chandeleur yortusunda<a href="../Text/Degirmenimden-Mektuplar_split_042.html#footnote-127975-33" id="footnote-127975-33-backlink">[33]</a> Avig-non’da, Provence’lı şairler, güzel şiirler ve hikâyelerle dolu çok hoş küçük bir kitap yayımlarlar. Bu senenin baskısı şimdi elime geçti. İçinde harika bir halk öyküsü buldum, biraz kısaltarak size aktarmaya çalışacağım... Parisliler sepetlerinizi uzatın. Bu defa size halis Provence kaymağı verilecek...</p>

  <p class="normal">Papaz Martin... Cucugnan’ın papazıydı.</p>

  <p class="normal">Ekmek kadar kutsal, altın kadar saftı, Cucugnan’lılarını bir baba gibi severdi. Eğer Cucugnan’lılar ibadette onu biraz hoşnut edebilselerdi, Cucugnan, yeryüzünde bir cennet olacaktı. Ama ne yazık ki, günah çıkarma odasında örümcekler cirit atıyor ve güzelim Paskalya gününde,<a href="../Text/Degirmenimden-Mektuplar_split_042.html#footnote-127975-34" id="footnote-127975-34-backlink">[34]</a> mayasız ekmekler<a href="../Text/Degirmenimden-Mektuplar_split_042.html#footnote-127975-35" id="footnote-127975-35-backlink">[35]</a> kutsal kapların dibinde küfleniyordu. İyi kalpli papaz bu duruma çok üzülüyor ve hep Tanrı’dan, dağılmış sürüsünü geri getirip ağıla sokmadan canını almamasını diliyordu.</p>

  <p class="normal">Birazdan göreceğiniz gibi, Tanrı onun duasını kabul etti.</p>

  <p class="normal">Bir pazar günü, <span class="ideitalik">İncil’in</span> okunmasından sonra, Mösyö Martin kürsüye çıktı.</p>

  <p class="normal">“Kardeşlerim,” dedi. “Bana inanıp inanmamakta serbestsiniz: Geçen gece, ben Tanrı’nın zavallı günahkâr kulu, kendimi cennetin kapısında buldum.</p>

  <p class="normal">Kapıyı çaldım... Aziz Petrus açtı!</p>

  <p class="normal">Bana, “Demek sizsiniz Mösyö Martin’ciğim!” dedi. “Hangi rüzgâr attı sizi buraya? Bir arzunuz mu vardı?’</p>

  <p class="normal">“Güzel Aziz Petrus, siz ki sevap-günah defteriyle, cennetin anahtarına sahipsiniz, merakımı mazur görün ama, cennette kaç Cucugnan’lı bulunduğunu söyleyebilir misiniz?”</p>

  <p class="normal">“Söylemez olur muyum, Mösyö Martin. Oturun, birlikte bakalım.”</p>

  <p class="normal">Aziz Peder kocaman bir kitap aldı, açtı, gözlüklerini taktı.</p>

  <p class="normal">“Bakalım: Cucugnan, diyorduk. Cu... Cu... Cucugnan. İşte bulduk. Cucugnan... Mösyö Martin’ciğim, sayfa bembeyaz. Bir kişi bile yok... Nasıl hindide kılçık yoksa, burada da Cucugnan’lı yok.”</p>

  <p class="normal">“Nasıl olur! Cucugnan’lı kimse yok mu? Hiç kimse mi?.. Olamaz! Daha iyi bakın...”</p>

  <p class="normal">“Kimsecikler yok, aziz insan. Şaka yaptığımı düşünüyorsanız, bir de kendiniz bakın.”</p>

  <p class="normal">Zavallı ben, ağlayıp çırpındım ve ellerimi kavuşturarak, “Aman Tanrım!” diye feryat ettim.</p>

  <p class="normal">O zaman Aziz Petrus, “Bakın Mösyö Martin, bu kadar üzülmeyin, kalbinize iner,” dedi. “Ne de olsa bu sizin suçunuz değil. Sizin Cucugnan’lılar belki de Araf’tadırlar.”<a href="../Text/Degirmenimden-Mektuplar_split_042.html#footnote-127975-36" id="footnote-127975-36-backlink">[36]</a></p>

  <p class="normal">“Ah! Merhamet edin, yüce Aziz Petrus! Hiç olmazsa gidip onları teselli edeyim.”</p>

  <p class="normal">“Elbette, dostum... Alın, hemen şu sandaletleri<a href="../Text/Degirmenimden-Mektuplar_split_042.html#footnote-127975-37" id="footnote-127975-37-backlink">[37]</a> giyin, çünkü yollar hiç iyi durumda değil... Oldu... Şimdi dosdoğru gidin. İlerideki dönemeci görüyorsunuz değil mi? Siyah haçlarla süslü gümüş bir kapı vardır... Orada, sağ tarafta... Kapıyı çalın, size açarlar... Yolunuz açık olsun! Soğukkanlılığınızı koruyun ve cesur olun.”</p>

  <p class="normal">Yol boyunca gittim... gittim. Bir hayli taban teptim! Ne çile! Düşündükçe, tüylerim diken diken oluyor. Böğürtlenlerle, parlayan kızıl yakutlarla ve ıslık çalan yılanlarla dolu küçük bir patikayı izleyip gümüş bir kapıya ulaştım.</p>

  <p class="normal">“Tak! Tak!”</p>

  <p class="normal">Boğuk ve sızlanan bir ses, “Kim o!” diye sordu.</p>

  <p class="normal">“Cucugnan papazı.”</p>

  <p class="normal">“Neresi?”</p>

  <p class="normal">“Cucugnan.”</p>

  <p class="normal">“Ha! Girin.”</p>

  <p class="normal">İçeri girdim. Gece gibi simsiyah kanatları, gündüz gibi ışıltılı elbisesi ve kemerine elmas bir anahtar asılı olan kocaman güzel bir melek, Aziz Petrus’unkinden daha büyük bir kitaba bir şeyler karalıyordu...</p>

  <p class="normal">“Pekâlâ, ne istiyorsunuz?” diye sordu melek.</p>

  <p class="normal">“Tanrı’nın güzel meleği, belki biraz fazla meraklıyım, ama burada Cucugnan’lılar var mı diye soracaktım.”</p>

  <p class="normal">“Kimler?”</p>

  <p class="normal">“Cucugnan’lılar, Cucugnan’da yaşayanlar... ben onların papazıyım.”</p>

  <p class="normal">“Ha! Papaz Martin, değil mi?”</p>

  <p class="normal">“Hizmetinizdeyim, efendim.”</p>

  <p class="normal">“Demek Cucugnan’lıları soruyorsunuz...”</p>

  <p class="normal">Melek büyük defterini açıp sayfalarını çevirmeye başladı, sayfalar kolay çevrilsin diye de diliyle parmağını ıslatıyordu...</p>

  <p class="normal">Derin bir iç çekişle, “Cucugnan,” dedi. “Mösyö Martin, Araf’ta Cucugnan’dan kimse yok.”</p>

  <p class="normal">“İsa! Meryem! Yusuf! Araf’ta Cucugnan’dan kimse yokmuş! Ey, Yüce Tanrım! Neredeler o zaman?”</p>

  <p class="normal">“Eh! Aziz insan, cennetteler. Nerede olduklarını sanmıştınız ki?”</p>

  <p class="normal">“Ama ben, cennetten geliyorum...”</p>

  <p class="normal">“Oradan mı geliyorsunuz? O halde?”</p>

  <p class="normal">“O haldesi şu! Orada da yoklar! Ah! Meleklerin meleği!”</p>

  <p class="normal">“Ne yaparsınız, papaz efendi? Cennette de Araf’ta da yoksalar, ikisinin arasında bir yer yok, demek ki...”</p>

  <p class="normal">“Kutsal haç adına! Ey İsa, Davut’un oğlu! Ay! Ay! Ay! Mümkün mü bu? Yüce Aziz Petrus’un bir yalanı mı bu? Ama horozun ötüşünü duymadım ki! Vay bizim halimize! Benim Cucugnan’lılarım orada değilse cennete hangi yüzle giderim?”</p>

  <p class="normal">“Dinleyin, Mösyö Martin’ciğim, madem öyle istiyorsunuz, ne pahasına olursa olsun her şeyi gözlerinizle görmeden içiniz rahat etmeyecek, o halde şu yola sapın, koşmayı biliyorsanız koşarak gidin... Solda büyük bir kapı göreceksiniz. Orada istediğiniz konuda bilgi alabilirsiniz. Tanrı yardımcınız olsun!”</p>

  <p class="normal">Melek kapıyı kapadı.</p>

  <p class="normal">Kor olmuş kömürlerle kaplı uzun bir patikaydı. Sarhoş gibi sallanarak ilerliyor, her adımda sendeliyordum. Sırılsıklam olmuştum, vücudumun her kılından ter damlıyordu ve susuzluktan ölüyordum... Ama ne yalan söyleyeyim, Yüce Aziz Petrus’un bana verdiği sandaletler sayesinde ayaklarım yanmıyordu.</p>

  <p class="normal">Böyle sendeleyerek ve tökezleyerek bir hayli yürüdükten sonra, sol yanımda bir kapı hayır, hayır, bir giriş, tıpkı büyük bir fırının kapısı gibi ardına kadar açılmış muazzam bir giriş gördüm. Ah! Sevgili çocuklarım, ne manzara! Orada ne adımı soran oldu ne de defter tutan. Tıpkı pazar günleri meyhaneye girdiğiniz gibi sürüler halinde, kapıdan içeri doluşuyorlardı.</p>

  <p class="normal">İri ter damlaları üzerimden boşanıyordu, oysa çok üşümüştüm, titriyordum. Saçlarım diken diken olmuştu. Bir yanık, kızarmış et kokusu duyuyordum, tıpkı Mareşal Eloy’un nallamak için yaşlı eşeğin tırnağını yaktığı sırada yayılan koku gibiydi. Bu pis ve yanık kokulu havada nefesim kesiliyordu, korkunç bir uğultu, inlemeler, bağırışlar ve küfürler duyuyordum.</p>

  <p class="normal">Boynuzlu bir iblis beni çatallı sopasıyla dürterek, “İçeri giriyor musun? Girmiyor musun?” diye sordu.</p>

  <p class="normal">“Ben mi? Hayır, girmiyorum. Ben Tanrı’nın sadık bir kuluyum.”</p>

  <p class="normal">“Sen Tanrı’nın sadık bir kulusun, öyle mi... Seni hayta! O halde ne işin var burada?”</p>

  <p class="normal">“Ben... Ah! Hiç sormayın, ayaklarımın üstünde duramıyorum artık... Ben... Ben uzaktan geliyorum... Size haddim olmayarak şunu soracaktım... Hiç, buralarda... Cucugnan’dan birilerini gördünüz mü?”</p>

  <p class="normal">“Ah! Tanrı aşkına! Alay mı ediyorsun, sanki bütün Cucugnan’ın burada olduğunu bilmiyor musun? Bak, çirkin karga, senin şu meşhur Cucugnan’lıları nasıl adam ediyoruz gör.”</p>

  <p class="normal">“Dehşet uyandırıcı bir ateş kasırgasının ortasında, kimleri gördüm tahmin edin.</p>

  <p class="normal">Uzun boylu Coq-Galine’i gördüm, hepiniz onu tanıdınız değil mi kardeşlerim, Coq-Galine hani devamlı içip içip zavallı Clairon’a bağırır çağırırdı.</p>

  <p class="normal">Caterinet’yi gördüm... Şu ambarda tek başına yatan burnu havada küçük serseri... Hatırlarsınız! Neyse geçelim, fazla uzattım.</p>

  <p class="normal">Pascal Doigt-de-Poix’yı gördüm, zeytinyağını, Mösyö Julien’den çaldığı zeytinlerle yapıyordu.</p>

  <p class="normal">Başak toplayıcı Babet’i gördüm, işini çabuk bitirebilmek için başkalarının tarlalarından başak çalan kadın!</p>

  <p class="normal">Grapasi Usta’yı gördüm, el arabasının tekerleğini yağlamakta pek ustaydı.</p>

  <p class="normal">Ve Dauphine’i... kuyusunun suyunu ne kadar pahalıya satardı.</p>

  <p class="normal">Ve Tortillard’ı, başında takkesi ve ağzında piposuyla, Artaban gibi mağrurdu, üzerimde papaz cüppesi varken bana rastladığında, köpek görmüş gibi yolunu değiştiriyordu.</p>

  <p class="normal">Ve yanında Zette ile Coulau’yu ve Jacques ve Pierre ve Toni...”</p>

  <p class="normal">Kâh annesini, kâh babasını, kâh dedesini, kâh ablasını ardına kadar açılmış cehennemin içinde gören dinleyiciler heyecan içinde, korkudan sapsarı kesilmiş bir halde inleyip duruyorlardı.</p>

  <p class="normal">İyi kalpli Papaz Martin, “Anladınız, kardeşlerim,” dedi. “Bunun böyle sürüp gidemeyeceğini anladınız. Ruhların sorumluluğunu üzerime aldım ve gözü kapalı ilerlemekte olduğunuz uçurumdan sizi kurtarmak istiyorum. Yarından tezi yok işe koyuluyorum, bir gün daha bekleyemem. Bu iş mutlaka olacak! Bakın bunu nasıl yapacağım. İşlerin iyi gitmesi için, her şeyi düzenli yapmak gerekiyor. Biz de Jonquières’te dans ettiğimiz zamanlarda olduğu gibi, sırayla gideceğiz.</p>

  <p class="normal">Yarın pazartesi, yaşlı kadın ve erkeklerin günahlarını çıkaracağım.</p>

  <p class="normal">Salı günü, çocuklar. Bu çok sürmez.</p>

  <p class="normal">Çarşamba, delikanlılar ve genç kızlar. Bu biraz uzun sürebilir.</p>

  <p class="normal">Perşembe, erkekler. Kısa keseceğiz.</p>

  <p class="normal">Cuma, kadınlar. Şimdiden söyleyeyim: Masal anlatmak yok!</p>

  <p class="normal">Cumartesi, değirmenci. Onun için bir gün az bile...</p>

  <p class="normal">Eğer pazar günü işimiz biterse, ne mutlu bize.</p>

  <p class="normal">Görüyorsunuz değil mi yavrularım, buğday olgunlaştığı zaman onu kesmek gerekiyor. Şarap kıvamına geldiğinde onu içmek gerekiyor. İşte yeterince kirli çamaşır, bunları yıkamak, iyi yıkamak gerekiyor.</p>

  <p class="normal">Sizin için Tanrı’nın inayetini dilerim. Amen!”</p>

  <p class="normal">Söylenen yapıldı. Kirli çamaşırlar yıkandı.</p>

  <p class="normal">Bu unutulmaz pazar gününden sonra, Cucugnan’da erdemli bir hayat sürenlerin güzel kokusu on fersah uzağa kadar yayıldı.</p>

  <p class="normal">Mutlu ve içi neşeyle dolu olan iyi kalpli papaz Mösyö Martin, ertesi gece rüyasında, peşinde sürüsüyle, yanan mumların, mis kokulu bir tütsü bulutunun ve koroda <span class="ideitalik">Te Deum</span>’u söyleyen çocukların ortasında, göz alıcı bir alay halinde, Tanrı’nın şehrine giden ışıl ışıl yolu tırmandığını gördü.</p>

  <p class="normal">İşte Cucugnan papazının hikâyesi. Roumanille olacak o zevzek bunu size böyle aktarmamı istedi, o da bir başka yakın dostundan öğrenmiş.</p>
</body>
</html>
