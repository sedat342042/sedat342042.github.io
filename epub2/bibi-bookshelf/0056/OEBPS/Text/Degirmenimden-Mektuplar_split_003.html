<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Degirmenimden-Mektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">ALPHONSE DAUDET</h1>

    <p class="normal">(D. 13 Mayıs 1840, Nimes - Ö. 16 Aralık 1897, Paris, Fransa). Fransız roman ve öykü yazarı.</p>

    <p class="normal">İlk şiirlerini ve romanını 14 yaşındayken yazan Daudet, 1857’de ailesinin tüm varlığını kaybetmesi üzerine, üniversiteye girmekten vazgeçti ve Paris’teki ağabeyinin yanına yerleşti. Kısa bir süre sonra Morny Dükü’nün sekreteri olarak, yeni kurulan Goncourt Akademisi’ne girdi. Bu arada kendisini yazmaya vererek Paris edebiyat çevreleriyle ilişkiye girdi.</p>

    <p class="normal">Model Marie Rieu ile yaşadığı fırtınalı ilişki, tek şiir kitabı olan Les Amoureuses’ü (Âşıklar; 1858) yazmasına yol açtı. Bu arada başta Le Figaro olmak üzere çeşitli gazetelere makaleler yazdı. 1860 yılında tanıştığı yazar Frédéric Mistral, onun, Kuzey’deki katı ahlaki tutumun karşıtı olarak gördüğü duygusal ve sanata yatkın Güneyli yaşam biçimine ilgi duymasını sağladı.</p>

    <p class="normal">Yoksulluk içinde yaşarken iyice bozulan sağlığı nedeniyle Daudet, 1861-62 kışını Cezayir’de geçirdi. Bu dönemin ürünlerinden Chapatin le Tueur de Lions’daki (Aslan Katili Chapatin; 1863) aslan avcısı portresi, daha sonra yaratacağı Tartarin tipinin ilk taslağı olarak görülebilir.</p>

    <p class="normal">Daudet’nin, E. L’Épine ile birlikte yazdığı ilk oyunu La Dernière Idole (Son İlah) 1862’de Paris’teki Odéon Tiyatrosu’nda sahnelendiğinde büyük yankı uyandırdı.</p>

    <p class="normal">Lettres de mon moulin (Değirmenimden Mektuplar; 1869) adlı eseri büyük başarı kazanmasına rağmen, Daudet, romanı kısa öyküye yeğledi. Les Aventures prodigieuses de Tartarin de Tarascon (Taraskonlu Tartarin; 1872) yazıldığı dönemde hiç ilgi görmedi, ancak romanın kahramanı saflığın simgesi olarak ünlendi ve günümüze ulaştı.</p>

    <p class="normal">1874’te yazdığı Fromont jeune et Risler aîné (Fromont Kardeş ve Risler Ağabey; 1874) adlı romanıyla Académie Française Ödülü’nü alan Daudet, kısa zamanda üne ve paraya kavuştu.</p>

    <p class="normal">Daudet’nin, son yıllarında yakalandığı zührevi hastalık yüzünden çektiği acıları anlattığı La Douhu (Acı) ancak onun ölümünden sonra, 1931’de yayımlandı. Yaşamı boyunca genç yazarların koruyucusu olmayı sürdüren Daudet, 1897 yılında öldü.</p>

    <p class="normal">Daudet’nin diğer önemli eserleri arasında, le Petit Chose (Bir Çocuğun Hayatı; 1868), Les Contes du lundi (Pazartesi Hikâyeleri; 1873), Jack (1876), Sapho (Safo; 1884) bulunmaktadır.</p>
  </div>
</body>
</html>
