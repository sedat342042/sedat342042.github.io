<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Degirmenimden-Mektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_27">KIŞLA ÖZLEMİ</h1>

  <p class="normal">Bu sabah, şafağın ilk ışıklarında müthiş bir trampet gürültüsü yüzünden yatağımdan sıçrayarak uyandım. Güm güm güm! Güm güm güm!</p>

  <p class="normal">Bu saatte çamlığımda trampet çalınıyor! Ne tuhaf şey!</p>

  <p class="normal">Çabucak kendimi yataktan attım, koşup kapıyı açtım.</p>

  <p class="normal">Kimse yoktu! Gürültü kesilmişti... Islak yaban asmalarının arasından iki üç kurli, kanatlarını çırparak havalandı... Ağaçların arasında hafif bir meltem adeta şarkı söylüyor... Doğuda, Küçük Alpler’in ince dorukları üzerinde biriken altın tozlarının arasından güneş yavaşça yükseliyor... İlk ışığı daha şimdiden değirmenin çatısına yansıyor. Tam bu sırada, görünmez trampet saklandığı yerden tarlalarda çalmaya başladı. Tam tam tam... tam tam tam!</p>

  <p class="normal">Tanrı cezasını versin! Ben trampeti falan unutup gitmiştim. Korunun içinde güneşi trampet çalarak selamlayan o yabani adam da kim? Boş yere bakınıp duruyorum, kimse yok... Sadece tutam tutam lavantalarla, aşağıda yola kadar uzanıp giden çamlar... Belki de orada, fundalıklar arasında bir haylaz saklanmış benimle alay ediyordur. Kesin Ariel’dir<a href="../Text/Degirmenimden-Mektuplar_split_042.html#footnote-127975-107" id="footnote-127975-107-backlink">[107]</a> bu, ya da Puck Usta.<a href="../Text/Degirmenimden-Mektuplar_split_042.html#footnote-127975-108" id="footnote-127975-108-backlink">[108]</a> Edepsiz, değirmenimin önünden geçerken kendi kendine, “Şu Parisli’nin orada keyfine diyecek yok, şuna bir sabah konseri verelim de görsün,” demiş olmalı.</p>

  <p class="normal">Sonra kocaman bir trampeti kaptığı gibi, Tam tam tam! Tam tam tam! Susacak mısın Puck olacak terbiyesiz herif! Ağus-tosböceklerimi uyandıracaksın.</p>

  <p class="normal">Puck değilmiş.</p>

  <p class="normal">Pistolet denilen Gouguet François adında, 31. piyade alayının trampetçisi, dönem tatili için gelmiş. Ama burada canı sıkılıyor, içi özlemle dolu bu trampetçinin. Çalmak için izin koparabildiği zamanlarda, kasabanın trampetini alıp korularda, ormanlarda, Prince-Eugène kışlasını<a href="../Text/Degirmenimden-Mektuplar_split_042.html#footnote-127975-109" id="footnote-127975-109-backlink">[109]</a> düşüne düşüne çalıp duruyor.</p>

  <p class="normal">Bugün de hayal kurmak için bizim yeşil tepeye gelmiş... Ayakta, bir çama yaslanmış, trampeti bacaklarının arasına almış, gümbür gümbür çalıyor... Korkudan ödleri patlayan keklikler ayaklarının dibinden havalanıp uçuyor, ama o bunun farkında bile değil. Yaban kekikleri etrafında mis gibi kokular saçıyor, ama onun bu kokudan haberi yok.</p>

  <p class="normal">Ne güneşin altında, dallar arasında titreyen ince örümcek ağlarının ne de trampetinin üstünde sıçrayan çam iğnelerinin farkında. Kendisini tamamen hayallerine ve müziğine vermiş, inip kalkan bagetlerine aşkla bakıyor. Her vuruşta, o geniş bön suratı zevkten ışıl ışıl oluyor.</p>

  <p class="normal">Güm güm güm! Güm güm güm!</p>

  <p class="normal">“Büyük taşlı avlusu, düzenli sıralanmış pencereleri, polis başlıklı insanlar ve karavana gürültüsüyle dolup taşan alçak kemerleriyle bizim büyük güzel kışla!”</p>

  <p class="normal">Güm güm güm! Güm güm güm!</p>

  <p class="normal">“Ah! Nerede o çın çın öten merdivenler, kireçle badanalanmış koridorlar, mis kokulu koğuş, cilalanmış palaskalar, ekmek rafı, ayakkabı boyası kavanozları, gri yorganlı demir karyolalar, silah deposunda ışıl ışıl parlayan tüfekler!”</p>

  <p class="normal">Tam tam tam! Tam tam tam!</p>

  <p class="normal">“Ah! Nerede o nöbette geçen güzel günler, parmaklara yapışan iskambil kâğıtları, tüylü kalemle etrafına süslemeler çizilmiş çirkin maça kızı, portatif yatak üzerinde tek başına sürüklenip duran eski Pigault-Lebrun<a href="../Text/Degirmenimden-Mektuplar_split_042.html#footnote-127975-110" id="footnote-127975-110-backlink">[110]</a> romanı!”</p>

  <p class="normal">Güm güm güm! Güm güm güm!</p>

  <p class="normal">“Ah! Nerede o bakanlıkların kapısı önünde nöbette geçen uzun geceler, içine yağmur damlayan eski püskü nöbetçi kulübesi, üşüyen ayaklar! Geçerken üstümüze çamur sıçratan asilzade arabaları! Ah! Nerede o fazladan verilen zahmetli görevler, hapis günleri, pis kokan gerdel,<a href="../Text/Degirmenimden-Mektuplar_split_042.html#footnote-127975-111" id="footnote-127975-111-backlink">[111]</a> tahta yatak, yağmurlu sabahlarda çalan o sıkıcı kalk borusu. Lambaların yandığı saatte, sisler arasında kışlaya dönüşler, nefes nefes yetişilen akşam yoklamaları!”</p>

  <p class="normal">Güm güm güm! Güm güm güm!</p>

  <p class="normal">“Ah! Vincennes korusu, kocaman beyaz pamuk eldivenler, surların üzerinde gezinmeler... Ah! Nerede o Askeri Okul’un parmaklığı, askerlerin sevgilileri olan kızlar, Salon de Mars’ın pistonu,<a href="../Text/Degirmenimden-Mektuplar_split_042.html#footnote-127975-112" id="footnote-127975-112-backlink">[112]</a> ucuz salonlarda apsent âlemleri, iki hıçkırık arasında verilen sırlar, kılıç çekmeler, bir el kalpte söylenen aşk romansları!”<a href="../Text/Degirmenimden-Mektuplar_split_042.html#footnote-127975-113" id="footnote-127975-113-backlink">[113]</a></p>

  <p class="normal">Sen hayal kurup dur zavallı adam! Engel olacak değilim. İstediğin gibi, var gücünle çal trampetini. Seni gülünç bulmaya hakkım yok.</p>

  <p class="normal">Sen kışlanı özlüyorsan, sanki ben benimkini özlemiyor muyum?</p>

  <p class="normal">Benim Paris’im de senin kışlan gibi beni buraya kadar takip ediyor. Sen çamların altında trampetini çalıyorsun! Bense sürekli yazı yazıyorum... İkimiz de gerçek Provence’lıyız! Orada Paris’in kışlalarında, mavi Küçük Alpler’i ve lavantaların yabani kokularını özlüyorduk, şimdi ise Provence’ın tam göbeğindeyiz, kışla gözümüzde tütüyor. Onu hatırlatan her şeyin bizim için büyük önemi var!</p>

  <p class="normal">Köyde saat sekizi çalıyor. Pistolet, bagetleri elinden bırakmadan dönüş yolunu tuttu... Trampet çala çala, korudan aşağı indiğini duyuyorum... Bense, otlara uzanmış, özlemden adeta çılgına dönmüş bir halde, uzaklaşan trampetin gürültüsü eşliğinde bütün Paris’imin çamların arasında dolaştığını görür gibiyim...</p>

  <p class="normal">Ah! Paris! Paris! Hep Paris!</p>

  <div class="calibre1" id="calibre_pb_42"></div>
</body>
</html>
