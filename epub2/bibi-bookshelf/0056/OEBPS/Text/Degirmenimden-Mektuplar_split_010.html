<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Degirmenimden-Mektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">MÖSYÖ SEGUIN’İN KEÇİSİ</h1>

  <p class="normal"><span class="ideitalik">Paris’te lirik şair M. Pierre Gringoire<a href="../Text/Degirmenimden-Mektuplar_split_042.html#footnote-127975-6" id="footnote-127975-6-backlink">[6]</a></span></p>

  <p class="normal">Sen hiç değişmeyeceksin, zavallı Gringo-ire’ım!</p>

  <p class="normal">Nasıl olur? Sana Paris’in iyi bir gazetesinde köşe yazarlığı veriyorlar ve sen küstahça reddediyorsun... Kendi haline bir baksana, zavallı çocuk! Şu delikli hırkaya, paramparça çoraplara, açlıktan bir deri bir kemik kalmış şu yüze bak! İşte bak, güzel kafiyeler bulma tutkusu seni ne hale getirdi! Apollo hazretlerine on yıllık sadık hizmetkârlık bak sana neye mal oldu? Hâlâ mı utanmıyorsun?</p>

  <p class="normal">Git köşe yazarı olsana, aptal! Köşe yazarı ol! Pırıl pırıl eküler<a href="../Text/Degirmenimden-Mektuplar_split_042.html#footnote-127975-7" id="footnote-127975-7-backlink">[7]</a> kazanacaksın! Brebant lokantasında<a href="../Text/Degirmenimden-Mektuplar_split_042.html#footnote-127975-8" id="footnote-127975-8-backlink">[8]</a> sofran kurulacak, başlığına yeni bir tüy takarak tiyatro oyunlarının prömiyerlerinde boy göstereceksin.</p>

  <p class="normal">Hayır mı? İstemiyor musun? Sonuna kadar canının istediği gibi özgür yaşayacağını mı iddia ediyorsun... Peki öyleyse Mösyö Seguin’in keçisinin hikâyesini dinle de, insanın özgür yaşamak istediğinde eline ne geçtiğini öğren.</p>

  <p class="normal">Mösyö Seguin’in keçilerinden yana hiç yüzü gülmedi.</p>

  <p class="normal">Hepsini de aynı şekilde kaybederdi: Bir sabah iplerini koparan keçiler, dağa yollanır ve orada kurda yem olurdu. Ne sahibinin okşamaları, ne de kurt korkusu, hiçbir şey onlara engel olamıyordu. Belli ki bunlar, ne pahasına olursa olsun açık hava ve bağımsızlık isteyen, özgürlüğüne düşkün keçilerdi.</p>

  <p class="normal">Hayvanlarının bu huyunu hiç anlayamayan biçare Mösyö Seguin çok üzgündü.</p>

  <p class="normal">“Anlaşıldı, keçiler benim yanımda sıkılıyor, birini bile yanımda tutamayacağım,” diye düşünüyordu.</p>

  <p class="normal">Ama yine de cesaretini kaybetmedi ve altı keçiyi de aynı şekilde kaybettikten sonra, yedinci bir keçi satın aldı. Yalnız, bu defa, kendisine iyice alışsın diye yavru bir keçi aldı.</p>

  <p class="normal">Ah! Gringoire, bilsen Mösyö Seguin’in küçük keçisi ne kadar güzeldi! Baygın gözleri, küçük, astsubay gibi sakalı, siyah ve parlak toynakları, çizgili boynuzları ve onu bir kaftana benzeten uzun beyaz tüyleriyle ne kadar güzeldi! Hatırlıyor musun, hani Esmeralda’nın<a href="../Text/Degirmenimden-Mektuplar_split_042.html#footnote-127975-9" id="footnote-127975-9-backlink">[9]</a> bir oğlağı vardı, işte onun kadar güzeldi! Sonra, uysal, yumuşak başlı, sağılırken kımıldamaz, ayağını süt kabının içine sokmazdı kısacası. Çok sevimli bir keçiydi.</p>

  <p class="normal">Mösyö Seguin’in evinin arkasında akdikenlerle çevrili bir ekeneği<a href="../Text/Degirmenimden-Mektuplar_split_042.html#footnote-127975-10" id="footnote-127975-10-backlink">[10]</a> vardı. Yeni konuğunu oraya yerleştirdi. Onu çayırın en güzel yerinde bir kazığa bağladı, ipini de uzun tuttu; arada bir iyi olup olmadığına bakıyordu. Keçi mutlu görünüyor ve öyle keyifle otluyordu ki, Mösyö Seguin sevinçten uçacaktı.</p>

  <p class="normal">Zavallı adam, “Nihayet, bir keçi yanımda sıkılmadan yaşayacak!” diyordu.</p>

  <p class="normal">Mösyö Seguin yanılıyordu, çünkü zamanla bu keçinin de canı sıkıldı.</p>

  <p class="normal">Keçi bir gün dağa bakarak kendi kendine, “Orada kimbilir ne güzel bir hayat vardır! Boğazımı sıkan bu lanet ip olmadan çalılarda atlayıp zıplamak kimbilir ne kadar zevklidir! Etrafı çitle çevrili bir yerde otlamak ya katırlara ya da öküzlere yakışır! Keçilere daha geniş bir alan gerekir,” dedi.</p>

  <p class="normal">O andan sonra, ekeneğin otlarının tadını beğenmez oldu. İçine sıkıntı bastı. Zayıfladı, sütü azaldı. Onun bütün gün ipini çekiştirdiğini, başını dağa çevirip, burun deliklerini açarak üzgün üzgün melediğini görmek insanın içini sızlatıyordu.</p>

  <p class="normal">Mösyö Seguin keçisine bir haller olduğunun farkındaydı, ama ne olduğunu bir türlü kestiremiyordu... Bir sabah, onu sağmayı bitirdiği sırada, keçi ona döndü ve kendi diliyle, “Bakın Mösyö Seguin, yanınızda çok sıkılıyorum, bırakın dağa gideyim,” dedi.</p>

  <p class="normal">Mösyö Seguin şaşkınlıkla süt çanağını düşürerek, “Aman Tanrım! Bu da mı!” diye bağırdı, sonra keçinin yanında otlara oturarak, “Nasıl olur, Blanquette, beni bırakıp gitmek mi istiyorsun?” diye sordu.</p>

  <p class="normal">Blanquette, “Evet Mösyö Seguin,” diye cevap verdi.</p>

  <p class="normal">“Burada otsuz mu kaldın?”</p>

  <p class="normal">“Yoo, hayır, Mösyö Seguin!”</p>

  <p class="normal">“Belki ip mi kısa geliyor, uzatmamı ister misin?”</p>

  <p class="normal">“Buna gerek yok, Mösyö Seguin!”</p>

  <p class="normal">“Öyleyse neyin eksik? Ne istiyorsun?”</p>

  <p class="normal">“Dağa gitmek istiyorum, Mösyö Seguin.”</p>

  <p class="normal">“Zavallı, dağda kurt var, bilmiyor musun? Karşına çıkarsa ne yapacaksın?”</p>

  <p class="normal">“Boynuz vururum, Mösyö Seguin.”</p>

  <p class="normal">“Boynuzun kurda vız gelir. Boynuzları seninkinden daha büyük keçilerimi yedi o... Geçen sene burada olan zavallı ihtiyar Renaude’a ne oldu biliyor musun? Bir teke gibi güçlü ve yaman bir keçiydi. Kurtla bütün gece dövüştü, ama sabah olunca, kurt onu da yedi.”</p>

  <p class="normal">“Zavallı Renaude! Ama zararı yok, Mösyö Seguin, beni bırakın da dağa gideyim.”</p>

  <p class="normal">“Yüce Tanrım!” dedi Mösyö Seguin. “Benim keçilerime ne oluyor? Gene biri daha kurda yem olacak... Ama hayır... İster iste ister isteme yine de seni kurtaracağım, haylaz! İpini koparmayasın diye seni ahıra kapatacağım ve artık hep orada kalacaksın.”</p>

  <p class="normal">Mösyö Seguin hemen keçiyi karanlık bir ahıra götürdü ve kapısını sıkı sıkı kilitledi. Ne var ki, pencereyi kapamayı unutmuştu, arkasını döner dönmez, küçük keçi kaçıp gitti...</p>

  <p class="normal">Gülüyorsun, değil mi Gringoire? Öyle ya! Eminim, sen Mösyö Seguin’e karşı, keçilerin tarafını tutarsın... Ama biraz sabret gene böyle gülmeye devam edecek misin, göreceğiz.</p>

  <p class="normal">Beyaz keçi yukarıya ulaştığında her tarafta hayranlık uyandırdı. Kocamış ağaçlar onun kadar güzel bir keçi görmemişlerdi. Onu küçük bir kraliçeymiş gibi karşıladılar. Kestane ağaçları, dallarının ucuyla onu okşayabilmek için yerlere kadar eğildi. Altın renkli katır tırnakları o geçerken açılıyor ve ellerinden geldiğince güzel kokuyorlardı. Bütün dağ bayram yaptı.</p>

  <p class="normal">Keçi mutlu muydu diye düşünüyorsun Gringoire! Artık ne ip ne de kazık, onun keyfince atlayıp zıplamasını, otlamasını engelleyecek hiçbir şey yoktu... Asıl otlar oradaydı! Hem de boynuzlarına kadar, sevgili dostum! Hem de ne otlar! Lezzetli, ince, diş diş, binbir bitkiden otlar... Ekeneğin çimine ne benzer! Ya çiçekler! Büyük mavi çançiçekleri, uzun çenekli kırmızı yüksek otları, içlerinden baş döndürücü özler taşan yabani çiçeklerden bir orman!</p>

  <p class="normal">Böylece adeta yarı sarhoş bir durumda olan beyaz keçi, ayakları havada tepiniyor, yere düşen yapraklara ve kestanelere karışarak bayır aşağı yuvarlanıyor, sonra bir sıçrayışta ayakları üstünde dikiliyor. Hop! Yine başı önde, makilerin ve şimşirliklerin içine dalıyor, bir kayanın üstüne çıkıyor, bir hendeğin dibine iniyor, bir yukarı, bir aşağı, her yere gidiyordu... Sanki Mösyö Seguin dağa on keçi birden salmıştı.</p>

  <p class="normal">Çünkü Blanquette’in hiçbir şeyden korktuğu yoktu.</p>

  <p class="normal">Büyük şelaleleri bir sıçrayışta aşıyor, aşarken de su ve köpük içinde kalıyordu. O zaman, sırılsıklam bir halde düz bir kayaya uzanıyor ve güneşte tüylerini kurutuyordu... Bir defasında da dişleri arasında bir sarısalkım çiçeği, bir yaylanın kenarında ilerlerken aşağıda, ovada, arkasında ekeneğiyle Mösyö Seguin’in evini gördü ve sonra gözlerinden yaş gelinceye kadar güldü.</p>

  <p class="normal">“Ne kadar küçükmüş!” dedi. “Orada nasıl oldu da durabildim?”</p>

  <p class="normal">Zavallıcık! Kendini bu kadar yüksekte görünce, dünyaya sığmayacak kadar büyük olduğunu sanıyordu...</p>

  <p class="normal">Kısacası, Mösyö Seguin’in keçisi için güzel bir gün oldu. Öğleye doğru, sağa sola koşuştururken, bir yaban asmasını kıtır kıtır yiyen bir dağ keçisi sürüsünün ortasına düştü. Beyaz elbiseli küçük fingirdek orada epey ilgi uyandırdı. Ona yabani asmanın en lezzetli parçasını verdiler. Hele erkekler çok keyiflendiler... -Aramızda kalsın Gringoire- siyah tüylü genç bir dağkeçisi Blanquete’in kalbini kazanma şansına erişti. İki sevgili bir iki saat ormanın derinliklerinde kayboldular. Onların birbirlerine ne söylediğini duymak istersen, yosunlar içinde kimseye görünmeden dolaşan geveze pınarlara sor.</p>

  <p class="normal">Birden hava serinledi. Dağın rengi mora döndü, akşam olmuştu...</p>

  <p class="normal">Küçük keçi, şaşkınlıkla durup, “Ne çabuk!” dedi.</p>

  <p class="normal">Aşağıda, tarlalar sise gömülmüş, Mösyö Seguin’in ekeneği sisin içinde kaybolmuştu, küçük evin sadece bacası tüten çatısı görünüyordu. Ağıla getirilen bir sürünün çıngırak seslerini duydu ve içi üzüntüyle doldu... Geri dönmekte olan bir akdoğan, geçerken kanatlarıyla hafifçe ona sürtündü. Keçi ürperdi... sonra dağda bir uluma duyuldu:</p>

  <p class="normal">“Uu! Uu!”</p>

  <p class="normal">Aklına kurt geldi, bütün gün onu hiç düşünmemişti... O sırada vadide çok uzaktan bir boru sesi duyuldu. Son bir çaba gösteren iyi kalpli Mösyö Seguin’di bu.</p>

  <p class="normal">“Uuu! Uuu!” diye uluyordu kurt.</p>

  <p class="normal">“Geri dön! Geri dön!” diyordu boru.</p>

  <p class="normal">Blanquette bir an geri dönmek istedi, ama kazığı, ipi, ekeneğin çitini hatırlayınca, o hayata artık alışamayacağını ve dağda kalmasının daha iyi olacağını düşündü.</p>

  <p class="normal">Boru çalmaz oldu. Keçi, tam arkasında bir yaprak hışırtısı duydu. Döndü ve karanlıkta dimdik iki kulakla, alev gibi parıldayan bir çift göz gördü... Bu kurttu.</p>

  <p class="normal">Kocaman, hareketsiz, kıçüstü oturmuş orada duruyor, küçük beyaz keçiye bakıyor ve şimdiden tadını çıkarıyordu. Onu sonunda nasıl olsa yiyeceğini bildiğinden hiç acele etmiyordu. Yalnız, keçi arkasına döndüğünde kötü kötü güldü.</p>

  <p class="normal">“Ha! Ha! Ha! Mösyö Seguin’in küçük keçisi!” Uzun kızıl diliyle kav rengi dudaklarını yaladı.</p>

  <p class="normal">Blanquette mahvolduğunu anladı... Bir an, bütün gece dövüşüp sabah kurdun midesine inen ihtiyar Renaude’un hikâyesini hatırladı ve boş yere uğraşmaktansa kurdun kendisini hemen yemesinin daha iyi olacağını düşündü, ama sonra fikrini değiştirip, başı eğik, boynuzları önde savunmaya geçti. Ne de olsa Mösyö Seguin’in cesur keçisiydi... Kurdu öldürmeyi ummuyordu, -keçiler kurtları öldüremezler- yalnızca Renaude kadar dayanıp dayanamayacağını görmek istiyordu.</p>

  <p class="normal">Derken canavar, keçinin üstüne yürüdü ve küçük boynuzlar da harekete geçti. Ah! Cesur keçicik, nasıl da canla başla mücadele ediyordu! Yalan söylemiyorum Gringoire belki on defadan fazla, kurdu geri çekilip nefes almak zorunda bıraktı. Bu bir dakikalık aralarda, obur keçi acele acele o değerli otlarından bir tutam topluyor, sonra ağzı dolu olarak dövüşe tutuşuyordu... Bütün gece sürdü bu. Arada bir Mösyö Seguin’in keçisi bulutsuz gökyüzünde dans eden yıldızlara bakıyor ve kendi kendine, “Ah! Şafak sökene kadar bir dayanabilsem...” diyordu.</p>

  <p class="normal">Yıldızlar birbiri ardına söndü. Blanquette daha fazla boynuz vurdu, kurt daha fazla dişlerini geçirdi... Ufukta cılız bir ışık belirdi... Bir çiftlikten boğuk sesli bir horozun ötüşü yükseldi.</p>

  <p class="normal">Ölmek için güneşin doğmasını bekleyen zavallı hayvan, “Sonunda!” dedi ve güzel beyaz postu kan lekeleri içinde yere uzandı...</p>

  <p class="normal">O zaman kurt, küçük keçinin üzerine atladı ve onu parçalayıp yedi.</p>

  <p class="normal">Elveda Gringoire!</p>

  <p class="normal">Okuduğun hikâyeyi ben uydurmadım. Bugün olur da Provence’a yolun düşerse, bizim kadınlar sana sık sık bütün gece kurtla dövüşen ve sonunda kurda yem olan Mösyö Seguin’in keçisinden söz edeceklerdir.</p>

  <p class="normal">İyi duydun Gringoire, <span class="ideitalik">Sabah olunca kurt onu yedi.</span></p>
</body>
</html>
