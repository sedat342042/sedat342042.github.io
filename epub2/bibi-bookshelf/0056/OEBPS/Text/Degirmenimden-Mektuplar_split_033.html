<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Degirmenimden-Mektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">SAYGIDEĞER PEDER GAUCHER’NİN İKSİRİ</h1>

  <p class="normal">“İçin bunu komşum, sonra bana nasıl bulduğunuzu söyleyin.”</p>

  <p class="normal">Graveson papazı, inci sayan bir kuyumcunun titizliğiyle, iki parmak kadar yeşil, yaldızlı, sıcak, ışıl ışıl, leziz bir içkiyi yudum yudum bardağıma döktü... İçtim, içince de sanki güneşi içmişim gibi içimin sıcacık olduğunu hissettim.</p>

  <p class="normal">Adamcağız zafer kazanmış gibi bir tavırla, “Bu Peder Gaucher’nin iksiridir, Provence’ımızın neşe ve sağlık kaynağıdır,” dedi. “Değirmeninizden iki fersah uzakta, Prémontréler manastırında<a href="../Text/Degirmenimden-Mektuplar_split_042.html#footnote-127975-86" id="footnote-127975-86-backlink">[86]</a> yaparlar... Dünyanın bütün likörlerine bedel, değil mi? Bu iksirin ne hoş bir hikâyesi var bir bilseniz! Dinleyin...”</p>

  <p class="normal">Papaz, İsa’nın çarmıhı sırtında o malum tepeyi tırmanışını tasvir eden bir sıra küçük tablolarla ve kilisede giydiği gömleği gibi kolalı, açık renk o güzelim perdeleriyle o sakin ve tertemiz salonda, Erasmus<a href="../Text/Degirmenimden-Mektuplar_split_042.html#footnote-127975-87" id="footnote-127975-87-backlink">[87]</a> ve d’Assoucy<a href="../Text/Degirmenimden-Mektuplar_split_042.html#footnote-127975-88" id="footnote-127975-88-backlink">[88]</a> öykülerini andıran şüpheci ve abartısız bir öyküyü, hiçbir kötülük düşünmeden, masum masum anlatmaya başladı:</p>

  <p class="normal">Bundan yirmi yıl önce, Prémontréler daha doğrusu bizim Provence’lıların dediği gibi, ak keşişler büyük bir sefalet içine düşmüşlerdi. Eğer o zamanlar manastırlarını görseydiniz, acırdınız.</p>

  <p class="normal">Manastırın büyük duvarı, Pacôme kulesi parça parça dökülüyordu. Avluyu otlar bürümüştü, etrafındaki küçük sütunlar çatlamış, azizlerin taştan heykelleri kovuklarının içinde kırık döküktü. Kırılmamış bir cam, yerinden çıkmamış bir kapı bile yoktu. Avlularda, dua edilen yerlerde, Ren rüzgârı Camargue’daymış gibi, mumları söndürerek, camların kurşun çerçevelerini kırarak, kutsal su kaplarının içindeki suyu havaya savurarak esiyordu. Ama daha da acınacak olan, boş bir güvercinlik gibi sessiz duran çan kulesiydi. Çan alacak paraları olmayan keşişler, cemaati sabah duasına bademağacından çalparalar<a href="../Text/Degirmenimden-Mektuplar_split_042.html#footnote-127975-89" id="footnote-127975-89-backlink">[89]</a> çalarak davet ediyorlardı!</p>

  <p class="normal">Zavallı ak keşişler! Şaraplı ekmek yortusu gününde yapılan dini geçitte, onları hâlâ yamalı cüppeleri içinde, solgun, cılız, kavun karpuzla beslenmekten bir deri bir kemik kalmış bir halde geçerken görürdüm. Arkalarında başrahip, başı eğik, yaldızları dökülmüş asasıyla güvelerin yediği beyaz yünden başlığını göstermekten utanarak geçerdi. Tarikata bağlı kadınlar, sıralarda onların hallerine acıdıklarından ağlar, sancak taşıyan şişman adamlar birbirlerine zavallı keşişleri göstererek alçak sesle dalga geçerlerdi.</p>

  <p class="normal">“Sürüyle giden sığırcık kuşu sıska olur!”</p>

  <p class="normal">Aslında bu bahtsız keşişler de dünyayı dolaşıp karınlarını doyurabilecekleri bir yer aramanın daha iyi olup olmayacağını kendilerine sormaya başlamışlardı.</p>

  <p class="normal">Bu önemli konuyu manastır kurulunda tartıştıkları bir gün, başrahibe, Peder Gaucher’nin kurulda söz almak istediği bildirildi... Şunu da belirtmek gerekir ki, Peder Gaucher manastırın sığırtmacıydı. Yani bütün gününü, kaldırım taşlarının yarıkları arasında ot arayan iki cılız ineği önüne katıp avluda kemerden kemere dolaşarak geçirirdi. On iki yaşına kadar Baux’da Bégon Teyze denilen yarı deli ihtiyar bir kadının yanında kalmış, sonra keşişlerin arasına katılmıştı. Zavallı sığırtmaç hayvan gütmek ve <span class="ideitalik">Pater noster</span>’ı<a href="../Text/Degirmenimden-Mektuplar_split_042.html#footnote-127975-90" id="footnote-127975-90-backlink">[90]</a> ezbere okumaktan başka bir şey öğrenememişti. Kalın kafalı, öğrenme yeteneği sınırlı biri olduğu için bu duayı ancak Provence dilinde okuyabiliyordu. Biraz kaçık olmasına rağmen ateşli bir Hıristiyan’dı. Biraz iman biraz da kol gücüyle Tanrı yolundan ayrılmaz, keçi kılından çile gömleği kendisini hiç rahatsız etmezdi!</p>

  <p class="normal">Onun böyle her zamanki saflığı ve alıklığıyla kurul salonuna girip bir ayağı geride selam verdiğini görünce, başrahip, kurul üyeleri, kesedar, hepsi birden gülmeye başladılar. Keçi sakallı, kır saçlı, gözleri deli gibi bakan bu surat nereye giderse gitsin insanları hep böyle kahkahalarla güldürürdü. Bu nedenle Peder Gaucher bu duruma aldırış etmedi, zeytin çekirdeğinden tespihini çekerek saf saf, “Saygıdeğer kurul üyeleri,” dedi. “Boş fıçının sesi daha iyi çıkar diyenlerin hakları var. Ben de yeteri kadar kurcalanmış olan kafamı kurcalaya kurcalaya, bizi bu dertten kurtaracak bir yol buldum sanırım.</p>

  <p class="normal">Bakın nasıl buldum? Küçükken bana bakmış olan kadıncağızı, Bégon Teyzeyi bilirsiniz. -Tanrı yardımcısı olsun o kocakarının! Sarhoş olunca ne edepsizce şarkılar söylerdi!- Saygıdeğer rahipler, şunu söyleyeyim, Bégon Teyze sağlığında, dağdaki çeşit çeşit otları bir Korsika’nın yaşlı karatavuklarından daha iyi bilirdi. Hatta ölmeden önce beş altı otu karıştırıp eşsiz bir iksir yapmıştı. Şimdi hep beraber Alp Dağları’na gidip bu otları toplayacağız. Aradan uzun yıllar geçti, ama sanırım Aziz Augustin’in yardımı ve saygıdeğer başrahibin izniyle, iyi araştırırsam bu harika iksirin nasıl yapıldığını bulabilirim. O zaman şişelere doldurur, satarız. Fiyatını yüksek tutarsak manastırımız yavaş yavaş zengin bile olur, tıpkı Trappe ve Grande Chartreuse’deki<a href="../Text/Degirmenimden-Mektuplar_split_042.html#footnote-127975-91" id="footnote-127975-91-backlink">[91]</a> rahip kardeşlerimiz gibi...”</p>

  <p class="normal">Bitirmeye zaman bulamadı. Başrahip ayağa fırlayıp onun boynuna atladı. Kurul üyeleri ellerine sarıldılar. Diğerlerinden daha fazla heyecanlanan kesedar saygıyla kenarları saçaklı omuzluğundan öpüyordu... Sonra her biri karar vermek için yerine geçti ve hemen o anda Peder Gaucher’nin kendisini tamamen iksirin yapımına verebilmesi için ineklerin Rahip Thrasybule’e devredilmesine karar verildi.</p>

  <p class="normal">O iyi rahip, Bégon Teyze’nin iksirinin formülünü tekrar nasıl bulabildi? Ne emekler, ne uykusuz geceler karşılığında! Öyküde bundan söz edilmiyor. Yalnızca kesin olan bir şey var ki, altı ayın sonunda ak keşişlerin iksiri çok büyük bir rağbet görmüştü. Bütün Comtat’da, bütün Arles’da, bir çiftlik, bir tek ambar yoktu ki kilerinde şarap şişeleri ve salamuradaki zeytin küpleri arasında, Provence armasıyla mühürlü ve gümüşi etiketi üzerinde bir keşişin keyifle gülen yüzü görülen topraktan küçücük bir testi bulunmasın. İksirin kazandığı rağbet sayesinde Prémontrés manastırı çabucak zengin oldu. Pacôme kulesi yeniden yapıldı. Başrahip kendine yeni bir başlık aldı, kiliseye güzel işlenmiş mozaik camlar takıldı ve çın çın öterek her yerde yankılanan büyüklü küçüklü bir sürü çan, güzel bir Paskalya sabahı çan kulesine takıldı.</p>

  <p class="normal">Peder Gaucher’ye gelince, kaba saba hareketleriyle bütün kurulu neşelendiren bu manastır hizmetlisinden söz edilmez oldu. Artık ona saygıdeğer Peder Gaucher diyorlardı. Otuz keşiş, kendisine kokulu otlar bulmak için dağı karış karış dolaşırlarken, bu zeki, bilge insan manastırın türlü türlü ufak işlerinden tamamen uzakta, her gününü damıtımevinde geçiriyordu. Başrahip dahil kimsenin giremediği bu damıtımevi bahçenin bir ucunda terk edilmiş eski bir kiliseydi. İyi niyetli saf keşişler burasını gizemli ve ürkütücü bir yer bellemişlerdi. Eğer cesur ve meraklı bir keşiş, sırf macera olsun diye sarmaşıklara tırmanarak büyük kapının üzerindeki vitraylı pencereye ulaşsaydı, büyücü sakalıyla elinde sıvı ölçeği, eğilip ocaklara bakan Peder Gaucher’yi, etrafı pembe taştan yapılmış boynuz biçiminde kaplar, devasa imbikler, kristal sarmallar, camların kızıl ışığında büyülüymüş gibi alev alev yanan tuhaf bir dolu eşyayla sarılı bir halde görür görmez, ödü kopar, dengesini kaybedip aşağıya yuvarlanırdı...</p>

  <p class="normal">Gün batarken, son Angélus<a href="../Text/Degirmenimden-Mektuplar_split_042.html#footnote-127975-92" id="footnote-127975-92-backlink">[92]</a> çalınca, bu gizemli yerin kapısı usulca açılır ve saygıdeğer rahip akşam ayini için kiliseye giderdi. Manastırı baştanbaşa geçerken onu nasıl karşılarlardı görmeliydiniz! Rahipler onun geçtiği yerlerde sıraya dizilirler, “Susun! Sır onun elinde!” derlerdi.</p>

  <p class="normal">Kesedar onun peşine takılır ve çekine çekine kendisiyle konuşurdu... Bütün bu yaltaklanmalar arasında, rahip, geniş kenarlı şapkasını bir hâle gibi geriye atmış, alnını sile sile, etrafına portakal ağaçları dikilmiş büyük avlulara, yepyeni fırıldakların döndüğü mavi damlara ve bembeyaz parlayan dehlizlere, çiçek açmış zarif sütuncukların arasında duran yeni giysilerini giymiş, sakin bir yüzle ikişer ikişer dolaşan keşişlere dostça bakarak geçerdi.</p>

  <p class="normal">Kendi kendine, “Bütün bunları bana borçlular!” diyordu. Bu düşünce aklına ne zaman gelse, koltukları kabarırdı.</p>

  <p class="normal">Zavallı adam bunun cezasını ağır çekti. Bakın nasıl oldu...</p>

  <p class="normal">Bir akşam, ayin sırasında, olağanüstü bir heyecanla kiliseye daldı. Kıpkırmızı kesilmiş, nefes nefese kalmış, kukuletası ters dönmüştü. Öyle şaşkındı ki kutsal su alırken kolunu dirseğine kadar suya sokmuştu. Önce heyecanının nedeninin geç kalması olduğunu düşündüler, ama ana mihrap yerine orgu ve tribünleri selamladığını, kiliseyi hışımla geçtiğini, rahlesini bulmak için tam beş dakika dolanıp durduğunu ve oturduktan sonra keyifle gülümseyerek sağa sola reverans yaptığını görünce, herkes şaşkınlıkla mırıldanmaya başladı. Rahleden rahleye birbirlerine fısıltıyla, “Peder Gaucher’nin nesi var? Ne oldu bizim Peder Gaucher’ye?” diye soruyorlardı.</p>

  <p class="normal">Başrahip sabırsızlanarak, insanları susturmak için iki kez asasını taşlara vurdu... İleride, koro yerinde ilahiler düzgün okunuyor, ama verilen karşılıklarda aksamalar oluyordu...</p>

  <p class="normal">Birdenbire, <span class="ideitalik">Ave verum</span>’un tam ortasında, bizim Peder Gaucher rahlesinde arkaya devrilmiş ve çın çın öten bir sesle bir şarkı söylemeye başlamıştı:</p>

  <p class="normal"><span class="ideitalik">Paris’te bir ak keşiş</span></p>

  <p class="normal"><span class="ideitalik">Patatin, patatan, tarabin, taraban!<a href="../Text/Degirmenimden-Mektuplar_split_042.html#footnote-127975-93" id="footnote-127975-93-backlink">[93]</a></span></p>

  <p class="normal">Herkes büyük bir şaşkınlıkla ayağa fırladı.</p>

  <p class="normal">“Götürün onu! İçine şeytan girmiş!” diye bağırdılar.</p>

  <p class="normal">Kurul üyeleri istavroz çıkardılar. Başrahibin asası defalarca indi kalktı. Ama Peder Gaucher hiçbir şey görmüyor, duymuyordu. İki güçlü kuvvetli keşiş, onu koro yerinin küçük kapısından sürükleyerek götürürlerken bu sırada bizimki, ruhuna şeytan girmiş gibi çırpınarak patatinlerine tarabanlarına devam ediyordu.</p>

  <p class="normal">Ertesi gün şafak vakti, zavallı adam, başrahibin dua odasında diz çökmüş bir halde gözlerinden sel gibi yaşlar akarak, pişmanlıktan kıvranarak af diliyor, göğsünü yumruklayarak, “İksir, efendim, iksir beni bu hale düşürdü,” diyordu. Onu böyle üzgün, pişman görünce iyi kalpli başrahip duygulandı.</p>

  <p class="normal">“Aman neyse Peder Gaucher, sakin olun, bu da bir şey mi gelir geçer... Zaten bu rezalet sandığınız kadar büyük olmadı... Sadece şarkınız biraz... Öhö! Öhö! Neyse umarım çıraklar duymamışlardır. Şimdi bana bu iş nasıl oldu, onu anlatın... İksirin tadına bakınca oldu, değil mi? Sanırım biraz fazla kaçırmış olmalısınız. Evet, anladığım kadarıyla durum bu. Tıpkı barutu icat eden Rahip Schwartz gibi. Kendi icadınızın kurbanı oldunuz... Söyleyin bana dostum, iksiri denemeniz şart mıydı?”</p>

  <p class="normal">“Ne yazık ki öyle, efendim. Alkolün etki gücünü ve derecesini ölçeğe koyunca anlıyorum, ama tadını, kıvamında olup olmadığını anlamak için ancak dilime güvenirim...”</p>

  <p class="normal">“Ya! Pekâlâ... Ama size bir şey soracağım... Zorunlu olarak iksirin tadına baktığınızda, hoşunuza gidiyor mu? Bundan zevk alıyor musunuz?”</p>

  <p class="normal">Zavallı peder kıpkırmızı kesilerek, “Ne yazık ki evet efendim,” dedi. “Özellikle iki akşamdır öyle bir tadı, öyle bir kokusu var ki! Eminim bana bu kötü oyunu şeytan oynadı... Bundan böyle ben de artık sadece ölçekle işimi göreceğim. Varsın likör eskisi gibi nefis olmasın, eskisi gibi boncuk boncuk olmasın...”</p>

  <p class="normal">Başrahip heyecanla onun sözünü kesti.</p>

  <p class="normal">“Aman dikkat! Müşterileri kaçırma sakın. Artık dersinizi aldığınıza göre bundan böyle dikkatli olun... Bakalım size kaç damla gerekiyor? On beş yirmi damla, değil mi? Diyelim ki yirmi damla... Eh, artık şeytan sizi yirmi damlada baştan çıkaramaz... Ayrıca, herhangi bir kaza çıkmasın diye, sizi kiliseye gelmekten men ediyorum. Akşam duasını damıtımevinde yaparsınız... Şimdi içinizi ferah tutun saygıdeğer peder. Özellikle damlaları iyi sayın.”</p>

  <p class="normal">Ama zavallı peder, damlaları istediği kadar saysın boşunaydı... Şeytan yakasına yapışmıştı ve bir türlü bırakmıyordu.</p>

  <p class="normal">Damıtımevinde ne tuhaf ayinler oldu, orasını siz tahmin edin!</p>

  <p class="normal">Gündüzleri her şey iyi gidiyordu. Peder sakindi, ocaklarını, imbiklerini hazırlıyor, otlarını özenle ayıklıyordu. İnce, türlü renklerde, tutam tutam, kokudan ve güneşten kavrulmuş otlar, Provence’ın bütün otları... Ama akşam, bunlar haşlandığında ve iksir kızıl bakırdan kocaman kazanlar içinde soğumaya bırakıldığında, zavallı adamın çilesi başlıyordu.</p>

  <p class="normal">“On yedi... on sekiz... on dokuz... yirmi!”</p>

  <p class="normal">Damlalar incecik borudan yaldızlı gümüşten bir kadehe dökülüyor, bu yirmi damlayı peder bir yudumda, neredeyse hiç zevk almadan dikiveriyordu. Dikiyordu, ama gözü de yirmi birinci damlada kalıyordu. Ah, şu yirmi birinci damla! O zaman, şeytana uymamak için laboratuarın bir köşesine diz çöküyor ve dua üstüne dua okuyordu. Ama hâlâ sıcak olan likörden mis gibi aroma kokulu bir duman yükselip etrafında dolanmaya başlıyor, pederi ister istemez kazanlara doğru çekiyordu... Likörün yaldızlı güzel bir yeşil rengi vardı. Peder, burun delikleri açılmış, kazana eğilerek borusuyla yavaş yavaş karıştırıyor ve zümrüt dalgalarının sürüklediği o küçük kıvılcımlı pullarda Bégon Teyze’nin kendisine bakarak gülen ve kıvılcımlar saçan gözlerini görür gibi oluyordu.</p>

  <p class="normal">“Haydi! Bir damla daha!”</p>

  <p class="normal">Bir damla, bir damla daha derken talihsiz adamın kadehi ağzına kadar dolunca, daha fazla dayanamayıp kendini büyük koltuğa atıyor ve gözleri süzülmüş, mest olmuş, günahını yudum yudum işlerken, vicdan azabı içinde, “Ah! Cehennemliğim ben! Cehennemliğim!” diyordu.</p>

  <p class="normal">İşin asıl kötü tarafı, bu şeytanî likörün, sanki büyü yapılmış gibi, Bégon Teyze’nin bütün o edepsiz şarkılarını hatırlatmasıydı:</p>

  <p class="normal">Üç <span class="ideitalik">mahalle karısı, ziyafet vermekten bahseder...</span> ya da <span class="ideitalik">André Usta’nın çoban kızı, tek başına ormana gider.</span> Sonunda da ak keşişlerin meşhur şarkısı: <span class="ideitalik">Patatin patatan.</span></p>

  <p class="normal">Ertesi gün, hücre komşuları kendisine manalı manalı, “Eee Peder Gaucher, dün gece yatarken gene neşeniz yerindeydi,” deyince nasıl büyük bir utanç duyduğunu varın siz tahmin edin.</p>

  <p class="normal">O zaman gözyaşları, umutsuzluklar, perhiz, kırbaç, çile gömleği yeniden başlıyordu. Ne var ki bunların hiçbirinin iksir şeytanına karşı faydası dokunmuyor ve her akşam aynı saatte şeytan, ruhunu yeniden ele geçiriyordu.</p>

  <p class="normal">Bu sırada, Tanrı’ya şükür, manastıra Nimes’den, Aix’ten, Avignon’dan, Marsilya’dan yağmur gibi sipariş yağıyor, gün geçtikçe manastır bir fabrika haline geliyordu. Keşişlerin kimi ambalaj yapıyor, kimi etiketleri yapıştırıyor, kimi hesap işlerini yapıyor, kimisi de arabalara taşıyordu. Bütün bu işler yüzünden ibadetler aksamıyor değildi, ama adamcağızların bundan bir kayıpları yoktu ne yalan söyleyelim.</p>

  <p class="normal">Güzel bir pazar sabahı, kesedar kurulda yıllık bilançoyu okur ve kurul üyeleri kendisini parlayan gözlerle, gülümseyerek dinlerken, Peder Gaucher toplantı salonunun ortasına atılarak, “Bitti artık... Daha fazla yapamayacağım... Bana ineklerimi geri verin!” diye bağırdı.</p>

  <p class="normal">Başrahip, “Ne oldu Peder Gaucher?” diye sordu. Aslında ne olduğunu az çok tahmin eder gibiydi.</p>

  <p class="normal">“Ne mi oldu, efendim? Artık cehennemde yanıp kazanlarda kaynayacağım kesin... Bir sefil gibi devamlı içiyor, içiyorum...”</p>

  <p class="normal">“Ama ben size damlalarınızı saymanızı söylemiştim.”</p>

  <p class="normal">“Ah! Elbette ya, damlalarımı sayacaktım! Şimdi artık kadehlerle sayıyorum... Evet, saygıdeğer peder, artık bu hale düştüm. Her akşam üç şişe... Siz de takdir edersiniz ki bu böyle devam edemez... Eğer bu işi yapmaya devam edersem, cehennemde cayır cayır yanayım!”</p>

  <p class="normal">Kuruldakilerin keyfi kaçmıştı. Kesedar büyük defterini kaldırarak, “Bedbaht, hepimizi mahvedeceksin!” diye bağırdı.</p>

  <p class="normal">“Ne yani, cehennemde mi yanayım?”</p>

  <p class="normal">O zaman başrahip ayağa kalktı. Rahiplik yüzüğünün parladığı beyaz elini uzatarak, “Saygıdeğer peder, her şeyin bir çaresi var...” dedi. “Şeytan sizi akşamları baştan çıkarıyor, değil mi?”</p>

  <p class="normal">“Evet, sayın başrahip, istisnasız her akşam... artık hava kararıp gece oldu mu, sözüm meclisten dışarı, semerini gören Capitou’nun eşeği<a href="../Text/Degirmenimden-Mektuplar_split_042.html#footnote-127975-94" id="footnote-127975-94-backlink">[94]</a> gibi, vücudumu terler basıyor.”</p>

  <p class="normal">“Pekâlâ, içinizi rahat tutun... Artık her akşam, ayinde sizin için Aziz Augustin duasını okuyacağız, bu sayede Tanrı sizi hoş görür... Artık ne olursa olsun, güvendesiniz... Günah işleseniz bile Tanrı sizi bağışlar.”</p>

  <p class="normal">“İyi, o zaman teşekkür ederim, sayın başrahip!”</p>

  <p class="normal">Peder Gaucher daha fazlasını sormadan, kuşlar gibi hafiflemiş, imbiklerinin başına döndü.</p>

  <p class="normal">Gerçekten de, o andan itibaren, her akşam, bütün dualar okunduktan sonra, ayini yöneten rahip, “Ruhunu topluluğumuzun çıkarları uğruna feda eden zavallı Peder Gaucher’miz için dua edelim... <span class="ideitalik">Oremus Domine...”</span> diyordu.</p>

  <p class="normal">Bütün bu beyaz kukuletalar, kilisenin loş ışığında yerlere kadar eğilirken, okudukları dua kar üstündeki meltem gibi dalgalanarak dolaşırken, orada manastırın öbür ucunda, damıtımevinin alev alev yanan camı arkasında, Peder Gaucher’nin avaz avaz şarkı söylediği duyuluyordu:</p>

  <p class="normal"><span class="ideitalik">Paris’te bir ak keşiş,</span></p>

  <p class="normal"><span class="ideitalik">Patatin, patatan, taraban, tarabin</span></p>

  <p class="normal"><span class="ideitalik">Paris’te bir ak keşiş,</span></p>

  <p class="normal"><span class="ideitalik">Küçük rahibeleri dans ettirir,</span></p>

  <p class="normal"><span class="ideitalik">Lay lay lom bir bahçede</span></p>

  <p class="normal"><span class="ideitalik">Küçük rahibeleri...</span></p>

  <p class="normal">Şarkının burasında zavallı rahip dehşetle durup, “Aman Tanrım! Ya bizim rahipler beni duyarlarsa!” diyordu.</p>
</body>
</html>
