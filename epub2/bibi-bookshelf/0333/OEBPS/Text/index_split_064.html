<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388118025">49<br class="calibre5" />
  Aile, Ahlak, vb.</p>

  <p class="block12">&nbsp;</p>

  <p class="block">Ömer Venedik manzarasının karşısında oturuyor, mutfakta cızırdayan ızgaranın, Nazlı’nın tıngırdattığı çatal bıçağın sesini dinliyordu. “Evlenirsek akşam işten döneceğim ve bu cızırtıyı dinleyerek yemeği bekleyeceğim!” Eve geleli yarım saat olmuştu. Nazlı ile önce hiçbir şey konuşmadan oturmuşlar, sonra dünkü tatsızlıktan sözetmemeye karar verip öpüşüp barışmışlar, sonra da Nazlı yemek pişirmeye mutfağa gitmişti. Öpüşüp barışmalarına rağmen, Ömer kendisi gibi Nazlı’nın da kavgayı, öteki kavgaları düşündüğünü biliyor, karşısında hiçbir şey konuşmadan durmaktan sıkıldığı için mutfağa gittiğini seziyordu.</p>

  <p class="block">Nazlı mutfaktan elinde tepsi ve tabaklarla geldi. Sofrayı kurdu. Ömer gene Venedik manzarasına baktı. Nazlı içeri gidince, “Niye geldim buraya?” diye düşündü. “Çünkü artık yalnız kalmaya da dayanamıyorum!” Yeniden odaya giren, sofraya bir şey koyan Nazlı’nın arkasından baktı. “Onunla nişanlıyız, ama öpüşmek için bile kızarmamız gerekiyor.” Az önce barışma öpüşünü hatırladı. “Sarhoşum,” diye mırıldandı, ama başka şeyleri de düşünmeden edemedi. “Benim bir erkek olduğumu, insanların cinsel istekleri olduğunu unutmuş gözüküyor. Beni de kendini<span class="tab">&nbsp;&nbsp;&nbsp;&nbsp;&nbsp;&nbsp;</span>de bir melek gibi görüyor olmalı. Öyle göremediği zamanlarda da bir evimiz ve eşyalarımız olması gerektiğini hatırlıyor!” Düşüncelerinden ve kendinden iğrenerek ayağa kalktı. Odanın içinde gezinmeye başladı. Sinirli, küçük ve hızlı adımlarının Nazlı’yı rahatsız ettiğini anladı. Nazlı yeniden mutfağa gitti. Az sonra ızgaranın cızırtısı kesildi ve elinde bir tabak köfteyle sofraya oturdu.</p>

  <p class="block">Ömer otururken: “Ben öğleden sonra içtim biliyor musun?” dedi.</p>

  <p class="block">“Biliyorum, ağzının kokusundan anlamıştım!”</p>

  <p class="block">“Samim’lere gittim. Yani gitmedim. Sokağın ortasından geri döndüm.”</p>

  <p class="block">“Köfteyi nasıl buldun? Daha alsana.”</p>

  <p class="block">“Alıyorum. Niye sokaktan geri döndüğümü sormayacak mısın?”</p>

  <p class="block">Nazlı neşelenmeden: “Niye geri döndün?” dedi.</p>

  <p class="block">“Çünkü Samim’lerde çirkin bir şey olduğuna karar verdim. Oradaki o bayağı aile havası, onların iyi insanlarla tanışma, iyi bir çevreye girme, mutlu olma biçimleri ve istekleri iğrenç...” Ömer tabağına bakan Nazlı’nın yüzüne bir an baktı, sonra yerinde duramayarak: “Ben daha içmek isliyorum,” dedi ve ayağa kalktı. “Babanın şaraplarından var mı? Daha hemen dönmez, değil mi?”</p>

  <p class="block">“Mutfakta tel dolabın üstünde! Dönmez...”</p>

  <p class="block">Ömer koşup şarabı getirdi, açtı.</p>

  <p class="block">Nazlı: “Ben de içmek istiyorum,” dedi.</p>

  <p class="block">“Ama sana iyi gelmiyor, biliyorsun! Ağlıyorsun!”</p>

  <p class="block">“Hayır, şimdi istiyorum...” dedi Nazlı. Sinirli bir hareketle şişeyi aldı. “Demek Samimlerin bayağı olduğunu düşünüyorsun. Ama onun iyi bir çocuk okluğunu söylüyordun... Şu aile havası sözüyle ne anlatmak istiyorsun?”</p>

  <p class="block">Ömer şarabını acele acele içerek: “O sözle mi?” dedi. “O aile havası sözüyle mi?.. Aa, sen nasıl içiyorsun. Dur, dur! Öyle içilir mi?”</p>

  <p class="block">“Sen o sözle ne anlatmak istediğini söyle...”</p>

  <p class="block">Ömer az önce dilinin ucuna gelen sözü yutmak istedi, ama kendini tutamayarak: “O aile havası sözüyle işle, ‘Köfteyi nasıl buldun?’ gibi sözleri, başka şeyleri anlatmak istiyorum!” dedi ve hemen başka bir konu açmak istedi: “Bugün evde ne yaptın sen?”</p>

  <p class="block">“Hiç! Hatice Hanım izinli olduğu için yemek yaptım... Alay ettiğin bu köfteleri yaptım!”</p>

  <p class="block">Ömer karşılık vermedi. Bir sessizlik başladı. Nazlı bir bardak şarap daha içti, ama Ömer ona içmemesini söyleyemedi.</p>

  <p class="block">Bir süre sonra Ömer suçluluk duyarak: “Ne düşünüyorsun?” dedi ve bunu söylediğine pişman oldu.</p>

  <p class="block">“Hep aynı şeyi düşünüyorum!”</p>

  <p class="block">“Neyi?”</p>

  <p class="block">“Hiç!”</p>

  <p class="block">Ömer gittikçe incelen, ama bir türlü kendiliğinden kopmayan bir ipliği koparmak istiyormuş gibi sinirli sinirli: “Lütfen neyi düşündüğünü söyler misin?” dedi.</p>

  <p class="block">“Aynı şeyi. Biz... ne olacağız?”</p>

  <p class="block">“Bir şey olacağı yok! Evleneceğiz işte!” Alaycı bir sesle ekledi: “Nisanın yirmi altısında...”</p>

  <p class="block">“Ben seni anlayamıyorum!” dedi Nazlı. “Sen ne istiyorsun? Eğer beni sevmiyorsan, beni kendine uygun bulmuyorsan benimle niye oyalanıyorsun? Beni, biliyorum, küçümsüyorsun; artık eskisi gibi bunu saklamaya bile çalışmıyorsun; bir ev döşeme, içinde oturma isteğimi, iyi elbiseler giyme, toplum içinde, bize benzeyen insanlarla yaşama isteğimi; hayır, yalnızca bunları değil, bütün her şeyimi küçümsüyorsun! Bana alaycılıkla bakıyorsun. İşte şimdi de öyle bakıyorsun. Ama neden? Bunu anlayamıyorum. Suçun kendimde olduğunu düşünüyorum. Yanlış bir söz söylediğimi, aptal olduğumu, senin kadar zeki olmadığımı, senin küçümsediğin şeyleri küçümseyemediğim için yüzeysel olduğumu düşünüyorum. Peki öyleysem beni niye görüyorsun? Bana düşmanlık besliyorsun, beni küçümsüyorsun, ama beni görüyorsun? Buna mecbur değilsin... Ben senin yalnızca nişanlınım!”</p>

  <p class="block">“Nişanı bozmak mı istiyorsun?” dedi Ömer. Bunu biraz laf olsun, biraz da Nazlı’yı suçlamak için söylemişti. Kelimeler aklında koşuyordu. Alaycılığa başlamak istedi, ama bunu da yapamadı.</p>

  <p class="block">“İstemiyorum, istemiyorum,” diye bağırdı Nazlı. “Ben seni...” diye mırıldandı. Başını eğdi, sonra birden gururla ve galiba kendini zorlayarak kaldırdı: “Bana demiryolundan yazdığın mektupları çok seviyorum. O mektuplarda her şey ile alay ediyordun. Onları okumaktan hoşlanıyordum, çünkü ben de sana katıldığımı sanıyordum. Ama şimdi kendimi hep o alay edilen insanlardan biri olarak görüyorum.”</p>

  <p class="block">Ömer bir haksızlığa uğramış da isyan hakkını kullanıyormuş gibi kesin ve inançlı gözükmeye çalışarak: “O mektuplarda sana bir fatih olmak istediğimi de yazardım!” dedi ve kendini aptal buldu.</p>

  <p class="block">“Bu söz! Allahım, ne kadar çocukça, ne kadar saf!.. Ben bunu anlayamıyorum. Senin bu söze ne kadar bağlı olduğunu, bunu böyle ciddiyetle söylediğini gördükçe, şaşırıyor ve seni anlayamadığım için kendimi suçluyorum, ama ne yapayım anlayamıyorum.”</p>

  <p class="block">Ömer bu sefer gerçekten haksızlığa uğradığına inanarak, “Evet bu doğru! Sen beni anlayamıyorsun!” dedi.</p>

  <p class="block">“Kendini ne kadar beğeniyorsun!” diye bağırdı Nazlı. “Senin bildiğin de benim bilmediğim bir şey olmalı... O nedir? Onun yüzünden...”</p>

  <p class="block">“O hırs dediğim şeydir!” dedi Ömer. Sonra: “Bu tuhaf tartışmalara alışık değilim ben!” diye bağırdı. “Ben böyle şeylerin konuşulmasını da anlayamıyorum. Ben her şeyi konuşabilen olgun bir insan olmak istemiyorum... Ben, ben olmak istiyorum. Hem yaşamak, hem alay edebilmek, hem en zeki ve en güçlü olmak ve bütün...” Birden sustu. Sonra: “Evet, ya da hayır, ben çirkinim... Ben Türk’e benzemiyorum! Ben sessiz duramıyorum,” diye söylendi. “Ben hep kendimi düşünüyorum. Herkesi, her şeyi araç olarak görüyorum. Ben tuhafım. Bunu biliyorum... Ben hırslıyım, korkağım, şimdi sarhoşum, Avrupa’yı biliyorum...” Ayağa kalktı. “Akşam yemeği... Bir asalak mıyım? Ama demiryolunda herkesten çok çalıştım. İğrenç bu... Evleneceğim... İstiyorum... Korkuyorum,” diye mırıldandı. Nazlı’nın kendisini nasıl gördüğünü merak etti. İçinden ona sarılmak geldi, ama bunu yaparken bunu yaptığını düşüneceğini bildiği için, Nazlı’nın kendisine korkuyla baktığını görerek ve uyumak istediğini anlayarak güldü: “Ne diye bu kadar içtim ki!” dedi.</p>

  <p class="block">Nazlı birden: “Sen iyi değilsin. Oteline git yat!” dedi.</p>

  <p class="block">“Burada seninle kalabilmeyi ne kadar isterdim, bilsen!”</p>

  <p class="block">“Ayakta öyle dikilip durma. Gel otur!” dedi Nazlı.</p>

  <p class="block">“Ben neyim? Sen beni nasıl biri olarak görüyorsun? Başkalarına nasıl gözüküyorum?”</p>

  <p class="block">“Orada, Avrupa’da galiba kendini düşünmeyi öğrenmişsin Bunu bana söyleyen sendin.”</p>

  <p class="block">“Evet, evet doğru. Beni çirkin yapan şey de bu!” diye bağırdı Ömer. “Akıl! Yok! Ya da kendim! Kendimin kendim olduğunu biliyorum. Bunu burada kimse bilmiyor. Bir ben biliyorum. Kendimin kendim olduğunu bütünüyle bir ben biliyorum ve bunun için şimdi olduğu gibi böyle tuhaflaşıyorum ve bir hayvana dönüyorum. Evet, bir hayvanım ben! Buradaki kanlı canlı, dengeli insanlar arasında kıpır kıpır kötü düşüncelerimle bir hayvandan başka neye benziyorum ki? Hem üstelik bir patronum da... İğrenç, kurnaz, ikiyüzlü bir patronum. Sence hangisi önemli?”</p>

  <p class="block">“Yeter artık, lütfen, yeter artık dayanamayacağım!” dedi Nazlı. Ellerini yüzüne kapıyordu ki, birden başını kaldırdı: “Babam geliyor!”</p>

  <p class="block">Ömer bir şey duymamıştı: “Geliyor mu?”</p>

  <p class="block">“Evet, geliyor geliyor! Biliyorum ayak seslerini...”</p>

  <p class="block">“Eh, tamam, ben de gidiyordum zaten!” dedi Ömer. “Köfteler çok güzeldi. Çok teşekkür ederim... Bundan sonra ne yapacağız? Sanki ben niye daha çok çalışıp daha çok kazanıyorum? Çünkü onlardan nefret ediyorum. Yarın geleyim mi?”</p>

  <p class="block">“Sen bilirsin!!!</p>

  <p class="block">Muhtar Bey’in sokak kapısını kapadığı, merdivenleri çıktığı duyuldu.</p>

  <p class="block">“Geliyor! Biliyorum baban benden nefret ediyor. Benden herkes nefret ediyor. Haklılar... Çünkü ben hem patronum, hem...”</p>

  <p class="block">Kapı açıldı. Muhtar Bey öksürdü. Sonra paltosunu çıkarmaya başladı galiba.</p>

  <p class="block">Nazlı: “Baba siz misiniz?” diye seslendi.</p>

  <p class="block">“Benim, ben!” dedi Muhtar Bey.</p>

  <p class="block">“Ne oldu?”</p>

  <p class="block">Cevap olarak önce Muhtar Bey’in terliklerinin hışırtısı ve birkaç saniye sonra kendisi gözüktü.</p>

  <p class="block">Ömer hâlâ ayakta duruyordu. Masanın üzerindeki şişeye bakan Muhtar Bey’in öfkeli yüzünü görünce: “Yemek yiyorduk!” dedi.</p>

  <p class="block">Biraz şaşırdı. “Hoş geldiniz!”</p>

  <p class="block">“İçki içiyordunuz ha?” dedi Muhtar Bey.</p>

  <p class="block">Nazlı: “Tel dolabın üstünden sizin şişelerinizden birini aldık,” dedi ve nedense o da ayağa kalktı.</p>

  <p class="block">“Tel dolap, benim şişem,” diye mırıldandı Muhtar Bey. Sonra kızının kendisine doğru yürüdüğünü görerek galiba endişelendi.</p>

  <p class="block">“Ne oldu baba size?” dedi Nazlı.</p>

  <p class="block">“İyi değilim. İyi değilmişim!” diye mırıldandı Muhtar Bey. Sonra: “Tel dolap... Şarap ha...” diye söylendi ve birden bağırdı: “Delikanlı, delikanlı, sizi böyle, bekâr bir genç kızın evinde bu saatte oturup içmekten menederim!”</p>

  <p class="block">“Nasıl?”</p>

  <p class="block">“Menederim, anlıyor musun?”</p>

  <p class="block">“Baba ne oluyor?”</p>

  <p class="block">“Ben zaten gidiyordum, efendim,” dedi Ömer.</p>

  <p class="block">“Hayır, gitme! Seninle konuşmak istiyorum!” Muhtar Bey kendine sarılan kızını kollarından tuttu. “Sana ne olmuş böyle? İçmişsin! Şimdi de ağlıyorsun. Lütfen, hemen içeri git ve yat!”</p>

  <p class="block">“Baba lütfen!” dedi Nazlı ve hiçbir şeyi gizlemeden ağlamaya başladı.</p>

  <p class="block">“Bu çok çirkin! Bu çok çirkin! Şimdi içeri git ve yat. Muhtar Bey daha yıkılmadı. Ahlâk nedir biliyor. Sapıtmadım, Allah’a şükür. İçeri git yat, yoksa baba olarak seni ilk defa kırmak zorunda...”</p>

  <p class="block">Nazlı ağlaya ağlaya odadan çıktı.</p>

  <p class="block">Ömer: “Ben de gideyim istiyorsanız!” dedi, ama Muhtar Bey’in yüzüne baktıktan sonra oturdu.</p>

  <p class="block">“Hayır, otur otur!” dedi Muhtar Bey. “Sana kızmıyorum. Şimdi sana kızamıyorum. Biraz otur. Sana bir çift sözüm var. Sonra gidersin. Hemen şunu söyleyeyim: Kızım evlenmeden önce, evinde bir erkekle tek başına, geceyarısı, peki saat dokuzda, içki içiyorsa ve bu alışılmış kurallara göre yakışıksız bir şeyse bunun ilk suçlusu benim! Evet, kendimi kızımı ihmal ettiğim, ya da kendi dertlerimden burnumun dibinde olup biteni göremediğim için suçluyorum. Evet, bunun için sana kızamıyorum. Ama seni de suçlu görüyorum. Biliyorum siz onun, sen onun nişanlısısın, yakında evleneceksiniz, ama gene de bu hareketini doğru bulmuyorum, seni de suçluyorum.” Kapıyı işaret etti: “O da suçludur tabii, ama o ne de olsa bir kız!”</p>

  <p class="block">Ömer hiç utanmıyor, suçluluk duymuyor, küçüklüğünden beri böyle durumlarda kapıldığı bir duyguya, her zaman kendisinin haklı ve üstün olduğu duygusuna Muhtar Bey’i dinledikçe kapılıyordu. Bir şey söylemek istediği, tatsızlıktan çekindiği için, Muhtar Bey’e bir şey bağışlıyormuş gibi bir tavır takınarak: “Haklısınız!” dedi.</p>

  <p class="block">“Haklıyım ya...” dedi Muhtar Bey, “Haklıyım. Bunu sen de görüyorsun, ama ben görene kadar neler oldu?” Ömer’in kendisine hak vermesi yüzünü birden aydınlatıvermişti. “Haklıyım... Bunu bana söyledin oğlum. Sevindim! Çünkü çok sıkıntılıyım. Sana daha birşeyler söyleyeceğim, ama önce biraz kendimden sözedeyim. Bu akşam Ankara Palas’a gittim. Köse lvanof için çağırmışlardı. Biliyorsun, değil mi? İşte o eğlencenin, yemeğin, ya da toplantının her ne halt ise işte onun ortasında, kimseye aldırış etmeden çıktım buraya geldim. Oradan çıktım, çünkü her şey bana çirkin gözüktü. Her şey sefil, bayağı, çirkin gözüktü. Ahlâksız bir insan olmak üzere olduğumu anladım.”</p>

  <p class="block">Ömer gene bir şey bağışlıyormuş gibi: “Rica ederim!” dedi.</p>

  <p class="block">Ama Muhtar Bey onu duymamış gibiydi: “Ahlâksız bir insan olmak üzere olduğumu anladım!” diye bir daha söylendi. “Bütün hayatım boş, çirkin, anlamsız gözüktü bana. Bütün hayatımın bayağılıklar ve ikiyüzlülüklerle dolu olduğuna inanmak üzereyim. Ben inançlarım uğruna yıllarca mücadele ettim. Mülkiye’deyken, kaymakamlık, valilik yaparken, her zaman bir inancım vardı, doğru bildiğim şeyleri cesaretle yaptım, şerefimi lekelemedim, gururumu korudum, ya da böyle yaptığıma inandım. Ama şimdi... Şimdi aldatılmış, yüzüstü bırakılmış, evet terkedilmiş budala bir koca gibi hissediyorum. Mutsuz bir insanım! Bunu anlıyor musun?”</p>

  <p class="block">Ömer bir şey söylemeden başını salladı.</p>

  <p class="block">Muhtar Bey’in yüzünde birden bir pişmanlık belirdi. Sanki, “Bunları neden söyledim? Bunları bu herife söylemem hiç de gerekmezdi!” diye düşünüyor, öfkeleniyordu. Kendisi hakkında değil de Ömer hakkında konuşuyormuş gibi azarlayıcı bir sesle ve gittikçe öfkelenerek: “Ahlâksız bir insan olmaktan yalnızca kendi irademi ve aklımı kullanarak kurtulacağımı anladım,” dedi. “Dönüş yolunda bunu düşündüm ve geç de olsa şu karara vardım: Ahlâk konusunda, hayır yalnız bu konuda değil, bütün hayatımı, davranışlarımı düzenlerken sağduyumdan başka bir şeye güvenmeyeceğim. İpin ucunu ne zaman kaçırdım? Bilmiyorum! Ahlâkla, ahlâksızlık arasındaki çizgi nerededir? Bilmiyorum! Bildiğim bugün kendimi çirkin bir durumda bulmuş olmam ve bunu sağduyumla farketmemdir. Ahlâk nedir? Hiçbir şeye güvenemiyorum.” Bunları gittikçe kabaran bir öfkeyle ve yükselen bir sesle söylemişti. Sonra, birden sakinleşir gibi oldu. “Çevreme değil kendime bakacağım. İkbal bekledim. Olmadı. Kendimi ve aklımı buldum. Ve bir de tek varlığımın kızım olduğunu anladım. Anlamıyorsun, belki içinden gülüyorsun, ama şimdi sana kararımı, doğru bulduğum ve gerekli bulduğum karanını söylüyorum. Oğlum, evleninceye kadar artık bizim eve gelip gitme, kızımı görme. Göreceğin kadar gördün. Bir ay var, evleneceksin. Bundan sonra görme, görmeyeceksin...” Birden galiba heyecanlandı. “Görmeyeceksin. Kararım bu. Ve bunu uygulamak için bütün tedbirleri...”</p>

  <p class="block">“Ben de aynı şeyi düşünüyordum, efendim!” dedi Ömer ve ayağa kalktı.</p>

  <p class="block">Muhtar Bey de ayağa kalkarak: “Peki, çok güzel. Demek sen de aynı şeyleri düşünüyordun!” dedi. Sinirli sinirli ceketinin düğmeleriyle oynadı. “Kararın buysa şimdiye kadar niye bekledin?”</p>

  <p class="block">Ömer kendini beğenerek ve sözlerinden neredeyse gururlanarak: “Buna şimdi karar verdim efendim!” dedi.</p>

  <p class="block">“Delikanlı, bunu biliyorsun herhalde, ama senden hiç hoşlanmadım,” dedi Muhtar Bey.</p>

  <p class="block">“Evet, biliyorum.”</p>

  <p class="block">Bir durgunluk oldu. Birbirlerine baktılar.</p>

  <p class="block">Muhtar Bey: “Beni mazur gör,” dedi. “Sana kötü davrandım, ama içimden gelen budur.” Eli ceketinin düğmesine gitti. “Sana da az önce söylediklerimden pişmanım. Niye sanki döktüm içimi? Hiç bir şey anlamadın!”</p>

  <p class="block">“Ben sarhoşum,” dedi Ömer.</p>

  <p class="block">Muhtar Bey bir süre sustu. Sonra ağlamaklı bir sesle mırıldandı: “Kızımla geceyarısı içtin. Onu ağlattın. Onu kaç kere ağlattın.”</p>

  <p class="block">Ömer: “Evet, evet bunları yaptım!” dedi. “Pek iftihar edilecek bir damat olmadığımı biliyorum.” Kapıya doğru yürüdü. “Allahaısmarladık efendim!”</p>

  <p class="block">“Hadi bakalım. Güle güle!”</p>

  <p class="block">Birden koridorun kapısı açıldı ve Nazlı gözüktü: “Ne oluyor, ne oluyor?” diye bağırdı.</p>

  <p class="block">“Bir şey olduğu yok!” dedi Muhtar Bey. “Gidiyor işte!”</p>

  <p class="block">Ömer: “Evlenene kadar seni görmemeye karar verdim!” dedi. Bunu yalnızca kendini suçluyormuş gibi söylemişti, ama böyle bir duygu yoktu içinde.</p>

  <p class="block">Muhtar Bey kızına bakarak: “Buna birlikte karar verdik!” dedi. Ömer’e döndü: “Öyle değil mi, delikanlı?”</p>

  <p class="block">“Evet, tabii tabii,” dedi Ömer.</p>

  <p class="block">“Niye! Dur. Olmaz!” Nazlı bir çığlık attı.</p>

  <p class="block">Ömer bir şey kırmaktan korkuyormuş gibi parmaklarının ucuna basarak merdivenleri indi, geceye çıktı.</p>

  <p class="block9" id="calibre_pb_65">&nbsp;</p>
</body>
</html>
