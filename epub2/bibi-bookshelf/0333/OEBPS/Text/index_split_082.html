<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388118043">4<br class="calibre5" />
  Bir Arkadaş</p>

  <p class="block12">&nbsp;</p>

  <p class="block">Zil bir kere çaldı. Ahmet saatine baktı. “Altı! İlknur! Altı olmuş!” diye mırıldanarak koştu. “Neredesin böcek, neredesin!” diye söylenerek kapıyı açtı ve dondu. Karşısında Hasan vardı.</p>

  <p class="block">“Kimmiş yahu, bu böcek?” dedi Hasan. “Merhaba!” Sarılıp Ahmet’i yanaklarından öptü. “Geçiyordum, şöyle bir uğrayayım dedim!” Hasan birden durdu. “Başka şeyler de var aklımda!” diyerek gülümsedi.</p>

  <p class="block">“Namuslu çocuktur!” diye düşündü Ahmet. “Ne de olsa devrimci.”</p>

  <p class="block">“Otur, otur!”</p>

  <p class="block">“Sen birini bekliyorsan, işin varsa oturmayayım!”</p>

  <p class="block">Ahmet: “Yok, yok, otur!” dedi. “Biraz konuşalım. Yoksun ortalıkta!”</p>

  <p class="block">“Tam ben de aynı şeyi söyleyecektim!”</p>

  <p class="block">“Çay içer misin?”</p>

  <p class="block">“Yap bakalım!” dedi Hasan. Sonra birden Ahmet’in sırtına sıkı bir yumruk vurdu. “İyi misin, ulan?”</p>

  <p class="block">Ahmet sendeledi, ama farkettirmemeye çalıştı. Küçük gazocağının altını yakarken sırtının uyuştuğunu hissetti.</p>

  <p class="block">Hasan içerden: “Hâlâ resim mi? Hep resim mi?” diye seslendi.</p>

  <p class="block">“Yaa!”</p>

  <p class="block">“Vah, vah, vah! Çayı çabuk yap!”</p>

  <p class="block">Ahmet ocağı yaktı, suyu koydu içeri girdi. Hasan odanın ortasındaki tabureye oturmuş, postallı ayaklarını uzatmış, sigara içiyor, resimlere bakıyordu. Birden <b class="calibre7">Ahmet</b>’in içinden onun canını yakmak geldi.</p>

  <p class="block">“Oğlum, otuzuna yaklaştın, hâlâ on sekiz yaşındaki devrimci gibi parkalar, postallar giyiyor, bıyık buruyorsun. Bir Galatasaraylıya yakışır mı bunlar?”</p>

  <p class="block">“Ben Galatasaraylı’yım, ama halk çocuğuyum!” dedi Hasan.</p>

  <p class="block">“Senin gibi...” Bir süre sustu. “Şu Nişantaşı’na her gelişimde kinim bileniyor!” dedi. “Şu dükkânları, butikleri, karıları görünce burjuvaziye olan kinim bileniyor!”</p>

  <p class="block">“Eh, o zaman sık sık gel, yararlı olur!” dedi Ahmet.</p>

  <p class="block">“Benim böyle bir şeye ihtiyacım yok! Senin var herhalde, ama senin de yüreğin nasır tutmuş!”</p>

  <p class="block">Gülüştüler. Ahmet: “İyi, her zamanki gibiyiz!” diye düşündü. “Beni yeterince hareketli bulmuyor, ama gene de seviyor! Eskiden de öyleydik... Eskiden!” Hüzünlenir gibi oldu. Hasan’ı Galatasaray’dan tanıyordu, ama dostlukları daha sonra, Ahmet Fransa’dan döndükten sonra ilerlemişti. Hasan, Ahmet’ten üç yaş küçüktü. Ahmet, “Ne yıllardı o yıllar!” diye tam düşünmeye başlamıştı ki, kendine kızdı. Doya doya Hasan’a bir baktı. “Parkayla, postallar beni yanıltmıyor, o da yaşlanmış!” diye düşündü.</p>

  <p class="block">“Eee, sen ne yapıyorsun şimdi?” dedi Ahmet.</p>

  <p class="block">“Bizim ihtiyarla evde oturuyorum. Altı ay önce, biliyorsun, annem öldü.”</p>

  <p class="block">“Biliyorum! Çeviri yapıyorsun?”</p>

  <p class="block">“Evet, idare ediyoruz.”</p>

  <p class="block">“Okulu bitiriyor musun?”</p>

  <p class="block">“Uğramıyorum! Bilmiyorum biter mi, bitmez mi!”</p>

  <p class="block">“Atmıyorlar mı?”</p>

  <p class="block">“Benim sonsuz hakkım var. Ha, tabii! Sen üniversiteyi Paris’te okuduğun için buranın âdetlerini bilmiyorsun!”</p>

  <p class="block">Ahmet bozulmuş gibi yaptı, ama bozulmadı. Alınsa alınsa resim okuduğu için alınırdı, resmi Paris’te okuduğu için değil. Bir sandalye çekip Hasan’ın karşısına oturdu, yüzüne bakmaya başladı. Hasan onun baktığını hissetti galiba, ama gözünü resimlerden çekmedi. Ciddi ciddi, bir şey okuyormuş gibi dikkatle resimlere bakıyordu. Sonra dönüp Ahmet’e gülümsedi.</p>

  <p class="block">“Nasıl buldun?” dedi Ahmet.</p>

  <p class="block">“Valla ben resimden anlamam,” dedi Hasan.</p>

  <p class="block">“Çok ihtiyatlısın!”</p>

  <p class="block">“Senin kadar ihtiyatlı olamam bağımsız sosyalist!” diyerek Hasan ayağa kalktı. “Hâlâ bağımsız sosyalist misin?” Hasan İşçi Partisi üyesiydi. İşçi Partisi üyesi olmakla ve babasının öğretmenliğiyle gururlanırdı.</p>

  <p class="block">“Şimdi İşçi Partisi’ne üye olmayan bir yığın sosyalist var!” dedi Ahmet. “Üstelik bütün gürültüyü patırtıyı da onlar yapıyor!”</p>

  <p class="block">“Gürültüyü patırtıyı, ama gerekenleri değil!” dedi Hasan. Sonra dikkatle ekledi: “Sana şunu da söyleyeyim: Beni tam bir partili olarak görme. Parti görüşüyle, MDD arasında bir yol arayan benim gibi yığınla arkadaş var. Bu arkadaşlarla...”</p>

  <p class="block">“Kendine göre bir görüşün de her zaman vardır senin!” dedi Ahmet. “Sıkışınca parti görüşünü değil, kendini savunmaya başlarsın!”</p>

  <p class="block">“Evde otura otura kızışmışsın sen yahu!”</p>

  <p class="block">“Seçimle Türkiye’ye sosyalizmi getireceğini sanıyorsun!” dedi Ahmet. “Seçimde de ne oldunuz gördük!”</p>

  <p class="block">“Biz seninle bunları konuşmamış mıydık yahu?” dedi Hasan.</p>

  <p class="block">“Yeter bir kere...”</p>

  <p class="block">“Bağımsız sosyalist diye dalga geçiyorsun. Ben de, bırak da biraz bağımsızlığın tadını çıkarayım...”</p>

  <p class="block">“Birader sen o tadı doğduğundan beri çıkarıyorsun,” dedi Hasan. “Hâlâ da tat buluyorsun. O işin tadını almak için arada bir birşeyler yapmak lâzım, değil mi?” Bunu Ahmet’i yaralamak için değil, dostça söylemişti.</p>

  <p class="block">Ahmet duygulandı. Ama: “Eee, ne olmuş bir şey yapmıyorsam? Hiçbirini beğenmiyorum işte!” dedi. “Dahası var mı? Beğenmiyorum!”</p>

  <p class="block">“Beğenmiyorsan eleştirini getir, tartışalım!”</p>

  <p class="block">Ahmet, “Bu da doğru!” diye düşündü. Bir cevap aradı, tuhaf şeyler geçti aklından, sonra birden homurdandı: “Biz resim yapıyoruz işte!” Eliyle resimleri işaret etmişti. Sonra suçlu suçlu güldü, içeriye, çayı demlemeye koştu. “Çaresiz bir halim olmalı, ama Hasan iyi çocuktur!” diye düşündü. “Hakkımda kötü şeyler düşünmez!” Mutfaktan çıktı.</p>

  <p class="block">Hasan oturmuş, gene resimlere bakıyordu.</p>

  <p class="block">“Ee, ne diyorsun?”</p>

  <p class="block">“Ne için?”</p>

  <p class="block">“Canım, resimler için! Bakıyorsun, bakıyorsun, bir şey söylediğin yok!”</p>

  <p class="block">“Valla herhalde birşeyler yapıyorsun, bir bildiğin var, ama ben anlamıyorum!” dedi Hasan.</p>

  <p class="block">Ahmet önce öfkelendi, ama sonra yumuşadı. “İyi çocuktur Hasan!” diye düşündü. “Metin ya da Sacit olsaydı hemen yılgınlık, kitlelere güvensizlik, ya da teslimiyetçilik bulurlardı!”</p>

  <p class="block">“Canım, söyle sen gene. Aklına ne geliyor?”</p>

  <p class="block">“Ne bileyim? Bir bildiğin vardır!” dedi Hasan. “Anlamıyorum ben bu incelikleri.” Ahmet’in yüzünü görünce bir şey söylemesi gerektiğini hissederek: “Valla, sen bunları ciddi mi yapıyorsun, yoksa bunlarla alay mı ediyorsun, anlamıyorum!” dedi.</p>

  <p class="block">Ahmet heyecanlandı: “Sahi mi diyorsun?”</p>

  <p class="block">Hasan şaşırır gibi oldu: “Nasıl sahi mi?”</p>

  <p class="block">“Demek ciddi mi, alay mı anlaşılmıyor!” dedi Ahmet. Sonra heyecandan neredeyse bağırdı: “Yaşa yahu! Goya’ya da bunu söylerlermiş biliyor musun? O aristokratlarla dalga mı geçiyor, yoksa onlara hayran mı merak ederlermiş!”</p>

  <p class="block">“Sen herhalde bu insanlara hayran değilsin!” Hasan eliyle resimleri gösteriyordu.</p>

  <p class="block">“Değilim tabii!” dedi Ahmet. “Ama gene de onları biraz anlamaya da çalışıyorum. Ya da onları kavramaya ve Türkiye hakkında...”</p>

  <p class="block">“Çok heyecanlandın!” dedi Hasan.</p>

  <p class="block">Ahmet bozuldu, ama koşup Goya reprodüksiyonlarını getirdi. Kalın kitabı sayfalarını çevirerek Hasana göstermeye başladı. “Şunlara bak, şunlara!” diyordu arada bir, “Yeni anlıyorum Goya’yı...”</p>

  <p class="block">“Sen şimdi bunları taklit mi ediyorsun?” dedi Hasan. Sonra hemen ekledi: “Hiç benzemiyor yaptıkların bunlara. Aaa, dur, bu çıplak Maya değil mi? Tamam bunu biliyoruz. Böyle bir film gelmişti, görmüş müydün? Bu çıplakla alay mı ediyor ressam?”</p>

  <p class="block">Ahmet, Hasan’ın yanında ayakta duruyor, kucağında duran kitabın sayfalarını acele acele çeviriyordu. En sonunda aradığı şeyi, <i class="calibre6">Kurşuna Dizilenler’i</i> buldu: “Ne diyorsun, peki, buna?..”</p>

  <p class="block">“Vay canına!.. Çok güzel!.. Zaten biliyordum ben bu resmi.”</p>

  <p class="block">“Yaa!” dedi Ahmet. “Gördün mü?” Sonra birden irkildi. Goya’yla mı, yoksa kendinle mi gururlandığını ayıramıyordu artık. Biraz yatışır gibi olunca: “Ona niye bunları gösteriyorum?” diye düşündü. “Beni anlasın diye... Beni anlaması için Goya’yı mı anlaması lâzım?” Öfkelendi ve Hasana kötü şeyler söylemek geçti içinden.</p>

  <p class="block">“Hadi, kapa şunu!” dedi. “Anlamıyor, sevmiyorsun sen!”</p>

  <p class="block">“Evet, hoş şeylermiş doğrusu,” dedi Hasan. Sonra düşünmeden ekledi: “Biz sanatı ihmal ettik son zamanlarda...” Böyle, çok kullanışlı, ezberden söylediği cümleleri vardı. Ahmet uzaklaşmıştı, ama o hâlâ sayfaları çeviriyordu. “Bak, bak o da senin gibi kedi yapmış! Bir çocuk, bir kuş, kediler...” Çocuksu bir tavır takınmıştı. “Bunlar da, evet, gülünç. Krallar, kibar kadınlar... Hah ha. Sevdim Goya’yı. Aferin herife!” Birden kitabı kapadı, ayağa kalktı, gerindi, hafifçe gülümsedi. Gülümseyişi: “Yaşa be, bana eğlenceli birkaç dakika geçirttin!” diyordu.</p>

  <p class="block">“Çay getireyim!” dedi Ahmet. Dikkatle Hasan’ın yüzüne bakıyor, aklından devrim, sanal, devrimciler konusunda bulanık düşünceler geçiyordu.</p>

  <p class="block">Hasan, Ahmet’in resimlerine de baktı biran. Sonra neşeli yüzü rüyadan gerçeğe dönerek kasıldı: “Bak, sen de kediler yapmışsın... Burjuvalar, ya da neyse işte şu insanları yapmışsın, bakınca birşeyler hissediyorum şimdi!” Utanır gibi olmuştu: “Gerçekten seziyorum birşeyler ama... Ama kardeşim bunlarla, sen de biliyorsun herhalde, devrim olmaz!” Bu işin suçlusu kendisiymiş gibi çekingenleşti.</p>

  <p class="block">Ahmet: “Orası öyle...” diye mırıldandı. “Ama bu da, bu resimler, hiçbir şey demek değildir!”</p>

  <p class="block">Hasan rahatlayarak: “Evet, değildir tabii!” dedi, esnedi.</p>

  <p class="block">Ahmet, “Nasıl yuttum o lafı?” diye düşündü. Sinirlenerek bağırdı: “Üstelik bunların devrime etkisi olmayacağı da tartışılır!”</p>

  <p class="block">Hasan bir daha esneyerek: “Evet, ama şimdi bunu tartışmayalım!” dedi. Bir sigara yaktı. “Arkadaşlarla konuşuyorduk geçenlerde, sen geldin aklıma!”</p>

  <p class="block">“Dur, çay getireyim!” dedi Ahmet. İçeri girdi. “Şimdi niye geldiğini açıklayacak!” diye düşündü. Çayları doldurup odaya girdi.</p>

  <p class="block">Hasan odanın içinde yürüyordu: “Evet, sen geldin aklıma...”</p>

  <p class="block">“Niye? Kaç şeker?”</p>

  <p class="block">“Ben alırım... Bir dergi çıkarıyoruz...”</p>

  <p class="block">“Ooo!” dedi Ahmet. Öyle olmadığını bal gibi biliyordu ama, gene de sordu: “Sanat dergisi mi?”</p>

  <p class="block">Hasan ciddiyetle: “Yok, siyaset dergisi!” dedi.</p>

  <p class="block">“Sanat ve siyaset dergisi derdiniz. Şimdi öyle yapıyorlar ya artık.”</p>

  <p class="block">“Dinle Ahmet’ciğim, ciddiyim. Demin söylüyordum; lafı ağzıma tıktın. Biliyorsun TİP ve MDD arasında gidip gelen, ya da ikisinin de doğru yanlarını benimseyen bir sürü arkadaş var. İstiyorsan bağımsızlığın tadını çıkararak onlarla “kararsızlar,” diye alay da edebilirsin, ama değiller. Ben de bir TİP’li olmama rağmen onlardan biriyim. Dediğim gibi, ne TİP’in parlamentarizmine, ne de ötekilerin gürültü patırtısına inanmıyorlar. Derlenip toparlanmamız için iki tarafı da sıkı bir eleştiriden geçirmek, bir de kendi görüşlerimizi ortaya koymak durumundayız. Bu da bir dergi gerektirir. Şimdi senden isteyeceğim şu: Derginin kapak, sayfa düzeni, tek tük desen gibi sanat işlerinde bize yardım eder misin? Dur, dinle bir saniye! İkincisi bize maddi yardım, canım düpedüz para yardımı yapar mısın?”</p>

  <p class="block">Ahmet hiç düşünmeden: “Tabii, tabii yaparım,” dedi.</p>

  <p class="block">“Dur yahu, biraz düşün! Hemen karara varıyorsun!”</p>

  <p class="block">“Sen yardımımı istiyor musun, istemiyor musun?” dedi Ahmet.</p>

  <p class="block">“İstemesem buraya gelmezdim!” dedi Hasan. Sonra aceleyle düzeltti: “istemeseydim açmazdım bu konuyu! Ama düşün de sağlıklı bir karar ver istiyorum!”</p>

  <p class="block">“İyi işte, düşündüm, taşındım bile. Yalnız şunu söyleyeyim: Bende çok para yok!.. Hatta hiç para yok.” Keyifle ekledi: “Babam, ne var ne yok hepsini yiyip bitirmiş. Meteliksizim ben!” Daha ela keyiflenerek heyecanlandı. “Şu katın yarısı benim sayılır, ama imar affı çıkmazsa bu kaçak kat da gidiyor. Senin babanın bir katı. nerede, Yalova’da mıydı, az da olsa bir toprağı var, değil mi?” Hasan’ın yüzüne bakıyor, gülüyordu. Sonra birden: “Elimden geleni yapacağım!” dedi. “Ders veriyorum!”</p>

  <p class="block">Hasan onu avutmak istiyormuş gibi: “Canım para önemli değil!” dedi. “Sen hemen karar veriyorsun. Ben onu söylemek istiyorum: İdeolojik olarak aynı çizgide miyiz?”</p>

  <p class="block">“Niye aramızdaki ayrılıkları büyütüyorsun?”</p>

  <p class="block">“Büyütmüyorum! Bu sağlam bir beraberlik olsun istiyorum. İlkesiz, eleştirisiz bir birlik hemen çözülmeye mahkûmdur!”</p>

  <p class="block">“Kitap gibisin yahu!”</p>

  <p class="block">Hasan sinirlenerek ayağa kalktı. Pencereye doğru yürüdü. Sırtını Ahmet’e dönerek dışarı baktı. Hava çoktan karardığı, içerisinin ışığı camda yansıdığı için bir şey göremiyordu herhalde, ama gene de bakıyordu.</p>

  <p class="block">“Darıldın mı?” dedi Ahmet. “Kusura bakma bugün, kafam bozuk!”</p>

  <p class="block">Hasan döndü: “Birader seninle iki satır konuşulmuyor ki! Hemen iğnelemeler, şaka, alay, saldırı başlıyor.”</p>

  <p class="block">“Kusura bakma!” dedi Ahmet. Sonra birden şöyle düşündü: “Bir darbe olacak, her şey çözülecek... Olacaksa olsun şu darbe!”</p>

  <p class="block">Hasan: “Anlıyorum seni de!” dedi. “Sen de burada öfkelisin, sinirli...” Birden sustu.</p>

  <p class="block">Kapının zili çalıyordu.</p>

  <p class="block">Ahmet: “Eyvah, İlknur!” diye düşündü. Hasan’ın onu görmesini hiç istemiyordu. Gövdesini tam eşiğin ortasına yerleştirerek kapıyı açtı.</p>

  <p class="block">Müzikli bir ses: “Gene geldim!” dedi. Ablasıydı.</p>

  <p class="block">“Ayşe Halam gelmiş. Mine de vardı. Aşağıda çeneye daldım!” dedi Melek. “Eve gidiyorum, misafir var. Sana bir şey söyleyecektim.” Galiba, Ahmet’in eşiğin ortasında kapıyı tutarak durmasından içerde birisi olduğunu sezdi. “Sana bir şey söyleyecektim!” diye gene mırıldandı ve birden çevik bir hareketle iri gövdesini içeri sokuverdi. İki adım atıp Hasan’ı görünce şaşırdı.</p>

  <p class="block">Ahmet, “İçerde İlknur var sandı!” diye düşündü.</p>

  <p class="block">“Aa, merhaba Hasan Bey!” dedi Melek. “Az daha tanıyamıyordum!”</p>

  <p class="block">Hasan iri postallarını gıcırdatarak ayağa kalktı: “Merhaba!”</p>

  <p class="block">El sıkıştılar. Durum Ahmet’e çok gülünç geliyordu. İkisi de birbirinden tedirgin olmuştu, ama gene merakla birbirlerini inceliyorlardı. Ahmet, “Bakalım hangisi daha dayanıklı çıkacak!” diye düşündü ve Hasan’ın gözlerini kaçırdığını gördü. Hasanın ve kendi hesabına üzülürken ablası kapıya döndü.</p>

  <p class="block">“Sana ne zaman yemeğe gidelim diye soracaktım!” dedi Melek.</p>

  <p class="block">Ahmet, ablası bunu alçak sesle sorduğu için sevindi. Ama sonra bağırarak: “Gideriz bir gün lokantaya!” dedi. “Çarşamba akşamı olur mu? Ben size gelirim!”</p>

  <p class="block">Melek yüksek sese şaşarak: “Olur!” dedi. Bir şeyden korkmuştu galiba. Ahmet’i öpmeden kayboldu.</p>

  <p class="block">Ahmet kapıyı kapayarak Hasana döndü.</p>

  <p class="block">“Ablan değil mi?” dedi Hasan.</p>

  <p class="block">“Evet, Hasan Bey,” dedi Ahmet taklit ederek: “Az daha tanıyamıyordunuz galiba?”</p>

  <p class="block">“Değişmiş yahu, şey olmuş...”</p>

  <p class="block">“Söyle, söyle!” dedi Ahmet. Hasan’ın ciddileştiğini gördü. “Ama söyleyemezsin. Galatasaraylısın ama, ‘bacım’ kategorisi kuvvetlidir sende de!”</p>

  <p class="block">Hasan da güldü: “Bu Galatasaray lafını bırak artık!” dedi. Ayağa kalktı. “Ben de gideyim artık! Yarım yamalak da olsa anlaştık değil mi? Zaten işin başındayız. Ama bu dergi etrafında bir toparlanma olursa, ki olacak, çok şey değişir Türkiye’de.”</p>

  <p class="block">Ahmet başını sallıyor, “Darbe olacak, darbe!..” diye düşünüyordu. “Hadi, söyleyeyim artık!”</p>

  <p class="block">“Bunu anlıyorsun herhalde. Çünkü iki grubu da eleştiren, yeni bir hareket arayan büyük bir kitle var. Sonra doğru çizgi de bu olmalı. İyi bir dergi her şeyi toparlar. Lenin’in, ‘Ne Yapmalı’da anlattığı gibi...”</p>

  <p class="block">Ahmet’in içinden, “Ne yapmalı, ne yapmalı?” demek geldi, ama Hasan’ı sinirlendirmemek için kendini tuttu.</p>

  <p class="block">“Yalnız, tabii, daha her şeyin başındayız. Bu işe bir başlarsak sonunu getiririz. ‘Ne Yapmalı’’daki gibi bunun da sonu bir partidir... Ama daha hazırlık aşamasındayız... Her şey olup bittikten sonra değil, sana daha başlarken haber vereyim, dedim!”</p>

  <p class="block">“Benim tanıdıklarımdan kim var, yahu?” dedi Ahmet.</p>

  <p class="block">Hasan sorumlu, ağırbaşlı bir tavırla: “Ne merak ediyorsun yahu?” dedi. Sonra gerektiği gibi ekledi: ‘Kusura bakma! Hem, birader, ben de en sonunda işin kenarındayım, tam içinde değil!”</p>

  <p class="block">Ahmet bozuldu ama, farkettirmemeye çalıştı: “Metin var mı? Neyse merak ettiğimden değil, aklıma geldi. Geçenlerde bir yazı yazmış. Lenin çevirilerinin etkisiyle hep ‘Bu baylar... Bu baylar’ diye yazmış. Görürsen söyle: ‘Beyler’ daha etkileyici.”</p>

  <p class="block">Hasan aynı sorumlu tavırla: “Görürsem...” dedi. Sonra başka yere bakarak ekledi: “Bu söylediklerimi kimseye açmamanı, bilmem, söylemeye gerek var mı?”</p>

  <p class="block">Ahmet öfkelendi, içinden kötü şeyler söylemek geldi, ama birden bir suçluluk duygusuna kapılarak: “Kimseyi gördüğüm yok zaten!” dedi.</p>

  <p class="block">Hasan kapıya doğru yürüyordu: “Bu da çok kötü aslında. Biraz dışarı çık camın. Bak, dergi işi olursa, insanlar arasına gireceksin, alış şimdiden! Nazım ne diyor?”</p>

  <p class="block">Ahmet cevap vermedi. Aklına kötü bir söz gelmediği için yalnızca öfkeyle bakıyordu.</p>

  <p class="block">“Nazım, ‘Aradıkların odanda değil, dışardadır’ diyor!”</p>

  <p class="block">“Burası oda değil atölye!” dedi Ahmet. Ama bunu yeterli bulmadı. Ellerini sinirlenerek ceplerine soktu: “Darbe geliyormuş!” dedi. “Çok güvenilir bir kaynaktan haber aldım.”</p>

  <p class="block">“Kimden, MİT’ten mi?” dedi Hasan. Gülümsedi. “Şaka yapıyorum! Kimden?”</p>

  <p class="block">Ahmet, “Babamın kuzeninden!” diyecekti, ama bunu gülünç bulduğu için: “Uzak bir akrabamdan!” dedi. “Emekli albay! Tuhaf biri.” Sonra nedense duygulandı. “Çocuklara da söyle!”</p>

  <p class="block">“Biz zaten faşizme karşı hafta açacağız!” dedi Hasan. Güldü: “Ama sol darbe değil mi?”</p>

  <p class="block">“Ya... Bolivya’da Torrez’in yaptığı gibi! Gazeteyi okudun mu bugün?”</p>

  <p class="block">Hasan başını salladı. Birbirlerine bakıyor, karşılıklı gülümsüyorlardı. Hasan da ellerini cebine sokmuştu. Ahmet ona birden aşırı sevgi duyarak hüzünlendi.</p>

  <p class="block">“Kalk bir sinemaya gidelim!” dedi Hasan.</p>

  <p class="block">Ahmet: “Boşver! Vaktim yok!” dedi. Aklına İlknur geldi.</p>

  <p class="block">“Nerede kaldı?” diye düşündü.</p>

  <p class="block">“Amma da ev kedisisin sen!” dedi Hasan. “Bir şey söyleyeceğim: Evlenmediğin, düzenli bir aile hayatın ve işin olmadığı için gururlanıyorsun galiba, ama bunun proletaryanın çıkarlarıyla uzaktan yakından hiçbir ilgisi yok!”</p>

  <p class="block">“Biliyorum!” dedi Ahmet. Sonra: “Yok mu sahi?” diye düzeltti.</p>

  <p class="block">“Ya resim?”</p>

  <p class="block">“Resimden anlamıyorum!”</p>

  <p class="block">“İyi!”</p>

  <p class="block">Hasan kapıyı açtı, çıkıyordu: “Şu Nişantaşı’nın kirine bulanmadan çabuk çabuk kaçacağım!” dedi.</p>

  <p class="block">“Darbe hakkında ne diyorsun?” dedi Ahmet. Sonra inandırılmak isteyen bir sesle mırıldandı: “Bir şey olacağı yok, değil mi? Burası Türkiye. Bir şey yapsalar, bir hafta cart-curt ederler, sonra işler tavsar, her şey eski haline döner. Öyle değil mi?”</p>

  <p class="block">“Bilmem ki...” dedi Hasan. O ela duygulanmıştı galiba... “Hadi, eyvallah!” Sarılıp Ahmet’i yanaklarından öptü.</p>

  <p class="block">“Bir şey istemeyeceğin zaman da gel!”</p>

  <p class="block">Hasan: “Ben senin için de istemiştim o işi!” dedi. Galiba gene duygulandı ve bunu kendine yakıştırmadığı için, Ahmet’e, bu sefer daha yumuşak vurup merdivenlerden indi.</p>

  <p class="block9" id="calibre_pb_83">&nbsp;</p>
</body>
</html>
