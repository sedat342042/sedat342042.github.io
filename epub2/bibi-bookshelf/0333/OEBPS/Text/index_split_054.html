<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388118015">39<br class="calibre5" />
  Sonbahar</p>

  <p class="block12">&nbsp;</p>

  <p class="block">Nigân Hanım oturduğu yerden: “Cevdet Bey’in kendi elceğiziyle diktiği çiçekleri de öldürdüler!” dedi. Başıyla rahmetli kocasının Latincelerini ezberlediği çiçeklerin bir zamanlar dikili olduğu köşeyi işaret ediyordu.</p>

  <p class="block">Nigân Hanım’la Perihan ve Nermin arka bahçede, ağacın altında, hasır koltuklarda oturuyorlardı. Osman evden çıkalı bir saat olmasına rağmen, yaprakların ve otların üzerindeki sabah nemi kaybolmamış, zayıf sonbahar güneşi sabah serinliğini bahçeden çıkaramamıştı. Eylülün son günüydü. Adadan dönüleli iki hafta oluyordu. İki haftadır Nişantaşı’ndaki evde yoğun bir mutsuzluk, sıkıntı ve sonbahar havası vardı: Ahçı Nuri iki hafta önce, tam taşındıkları günün sabahı ölüvermişti.</p>

  <p class="block">Nigân Hanım yeniden: “Rahmetlinin kendi elceğiziyle diktiği çiçekler...” dedi. Sözünün sonunu getirmeden, herkesin bildiği o mutsuz ve sıkıntılı suratı takınarak sustu. Herkesi, her şeyi, rahmetli Cevdet Bey dışında bütün dünyayı suçlayan bakışlarla gelinlerini süzdü. “Nuri de tam ona ihtiyacımız olduğu zamanda çekip gitti!” dedi. “O hiç olmazsa Cevdet Bey’e saygı duyar, çiçekleri sulardı.”</p>

  <p class="block">“Cevdet Bey onların isimlerini bir kâğıda yazmıştı galiba!” dedi Nermin. “Gidip Eminönü’nden bugün alayım!” Dönüp Perihan’a sert ve soğuk bir yüzle baktı. Bakışı: “Bu öğleden sonra nereye gideceğimi anladın mı?” diyordu.</p>

  <p class="block">Perihan korkuyla gözlerini Nermin’in yüzünden kaçırdı. Bir ay önceki o rastlantıdan sonra, Nermin’in takındığı meydan okuyan tavrı anlaşılmaz buluyordu. Bir ay önce bir gün, onu uzun boylu, yakışıklı bir adamla Sirkeci tren istasyonunda kolkola görmüştü. Bu konuda düşünmek istemediği için Nigân Hanım’a kulak verdi. Nigân Hanım aynı tohumları hiçbir zaman bulamayacaklarını, bulsalar da o hiçbir işe yaramayan bahçıvanın onları öldüreceğini anlatıyor, parmaklarının ucuyla omuzlarındaki şalın köşelerini çekiştiriyordu. Sonra elinde tepsiyle mutfak kapısından çıkan hizmetçiye gözü takıldı, biraz yaklaşmasını bekledi ve sordu:</p>

  <p class="block">“Uyandı mı o?” Dört gün önce Avrupa’dan dönen Ayşe’den sözediyordu.</p>

  <p class="block">Emine Hanım başıyla hayır işareti yaptı. Tepsiyi masaya koymadan önce Perihan’a döndü: “Küçük hanım, kız ağlıyor!”</p>

  <p class="block">Artık on beş aylık Melek’ten ‘bebek,’ ya da ‘çocuk,’ diye değil, ‘kız,’ diye sözediliyordu. Perihan kalktı. Tepsinin üzerindeki dolu çay fincanıyla gazetelerden birini alarak eve yürüdü. Mutfak kapısından girerek yukarı çıktı. Merdivenleri çıkarken kızın ağlayışından, bir kesilip bir güçlenen sesinden altına doldurduğunu anladı. Odaya girer girmez küçük yatağın başına gitti. Ağlayan kızını görünce gülümsedi, Melek de ona baktı ve derdini unutarak sustu, sonra gene ağlamaya başladı. Perihan elindeki çay ile gazeteyi masanın üzerine bırakıp kızını yataktan bir küçük paket gibi kaldırdı. Bacakların arasındaki yumuşak sıcaklığı farkederek: “Ah, seni soytarı seni!” diye söylendi ve elindeki küçük şeyi dikkatle üzerine kalın bir örtü serilmiş masanın üzerine koydu.</p>

  <p class="block">Her zaman yaptığı gibi onunla konuşarak elbiseleri ve ince bezleri çıkarmaya başladı. En üstteki gömleği çıkarırken: “Of, terlemişiz galiba!” dedi ve kızını çok kalın giydirdiğini düşündü. Sonra havaların soğuduğunu düşünerek: “Ama bir de hasta olursan daha mı iyi?” dedi. Melek birşeyler mırıldanınca da, kızı ona hak vermiş gibi sevindi. Sonra aklına Refik geldi. En son yazdığı mektuba göre bir hafta içinde İstanbul’da olacaktı. Perihan, Refik’ten bir ay daha gecikeceğini bildiren yeni bir mektup almaktan korkuyordu. Bir türlü açamadığı bir çengelli iğneyi zorlarken: “Baba gideli yedi ay oluyor!” dedi ve sesinden korktu, çünkü merdivenleri çıkan ayak seslerini duymuştu. Çengelli iğne açıldı. “Belki artık gelir!” diye düşündü. Bezin her yerine bulaşmış pisliği görünce yüzünü buruşturdu. Kirli bezleri bir köşeye bıraktı, kızı kucağına alıp banyoya girdi, yıkadı. Yıkarken Refik’i ve kendi durumunu düşündü. Hapşırınca kızın soğuk sudan rahatsız olduğunu anladı ve telâşlandı. Aklına doktor olan babası geldi. Kız birden ağlamaya başlayınca, “Buradan ayrılıp eve gitmem daha mı doğru olurdu?” diye düşündü. Bunu çok düşünmüş, üç ay önce kararını da vermiş, ama annesi onu caydırmıştı. Annesinin, Refik’in onu değil, İstanbul’u bıraktığını açıklayan sözlerini hatırladı. “Bu saçma!” diye düşündü. Sonra caydı. “Saçma değil!” diye mırıldandı. Refik’in özür dileyen, bütün suçun kendisinde olduğunu yazan mektuplarını hatırladı. Ona verdiği cevabı düşündü. Evden ayrılmayı hiç düşünmediğini yazdığı mektupla övünüyor, Refik’in de aynı duyguyu beslediğini seziyordu. Kızın üşümesinden korkarak aceleyle odaya geri döndü. Temiz bez ve gömlek çıkardı. “Benim durumumda olan başka bir kadın ne yapardı?” diye düşündü. Buna her zamanki gibi gene cevap vermedi, çünkü kendi durumunu benzersiz buluyordu. Kendi durumunun benzersiz olmasının nedeni de Refik’in benzersiz olmasıydı: Tanıdığı hiçbir kadının Refik gibi kocası yoktu. Ama kız elbiselerini giydikten sonra bir daha hapşırınca kendini cezalandırmak istedi: “Hâlâ bu evde oturuyorum, çünkü gurursuzum!” diye düşündü. Kızı yatağına yatırınca rahatladı. Yedi aydır her gün aklında at koşturan bu düşüncelerden kurtulmaya karar vererek masanın üzerindeki çay fincanını aldı, gazeteyi açtı.</p>

  <p class="block">Çay soğumuştu. Gazete: “Dünya Sulhu Kurtuldu. Münih’te Tam Bir Anlaşmaya Varıldı,” diyor. “Daladiye, Hitler, Çamberlayn ve Musolini,” diye yazıyordu. Perihan her zaman yaptığı gibi kendi dışındaki dünyanın içine girmek istiyormuş gibi gazeteyi iştahla okumaya başladı. Bütün evde yurt ve dünya haberlerini kendisi kadar yakından kimse izlemiyordu. Münih konferansına ilişkin haberleri tam bitiriyordu ki, kapı önceden vurulmadan açıldı, içeri Nermin girdi.</p>

  <p class="block">“Sende yeşil iplik var mı?” diye sordu Nermin. “Bu renkte!” Elinde tuttuğu fıstıkî bir düğmeyi gösteriyordu.</p>

  <p class="block">Perihan gene o belirsiz korkuya kapılarak ayağa kalktı. Sanki onunla bu odada birlikte yalnız olmak suçmuş ve bu suçtan bir an önce kurtulması gerekiyormuş gibi dikiş kutusu olarak kullandığı eski ilkokul çantasını aceleyle açtı, telâşla aradı ve istenilen şeyi bularak uzattı.</p>

  <p class="block">“İşte!” Öteki elini hızlı bir hareketiyle küçüklüğünü hatırlatan çantayı kapadı.</p>

  <p class="block">“Teşekkür ederim!” dedi Nermin. Birden o eski çantayı her görüşünde yaptığı gibi gülümsedi. Sonra kendi düğmesi ve düğmeyi dikeceği elbiseyle ilgili duygularına döndüğünü belli eden düşünceli bir suratla odadan çıktı.</p>

  <p class="block">Nermin’in ilkokul çantasına gülümseyişi bu sefer Perihan’a sevimli gözükmemiş, soğuk, küçümseyici, hatta gene meydan okuyan bir şey gibi gelmişti. Kapanan kapının arkasından bakarken yanılıp yanılmadığını araştırdı. Sonra onu yakışıklı adamla gördüğü günü hatırladı. Bu karşılaşma her geçen gün aklında daha değişik canlanıyordu. Yakışıklı olduğunu düşündüğü adam uzun favorili, yüzü güneşten yanmış, bıyıkları ve elleri bakımlı, Perihan’da korku ve iğrenme uyandıran cinsten bir adamdı. Perihan istasyona, Karaköy’de buluştuğu annesini banliyö trenine geçirmek için gelmişti. Nermin ile bir adam gar lokantasından çıkıyorlardı. Birbirlerini aynı anda görmüşler, Perihan gözlerini kaçıramamıştı. Nermin önce telâşlanmış, sonra yavaş yavaş, Perihan’ı korkutan, şaşırtan bir meydan okumayla gülümsemişti. Birbirlerine sekiz on adım kalmışken birden ikisi de başlarını başka yöne çevirmişlerdi. Perihan’ın yaptığı alışverişten sözeden annesi Nermin’i görmemişti. Akşam Osman ile üçü birlikte adaya dönerlerken Nermin’in takındığı soğukkanlı tavır Perihan’ı o kadar şaşırtmıştı ki, istasyonda gördüğünün Nermin’in bir ikizi olduğuna inanası gelmişti. Ama bu rastlantıdan birkaç hafta sonra Nermin’in, Osman’ın şirket denen şu para makinesini işleten bir makineden başka bir şey olmadığını, üstelik bir zamanlar bir de metres tuttuğunu öfkeyle kendisine açıkladığını hatırlayınca davranışının bazı akılcı temelleri olduğunu düşünmeden de edemedi. Sonra her geçen gün Nermin’in meydan okuyucu sözleri ve hareketleriyle karşılaştıkça o rastlantı aklında daha değişik canlanmaya başladı. Her geçen gün Nermin’in Sirkeci istasyonundaki o gülümseyişinin daha cesur ve daha korkunç olduğunu düşünüyor, gülümseyişin aklında boyut değiştirerek kendisiyle alay ettiğini sanıyordu. Gülümseyiş: “Bak, ben bunu yapmaktan çekinmem!” diyordu. “Ben senin anlayamayacağın kadar özgür bir kadınım. Sen ise böyle şeylerden yalnızca korkar ve uslu uslu kocanı beklersin...” Gene aynı şeyleri korkuyla aklından geçirdiğini, Nermin’i öğleden sonra yeşil elbisesini giyerek bir yerlere gideceğini düşündüğünü anlayınca başka şeylerle uğraşmak istedi ve gazeteyi açtı. Bir iki cümle okumuştu ki, kapı vuruldu, Ayşe gülümseyerek içeri girdi.</p>

  <p class="block">Ayşe kapıyı kaparken esnedi. Perihan’ı yanaklarından öptü. Gene gülümsedi. Melek’in yatağına yaklaştı. “Yaramaz, amma bağırıyorsun!” dedi.</p>

  <p class="block">Perihan: “Aaa, seni, uyandırdı mı?” dedi.</p>

  <p class="block">Ayşe: “Yok canım, zaten erken kalkmak istiyordum!” dedi. Pencereye yanaştı. Gerindi. “Oooh ne güzel gün!” dedi. Dönüp yeniden küçük kızın yatağına sokuldu. Yatağın kenarındaki küçük çıngırağı alıp Melek’in yüzüne yaklaştırıp sallamaya başladı. Üzerinde mavi, ipekli bir gecelik vardı.</p>

  <p class="block">Perihan onun beyaz gerdanını, göğüslerinin üst kısmını görüyor, İsviçre’den bambaşka bir insan olarak döndüğünü düşünüyordu.</p>

  <p class="block">Ayşe: “Hah, ha! Şuna bak, şuna! Halayı tanıdın mı, halayı tanıdın mı küçük Melek?” dedi. Sonra birden çıngırağı yatağın kenarına bıraktı. Gerinerek esnedi. Saçlarını karıştırmaya, kaşımaya başladı.</p>

  <p class="block">Perihan: “Uykunu alamadın galiba!” dedi.</p>

  <p class="block">“Geç yattım. Saat ikide... Ama öyle eğlendik ki...”</p>

  <p class="block">Perihan onun, Fuat Bey ile Leylâ Hanım’ın oğlu Remzi ve arkadaşlarıyla birlikte olduğunu biliyordu: “Nereye gittiniz?”</p>

  <p class="block">“Beyoğlu’nda, Tünel’de yeni bir lokanta açılmış!” dedi Ayşe.</p>

  <p class="block">“Çok güzel bir yer. Artık bizde de iyi yerler açılıyor. Görünce çok sevindim. Sonra hep birlikte Leylâ Teyzeler’e gidip oturduk. Dönüşte de Emirgân’a uğrayıp çay içtik! Acaba annem kaçta geldiğimi biliyor mu?”</p>

  <p class="block">Perihan sırdaşlıklarının alışkanlığıyla: “Az önce uyanıp uyanmadığını sorduydu!” dedi.</p>

  <p class="block">“Geç kalmışsam ne olacak ki... Hem dört ay önce böyle gezip tozmamı isteyen de kendisiydi.” Pencereye yaklaştı, sonra birden döndü: “O kadar da iyi çocuk ki!”</p>

  <p class="block">Perihan, “Kim?” diye sormadı. Anlayışlı bir tavır takınarak gülümsedi.</p>

  <p class="block">Ayşe: “Remzi o kadar iyi çocuk ki!” dedi. “Hep benim iyiliğimi istiyor. Hep beni düşünüyor. Tam bir centilmen. Kibar. Eli açık. Dürüst. Ah, işte anneme bak. Suratını asmış beni bekliyor.” Pencereyi açtı, aşağıya seslendi. “Hu, huu... Ben kalktım! Peki, peki birazdan geliyorum!”</p>

  <p class="block">Perihan’a döndü, az önce sözettiği şeyin ne olduğunu araştırıyormuş gibi düşündü, hatırladı: “Aa, evet. O kadar iyi çocuk ki... Bana İsviçre’de de yakınlık gösterdi. Onun öyle biri olduğunu burada niye anlamadım diye kendime kızdım. Zaten ben eskiden niye öyleydim, o da başka bir şey ya... Hayata bakışım değişti belki de! Gülüyor musun? Yok, yok, oraya gidince insanın her şeye bakışı değişiyor.” Gözleri parladı. “Orada her şey o kadar değişik, buradan o kadar başka ve güzel ki... Biz ne zaman öyle olacağız, diye düşündüm. Biz öyle olabilecek miyiz? Biz de onlar gibi olacağız inşallah bir gün, değil mi? Perihan, sen de mutlaka bir gün gitmelisin. Ağbimle gidin.” Birden yanlış bir şey yapmış gibi sustu.</p>

  <p class="block">Perihan dalgın dalgın: “Bilmem ki,” dedi.</p>

  <p class="block">“Hep burada, bu odada mı oturacaksınız canım!” dedi Ayşe.</p>

  <p class="block">“Ben ağbimi kandırırım. Belki birlikte gideriz! Ama orada, insanın her şeye bakışı değişiyor. Orada hayatımın bir hayat olduğunu anladım. Oraya giden biri mutlaka bir başkası olur. Ya da onlarla... Her neyse... Ben zaten artık bu eve bu kadar kapanmaya niyetli değilim... Üniversiteye kayıt yaptıracağım, ama çok fazla da düşünmüyorum. Belki bir sene sonra bir gün bir bakarsın ben...” Gülümseyerek kızardı.</p>

  <p class="block">Birden kapı açıldı. Ahçı Nuri’nin oğlu Yılmaz’dı. Elinde bir zarf vardı. Perihan zarfı uzaktan görür görmez Refik’ten olduğunu ve onun bir ay daha gecikeceğini yazdığını anladı.</p>

  <p class="block13">Yılmaz zarfı Ayşe’ye uzatırken: “Büyük hanım sizi aşağıya bekliyor,” dedi. Ayşe’nin çıplak gerdanına bakmamak için gayret ediyordu.</p>

  <p class="block">Ayşe: “Peki, peki geliyorum!” dedi.</p>

  <p class="block">Yılmaz, gene gerdandan başka yere bakmaya gayret ederek ve kızararak: “Kahvaltınızı bahçeye mi getireyim?” dedi.</p>

  <p class="block">Ayşe: “Geç oldu!” dedi. Sonra birden eliyle gerdanını kapattı, geceliğini çekiştirdi: “Neyse, getir birşeyler işte! Anneme de söyle, geliyorum!” Kapı kapandıktan sonra Perihan’a döndü ve eliyle arkasını işaret ederek: “Kapıyı önceden bir vurması lâzım canım!” dedi.</p>

  <p class="block">Perihan şaşkınlıkla: “Vurmadı mıydı?” dedi.</p>

  <p class="block">“Vurmadı ya... Ama çok komik bir burnu var değil mi? Hemen de kızarıyor! Babasına ne kadar benziyor. Ah, Nuri’nin ölümüne çok üzüldüm. Cenazesinde bulunmak isterdim. Bana, biliyorsun, ‘çekirdek’ derdi. Çekirdek gibi küçük, kuru, neşesiz olduğum için herhalde. Nuri’yi bir kere daha görmek isterdim. Beni çok severdi. Hemen öyle kalpten gidivermiş ha? Neyse, ağbimin, oğlunu işe alması iyi olmuş. İyi akıl etmiş... Camın, onca yıl yemeğimizi pişiren adamın oğluna, okumamış diye depolarda hamallık ettirmemiz de yakışıksız olurdu. Bu da yavaş yavaş öğrenir artık.”</p>

  <p class="block">Perihan dalgın dalgın dinliyordu. Gözü Ayşe’nin elindeki zarftaydı. “Gene aynı şey! Gene gecikeceğini yazıyordur!” diye düşündü.</p>

  <p class="block">Ayşe, Perihan’ın gözünün nerede olduğunu farketti: “Haa sana mektup var, değil mi?” dedi. Zarfın üzerine baktı. “Ağbimden! Hay Allah, ben de gevezeliğe daldım!” Zarfı Perihan’a verdi. “Annemi de bekletiyorum!” Kapıya yürüdü. Tam çıkarken yataktaki kızı gördü. Küçük çıngırağı salladı, neşeyle çıktı.</p>

  <p class="block">Perihan kapanan kapıya ve elindeki zarfa boş boş baktı. Komodinin çekmecesinden bir tırnak törpüsü çıkardı. Zarfın bir köşesine soktu, ama hemen yırtmadı. Refik’in her mektubunu böyle ağır ağır bekleterek açar, bu arada içinde ne yazılı olmasını istediğini düşünürdü. Gene, “Ne istiyorum?” diye düşündü. “Hemen döneceğini yazsın! Hemen dönünce ne olacak? Ağbisiyle birlikte yazıhaneye gidecek!” Osman’ı, onun için “para makinesi işleten makine,” diyen Nermin’in gülümseyişini, Ayşe’yi düşündü. Sonra aklına gelen şeyden korktu: “Refik’in nasıl olmasını istiyorum?” diye düşündü. Düşünceleri ve istekleri ona bir an saçma ve çözümsüz gelince korktu. Hiçbir şey düşünmek istemeyerek zarfı açtı, mektubu okudu. Gene aynı şeydi: Gene gecikeceğini yazıyordu, ama şu “köy kalkınması” dediği şeylerden daha çok sözediyordu. Perihan bunların ne olabileceğini, Refik’in köyü kalkındırma tasarısıyla karısının hayatı arasında ne gibi bir ilişki kurabileceğini düşünerek mektubu yeniden okumaya başladı.</p>

  <p class="block"></p>

  <p class="block24" id="calibre_pb_55">&nbsp;</p>
</body>
</html>
