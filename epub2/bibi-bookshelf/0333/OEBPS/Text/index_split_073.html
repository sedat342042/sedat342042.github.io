<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388118034">58<br class="calibre5" />
  Bir Pazar</p>

  <p class="block12">&nbsp;</p>

  <p class="block">“Aman Osmancığım yavaş sür!” dedi Nigân Hanım.</p>

  <p class="block">“Daha nasıl gideyim anneciğim, elliyi geçmiyorum!” dedi Osman.</p>

  <p class="block">“Bana değil, bana değil, yola bak!” dedi Nigân Hanım.</p>

  <p class="block">“Yola bakıyorum, ama siz beni...” diye söylendi Osman. Öfkeden sözünü bitirememiş gibi bir tavır takındı, ama sinirli değildi. “Keriman! Öğleden sonra Keriman’ı göreceğim!” diye düşünerek kendini yatıştırdı. Pazar öğleden sonraları Osman’ın ona tuttuğu dairede buluşuyorlardı.</p>

  <p class="block">“Aa, bırakın canım bu oyunu oynamayı. Etrafı seyredin!” dedi Nigân Hanım.</p>

  <p class="block">Cemil ile Lâle gene bütün araba gezintilerinde yaptıkları gibi “gözkapamaca” oynuyorlardı. Osman oyunun kurallarını bilmiyordu, ama çocukların gözlerini yumduklarını, pencereden dışarı bakmadıklarını biliyordu.</p>

  <p class="block">“Çocuklar hadi bırakın oyunu, bakın vapur gidiyor!” dedi Nermin. “Babaannenizi kızdırıyorsunuz. Bu geziye sizin için çıkılıyor, siz gözlerinizi kapıyorsunuz!”</p>

  <p class="block">“Giderken görmüştük hepsini!” dedi Cemil.</p>

  <p class="block">Nigân Hanım bir kahkaha koyverdi. Nermin de güldü. Pazar sabahı yapılan araba gezintisinden dönüyorlardı. Eylülün başıydı, ama hava sıcaktı. Bu yıl adadan erken dönmüşlerdi. Savaş çıkınca Nigân Hanım evinde olmak istediğini, hep evi merak ettiğini söylemişti. Bizim savaşa girmeyeceğimizi, girsek de adada oturmanın daha güvenilir olduğunu söyleyenlere yüzünü buruşturmuş, Ayşe’nin nişanı için hazırlık yapmak istediğini de söylemişti. Ayşe’nin nişanlanmasına en azından üç ay vardı, savaş çok uzaktaydı, ama Nigân Hanım’ın asık suratı hepsinden önemli olduğu için Nişantaşı’na taşınılmıştı. Osman: “İşte bir yeni yıl daha!” diye düşündü. “Gene pazar sabahları arabayla Boğaz’a gideceğiz, gene balık alacağız, gene şirketin!...” Birden savaşın Almanya ile ticareti engelleyeceğini düşünerek son günlerde sık sık kapıldığı bir telâşa kapıldı.</p>

  <p class="block">“Balık orada sıcaktan kokmasın!” dedi Nigân Hanım.</p>

  <p class="block">“Çok tazeydi!” dedi Nermin.</p>

  <p class="block">“Gene de, Ayşe kızım, al bakalım, sen şu paketi kucağına!” dedi Nigân Hanım. “Bunu ızgara yaptıralım değil mi? Refik’ler yemeğe geç kalmasalar bari.”</p>

  <p class="block">“Kalmazlar, kalmazlar!” dedi Osman.</p>

  <p class="block">Bir sessizlik başladı. Refik üç gün önce öğle yemeğinde Perihan ile ayrı bir evde oturmak istediklerini açıklamış, Nigân Hamın önce öfkelenmiş, sonra ağlamış, oğlundan da doyurucu bir açıklama duyamadığı için bütün kötülükler gibi bunu da Cevdet Bey’in yokluğuna bağlamıştı. Ama gene de başka nedenler de arıyordu galiba.</p>

  <p class="block">“Niye ayrılıyorlar onlar yanımızdan? Osman söylesene, niye!”</p>

  <p class="block">“Anneciğim lütfen bu konuyu şimdi konuşmayalım!” dedi Osman. “Kendisi söyledi işte... Oda küçük geliyormuş... Çocuk büyüyormuş!”</p>

  <p class="block">“Canım, çocuk için istediği odayı verelim!” dedi Nigân Hanım. Sonra birden Ayşe’ye döndü: “Sen söyle... Perihan ne diyor? Sen onunla iyi arkadaştın... Bir şey söylemiştir sana...”</p>

  <p class="block">“Oda küçük diyor... Başka bir şey söylemedi!”</p>

  <p class="block">“Niye, niye!” diye söylendi Nigân Hanım. “Sen de evleneceksin, gideceksin!”</p>

  <p class="block">Osman kendini tutamadı: “İşte o zaman biz de herkes gibi bir apartman yaptırırız!” dedi.</p>

  <p class="block">“Beni Cevdet Bey’in yanına yolladıktan sonra yaptırırsınız apartmanınızı,” dedi Nigân Hanım. Ağlayacaktı galiba. “Ah, Cevdet Bey, siz...” diye başladı.</p>

  <p class="block">Osman gene, “Keriman!” diye düşündü. “Öğle yemeğinden sonra... Ona gitmeyeyim de ne yapayım? Keriman... Eşarp!” Metresine bir eşarp almıştı. Bunu ona nasıl vereceğini düşünmeye başladı... Sonra birden Nermin ile evlendiği günler gözünün önünde canlandı. “Yaşlandım!” diye mırıldandı. Yanında oturan Nermin’e gözünün ucuyla baktı. O da kendi bilincine çekilmiş birşeyler düşünüyordu. “Kimse kimseyle beraber değil artık, ama bu benim suçum değil!” diye düşündü. “Bu kimin suçu? İşte böyle oldu! Ama şirket çok iyi.” Savaş çıkar çıkmaz satışlar iki misli artmıştı. “Ayşe’nin Remzi’yle evlenmesi de çok iyi oluyor!” diye düşündü. “Böylece artık şirketin dağılmasından korkmuyorum. Üstelik daha da güçleniyoruz.” Şirketin büyümesi düşüncesiyle birlikte aklına gelen öteki hoş hayâlle oyalanmaya başladı: “Niye bir ampul fabrikası bizde de kurulmasın?.. Ya da elektrik tesisatı için... Babamın da vasiyeti var zaten... Siemens ile…”</p>

  <p class="block">“Burayı da yangın yerine döndürdüler!” dedi Nigân Hanım.</p>

  <p class="block">Beşiktaş’tan geçiyorlardı. Osman gazetelerden Barbaros türbesini açığa çıkarmak için mezarlığın taşınacağını, eski evlerin yıkılacağını, bir park yapılacağını okumuştu.</p>

  <p class="block">Nigân Hanım:: “Burada Refik’in bir arkadaşı otururdu. Nerede o, hiç gözükmüyor?..” dedi.</p>

  <p class="block">“Muhittin mi?”</p>

  <p class="block">“Pek suratsız bir şeydi. Onlara mı uyuyor acaba Refikciğim?”</p>

  <p class="block">“Anne gene başlamayın lütfen!”</p>

  <p class="block">“Peki, neden sözedeceğiz aramızda... Artık hiçbir şey konuşulmuyor!”</p>

  <p class="block">“Efendim, sizle yarın Beyoğlu’na çıkacağız ya,” dedi Nermin.</p>

  <p class="block">Nigân Hanım gülmeye başladı. Ona Ayşe de katıldı. Osman da rahatlayarak balığın nasıl pişirileceğini bir daha sordu. Sonra Ayşe, Fuat Bey’lerin evinde yediği bir balığı anlatmaya başladı. Maçka’dan geçerlerken Nigân Hanım bu yaz ölen Kutsiye Hanım’ı hatırlayarak kederlendi, ama Teşvikiye Camii’nin önünde aklına çocukluğu, gençliği geldi ve neşeyle annesinden sözetti. Hafta içinde kardeşlerine ziyarete gideceğini söyledi. Osman’a da teyzelerini hiç aramadığı için çıkıştı. Manav Azizin dükkânını görünce artık bahçenin adam olmayacağına inandığını; uzaktan evi, evin yanında başlayan inşaatı görünce de, zaten artık hiç bahçeye çıkmayacağını söyledi, ama arabadan indikten sonra yandaki arsada ne olup bittiğini görmek için bahçede küçük bir geziye çıktı.</p>

  <p class="block">Osman holün aynasında kendini görünce önce Keriman’ı, sonra da yaşlandığını düşündü. Daha az sigara içmeye karar vererek ve bunun düzenli günlük hayatında bir yenilik olduğunu düşünerek aceleyle merdivenleri çıktı, son basamaklarda hiç de yaşlanmış olmadığını düşündü ve odasına girip eşarbın sakladığı yerde durup durmadığına baktı. Duruyordu. Neşelenerek odadan çıktı, Nermin’in merdivenleri çıktığını görünce helaya girdi, keyifle ellerini yıkadı, aradaki vakitleri değerlendirmeye karar verdiğini hatırlayarak aşağı indi ve gazeteleri alıp okumaya başladı. Gazeteler baştanbaşa savaş haberleriyle doluydu: “Fransızlar Sigfrid Hattı’nda ilerliyorlar... Almanlar’ın mukabil taarruza...” Osman gördüğü bazı filmleri ve askerlik yıllarını düşünerek, savaşan insanların içinde bulundukları ortamı gözlerinin önünde canlandırmaya, onların duygularını paylaşmaya çalıştı, ama haberler, içinde bir felâket duygusu ve saklanma isteğinden başka bir şey uyandırmadı. Felâket duygusu aklına İstanbul’un bombalandığını, Karaköy’ün ve Sirkeci’deki depoların yandığını, bütün bilanço defterlerinin, bonoların ve bütün müşterilerle stokların yokolduğunu getiriyor, kendisi de saklandığı yerden çıkmamak, her şey bitene kadar uyumak istiyordu. Birden ikinci keredir esnediğini farketti ve Bebek’te yaptığı küçük yürüyüşün iyi geldiğini düşündü. Kendini sağlıklı hissedince gene Keriman’ı, onunla bu öğleden sonra ne yapacaklarını ve daha heyecanlı şeyleri düşündü ve içinden hareket etmek geldiği için hızla ayağa kalktı, mutfağa inen merdivenlerden sabırsızlanan bir çocuk gibi kendini koyverdi.</p>

  <p class="block">Mutfakta ahçı Yılmaz ile Emine Hanım balıkları temizliyorlardı.</p>

  <p class="block">Osman: “Ne zaman yeriz?” diye sordu. Sonra her zamanki gibi ikisinin de süreyi dakikalarla değil, kelimelerle ölçeceğini düşünerek, şarkı söylüyormuş gibi keyifle: “Vakit nakittir!” diye mırıldandı.</p>

  <p class="block">“Refik Bey’ler geldiler mi?” dedi Emine Hanım.</p>

  <p class="block">“Gelmediler mi? Saat birde evde olacaklardı. Siz balığı hemen ateşe koyun!” dedi Osman ve mutfağın penceresinden bahçede dolaşan annesini gördü.</p>

  <p class="block">Nigân Hanım bahçede ağır ağır yürüyor, arkasından gelen torunları onunla birlikte arada bir duruyor, yandaki arsaya bakıyorlardı. Nigân Hanım’ın bakışları düşmancaydı; çocuklar ise anlamaya çalışarak bakıyorlardı.</p>

  <p class="block">Osman mutfaktan çıktı. “Bir, iki, üç, dört ve altı!” diye sayarak, son basamağı küçüklüğünde yaptığı gibi atlayarak merdivenleri aceleyle tırmandı, salona girdi. “Ben çocuktum... Burada doğdum!” diye mırıldandı. “Otuz üç yıl önce!” Otuz üç yıldır bu merdivenleri çıktığını, birkaç kısa iş seyahatinin ve askerliğinin dışında evden hiç ayrılmadığını düşündü. Köşede oturan Nermin ile Ayşe’yi görünce gene insanları suçüstü yakalama alışkanlığına kapılarak: “Ne konuşuyordunuz? Ne var? Söyleyin bakalım, söyleyin!” diye bağırdı, ama hemen neden neşeli olduğunu hatırlayarak şaşırdı ve kolluğa oturup açtığı bir gazetenin arkasına yüzünü gizledi.</p>

  <p class="block">“Ayşe’nin nişanından sözediyorduk!” dedi Nermin.</p>

  <p class="block">Ayşe: “Ne giysem diyorduk,” dedi.</p>

  <p class="block">“Daha çok vakit var ama...” diyerek Nermin güldü.</p>

  <p class="block">Osman gazeteyi yüzünden indirerek gülümsedi. Gülümseyişinin istediği gibi, “Bir yandan sizi dinliyor, bir yandan gazeteyi okuyor, bir yandan da yaşıyorum işte!” anlamına geldiğini anlayınca sevindi. Sonra, ama duvarda babasının resmini görünce neşe gölgelendi. “Bir metresim var, bu çok çirkin!” diye düşündü. “Ama ne yapayım, o da olmasaydı nasıl yaşardım, neyi bekleyerek yaşardım, bilmem!” Gazetenin magazin sayfasına bakıyordu: “Johnny Weissmüller karısından ayrılıyor!” Kendisi böyle bir şeyi hiç düşünmemişti. “Bir ev kadını olarak, çocuklarımın annesi olarak Nermin eşsizdir!” diye mırıldandı, ama içinden ona öfkelenmek geldiği için, “Anlayışsızdır!” diye düzeltti. Odadaki konuşma da hâlâ sürüyordu. Gazetenin sayfasını çevirdi. “Peki babam ile annem nasıldılar? Babam bütün ömrü boyunca ondan başka kadın tanımadı! Evet, çünkü annem anlayışlıdır! Şimdi sinirli, ama eskiden anlayışlıydı!” Bu açıklamayı yeterli bulmadığı için, “Onlar eski tür insanlar!” dedi kendine. Bununla ne demek istediğini düşünmek içinden gelmedi. “Ee, nerede kaldı şu yemek?” diye söylenerek gazeteyi attı, ayağa kalktı ve içindeki huzursuzluğu yatıştırmak için: “Selahattin’in de var, Demirci Mustafa’nın da var, hatta Fuat Bey’in bile bir zamanlar varmış!” diye mırıldandı. “Üstelik Mustafa’nınkini karısı bilir, ses etmezmiş!”</p>

  <p class="block">Birdenbire Nermin: “Ne düşünüyorsun?” dedi.</p>

  <p class="block">“Refik’ler nerede kaldılar?”</p>

  <p class="block">“Şimdi gelirler!” dedi Ayşe.</p>

  <p class="block">“Canım, bu doğru değil!” dedi Osman. Sonra doğru olmayan şeyi açıklaması gerekliğini hissederek: “Bu kadar kendilerini düşünmeleri doğru değil!” diye ekledi, ama Nermin ile Ayşe ona cevap vermeden kendi aralarında konuşuyorlardı. Osman sedef odasıyla, mutfağa inen merdivenler arasında aşağı yukarı yürümeye başladı.</p>

  <p class="block">Nermin: “Ne kadar sinirlisin! Otursana!” dedi. “Öğleden sonra ne yapacaksın?”</p>

  <p class="block">“Kulübe gideceğim!” dedi Osman. Oturdu, gene gazeteleri açtı, okumaya başladı, ama şimdi bir de boş yere kulübe gitmek zorunda kaldığı için öfkeleniyordu. “Çok oturmam!” diye düşündü. “Bir girer, hemen çıkarım! Kendimi herkese bir gösteririm! İşte yemek oldu.”</p>

  <p class="block">Ama içeri giren Nigân Hanım’dı. Ağır ağır yaklaşıyordu: “E, Refik nerede?” diye sordu.</p>

  <p class="block">“Gelmediler!” dedi Osman.</p>

  <p class="block">“Balığı koymuşlar! Bir de ayrı ayrı yemeye mi başlayacağız? Bir bu eksikti!”</p>

  <p class="block">“Şimdi gelirler. Şimdi gelirler!” diyerek Osman ayağa kalktı.</p>

  <p class="block">“Kim söyledi balığı koymalarını?” dedi Nigân Hanım.</p>

  <p class="block">“Ben koyun, şimdi gelirler dedim!”</p>

  <p class="block">“Ama olur mu?” dedi Nigân Hanım. “Bari sofrada birlikte olalım... Bunu da bozarsanız...”</p>

  <p class="block">“Anneciğim, gelirler diyorum, gelirler, şimdi gelirler!” dedi Osman. Elinin sigara paketine gittiğini anlayarak öfkelendi. “İnsan sigara içmez, bir başka kadınla ilgilenmez de ne yapar?” diye düşündü. Haksızlığa uğradığını düşündüğü için biraz ferahladı.</p>

  <p class="block">“Yandaki arsaya baktım. Ağlayacaktım!” dedi Nigân Hanım.</p>

  <p class="block">Osman başını salladı. Yeniden oturdu.</p>

  <p class="block">“Berbat etliler Nişantaşı’nı!” Kısa bir sessizlikten sonra Nigân Hanım: “Hava ne sıcak!” dedi.</p>

  <p class="block">“Evet, efendim, sıcak!” dedi Nermin.</p>

  <p class="block">“Çocuklar neredeler?”</p>

  <p class="block">“Sizinle bahçede, değiller miydi, efendim?”</p>

  <p class="block">“Bahçedeydiler ama...”</p>

  <p class="block">“İşte geliyorlar;..”</p>

  <p class="block">“Yemek de geliyor!” Osman neredeyse haykırmıştı, kendisine tuhaf tuhaf baktıklarını düşünerek: “Kurt gibi açım!” dedi. “Oh, oh mis gibi de koktu. Hani bunun defnesi?” Emine Hanım’ın gülümsediğini görerek neşeyle sofraya oturdu, ama annesinin yerinden kalkmadığını gördü.</p>

  <p class="block">Nigân Hanım sofraya oturmadığı için Ayşe ile Nermin de kalkmıyorlardı. Osman onlara seslendi. Refik’lerin şimdi geleceğini söyledi, şakalar yaptı, ama Nigân Hanım ancak Nermin’in uzun uzun dil dökmesinden sonra sofraya oturabildi. Bu kötülüğü de Cevdet Bey’in yokluğuyla açıklıyordu. Bu sırada çıngırak şıngırdadı.</p>

  <p class="block">Osman: “Geldiler işte!” dedi.</p>

  <p class="block">“Geldiler, ama biz oturduk artık!” dedi Nigân Hanım.</p>

  <p class="block">Az sonra Refik ile Perihan içeri girdiler. Hâlâ kendi aralarında birşeyler konuşuyorlardı. Sonra Perihan sofradaki kalabalığı görerek gülümsedi.</p>

  <p class="block">“Bizi beklemediniz, iyi ettiniz!” dedi Refik.</p>

  <p class="block">Nigân Hanım: “İyi etmedik, hiç iyi etmedik,” diye mırıldandı.</p>

  <p class="block">“Ev baktık!” dedi Refik.</p>

  <p class="block">Nigân Hanım: “Bizden kaçmak için, değil mi?” dedi.</p>

  <p class="block">Refik annesinin masanın üzerinde duran elini okşayarak: “Nasıl böyle bir şey düşünüyorsunuz, şaşıyorum!” dedi. Sonra elbiselerini değiştirmek, temizlenmek için çıktılar.</p>

  <p class="block">“Bu çocuk nasıl böyle oldu?” dedi Nigân Hanım.</p>

  <p class="block">Osman: “İyiyiz anne, hepimiz iyiyiz, hamdolsun! Her şey iyi, hepimiz sağlıklıyız, şirket de iyi, niye şikâyet ediyorsunuz?” dedi ve bacaklarını sinirli sinirli oynattığını farkederek öfkelendi. Sonra birşeyler söylemiş olmak için, cuma günü yazıhanede başından geçen gülünç bir olayı anlatmaya başladı, ama hemen, önceden bunu anlattığını hatırlayarak balığın çok güzel olduğunu söyledi.</p>

  <p class="block">Nigân Hanım: “Ramazan ne zaman başlıyor?” dedi.</p>

  <p class="block">“Ekimin on beşinde!” dedi Osman.</p>

  <p class="block">“Ekimin on beşi, bir ay daha kasımın on beşi,” dedi Nigân Hanım. Ayşe’ye döndü: “Sen iki bayram arasında mı nişanlanacaksın?” Sonra birden bir şey hatırlayarak: “Portakal olsa da Yılmaz portakallı ekmek kadayıfı yapsa!” dedi. “Mandalinayla da yapılır mı o? E, nerede kaldınız, nerede? Balık soğudu!”</p>

  <p class="block">Kapıdan gelen Refik ile Perihan’a bakıyordu.</p>

  <p class="block">“Buncağız ağlamış!” dedi Perihan. Kucağında çocuk vardı. “Otur bakalım!” dedi çocuğa. Köşedeki yüksek sandalyenin üzerine iri gövdeyi yerleştirdi, kendisi de yanına oturdu.</p>

  <p class="block">Refik: “Cihangir’de çok iyi bir ev bulduk!” dedi. “Ekimin başında tutmaya karar verdik.”</p>

  <p class="block">“Orası sonradan görmelerin semtidir!” dedi Nigân Hanım.</p>

  <p class="block">“Anne, denizi görüyor!” dedi Refik. “Üstelik kaloriferli. Denizi görüyor, yeni, tertemiz bir apartman katı. Geniş, büyük pencereleri var. İyi ışık alıyor. Duvarlar bembeyaz...”</p>

  <p class="block">Birden Osman: “Benim balığım bitti. Tatlı ne var?” dedi.</p>

  <p class="block">“İşte bu da çocuk... Vallahi bu da çocuk!” dedi Nigân Hanım ve gülmeye başladı.</p>

  <p class="block">“Evet, evet, çok açım!” diyerek Osman da neşeye katıldı. “Ne güzel yaşıyoruz işte!” diye düşündü. “Şu pazarları çok seviyorum... Saat kaç? Biri yirmi geçiyor... Ah, bir de şimdi kulübe gidip kendimi göstermek zorundayım!”</p>

  <p class="block">“Bize sık sık gelirsiniz, değil mi?” dedi Nigân Hanım. “Ben küçük Melek’imi görmek isterim! Cevdet Bey’in gidişinden bir hafta sonra beni avutmak için o geldiydi!”</p>

  <p class="block9" id="calibre_pb_74">&nbsp;</p>
</body>
</html>
