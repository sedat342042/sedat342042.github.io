<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388117984">8<br class="calibre5" />
  Beyoğlu’nda Kadınlar</p>

  <p class="block12">&nbsp;</p>

  <p class="block">Nigân Hanım merdivenleri çıkarken terledi. Yüreğinin atışlarını, burnunun arkasındaki zonklamayı farkederek söylendi: “Ekim değil, sanki yaz!” Oysa yaz biteli, Heybeliada’daki yeni evden Nişantaşı’na taşınalı bir ay olmuştu. Şimdi, ekimin başında, dışarıda, Beyoğlu’nda kızgın bir gökyüzü vardı.</p>

  <p class="block">Nigân Hanım Perihan’a bakarak: “Burasıydı değil mi?” dedi.</p>

  <p class="block">Perihan başını salladı, zile dokundu. Ayşe’nin yeni piyano hocasının evi burasıydı. Bütün kış haftada iki kere buraya geleceklerdi. Bütün kış, haftada iki kere, Tünel’den az önceki bu hana gelip, dört kat merdiven çıkıp, küf ve toz kokan şu sahanlıkta dikilip, kapının açılmasını beklemek Nigân Hanım’a hiç de sıkıcı gelmiyordu, ama gene de kızı annesinin yaptıklarının değerini bilsin istiyordu.</p>

  <p class="block">Kapıyı, geçen gelişlerinde de gördükleri gündelikçi kadın açtı. Duvarlarında, temiz sakallı, kibar mösyölerin resimleri asılı bir odaya geçip oturdular. İçeriden piyano sesi geliyordu. Nigân Hanım saatine baktı. Dörde beş vardı. Perihan karşısında oturmuş, bir dergiyi karıştırıyordu. Sonra sıkılıp pencereden dışarıya bakmaya başladı. Nigân Hanım bir doktor muayenehanesinde bekliyormuş gibi bir duyguya kapıldı. İçerden gelen müziğin hiç de az sonra bitecekmiş gibi bir havası yoktu. “Şu kıza piyanoyu öğretmek için ne kadar zahmete giriyoruz!” diye düşündü. Bu zamanda artık kimsenin, hele gençlerin hiçbir şeyin değerini bilmediklerini aklından geçirdi.</p>

  <p class="block">1936 Ekim’inde, kırk sekiz yaşındaydı. Gıcırdayan sandalyede oturuyor, gelinini süzüyordu. “Çocuk daha bu kız!” Perihan alnını cama dayamış dışarı bakıyordu. “Ben onun yaşındayken...” diye düşündü Nigân Hanım ve hesapladı. “Perihan yirmi iki yaşında. Yani, yeni takvimle 1910’da, ben onun yaşındayken ikinci çocuğumu doğurmuştum!” Gururlanarak gözlerini kırpıştırdı. Bazan kendini çok çilekeş buluyor, bazan da hakkının yendiğini düşünüyordu. Şimdi de üçüncü çocuğu için, şu huysuz kız için çile çekiyor, sıkıntıyla bekliyordu. Kendini avutmak için, “Ayşe’yi aldıktan sonra Lebon’a gideceğiz!” diye düşündü. Leylâ Hanım’la orada dördü çeyrek geçe buluşmak üzere sözleşmişlerdi.</p>

  <p class="block">Piyano sustu. Bir keman bir an gıcırdadı galiba; kısa bir sessizlik oldu. Sonra Macar hocanın bozuk Türkçesi ve ayak sesleri duyuldu. Açılan kapıdan önce elinde bir keman kutusu taşıyan, yakışıklı ve solgun yüzlü bir delikanlı çıktı. Nigân Hanım bunun kim olduğunu düşünürken Ayşe’yi gördü. Arkasında da Mösyö Balatzs düşünceli bir tavırla gülümsüyordu. Duvarlardaki resimlerde görülen bakımlı sakal onda da vardı. Nigân Hanım’la Perihan’ı görünce canlandı. Ellerini sıkarak birşeyler mırıldandı. Kısa boylu, tombul bir adamdı. İnsana bir piyano hocasını hatırlatmıyordu, ama ince sözler söylemesini de biliyordu. Kapıdan çıkarlarken, Nigân Hanım: “Kibar adam!” diye düşündü. “Ne de olsa bir Avrupalı!” Merdivenleri iniyordu. İçinden tuhaf düşünceler geçti. “Ama yazık!” Bir piyano hocasıydı.</p>

  <p class="block">Gene Beyoğlu’na çıktılar. Ama bu sefer yukarıda kızgın bir gök değil, sabırsız, aceleci bulutlar vardı. Sıcak ve ölü bir rüzgâr, sanki bir fırının ağzından çıkıyormuş gibi yüzleri yakıyordu. Nigân Hanım: “Fırtına geliyor!” diye düşündü. Ayşe Taksim tarafına dönünce seslendi:</p>

  <p class="block">“Oraya değil. Şeker alacağız.”</p>

  <p class="block">“Eve gitmiyor muyuz?”</p>

  <p class="block">Nigân Hanım öfkelenir gibi oldu. Çocukluğa karşı hoşgörülüydü, ama şımarıklığa karşı hayır!</p>

  <p class="block">Sert bir sesle: “Önce Lebon’a gideceğiz,” dedi. “Leylâ Teyzen’e söz verdik. Sonra eve...”</p>

  <p class="block">Ayşe surat astı. Perihan ona birşeyler anlatmaya koyuldu. Nigân Hanım gene aynı duyguya kapılır gibi oldu: Çocuklar hiçbir şeyin değerini bilmiyorlardı. Vitrinlere bakmaya başladı.</p>

  <p class="block">Vitrinlerde de fazla bir şey yoktu. Adadan döndükten sonra yatak odası için perdelik kumaş aramış, iyi bir şey bulamamıştı. Bugün de Perihan ile o kadar dükkâna girip çıktıktan sonra ancak şu mavi çiçekli Amerikan bezini bulabilmişlerdi. Hiçbir şey yoktu dükkânlarda. Zaten Türkiye’de hiçbir zaman hiçbir şey yoktu. İşte mesela şu ünlü Hristodiadis’in mağazası. Bu vitrinlerde bir bakışta göz alan ne var? Orasından burasından iplerle çekiştirilerek gerilmiş kötü basmalar, rengi kısa zamanda solacak yerli mallar, donuk suratlı bir mankene giydirilmiş hazır elbiseler. Hiçbir şey yoktu. Nigân Hanım öfkelendiğini hissediyordu. Vitrinden uzaklaştı.</p>

  <p class="block">Çevresine bakındı. Ayşe ile Perihan’ı göremiyordu. “Yok oldular!” diye düşündü. Olduğu yerde durdu. Tünel’e doğru giden kaldırımda aradığı şeyi bulamadı. Gidip gelen lekeler başka insanlardı; karşı kaldırıma da baktı: Orası da öyle. Sonra durduğu kaldırımda, taa ötede bir yerde Ayşe’nin örgülü saçlarını gördü. Perihan ona yaslanmıştı. Aralarında konuşuyorlardı, Nigân Hanım’ı unutmuşlardı. Nigân Hanım haksızlığa uğramış gibi oldu. Böyle bir duyguya kapılmaması gerektiğini düşünüyor, ama onlara bakarak yürüdükçe içinde bundan başka bir duygu uyanmıyordu. Sonra yokluğunu farkettiler: Durup arkalarına baktılar, birkaç saniye arandılar, Nigân Hanım’ı gördüler ve beklemeye başladılar.</p>

  <p class="block">Nigân Hanım yanlarına gelince sordu: “Neler konuşuyordunuz bakalım?” Sesine suçlayıcı, sert birşeyler katmıştı.</p>

  <p class="block">Perihan: “Hiç!” dedi.</p>

  <p class="block">Nigân Hanım kaşlarını çatarak baktı. Ayşe’nin suçlu, sinirli bir hali vardı. Nigân Hanım üsteledi.</p>

  <p class="block">“Öyle dalıp gittiniz! Ne konuşuyordunuz?”</p>

  <p class="block">Ayşe kararlı bir tavır takındı: “Beni niye almaya geliyorsunuz? Ben tek başıma da eve dönebilirim. Okuldan buraya nasıl olsa tek başıma geliyorum!”</p>

  <p class="block">Demek buydu! Demek annesinin gelip kendisini almasından hoşlanmıyordu! Nigân Hanım öfkenin her yerine yayıldığını hissetti: Dudaklarının ucunun titrer gibi olduğunu farketti. Demek, buydu! Kaldırımdan insanlar geçiyordu. Bağırıp çağırmak, şu anlayışsız, saygısız kıza unutamayacağı birşeyler yapmak geliyordu içinden. Yukarıda bulutlu, sarı bir gök vardı, güvercinler bir pencerenin önünde uçuşup duruyordu. Pastanenin önündeydiler. Bir rüzgâr koptu. Nigân Hanım sert hareketlerle içeri girdi. Kızıyla gelini arkasından geldiler.</p>

  <p class="block">Küçük bir masaya oturdular. Daha Leylâ gelmemişti. Garson kızdan çay ve pasta istediler. Sonra uzun bir sessizlik oldu. Nigân Hanım pastanenin zevkini çıkaramayacağını anladı. “Demek, gelip onu almamızdan hoşlanmıyor!” diye düşünüyordu.</p>

  <p class="block">“Neden istemiyorsun gelip seni almamı?”</p>

  <p class="block">Ayşe susuyor, suçlu suçlu önüne bakıyordu. Suçunun da farkındaydı demek.</p>

  <p class="block">“Neden istemiyorsun? Neden?” <span class="calibre3">Bu kızın cevap verebilmesi için sorunun beş altı kere sorulması, kafasına kakılması gerekiyordu.</span></p>

  <p class="block">“Neden istemiyorsun, neden, söylesene? Annenle sokakta yürümekten utanıyor musun? Söylesene neden?”</p>

  <p class="block">Ayşe mızmız bir sesle mırıldandı: “Utanmıyorum!”</p>

  <p class="block">“Öyleyse neden? Neden gelip seni almayacakmışım? O piyano hocasını bulmak için az mı uğraştım? Her şey senin için yapılıyor. Söylesene bakalım neden istemiyorsun? Söylesene, neden?”</p>

  <p class="block">Ayşe ağlamaya başladı.</p>

  <p class="block">Nigân Hanım, “Ah, bir bu eksikti!” diye düşündü. “Üstelik herkesin ortasında!” Çevresine baktı. Camın önündeki masaların birinde şık giyimli bir bey gazete okuyordu. Soldaki bir masada iki kadın gülüşerek çay içiyordu. Nigân Hanım tedirgin olarak onları inceledi: Farketmemişlerdi. “Çok mu azarladım?” diye düşündü. Sonra bıkkınlık geçti içinden. “Evlendirmek bu kızı,” diye söylendi. “En kısa zamanda mutlaka evlendirmek. Evlenmezse sinirli, mızmız bir sulugöz olup çıkacak. Şu haline bak! Sözüm ona on altı yaşında... Evlendirmeli!”</p>

  <p class="block">Ayşe’nin başı göğsüne yaklaşmış, omuzlarının arasına girmişti.</p>

  <p class="block">“Hadi sil gözünün yaşını. Bak, çay geliyor!”</p>

  <p class="block">Çayla birlikte pastalar da geldi. Ama tatsızlık masaya sinmişti. Güzel fincanlara bakarak insan oyalanamazdı. Hiçbir şey konuşmadan pastalarını yemeye başladılar. Nigân Hanım “Leylâ’yı beklemeden atıştırmaya başladık!” diye düşündü, ama buna pek aldırış etmedi. Ayşe’yi düşünüyordu. “Peki, kiminle evlendirmeli bu kızı?” Cevdet Bey’e bu konuyu açmaya karar verdi. Sonra caydı. Cevdet Bey’in tek zayıflığı bu şımarık kızdı: Evlilik sözü açılınca mutlaka yüzünü buruşturacak, hüzünlenecek, daha vaktin gelmediğini söyleyecekti. Ayşe mendilini çıkarmadan, çıplak elleriyle gözlerini ovuşturuyordu. Perihan üzgün gözüküyordu. “Kime verebiliriz bu kızı? Kime verebiliriz?” Arkadaşlarının, tanıdıkların yetişkin çocukları, iyi okumuş delikanlılar geliyordu aklına... “Refik’in arkadaşı Ömer nasıl? Ya da Rezan’ın büyük oğlu...” Önündeki çikolatalı pastayı küçük küçük kesiyor, çayını yudumluyor, şarkı söyler gibi mırıldanıyordu: “Kime verebiliriz? Kime? Nusret Bey’lerin küçüğüne... Sabiha’nın oğlu Paris’te ne okuyordu?” Öfkesini unutuyordu galiba, pastadan da aklından geçenlerden de keyif alıyordu. Süklüm püklüm oturan Ayşe’ye bakarken damat adaylarını tek tek tartıyor, hafif hoş bir oyun oynuyordu.</p>

  <p class="block">Pastanenin kapısı açıldı. Leylâ Hanım hızlı, sağlıklı hareketlerle içeri girdi. Nigân Hanım, “Aa, tabii Leylâ’nınkine!” diye düşündü. “Remzi’ye...” Taa kurban bayramında gördüğü çocuğu hatırlamaya çalıştı. Sonra Leylâ gülümseyerek yaklaştı. Nigân Hanım, “Öpüşeceğiz!” diye düşündü. Başını ileri doğru uzattı. Leylâ’nın yanakları sıcaktı, yumuşak bir kokusu vardı. Perihan’ı ve Ayşe’yi öperken onu seyretti. Tamam, Remziydi en uygunu, Leylâ masaya yerleşti. Her zamanki gibi neşeli, coşkuluydu. Çayını ve pastasını söyleyip hemen anlatmaya başladı.</p>

  <p class="block">Leylâ Hanım’ın anlatacak çok şeyi vardı. Yazlıktan, Suadiye’den Şişli’ye yeni taşınmışlardı. Yazın da görüşemedikleri için çok şey birikmişti. Önce yaz sonuna doğru yapılan iki düğünü anlattı. Nigân Hanım bu düğünlere gidemediği için hayıflanıyordu. Hikâyeleri dinleyince fazla bir şey kaçırmadığını anlayarak sevindi. Sonra eylül başında gelen İngiliz kralı hatırlandı: Leylâ Moda’da Gazi’yle birlikte yelken yarışlarını seyreden kralın açık renk bir spor elbise giydiğini söyledi. Kralın yanında gezdirdiği bir başka kadın vardı; karısı değildi, bu konuda dedikodu yapılıyordu. Dedikoduları anlattı. Nigân Hanım da görmüştü kralı, onun da anlatacak birşeyleri vardı: İlk gün Gazi’yle birlikte Dolmabahçe’den Beyoğlu’na çıkarlarken Nişantaşı’ndan, evin önünden geçmişlerdi. Kralın üzerinde koyu gri, beyaz çizgili bir kostümle açık gri bir gömlek ve siyah kravat vardı. Bahçeye çıkıp beklemişler, geçerlerken de alkışlamışlardı. Leylâ Hanım kralın gazetelerdeki fotoğraflarında göründüğünden daha yakışıklı olduğunu, ama Gazi’nin ondan da yakışıklı olduğunu söyledi. Sonra birer çay daha içmeye karar verdiler. Leylâ Beyoğlu’nda yaptığı alışverişten sözetti: O da iyi bir şey bulamamıştı.</p>

  <p class="block">Nigân Hanım gösterişli bir hareketle iç çekti: Bir süre, Türkiye’de hiçbir şey olmadığından sözettiler. Sortra Leylâ, kışın sonunda Avrupa’ya gitmek istediklerini söyledi. Nigân Hanım hüzünlendi: Cevdet Bey yıllardır Avrupa’dan mal getirip satmasına rağmen, seyahate çıkmaktan hoşlanmazdı. Yıllar önceki o Berlin gezisinden başka hiçbir yere gitmemişlerdi. Garson kız yeni çayları getirdi. Nigân Hanım gözucuyla Ayşe’ye baktı: Pastasını yememişti, önündeki fincan doluydu. Kendisini tutamadı:</p>

  <p class="block">“Çayın soğuyacak!” dedi. “Hadi, içsene!”</p>

  <p class="block">Sonra: “Leylâ’nın sözünü kestim!” diye düşündü. Leylâ da dönmüş Ayşe’ye gülümsüyordu. Nigân Hanım, “Evlendirmeli bu kızı!” diye düşündü. Ayşe’yi cezalandırmak istediğini farketti. Mutsuz bir tavır takınarak gözleriyle Ayşe’yi işaret etti:</p>

  <p class="block">“Az önce bana ne söyledi, biliyor musun? Piyano dersinden sonra gelip bizim onu almamızı istemiyormuş!”</p>

  <p class="block">Leylâ: “Ah, söylememiştir, söylememiştir!” diyerek güldü.</p>

  <p class="block">Nigân Hanım’ın canı sıkılır gibi oldu. Kimse kimseyi ciddiye almıyordu. Kelimelerin hiçbir değeri yoktu.</p>

  <p class="block">Birşeyler yapmak istediğini farketti:</p>

  <p class="block">“Söyledi, söyledi,” dedi. “Perihan da tanık.”</p>

  <p class="block">Daha sözler ağzından çıkarken çok saf buldu kendini. “Kızımı bile istediğim gibi azarlayamıyorum!” diye düşündü. Ama düşüncesizlik ettiğini de farkediyordu. “Ayşe’yi Remzi’ye vermeli!” Yok, bu da uymuyordu şimdi. Pastanede cansıkıcı, loş bir ışık vardı. Bir süre bunu düşünerek oyalanmaya çalıştı. Sonra pastaneden meyve şekerlemesi almaya karar verdi. Hangi şekerlemelerden almalıydı? Rahmetli annesiyle Teşvikiye’deki konakta bütün kış armut şekerlemesi yerlerdi. Bunu hatırlamak hoşuna gitti, avunur gibi oldu. Bir şimşek çaktı, mavi bir ışık her yeri doldurdu. Yağmur pastanenin camlarına vurmaya başladı.</p>

  <p class="block">Nigân Hanım, “Artık taksiyle döneriz!” diye düşündü. Gözlerini kırpıştırdığını farketti.</p>

  <p class="block"></p>

  <p class="block9" id="calibre_pb_24">&nbsp;</p>
</body>
</html>
