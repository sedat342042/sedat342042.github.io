<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388118029">53<br class="calibre5" />
  Gençlerle</p>

  <p class="block12">&nbsp;</p>

  <p class="block">Muhittin önde, iki askeri öğrenci arkada, Feride Hanım’a görünmeden, Serencebey’deki evin arka odasına girdiler. Askeri öğrenciler Muhittin’in odasına girer girmez şaşırdılar. Muhittin onların bu odayı uzun zamandır düşündüklerini, içinde ne olduğunu, nasıl döşendiğini merak ettiklerini seziyordu. Masanın arkasındaki sandalyesine oturdu, eli kendiliğinden sigara paketine uzandı, ama almadı. Ayakta dikilerek dikkatle çevrelerine bakan gençlere öfkelendi. “Keşfedilmekten hiç hoşlanmıyorum!” diye düşündü. “Ama ne yapayım, artık meyhanelerde buluşmak da yakışıksız oluyordu... Hâlâ bakıyorlar... Ne okuduğumu öğrenecekler... Hakkımdaki düşüncelerini öğrenmek isterdim, ama keşfedilmek hiç de hoş gelmiyor!”</p>

  <p class="block">“Ne bakıyorsunuz öyle, otursanıza yahu?”</p>

  <p class="block">“Ha? Evet!” diye Barbaros mırıldandı.</p>

  <p class="block">“Sen şöyle geç bakayım Turgay! Eee, ne yaptınız bakalım bu hafta?”</p>

  <p class="block">Bir sessizlik oldu. Galiba ikisi de ötekinin bir şey söylemesini bekliyordu. Sonunda Barbaros: “Hiç!” diye mırıldandı.</p>

  <p class="block">“Demek bütün hafta hiç yaptınız ha? Ne diye yaşıyorsunuz siz peki?”</p>

  <p class="block">Barbaros suçlu bir tavır takındı, ama atanmamıştı. Muhittin’in kendilerine sevgiyi böyle gösterdiğini artık öğrenmişti. Birden bir şey hatırlayınca gözlerini kitaplardan uzaklaştırdı: “Turgay bir Arnavut teğmeninin selâmını almadı!”</p>

  <p class="block">“Sahi mi?” dedi Muhittin heyecanla.</p>

  <p class="block">Turgay alçakgönüllü bir tavır takınarak olayı doğruladı.</p>

  <p class="block">“Nasıl oldu yahu, anlatsanıza şunu?” dedi Muhittin... “Aferin!”</p>

  <p class="block">“Valla ben görmedim!” dedi Barbaros. “Kendi söyledi. Herif selâmı vermiş, ama bu almamış işte. Sen anlatsana, yahu!”</p>

  <p class="block">“Almadım işte selâmını!” dedi Turgay. Yakışıklı bir ahmağın saflığı vardı üzerinde, ama Muhittin onu tanımıştı; aptal bulmuyordu artık.</p>

  <p class="block">“Nasıl almadın yani? Kim bu adam?”</p>

  <p class="block">“Bir Arnavut! Zaten kimse sevmez onu! Üçüncü sınıftan birinin atılmasına da önayak olmuştu. İşte merdivenlerde gördüm. Ama kapının merdivenlerinde. Selâm verdi, almadım!”</p>

  <p class="block">“Şu selâmı biraz ayrıntılarıyla anlatsana...”</p>

  <p class="block">“Evet, ben de pek anlamadım ya!” dedi Barbaros.</p>

  <p class="block">“İnanmıyorsanız anlatmayız. Selâmı verdi. Yanından düpedüz duvar gibi geçtim... Hiçbir şey de yapamadı. Ama suratı da bozuldu.”</p>

  <p class="block">Muhittin: “Ceza falan verdirtmeye kalkışmadı mı?” diye sordu.</p>

  <p class="block">“Kalkışmadı...”</p>

  <p class="block">“Peki nasıl oluyor bu işler? Bu selamlaşmanın usulü nedir? İlk önce kim verir? Ben askerlik yaparken böyle bir şey olmuştu da birinin canına okumuşlardı... Bu tehlikeli değil mi?”</p>

  <p class="block">“Bana vız gelir!” dedi Turgay. “Zaten askerlikten hiç hoşlanmıyorum. Bir yolunu bulsam ayrılacağım... Biz esir miyiz yahu?”</p>

  <p class="block">Muhittin birden endişelenerek: “Olur mu, canım, olur mu?” diye söylendi. “Orada kalman gerekir!.. Hem böyle sıkıntılar her meslekte var!”</p>

  <p class="block">“Yok, merak etmeyin ağbi, bir şey olacağı yok!” dedi Barbaros.</p>

  <p class="block">“Biraz öfkeli bugünlerde... Yoksa...”</p>

  <p class="block">“Askerliği bırakacağım... Bir köşeye çekilip şiir yazacağım!” dedi Turgay. Buna inanmıyordu herhalde, ama gene de söylemekten hoşlanıyor olmalıydı.</p>

  <p class="block">Muhittin: “Aslına bakılırsa pek iyi etmemişsin Turgay!” dedi. “Başına bir dert açılabilirdi de...”</p>

  <p class="block">“Ben de öyle diyorum!” dedi Barbaros.</p>

  <p class="block">“Yani yanlış mı bu yaptığım? Böyle demeyin lütfen, ağbi. O bir Arnavut! Burası bizim vatanımız! Onun yüzünden Türk çocukları Türk ordusundan atılıyor, siz de beni haksız buluyorsunuz!”</p>

  <p class="block">Muhittin bir ağabey gibi değil, bir öğretmen gibi hissederek: “Ama böyle bir davranış bizi hedefe ulaştırmaz ki!” dedi. “Hedefe ulaşmak irin duygularımız ve öfkemizle değil, aklımızla hareket edeceğiz!”</p>

  <p class="block">“Ama hani duygular önemliydi? Hani anlamak değil hissetmek gerekiyordu?” dedi Turgay.</p>

  <p class="block">“Duygular inanmak için gerekli!” dedi Muhittin. “Hedefe varmak için aklını kullanacaksın. Her adımda akıl gerekiyor. Bak derginin kapağına o haritayı koyduk, yayını durduruldu... Biz bunu dergiye yöneltilmiş alçakça bir komplo olarak değerlendirdiğimiz kadar, yaptığımız bir hata olarak da görüyoruz... Bu hata sonunda Türkçü hareket tek yayın organını çıkaramaz oldu.”</p>

  <p class="block">Bir sessizlik daha oldu. Konu yayımı vilayet tarafından durdurulan <i class="calibre6">Ötüken</i> dergisine geldiği için gençler ciddileşmişlerdi. Barbaros, “Turgay’ı mazur gör ağbi!” diyen bir bakışla bakıyordu. Turgay da delidolu hareketlerinden utanmış gibiydi. Muhittin saygılı sessizliğin tadını çıkararak, “Tamam, her zamanki gibi uysallaştılar!” diye düşündü. “Sanki odamı ve kitaplarımı görünce benim de sıradan bir ölümlü olduğumu anlayıp saygısızlığa başlamışlardı!” Az sonra söyleyeceği cümleyi aklına getirdi, ama söyleyemedi. Bir süre bu delikanlıları her görüşünde aklından geçen şeyi düşünerek neşelendi. “Harp Akademisi’ni avucumun içine alıyorum! Bu ektiğim tohumla bir gün bütün orduyu...” Birden sinirlendi: “Ya bu sersem gerçekten ordudan ayrılırsa... Ayrılmaya cesareti yetmez, ama ya bu küçük kabadayılıkları yüzünden onu atarlarsa?” Öfkelenerek: “Herkes Türkçü, ama kimsenin elinde asker yok!” diye düşündü. Turgay’a bir daha öğüt vermeyi düşünüyordu ki, söylemek istediği öteki cümleyi, asıl etkileyici şeyin bu olduğunu sezerek söyledi:</p>

  <p class="block">“Yeni dergi için imtiyazı ben alıyorum!”</p>

  <p class="block">“Ooo, öyle mi?” dedi Barbaros.</p>

  <p class="block">“Tabii! Hareketin duracağını mı sanıyordunuz yoksa?”</p>

  <p class="block">“Bunu hiçbir zaman düşünmedik!” dedi Turgay. Kendini affettirmek istiyormuş gibiydi. “Ama imtiyazı sizin almanız...”</p>

  <p class="block">Birden kapı açıldı ve Feride Hanım içeri girdi. İki genci görünce şaşırmadı. Gülümseyerek: “Hoş geldiniz, evlâdım!” dedi.</p>

  <p class="block">“Hoş bulduk teyze!” dedi Turgay. Ayağa kalktı. “Sizi demin rahatsız etmedik!” Eğilerek, içten bir hareketle kadının elini öptü.</p>

  <p class="block">Arkasından gelen Barbaros da aynı şeyi yaptı. Muhittin annesinin yüzünün ışıdığını gördü, ona acıdı, askerlerin hareketini de gereksiz buldu. Son zamanlarda annesinin elini, herhalde, kimse böyle öpmemişti.</p>

  <p class="block">Feride Hanım: “Kahvenizi nasıl istersiniz?” diye sordu. Az önce öpülen elini nereye koyacağını bilemiyormuş gibiydi.</p>

  <p class="block">“Orta!” dedi Muhittin. “Orta değil mi çocuklar? Evet!” Annesine döndü: “Ben şimdi gelir alırım...”</p>

  <p class="block">“Ben getiririm!” dedi Feride Hanım, ama Muhittin’in yüzünü görünce galiba caydı. Kapıyı örttü.</p>

  <p class="block">“Ağbi, anneniz tam nur yüzlü bir teyzecik!” dedi Turgay.</p>

  <p class="block">Muhittin suratını astı. “Dergiden sözediyorum!” diye homurdandı. “Yarın gene Vezneciler’e, Mahir Altaylı’ya gidiyorum... Yeni dergi için imtiyaz almayı bana teklif ettiler. Bana güveniyorlar, ama ben onlara güvenemiyorum... Onun için de sizin bu tanışma isteğinizi şimdilik erteliyorum!”</p>

  <p class="block">“Neden güvenemiyorsunuz?” diye sordu Barbaros.</p>

  <p class="block">“Çünkü <i class="calibre6">Ötüken’de</i> yalnızca Mahir Altaylı’nın istedikleri oluyordu. Sizin çok beğendiğim bazı şiirlerinizi bile, biliyorsunuz yayımlatamadım. Oysa onun düşüncesini doğru bulmuyorum!” Tartışmaya, bir şey açıklamaya hiç niyeti olmadığını gösteren bir tavırla ekledi: “Şimdi ayrıntılara girmeyeceğim ama...” Sonra birden sigara paketine uzandı ve şöyle düşündü: “Benim bir zamanlar Baudelaire okuduğumu hatırlatıyor... Benim kültürlü olduğumu, Batı kültürüyle zehirlendiğimi sezdiriyor... Kültürün şeytanı içime girdiği için alçakgönüllü olamayacağımı söylüyor... Şeyh o olduğuna göre, bana alçakgönüllü olmak düşer... Ben de o zaman alçakgönüllülüğün şart olmadığı bir şey yaparım! Yeni dergide şeyh ben olacağım!” Birden endişelendi. “Hayır! Bari gidip kahveyi alayım da annem getirmesin!”</p>

  <p class="block">Kalkıp odadan çıktı. Kapıyı kapar kapamaz gençlerin kitaplara saldırdıklarını düşündü. “Benim ne olduğuma bakacaklar... Kitaplar, kitaplar... Zehirlendim mi ben? Hayır, yalnızca fazla zeki ve şüpheciyim!” Mutfağa girdi.</p>

  <p class="block">Annesi kahveyi bitirmiş, tepsideki fincanlara doldurmuştu: “A, geldin mi?” dedi. “Ne hoş çocuklar onlar... Ne iş yapıyorlar?”</p>

  <p class="block">Muhittin onların askeri öğrenci olduklarını söylemeye karar veremedi. Biraz alışkanlıktan, biraz da Muhittin olup bitene esrarlı bir hava katmak istediği için, gençler üniformalarını hâlâ Beşiktaş’taki fotoğrafçıda bırakıyorlardı.</p>

  <p class="block">“Bir şey söylemeyecek misin? Her şeyi de saklarsın!” Muhittin bir cevap vermeden tepsiyi aldı, mutfaktan çıktı. Birden aklına odaya ansızın girmek ve onları kitaplara bakarken yakalamak geldi. Zaten kahveler dökülmesin diye ağır ağır yürüyordu. Sessizce kapıya sokulurken içeriden gelen sesleri duydu ve durup merakla dinlemeye başladı.</p>

  <p class="block">“Bak, bak, Apollinaire de var!”</p>

  <p class="block">“Vay, şunlara bak!.. Biz de öğrenemedik şu Fransızcayı...”</p>

  <p class="block">“Tevfik Fikret!”</p>

  <p class="block">“Bakayım!”</p>

  <p class="block">“Aa, çizmiş altlarını! Bak o da bizim gibi çiziyor...”</p>

  <p class="block">“Neresini çizmiş, okusana? Tarihi Kadim!”</p>

  <p class="block">“Mutlaka bir muzaffer on mağlûp / Çiğneyen haklı, çiğnenen mağyub...”</p>

  <p class="block">“Başka nereyi çizmiş? Çevir, çevir...”</p>

  <p class="block">“En celi hikmet: Ermeyen ezilir!.. Bu sayfada da var; Kahramanlık... Esası kan, vahşet... Fikret de bir pasifist, bir barışçıymış yahu?”</p>

  <p class="block">“Tabii! Ama niye çizmiş buraları?”</p>

  <p class="block">“Eleştirmek için!”</p>

  <p class="block">“Bağırma, duyacak! Ne eleştirmesi? Hadi, canım, altı ay önce öyle miydi o?”</p>

  <p class="block">“Nasıldı? Bak Dostoyevski’ler. Fransızca...”</p>

  <p class="block">“Sşşşt!”</p>

  <p class="block">“Niye benim Arnavut’a selâm vermediğimi söyledin? Kızdı.”</p>

  <p class="block">“Öyle bağırırsan gene kızar!”</p>

  <p class="block">“Eee, bıktım yahu!.. Herkes kızıyor bize... İşte Baudelaire! Ben kahramanlık ve dava şiirleri değil, böyle şeyler yazmak istiyorum!”</p>

  <p class="block">“Sus, aptal!”</p>

  <p class="block">Muhittin araya girmenin vakti geldiğine inanarak, kahvelerin dökülmesine aldırış etmeden hızla odaya girdi. “Ne konuşuyorsunuz bakayım?” Baudelaire’in kitaplarının durduğu rafın önünde elinde bir kitap ve kızaran bir yüzle duran Turgaya sert sert baktı: “Neye bakıyorsun? Baudelaire mi? Onu beğeniyor musun?”</p>

  <p class="block">Turgay kızardı. Elindeki kitabı saklamak istiyormuş gibi bir hareket yaptı. “Onu bize sevdiren siz oldunuz ağbi!” dedi. Kitabı zehirli bir şeymiş gibi rafa aceleyle koydu.</p>

  <p class="block">“Eğer öyle bir şey yapmışsam yanılmışım!” dedi Muhittin. “Ama sen o Fransızcanla ne kadar sevebilirsin ki Baudelaire!?” Küllükte duran sönük sigarayı yeniden yaktı. “Hadi kahvelerinizi alın için... Kitaplarla da fazla zehirlenmediğiniz için Allah’ınıza dua edin... Biraz daha gecikip duruma el koymasaydım, iş işten geçer, kaybolurdunuz... Anlıyor musunuz ne demek bu? Kaybolmuş, frenkleşmiş birer zavallı askercik olurdunuz... Gerçek birer asker bile olamazdınız... Okuya okuya zehirlenip kaybolmak nasıl olur ben biliyorum.” Bir yanlış anlamaya meydan vermemek için aceleyle ekledi: “Refik’ten biliyorum... Onunla tanışmıştınız değil mi, evvelki sonbaharda?.. Kemah’a gitti, geldi, kitaplar okudu, birşeyler yazdı, çizdi. Geçen hafta gördüm. Gene kafası karışmış, ayağı yere basmayan, aynı amaçsız, ilkesiz, iradesiz ve en önemlisi hedefsiz Türk aydını... Ya da Türkiye’de yaşayan frenk aydını... Anladınız mı?” Turgay’a bir daha sert sert baktı. Yüzünün kızardığını görünce biraz rahatladı, ama üsteledi: “Benden bir şey saklamayın. Ne düşündüğünüzü biliyorum zaten! Kültürün şeytanı hep içinize girmek; aklınızı çelmek isteyecektir... Aklınızı kültürün şeytanına değil coşkularınızın, duyguların ve inançların hizmetine sokun... Bunları hep söylüyorum ya...”</p>

  <p class="block">“Haklısınız ağbi!” dedi Barbaros. Kütüphanenin bir gözünde duran Nişancı Haydar Bey’in resmine bakıyordu.</p>

  <p class="block">“O, babam!” dedi Muhittin. “Onun gibi olmalısınız... Gerçek bir askerdi. Savaştı, yaşadı, öldü! Ama doğrusu, bir hedefi de yoktu. Kurtuluş Savaşı’na katılmadı. Sizin hedefiniz de var! Kaybedecek vaktiniz yok! Şimdi durum bu: Yeni dergi çıkana kadar vakti iyi değerlendirmeli, çalışmalı. Yeni dergide Mahir Altaylı hâlâ aynı katı tutumunu sürdürmeye çalışırsa başka çözümler arayacağım... Hakkında bir övgü yazdığım ve gerçekten değerli bir insan olan Gıyasettin Kağan bunlardan birisi... Böylece Mahir’i aradan çıkarmış da oluruz... Sonra, böyle selâm vermemek gibi kabadayılıklardan vazgeçin!.. İmtiyazı alırsam dergi bizim olacak ki bu size...”</p>

  <p class="block">“Afedersiniz ağbi, derginin adı ne olacak?”</p>

  <p class="block">“<i class="calibre6">Altınışık</i>! Ama biçimin ne önemi var?..”</p>

  <p class="block">“Hayır, bir fikrim olsun diye sormuştum!” dedi Turgay.</p>

  <p class="block9" id="calibre_pb_69">&nbsp;</p>
</body>
</html>
