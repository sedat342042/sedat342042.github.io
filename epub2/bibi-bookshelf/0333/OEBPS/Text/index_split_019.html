<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cevdet Bey ve Oğulları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Toc388117980">4<br class="calibre5" />
  Eski Arkadaşlar</p>

  <p class="block12">&nbsp;</p>

  <p class="block">Yukarı çalışma odasına çıktılar. Ömer odada dört yıl önce unuttuğu bir şey varmış gibi dikkatle çevresini inceledi.</p>

  <p class="block">Refik: “Eee, nasıl buldun her şeyi?” diye sordu.</p>

  <p class="block">“Yazıhaneye geldiğimde babanı görememiştim,” dedi Ömer.</p>

  <p class="block">“Çok yaşlanmış!”</p>

  <p class="block">“Evet, çok çabuk değişti son yıllarda!”</p>

  <p class="block">“Dört yıl önce hareketli, sağlıklıydı!” dedi Ömer. Gövdesini öne büktü. Kamburunu çıkardı. “Böyle olmuş. Sonra ağır ağır konuşuyor.”</p>

  <p class="block">“Kötü, kötü!”</p>

  <p class="block">Ömer: “Evet, üzüldüm!” dedi. Sonra sürgülü kütüphaneye yaklaşarak: “Kitaplar, kitaplar...” diye mırıldandı. Başını bükerek sırtlarını okumaya başladı. “Bütün bu kitapları okuyor musun?”</p>

  <p class="block">“Alıyorum, ama okumuyorum!” Refik güldü. “Hep okumayı tasarlıyorum, ama olmuyor işte... Sigara ister misiniz?”</p>

  <p class="block">“Evlendin de ondan,” dedi Ömer.</p>

  <p class="block">Refik konuyu değiştirmek isteyerek: “Açmak istiyorsan öteki yandan iteceksin!” dedi. Arkadaşının yanına geldi. Kütüphanenin sürgülü camekânlarından birini itti.</p>

  <p class="block">Ömer rafların birinden bir kitap aldı. Masanın başına geçti: “Muhittin okuyordur!” dedi. “Şairliği ne âlemde?”</p>

  <p class="block">“Birazdan gelecek! Sen yemeğe kalacaksın değil mi?”</p>

  <p class="block">“Yok! Ayazpaşa’ya gideceğim. Bir akrabaya söz verdim. Belki tanırsın... Manisa milletvekili Muhtar Laçin!..”</p>

  <p class="block">“Nen oluyordu?”</p>

  <p class="block">“Vallahi, karışık. Annem rahmetli karısının üvey kardeşi mi oluyor, yoksa onun karısıyla benim annemin başka bir akrabalıkları mı var, şimdi hatırlayamıyorum.”</p>

  <p class="block">“Her şeyi unutmuşsun sen!” dedi Refik. Alınmış, gücenmiş gibi söylemişti bunu.</p>

  <p class="block">“Yok canım! Yalnızca bu akrabalıkları hatırlamıyorum. Yoksa başka bir şey unutmadım.”</p>

  <p class="block">“Peki, nasıl buldun her şeyi?..”</p>

  <p class="block">Ömer gözlerini odanın içinde dolaştırarak: “Bu odadakiler, mesela, aynı!” dedi. “Fazla bir şey değişmemiş, her şey aynı işte! Bu ev de bütün bayramlarda olduğu gibi cıvıltılı!” Gülümseyerek ekledi: “Daha cıvıltılı. Sayınız artmış!”</p>

  <p class="block">Refik bir şey hatırlamış gibi gülümsedi, sonra kızararak: “Evet, işte, ben evlendim!” dedi.</p>

  <p class="block">“İyi ettin.”</p>

  <p class="block">Refik ona aldırış etmeyerek ve şikâyet ediyormuş gibi “İşte evlendim ben, görüyorsun karım çok güzel, birbirimizi çok seviyoruz, yazıhaneye gidiyorum, mühendislik yerine babamın yanında tüccarlık yapıyorum, aldığım kitapları okuyamıyorum. Evlendim, dört yılda yaptığım tek şey budur! Ama şikâyetçi değilim!” dedi.</p>

  <p class="block">“Neden şikâyetçi olacakmışsın?” dedi Ömer. Önündeki kitaba gözünün ucuyla bir baktı. Sonra kalkıp kütüphaneye yerleştirdi. “Ben de bunlara vakit ayıramıyorum. Eskiden biraz okuyabilirdim. Şimdi nasıl yapıyorlar anlayamıyorum. Benim içim kaynıyor. Ben bol bol yaşayacağım. Çok şeyler yapacağım.” Odanın içinde aşağı yukarı yürüyordu. “Çok şey yapacağım işte!”</p>

  <p class="block">“Kararını verdin mi? Demiryoluna mı gidiyorsun?”</p>

  <p class="block">“Evet! Ya da... Aşağıda öyle dedim değil mi? Daha karar veremedim. Ama vereceğim kararın da fazla önemi yok. Önemli olan şimdi içimde gittikçe artan çok şey yapma isteği... Bunu anlatabiliyor muyum? Çok şey yapmak istiyorum. Her şeyin altından girip üstünden çıkmak, her şeyi ele geçirmek... Bir sigara versene... Anlatabiliyor muyum?”</p>

  <p class="block">Refik arkadaşının heyecanına katılarak, “Çok iyi anlıyorum!” dedi.</p>

  <p class="block">Ömer pencerenin önünde durdu: “Şu bahçeye bak. Değişmiyor. Şu kestane ağacı, ıhlamurlar dört yıl önce nasılsa öyle. Ben ise her şeyin gürül gürül, çatır çatır değişmesini, her şeyin dönmesini istiyorum. Hayır, istediğim tam bunlar da değil. İstediğim, bunlar benim olsun. Bunlara izimi vurayım, bunları altüst edeyim...” Gene odanın içinde yürümeye başlamıştı.</p>

  <p class="block">Refik heyecanla onu dinliyor, içinde endişe verici bir hareketin uyandığını hissediyor, arada bir, “Evet, evet!” diyordu.</p>

  <p class="block">Birden kapı açıldı. Hizmetçi elinde çay tepsisiyle içeri girdi. “Delikanlılar size çay getirdim,” dedi. “Ömer Bey sizi görür görmez tanıdım. Hiç değişmemişsiniz. Çayınıza da limon koydum. Yaa nasıl hatırlıyorum!”</p>

  <p class="block">“Aşkolsun, doğrusu!”</p>

  <p class="block">“Bak gene bana gülüyorsun!” dedi kadın. “Hiç değişmemişsiniz! Biz de böyleyiz işte...” Elinde boş tepsiyle odadan çıkıyordu. Refik’e baktı. “Bir tek küçük bey evlendi... Size küçük böreklerden getireyim mi?”</p>

  <p class="block">Refik: “istemez!” dedi. Sonra utanarak Ömer’e baktı. Kapı kapandıktan sonra: “Bu evlilik konusunda sana şunu söyleyeyim,” dedi. “Perihan’ı çok... çok beğeniyorum. Sana da evlen diyecektim. Vazgeçtim. Ne evlen diyorum, ne de evlenme!”</p>

  <p class="block">“Niye o?”</p>

  <p class="block">Refik acele acele: “Bilmiyorum, bilmiyorum!” diye söylendi. Şikâyetçi gözükmekten korkarak: “İşte sana söyledim, ama bilmiyorum,” dedi. “Nasıl olmalı? Evet... Bunları daha iyi konuşabilirdik... Ama bugün olmaz öyle değil mi? Bu gürültünün içinde bir şey konuşamazsın... Bayram böyledir! Yemeğe kalsaydın gece konuşurduk. Biliyorum, kalamazsın!” Sinirli hareketlerle ellerini çıtlatmaya başlamıştı.</p>

  <p class="block">Ömer gülümseyerek: “Seni anlıyorum!” dedi. “Sen de beni anlıyor musun?”</p>

  <p class="block">“Tabii, tabii... Bunları sonra konuşuruz. Aşağıya eskiden yaptığımız gibi semaver koyarız. Muhittin de gelir. Sabahlara kadar konuşuruz!”</p>

  <p class="block">“Nerede kaldı sahi o?”</p>

  <p class="block">Birden kapı açıldı. Osman gülümseyerek içeri girdi. “Merhaba, gençler, merhaba!” dedi. Onlardan birkaç yaş büyüktü, ama bu babacan tavırları takınmaktan çok hoşlanırdı. “Gene, birbirinizi bulmuş, köşeye çekilmişsiniz. Poker var mı, poker?” Ellerini bir iskambil destesini dağıtıyormuş gibi döndürüyordu.</p>

  <p class="block">Refik ağbisine: “O dört yıl önceydi!” dedi.</p>

  <p class="block">Osman bu çok gülünç bir sözmüş gibi bir kahkaha attı. “Niye dört yıl önce olan şimdi olmasın?”</p>

  <p class="block">“Tabii ya!” dedi Ömer. “Gene oynarız belki!” Eski bir şakayı hatırlatmak için, “Biz dört yıl burada poker oynadık, anneniz aşağıda oturdu,” dedi. “Biz mühendis olduk, o hiçbir şey!”</p>

  <p class="block">Osman bir kahkaha attı. Bu Nigân Hanım’ın durmadan tekrarlanan eski bir şakasıydı, ama Osman ilk defa duyuyormuş gibi kahkaha atıyordu. Sonra Ömer’in sırtına bir şaplak indirdi. Beklenmedik bir şey olmasına rağmen, ölçülü bir hareket olmuştu bu.</p>

  <p class="block">“Evet, dört yıl poker... Yedilileri çıkarır üç kişi oynardınız! Ha üçüncü nerede peki?”</p>

  <p class="block">“Muhittin geleceğini söylemiş!” dedi Ömer. “Ben de onu daha bir kere görebildim!”</p>

  <p class="block">“Yemeğe kalıyorsunuz tabii,” dedi Osman. “Nasıl? Ama olur mu? Peki, peki, bari biraz daha anlat bakalım. Londra’da ne yaptın? Bizden çok ileriler değil mi?”</p>

  <p class="block">“Çok ileriler!”</p>

  <p class="block">“Evet, ama, bizde de birşeyler yapılıyor. Nasıl buldun her şeyi? İlerleme gördün mü ilerleme?”</p>

  <p class="block">Kapı açıldı, içeri her zamanki sert, sinirli hareketleriyle Muhittin girdi. Osman’ı tanıyamamış gibi şöyle bir süzdü.</p>

  <p class="block">“Ah, işte üçüncü geldi!” dedi Osman. “Şimdi tam senden sözediyorduk.”</p>

  <p class="block">Osman’a fazla bir yakınlığı olmadığı için, galiba Muhittin bu heyecana şaşmıştı. Alaycı bir gülümsemeyle: “Ne diyordunuz?” dedi.</p>

  <p class="block">“Senden bahsediyorduk,” dedi Refik. “Eskiden nasıl poker oynadığımızı anlatıyorduk!”</p>

  <p class="block">Muhittin, Osman ile el sıkıştı. Sonra Refik ile Ömer’e bakarak, “Nasılsınız?” dedi. Köşedeki koltuğa oturup yanıbaşında duran bir gazeteyi aldı. Karıştırmaya başladı.</p>

  <p class="block">Osman: “Evet, ben gençleri başbaşa bırakayım,” dedi. Kapıdan çıkıyordu ki, birden durdu, Muhittin’e döndü: “Ne vaziyette senin şiir kitabın?” dedi.</p>

  <p class="block">“İyi iyi!” diye Muhittin homurdandı.</p>

  <p class="block">“Evet, gençleri başbaşa bırakmak lâzım. Onlar mühendis oldu, annem ise hiçbir şey.” Bir kahkaha daha attı. Kapıyı yavaşça çekti.</p>

  <p class="block">Ömer, Muhittin’e: “Ne o, suratından düşen bin parça,” dedi.</p>

  <p class="block">Muhittin başıyla kapıyı işaret ederek: “Ondan hoşlanmadığımı biliyorsun!” dedi. “Yoksa unuttun mu?” Refik’e döndü: “Ağbinden hoşlanmadığım için bozulmuyorsun ya?”</p>

  <p class="block">“Yok, canım!”</p>

  <p class="block">“Ee, ne konuşuyordunuz benim hakkımda?”</p>

  <p class="block">“Hiç yahu! Hâlâ eski şakalar,” dedi Ömer.</p>

  <p class="block">Bir sessizlik oldu. Kimsenin içinden bir şey söylemek gelmiyordu. Aşağı kattan gelen gürültü ve kapının önündeki saatin tıkırtısı duyuluyordu.</p>

  <p class="block">“Bu evdeki aile neşesi de...” dedi Muhittin. Ayağa kalktı, gözlüklerini çıkardı, mendiliyle camlarını silmeye başladı.</p>

  <p class="block">“Hoşlanmıyor musun?” dedi Ömer.</p>

  <p class="block">“Valla, karar veremiyorum. Böyle bir şeyden hoşlanmalı mı, nefret mi etmeli?..”</p>

  <p class="block">Ömer gülümseyerek Muhittin’e yaklaştı. “Seni anlıyorum!” dedi. Elini omuzuna koydu. Boyu Muhittin’inkinden çok uzun olduğu için hareketli bir ağabeyin şefkatini hatırlatıyordu.</p>

  <p class="block">Refik: “Ömer bana biraz kendinden sözetti de!” dedi.</p>

  <p class="block">Muhittin koltuğa oturarak gözlüğünü taktı. “Ne dedin!?”</p>

  <p class="block">Ömer: “Başka zaman konuşalım bunları!” dedi.</p>

  <p class="block">“İyi ya, zaten ben de çok oturmayacağım. Beyoğlu’na çıkacağım bir... Söz verdim, seni bir göreyim diye gelmiştim!”</p>

  <p class="block">“Hâlâ Beyoğlu ha?” dedi Ömer.</p>

  <p class="block">Muhittin beklenildiği gibi gülümsemedi. Utangaç ya da çapkın bir tavır da takınmadı. Kaşlarını çatıp sert sert baktı.</p>

  <p class="block">Birden kapı açıldı. Emine Hanım gene elinde tepsiyle içeri girdi. Tepside üç tane çay fincanı vardı. Muhittin’e bakarak: “Seni gördüm seni!” dedi azarlayıcı bir sesle. “Hemen buraya kaçmışsın!” Refik’in surat astığını görünce başka bir şey söylemeden boş fincanları alıp çıktı.</p>

  <p class="block">Muhittin özür diler gibi: “Aşağı kata uğramadan buraya geldim,” dedi. “Baktım, misafirler var...”</p>

  <p class="block">Ömer: “Çıkarken birlikte uğrarız!” dedi.</p>

  <p class="block">Gene bir sessizlik oldu. Aşağıdan gelen cıvıltıyı dinlediler.</p>

  <p class="block">Muhittin: “Peki, demin ne konuşuyordunuz?” diye sordu.</p>

  <p class="block">“Canım, ben biraz tasarılarımdan, düşüncelerimden sözettim. O da bana evlilikten sözetti. Ya da...”</p>

  <p class="block">“Evet, evet, işte öyle şeylerden konuştuk!” dedi Refik. Ama bu sefer evlilik sözünü hatırlayınca, dertsiz, tasasız bir neşeyle rahat rahat gülümsedi.</p>

  <p class="block">Muhittin, Ömer’e dönerek Refik’i gösterdi: “Evlilik bunu çok uslu yaptı!” dedi.</p>

  <p class="block">Ömer: “O zaten hep uslu olmuştur!” dedi. Gülmeye başladı.</p>

  <p class="block">Muhittin: “Doğru, doğru, fazla uslu hem!” dedi ve bir kahkaha attı.</p>

  <p class="block">Refik de onlara katılarak güldü, ama belli belirsiz bir suçluluk duyduğunu da farketti. Sonra Muhittin yolda rastladığı bir okul arkadaşından sözetti. Sanki hep başkaları kendisiyle alay etsin diye yaşayan insanlardan biriydi bu. Mühendis Mektebi anılarını hatırlayınca daha da neşelendiler.</p>

  <p class="block">Ömer az önce Muhittin’in karıştırdığı gazeteyi açtı: “Şuna bakın!” diyerek okudu: “Avukat Cenap Sorar’ın arabası dün Taksim Meydanı’nda bir tramvayla çarpıştı. Hasar büyük değildir. Nüfusça kayıp yoktur!” Başını gazeteden kaldırdı. “İşte Türkiye bu!” dedi. “Bir İngiliz gazetesinde böyle bir haber...”</p>

  <p class="block">Birden Muhittin: “Sen de Türkiye’yi taşra olarak görenlerden mi oldun yoksa?” dedi. “O haber son günlerde sık sık tramvay kazası olduğu için verilmiş!”</p>

  <p class="block">Refik: “O Türkiye’yi taşra değil, fethedilmemiş bakir toprak olarak görüyor!” dedi.</p>

  <p class="block">Ömer: “Yok, canım! Siz de neler diyorsunuz!” diye mırıldandı.</p>

  <p class="block">“Hadi, gidelim. Sen de çıkıyordun, değil mi?”</p>

  <p class="block">Merdivenlerden inerken Perihan’a rastladılar. Refik, Perihan’ın yüzünün kızardığını, arkadaşlarının da utanır gibi olduklarını gördü. Fuat Bey’ler gitmişlerdi. Her zamanki koltuğunda oturan Cevdet Bey gençleri görünce heyecanlandı. Muhittin elini öperken neşelendi. Oturmaları için o kadar ısrar etti ki, oturdular.</p>

  <p class="block">Cevdet Bey: “Ee nereye gidiyorsunuz şimdi? Eğlenceye mi?” dedi.</p>

  <p class="block">“Onlar gidiyorlar, ben kalıyorum evde,” dedi Refik.</p>

  <p class="block">“Tabii, sen kalacaksın. Sen evlisin artık. Sizler nereye gidiyorsunuz, bakalım? Beyoğlu’na çıkanınız var mı hiç?”</p>

  <p class="block">Muhittin: “Ben arada bir çıkıyorum!” dedi.</p>

  <p class="block">“Haa! Seni gidi seni... Ama fazla da ileri gitme... Ben gençliğimde hiç yapmadım, biraz daha yaşasaydım, eğlenseydim diyorum şimdi, ama aile, iş önemli, öyle değil mi? Nerede çalışıyorsun sen?”</p>

  <p class="block">“Bir inşaat şirketinde.”</p>

  <p class="block">“İyi, aferin!” Ömer’e döndü: “Sen de oyalanmadan çabuk bir iş tut. Bak burası Avrupa’ya benzemez. Burası başkadır.”</p>

  <p class="block">“Biliyorum efendim!” dedi Ömer. Ayağa kalktı. Cevdet Bey’in eline uzandı.</p>

  <p class="block">Cevdet Bey elini öptürürken: “Bak hele şunlara!” dedi. “Hemen kaçıyorlar. Benden öğreneceğiniz çok şey var, daha çok!”</p>

  <p class="block">Nigân Hanım: “Pek de yakışıklılar!” diye iç çekti. Galiba Muhittin’e hiç uymayan sözünü düzeltmek isteyerek: “Pek de gençler!” diye ekledi. “Bir gün yemeğe beklerim. Söz verin, tamam mı?”</p>

  <p class="block">Osman gene o eski şakayı hatırlayarak gülüyordu. Odadan çıkarlarken küçük torunlardan biri Ömer’e sokularak, “Çat burda çat kapı arkasında, nedir o?” dedi.</p>

  <p class="block">Ömer: “Limon mu?” dedi, gülümsedi. “Yoksa o turşu fıçısı mıydı?”</p>

  <p class="block">Merdivenlerin eşiğindeyken Refik yukarı kattan inen Perihan’ı gördü. Gövdesini öyle bir yere yerleştirdi ki arkadaşlarının onunla bir daha selâmlaşmak zorunda kalmalarını istemediğini anladı. “Neden böyle yaptım?” diye düşündü. Onlarla birlikte bahçe kapısına kadar yürüdü. Bir akşam gene burada buluşmak, konuşmak için onlardan söz aldı. Nişantaşı Meydanı’nda bayram kalabalığına karışıncaya kadar arkalarından baktı. “Gençliğimi, üniversite yıllarımı onlarla birlikte geçirmiştim!” diye mırıldandı. Döndü, eve doğru yürüdü. İki gün önce yağan kar hâlâ erimemiş, bahçenin bazı yerlerinde, ağaçların dallarında duruyordu. Soğuk, bıçak gibi bir rüzgâr esti. Dallardan kar taneleri döküldü. Refik aceleyle sıcak eve girdi. Sobanın başına geçti, ısındı, sohbete katıldı.</p>

  <p class="block9" id="calibre_pb_20">&nbsp;</p>
</body>
</html>
