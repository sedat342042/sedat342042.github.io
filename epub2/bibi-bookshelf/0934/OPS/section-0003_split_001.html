<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="Pcalibre"> </p>
<p class="Pcalibre"> "Neil ve sen zengin misiniz, fakir misiniz ?" soruyu soran Si-mon'dı.</p>
<p class="Pcalibre"> </p>
<p class="Pcalibre"> "Fakirden çok zengine yakın sayılırız. Kusura bakma ama böyle bir soru kimseye sorulmaz. Haberin olsun diye söylüyorum."</p>
<p class="Pcalibre"> </p>
<p class="Pcalibre"> "Sormadan nasıl öğrenir insan ?" diye sordu Maud.</p>
<p class="Pcalibre"> </p>
<p class="Pcalibre"> "Bazen her şeyi öğrenemeyeceğimizi kabul etmemiz gerekir."</p>
<p class="Pcalibre"> </p>
<p class="Pcalibre"> "Benim bilmem şarttı."</p>
<p class="Pcalibre"> </p>
<p class="Pcalibre"> "Şart mıydı?"</p>
<p class="Pcalibre"> </p>
<p class="Pcalibre"> "Kaç türlü yemek ısmarlayabileceğimizi anlamak için" dedi Simon, dünyanın en olağan şeyiymiş gibi.</p>
<p class="Pcalibre"> </p>
<p class="Pcalibre"> "Anlıyorum. Dört kişiyiz."</p>
<p class="Pcalibre"> </p>
<p class="Pcalibre"> "Beş kişilik împerial mönü ısmarlayabiliriz" dedi Maud.</p>
<p class="Pcalibre"> </p>
<p class="Pcalibre"> "Tamam, o mönüye bayılırım."</p>
<p class="Pcalibre"> </p>
<p class="Pcalibre"> "Önce yemeklerin fiyatına bakmak istemez misin ?"</p>
<p class="Pcalibre"> </p>
<p class="Pcalibre"> "Hayır Simon. Gerek yok."</p>
<p class="Pcalibre"> </p>
<p class="Pcalibre"> "Çok zengin olmalısın, babandan çok daha zengin."</p>
<p class="Pcalibre"> </p>
<p class="Pcalibre"> "Ne ?" Cathy bitkin olduğunu anladı.</p>
<p class="Pcalibre"> </p>
<p class="Pcalibre"> "Muttie, baban. Sen de onun gibi beyninde sesler duyuyor musun?"</p>
<p class="Pcalibre"> </p>
<p class="Pcalibre"> "Sesler duyduğunu bilmiyordum."</p>
<p class="Pcalibre"> </p>
<p class="Pcalibre"> "Evet, hep nal sesleri duyuyormuş. Gök gürültüsü gibi gürle-yen nal sesleri."</p>
<p class="Pcalibre"> </p>
<p class="Pcalibre"> "Haa, anladım. At yarışlanndaki gibi."</p>
<p class="Pcalibre"> </p>
<p class="Pcalibre"> "Kalbiyle aynı ritimde koştuklarını söylüyor. Bunu biliyor muydun Cathy ?" Maud her öğrendiği yeniliği paylaşmak isteyenlerdendi.</p>
<p class="Pcalibre"> </p>
<p class="Pcalibre"> "Emin değilim."</p>
<p class="Pcalibre"> </p>
<p class="Pcalibre"> "Muttie bu seslerin kan dolaşımını hızlandırarak insanı daha sağlıklı kıldığını da söyledi."</p>
<p class="Pcalibre"> </p>
<p class="Pcalibre"> "Öyle mi? Biz de deneyelim bari." Bir taraftan da mönüyü eline aldı. Beş kişilik împerial mönü ısmarlamak için acele ediyordu.</p>
<p class="Pcalibre"> </p>
<p class="Pcalibre"> "Bunu denemek yanlış bence" dedi Simon.</p>
<p class="Pcalibre"> </p>
<p class="Pcalibre"> "İnsanda ya doğuştan olurmuş ya da olmazmış. Babana kalırsa Simon ile bende doğuştan var." Sesinde büyük bir gurur seziliyordu Maud'un.</p>
<p class="Pcalibre"> </p>
<p class="Pcalibre"> "Varsa ikiniz için ne kadar üzüldüğümü bilemezsiniz. Çok çok üzüldüm."</p>
<p class="Pcalibre"> </p>
<p class="Pcalibre"> "Neden?"</p>
<p class="Pcalibre"> </p>
<p class="Pcalibre"> "Hayatınızın sonuna kadar nal sesleriyle sağırlaşarak yaşayacaksınız demek de ondan. Yanşlardan başka hiçbir şeye ne zamanınız kalır ne de paranız."</p>
<p class="Pcalibre"> </p>
<p class="Pcalibre"> Waterview'a döndüklerinde ikizler sofrayı kurdular, ellerini yıkadılar ve terbiyeli terbiyeli bir köşeye oturdular. "Bir kutu bira getireyim mi ?" diye sordu Simon.</p>
<p class="Pcalibre"> </p>
<p class="Pcalibre"> "Aman Tanrım, hayır. Yine de teşekkürler Simon."</p>
<p class="Pcalibre"> </p>
<p class="Pcalibre"> "Muttie biranın rahatlattığını söylüyor da."</p>
<p class="Pcalibre"> </p>
<p class="Pcalibre"> "Ben çok çok rahatım" dedi Cathy.</p>
<p class="Pcalibre"> </p>
<p class="Pcalibre"> Telefon çaldı. Arayan Tom'du. "Her şey yolunda mı ?"</p>
<p class="Pcalibre"> </p>
<p class="Pcalibre"> "Elimden geldiğince dayanıyorum Tom."</p>
<p class="Pcalibre"> </p>
<p class="Pcalibre"> "Anladığım kadarıyla çocuklar hâlâ sizinle."</p>
<p class="Pcalibre"> </p>
<p class="Pcalibre"> "Evet."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Başka her şey yolunda mı?"</p>
<p class="Pcalibre"> </p>
<p class="Pcalibre"> "Şaşılacak derecede yolunda gitti. Hiç sorun çıkmadı. Senden ne haber?"</p>
<p class="Pcalibre"> </p>
<p class="Pcalibre"> "Fena feğil, yorucu ama felaket diye adlandırılacak bir durum çıkmadı."</p>
<p class="Pcalibre"> </p>
<p class="Pcalibre"> "Eminim." Cathy içini çekti.</p>
<p class="Pcalibre"> </p>
<p class="Pcalibre"> "Haftaya bir gün tatil yapacaksın. Senin dinlenmeni sağlayacağım."</p>
<p class="Pcalibre"> </p>
<p class="Pcalibre"> "Bundan eminim. Her şeyin yolunda gittiğine sevindim. Bol şanslar Tom." Ahizeyi yerine koydu, masaya döndü.</p>
<p class="Pcalibre"> </p>
<p class="Pcalibre"> "Tom bu akşam bir garsonluk işi mi yapıyor ?" Soruyu Maud sormuştu.</p>
<p class="Pcalibre"> </p>
<p class="Pcalibre"> "Catering" diye düzeltti Cathy.</p>
<p class="Pcalibre"> </p>
<p class="Pcalibre"> "Tamam, işte ondan?"</p>
<p class="Pcalibre"> </p>
<p class="Pcalibre"> "Evet, öyle sayılır. Siyah fasulye sosu nasıl ?"</p>
<p class="Pcalibre"> </p>
<p class="Pcalibre"> "Biraz tuzlu ama fena sayılmaz. Hepsini bitirebilir miyiz ?" Si-mon kutudan kaşık kaşık yiyordu.</p>
<p class="Pcalibre"> </p>
<p class="Pcalibre"> "Tabiî. Ben yeterince yedim. Neil'in hakkını da fınna koydum."</p>
<p class="Pcalibre"> </p>
<p class="Pcalibre"> "Ya kürkçü. O geliyor mu?"</p>
<p class="Pcalibre"> </p>
<p class="Pcalibre"> "Hayır Simon, gelmiyor."</p>
<p class="Pcalibre"> </p>
<p class="Pcalibre"> "Umarım hiç gelmez" dedi Simon. "Nedense ondan ne zaman söz etsek rahatsız oluyorsun."</p>
<p class="Pcalibre"> </p>
<p class="Pcalibre"> O akşam yatakta Neil, "Haftaya okulları başlıyor" dedi. "Biraz daha kolay olacak sanırım."</p>
<p class="Pcalibre"> </p>
<p class="Pcalibre"> "Bir şey sorabilir miyim Neil ?"</p>
<p class="Pcalibre"> </p>
<p class="Pcalibre"> Elindeki mahkeme raporlarını bıraktı ve Cathy'ye döndü. "Ne soracağını biliyorum. Cevabı, hiçbir şey."</p>
<p class="Pcalibre"> </p>
<p class="Pcalibre"> "Ne soracaktım ?" dedi Cathy gülerek.</p>
<p class="Pcalibre"> </p>
<p class="Pcalibre"> "İkizlere bugün için ne gibi bir program hazırladığımı soracaktın. Cevabım da hiçbir şey hazırlamadım." Yüzünde üzgün bir gülümseme vardı. "Tatlım, korkunç bir gün yaşadım."</p>
<p class="Pcalibre"> </p>
<p class="Pcalibre"> "Biliyorum. Benimki de oldukça yoğundu."</p>
<p class="Pcalibre"> </p>
<p class="Pcalibre"> "Biliyorum, biliyorum... Eve de geç geldim. Ama onlar varken evde çalışamıyorum Cathy. Bir kafede oturdum. Evde durmadan soru soran çocuklar var diye insanın kendi evine gelememesi korkunç bir şey."</p>
<p class="Pcalibre"> </p>
<p class="Pcalibre"> "Sanırım bütün çocuklar böyle."</p>
<p class="Pcalibre"> </p>
<p class="Pcalibre"> "Onların vesayetini mahkemenin kararına bırakmayı düşünüyorum." Sesi duygusuzdu, "işlemlere yarın başlıyorum."</p>
<p class="Pcalibre"> </p>
<p class="Pcalibre"> Cathy tokat yemiş gibi kocasına baktı. "Ama öyle yaparsan bir</p>
<p class="Pcalibre"> </p>
<p class="Pcalibre"> devlet kurumuna, sonra koruyucu bir aile yanına, yabancılara verirler!"</p>
<p class="Pcalibre"> </p>
<p class="Pcalibre"> "Birkaç gün öncesine kadar biz de onlara yabancı değil miydik?"</p>
<p class="Pcalibre"> </p>
<p class="Pcalibre"> "Ama onlar aileden."</p>
<p class="Pcalibre"> </p>
<p class="Pcalibre"> "Senin ile benim ailemden değiller." Neil olaylara hâkim görünmeye çalışıyordu. "Bu durumu kabul etmem mümkün değil. Bugün Dört Mahkeme'de Walter denen o pisliğe rastladım. Görsen nasıl da soğukkanlı. Yok efendim çalışması lazımmış, kayağa gidecekmiş, ondan yardım beklememeliymişiz."</p>
<p class="Pcalibre"> </p>
<p class="Pcalibre"> "Peki o çocukları iki Saatliğine bile ona teslim edebilir miydin?"</p>
<p class="Pcalibre"> </p>
<p class="Pcalibre"> "Sadece benim değil, senin de işin sekteye uğrar. Böyle bir yük" altına girmemize izin veremem. Bu kadar uğraşarak bir yerlere getirdiğimiz işimizin iki yumurcak tarafından berbat edilmesine göz yumamayız."</p>
<p class="Pcalibre"> </p>
<p class="Pcalibre"> "Bütün dünyada aynı sorun yaşanıyor sanırım."</p>
<p class="Pcalibre"> </p>
<p class="Pcalibre"> "insanların çocukları kendilerinden farklı olabilir. Yine de bu deneyim çocuk istememekte ne kadar haklı olduğumuzu kanıtladı. Bunu açıkça görmek için Maud ile Simon'a bakmak yeter de artar."</p>
<p class="Pcalibre"> </p>
<p class="Pcalibre"> "Bizim çocuklarımız Maud ile Simon'a benzeyemezler" dedi Cathy kıkırdayarak.</p>
<p class="Pcalibre"> </p>
<p class="Pcalibre"> "Neyse, anlama fırsatımız olmayacak." Sesi ciddiydi. "Cathy seni onlardan kurtaracağım, göreceksin. Biraz paraları olmalı, sonra The Beeches'ı ipotek ederiz biraz para buluruz. Bu şekilde onlara az da olsa göz kulak olabiliriz."</p>
<p class="Pcalibre"> </p>
<p class="Pcalibre"> "Mahkemeye müracaat edersen nereye göndereceklerine kan-şamayacağımızı biliyorsun. Karar vermeden önce ne olur birkaç gün daha bekle, neler olup bittiğini anlayalım."</p>
<p class="Pcalibre"> </p>
<p class="Pcalibre"> Neil karısını kendine çekti. Cathy sonra uzun süre gözleri açık karanlığa baktı.</p>
<p class="Pcalibre"> </p>
<p class="Pcalibre"> Geraldine işe sekizden önce gelmezdi. Sabahlan sadece otelin reklam ve halkla ilişkileriyle ilgilenirdi. Ama kendine ait bir şirket kurduğu zaman, oluşturduğu müşteri listesine üç kişi bakmak zorunda kalmıştı. Scarlet Feather'a iş çıkacak herhangi bir proje olup olmadığını anlamak için önündeki listeyi inceledi. Haywards mağazası birkaç ay sonra bir defile düzenlemek istiyordu, ama oradan Cathy'ye iş çıkmazdı. Gjuentin's lokantası da yemek ödülleri dağıtacaktı, ama o da kendi bünyelerinde yapacakları bir şeydi. Bahçe eşyaları üreten bir şirket sergi düzenlemek istiyordu, belki oradan iş çıkardı. "Önce yeri görmem lazım"</p>
<p class="Pcalibre"> </p>
<p class="Pcalibre"> diye düşündü. Onları yaptıkları güzel yemeklerden anlamayan insanların bulunduğu, çim biçme makineleriyle dolu berbat bir yere gönderemezdi.</p>
<p class="Pcalibre"> </p>
<p class="Pcalibre"> Hafta sonuna dek pek çok şey değişmişti. Elektrikli aletler yerlerine takılmış, raflar boyanmıştı; Cathy ile Tom geri kalan malzemeyi bekliyorlardı. Pencere pervazları ile giriş kapısı kırmızıya boyanmıştı. James Byrne başka bir gezegende yaşayan yaratıkları temsil edermişçesine ve ciddi bir sesle Maguire'lerin gidişattan son derece memnun kaldıklarını söylemişti. Tom ile Cathy'nin avukatı işlerin zaman almasının doğal olduğunu belirterek, kontratta herhangi bir aksaklığın olmadığını söylemişti. Marcella destek olmak, yardım edebilmek için neredeyse yalvarmıştı. Geraldine, Cathy ile ortağına ileride iş verebilecek şirketlerin listesini çıkarmıştı. Cathy ile Neil ise Simon ve Maud'u en azından şimdilik terk etmenin imkânsız olduğuna karar vermişler, ancak hep birlikte Waterview'da oturmanın da zor olduğunu kabul etmişlerdi. Iizzie ve Muttie'ye gelince, çocuklardan çok memnun görünüyorlardı, evde yapacakları bir sürü iş icat ediyorlardı. Haftaya okula döneceklerdi. Biraz fedakârlık gerekiyordu. Neil babasının resmî olmayan bir yardımda bulunmaya razı olduğunu açıkladı. Aslına bakılırsa, işler hallolana dek ortalığı yatıştırmak için Hannah ve Jock'un kefalet parası demek daha doğruydu. Yaptıkları anlaşmaya göre okul çıkışı çocuklarla Iizzie ve Muttie ilgilenecek, ikizler bir gece Waterview'da, bir gece St. Jar-lath's Crescent'ta kalacaklar, karşılığında da Cathy'nin annesi ile babasına belirli bir ödeme yapılacaktı. Bir ev yerine iki evleri olacaktı. Maud ile Simon, "tamam" dediler, onlara uyardı.</p>
<p class="Pcalibre"> </p>
<p class="Pcalibre"> "Daha nazik olabilirsin Maudie" dedi Cathy'nin babası. Mut-tie'de ikizlerin en kötü davranışlarını bile alınmadan, tatlılıkla düzeltme yeteneği vardı.</p>
<p class="Pcalibre"> </p>
<p class="Pcalibre"> "Sana ne kadar teşekkür etsem az anne" dedi Cathy.</p>
<p class="Pcalibre"> </p>
<p class="Pcalibre"> "Saçmalama... Görmüyor musun Muttie'nin günlerini nasıl dolduruyorlar? Baban onlardan çok hoşlanıyor."</p>
<p class="Pcalibre"> </p>
<p class="Pcalibre"> "Olamaz. Zaman zaman o kadar kaba davranıyorlar ki... Kendi yataklarını yapmalarına, temiz giyinmelerine ve her şeyi temiz kullanmalarına dikkat et, lütfen. Waterview'daki banyonun her tarafında ıslak havlular bırakmışlardı. Neil az kalsın çıldıracaktı."</p>
<p class="Pcalibre"> </p>
<p class="Pcalibre"> "Yok, hayır, hiç merak etme. Öyle şeyler hallolur. Neil bize o kadar para veriyor ki artık Mrs. Gray'e gitmekten vazgeçebilirim."</p>
<p class="Pcalibre"> </p>
<p class="Pcalibre"> "Hannah kadar felaket olan kadın mı?"</p>
<p class="Pcalibre"> </p>
<p class="Pcalibre"> "Mrs. Gray'in yanında Mrs. Mitchell melek kalır" dedi Lizzie gülerek.</p>
<p class="Pcalibre"> </p>
<p class="Pcalibre"> Neil'in St. Jarlath's Crescent'a rahatça geldiğini gören Cathy Oaklands'ı ziyaret etmek zorunda hissetti kendini. Kayınvalidelerini ziyaret etmeden önce geçerli bir neden arayan kim bilir kaç kadın vardı. Hannah açıkça karşıyken işinin kendisini nasıl heyecanlandırdığını, inşaatın çok çabuk ilerlediğini söylemek istemiyordu. Jock Mitchell'ın iki yeğeninin, eski hizmetçisi ile işe yaramaz kocası diye adlandırdığı insanların evinde kaldıklarını da hatırlatmak istemiyordu Cathy. Yılbaşı davetinde tanıştığı misafirleri kullanmakla suçlanmamak için o asabi Mrs. Ryan'a elmalı turta yaptığını da söyleyemezdi Hannah'ya. Mrs. Mitchell, Neil ile Cathy'nin Waterview'daki evlerinde yaptıkları değişiklikleri hiç merak etmiyordu. Aslında böylesi daha iyi, diye geçirdi içinden Cathy, son zamanlarda eviyle hiç ilgilenememişti. Yine de Neil'in hatırı için annesiyle görüşmek zorundaydı.</p>
<p class="Pcalibre"> </p>
<p class="Pcalibre"> Bir gün saat dörtte beyaz kamyonetiyle Oaklands'ın yokuşunu tırmanmak için kendini zorladı. Bir yandan da Hannah'nın hem ona hem de beyaz arabasına küçümser bir tavırla bakacağını biliyordu. Cathy bir şey bırakmak için uğramış izlenimi vermeden, kadının bu davranışlarını görmezden gelmeye ve elinden geldiğince kısa bir ziyaretten sonra ayrılmaya karar verdi. Beraberinde kayınvalidesine dayanacak güçte bir bitki getirmişti. Oaklands'ın tropikal ülkeleri kıskandıracak sıcaklıktaki radyatörlerinin bile öldüremeyeceği cinsten bir bitkiydi bu. Kapıyı çaldı.</p>
<p class="Pcalibre"> </p>
<p class="Pcalibre"> "Cathy." Kayınvalidesi kapıda bir grup dansçı bulsa bu kadar şaşırmazdı.</p>
<p class="Pcalibre"> </p>
<p class="Pcalibre"> "Evet, Mrs. Mitchell. Bugün ziyaretinize geleceğimi bildirmek için, size kart göndermiştim."</p>
<p class="Pcalibre"> </p>
<p class="Pcalibre"> "Öyle mi? Belki de... hatırlamıyorum."</p>
<p class="Pcalibre"> </p>
<p class="Pcalibre"> "Meşgulseniz..."</p>
<p class="Pcalibre"> </p>
<p class="Pcalibre"> "Yoo... hayır! Seni görmek o kadar şaşırtıcı ki. Lütfen gir."</p>
<p class="Pcalibre"> </p>
<p class="Pcalibre"> "Bunu size getirdim. Düşündüm ki..." Cathy saksıyı uzattı. Kadın deli olmalıydı. Ziyaret edeceğini bildirmek için önceden not yazan gelinine insan nasıl "Seni görmek o kadar şaşırtıcı ki" diyebilirdi?</p>
<p class="Pcalibre"> </p>
<p class="Pcalibre"> "Çok teşekkür ederim canım." Hannah Mitchell elindeki bitkiye bir kez olsun bakmadan girişteki masaya bıraktı. "Geldiğine göre mutfakta otursak daha iyi olur, orası daha rahat." Önden giderek yol gösteriyordu.</p>
<p class="Pcalibre"> </p>
<p class="Pcalibre"> Cathy öfkeden köpürüyordu. Alnımda yeni bir tik mi oluşuyor, yoksa hayal mi ediyorum, diye düşündü. Mrs. Mitchell kimseyi mutfakta kabul etmezdi. Misafirler, akrabalar, eve kim gelirse</p>
<p class="Pcalibre"> </p>
<p class="Pcalibre"> gelsin salona kabul edilirdi. Cathy onun amacını anladı ve aynadaki aksine gülümsedi. Görüntüsü onu korkutmuştu. Yorgun ve gergindi. Saçları yağlanmış, kulaklarının arkasına yapışmıştı. "İşbaşı yapmadan kendime çekidüzen vermeliyim" diye düşündü; yoksa bu görüntüsüyle müşterileri kaçırırdı.</p>
<p class="Pcalibre"> </p>
<p class="Pcalibre"> "Çok kötü görünüyorsun" dedi Hannah Mitchell rolünü ezberlemiş gibi.</p>
<p class="Pcalibre"> </p>
<p class="Pcalibre"> Cathy aklına ilk gelen cevabı vererek, "Yirmi dört saat süren griplerden oldum galiba" dedi. Hannah'nın korkunç mikrobu kapmaktan irkilerek iki adım geri çekildiğini gördü. "Tabiî ki bulaşıcı değil" diye ekledi neşeli bir sesle. Konuşmaları zorakiydi. Cathy Kanada'da oturan Amanda'yı sordu, Ontario telefon şebekesinin bozukluğu konusunda bir konferans dinledi; Amanda eski zamandan kalma at arabalarıyla taşımacılık yapan bir şirkette çalıştığından ne faksı vardı ne de e-mail'i. Hannah'nın söylediklerini dinlerken yüz ifadesinde hiç değişiklik olmaması için gayret sarf ediyordu Cathy. Bu hikâyede yalan söyleyen biri olduğu kesindi: ya Amanda ya da Amanda'nın annesi. Hangisi olursa olsun ortada hazin verici bir durum vardı. "Hazin kelimesini hatırla" dedi kendi kendine; "birazdan buradan sağ salim çıkacaksın."</p>
<p class="Pcalibre"> </p>
<p class="Pcalibre"> Bu yerleri ve bu masanın bacaklarım yıllar boyunca ovan Iizzie Scarlet o sırada St. Jarlath's Crescent'ta Simon ve Maud'a ev yapımı pandispanya ile birer bardak süt içirmekle meşguldü. Daha sonra videoda oyun oynayacaklar, akşam da çocuklara ütü yapmasını öğretecekti. Acaba öteki at kazansın diye aym eküriden bir başka atı geride tutarlar mı diye tartışmalar yapılacak, belki de bazı komşular akşam misafirliğe gelecekti. Kısacası yapacak çok şey vardı. Cathy, Geraldine Teyzesinin bir sefarette akşam yemeğine davetli olduğunu ve Hayvvards'tan göz kamaştırıcı bir elbise satın aldığını biliyordu. Evli iki arkadaşı, Katy ile June Cathy'yi birlikte verdikleri partiye davet etmişlerdi, ama genç kadın Neil'le Waterview'da baş başa güzel bir akşam yemeği hayalini kuruyordu; bu sayede belki ayda bir seferden daha fazla sevişme fırsatı çıkardı. Maud'un seks hayatı hakkında yaptığı yorum tuhaf bir şekilde hakikati yansıtıyordu. Shona Burke geçen hafta tanıştığı ve daha sonra hiç aramayacağından emin olduğu bir adamla yemeğe çıkıyordu. Tom da bir akşamlığına Scarlet Feather'ı bırakarak, Marcella'yı dikkat çekebileceği gece kulüplerinden birine götürmeyi kabul etmişti. Fotoğrafçı Ricky şehrin ünlü modacılarla kaynadığını söylemişti. Mr. ve Mrs. JT Feather İrlandalı Tenorlar konserine gidiyorlardı, sessiz</p>
<p class="Pcalibre"> </p>
<p class="Pcalibre"> James Byrne'e gelince o da tiyatroya gideceğinden söz etmişti. Karşısında durmadan saçlarını düzelten ve kaliteli yün eteğini çekiştiren Hannah Mitchell'ın ise bu soğuk ve yağmurlu ocak akşamında ne buluşacağı bir arkadaşı ne de gideceği bir yeri vardı. Cathy bir yandan yüzündeki ilgili ve nazik gülümsemeyi korurken, bir yandan da kendine bunları hatırlatıyordu.</p>
<p class="Pcalibre"> </p>
<p class="Pcalibre"> Nasıl olduğunu anlamadan işler birden yoluna girdi. Temizlik ve sağlık kurallarını okudular, sonra işyerlerinin yasalara uygun olduğuna dair belge almak için başvuruda bulundular. Beyaz kamyonetlerine, kocaman kırmızı bir tüy olan logolarını koydular, altına da şirketin adı ve telefon numarası yazıldı. Bir matbaaya kartvizit, broşür ve davetiye ısmarladılar.</p>
<p class="Pcalibre"> </p>
<p class="Pcalibre"> Tom ile Cathy baskı işlerini düzenlemek için matbaaya gittiklerinde, "O adresi biliyorum, orada Maguire adında bir matbaa vardı eskiden" dedi tezgâhın arkasındaki adam.</p>
<p class="Pcalibre"> </p>
<p class="Pcalibre"> "Evet, doğru. Biz onlardan yeni satın aldık. Onları tanır mıydınız ? İyi bir matbaa mıydı ?"</p>
<p class="Pcalibre"> </p>
<p class="Pcalibre"> "Ah evet, bir zamanların en iyisiydi. Sonra zaman değişti, onlar değişmedi, üstelik diğer olaylar oldu."</p>
<p class="Pcalibre"> </p>
<p class="Pcalibre"> "Ne olayları?"</p>
<p class="Pcalibre"> </p>
<p class="Pcalibre"> Adam ikisinin yüzüne baktı, kararını değiştirmişti. "Bilmem" dedi, "unuttum."</p>
<p class="Pcalibre"> </p>
<p class="Pcalibre"> "Şimdi îngiltere'deler" dedi Tom yardım etmek için.</p>
<p class="Pcalibre"> </p>
<p class="Pcalibre"> "Neredeyseler Tanrı yardımcıları olsun" dedi ihtiyar adam.</p>
<p class="Pcalibre"> </p>
<p class="Pcalibre"> Kamyonetteydiler. Cathy çok sessizdi. "Gerçeği hiçbir zaman öğrenemeyeceğiz Cathy. Boşuna kafa yorma" dedi Tom.</p>
<p class="Pcalibre"> </p>
<p class="Pcalibre"> "Acayip bir durum olduğu belliydi. Tabiî James'ten herhangi bir şey öğrenmeyi hayal dahi edemeyiz."</p>
<p class="Pcalibre"> </p>
<p class="Pcalibre"> "Ne önemi var?" dedi Tom.</p>
<p class="Pcalibre"> </p>
<p class="Pcalibre"> "Sen merak etmiyor musun ? Bilmek istemez misin ? Erkekler bazen ne kadar meraksız oluyor!"</p>
<p class="Pcalibre"> </p>
<p class="Pcalibre"> "Pratik demek daha doğru olur bence. Bu akşam bir yerde buluşalım, birlikte kahve içer, yapacaklarımızın listesini hazırlarız. Ne dersin?"</p>
<p class="Pcalibre"> </p>
<p class="Pcalibre"> Scarlet Feather'la ilgili işleri evin dışında yapmaya başlamışlardı. Neil'in çalışma odasına el koymak haksızlık olur, diye düşünüyorlardı. Marcella'ya gelince oturma odasım veya mutfağını işgal etmek doğru değildi. Neil ile Marcella'nın herhangi bir eleştiride bulundukları söylenemezdi; şikâyet etmiyorlardı, sadece ikisinin</p>
<p class="Pcalibre"> </p>
<p class="Pcalibre"> de yardım edecek vakti yoktu. Neil haftanın her akşamı komisyon toplantılarına giriyor veya danışma gruplarına katılıyordu; Marcella ise kusursuz vücudunu daha da mükemmelleştirmek için on dört günlük su jimnastiği kursuna yazılmıştı, ikisi de yardım etmek istediklerini, ama zamanları olmadığını söylüyordu.</p>
<p class="Pcalibre"> </p>
<p class="Pcalibre"> Bir akşamüstü Neil merdivene tırmanıp duvarları boyamış, başka bir akşam Marcella perdeleri dikmeye yardım etmişti. Sonra havalandırma kurallarını duyduklarında Marcella ile Neil'in gülmekten yerlere yattıkları gece vardı. "Buhar veren aletler" veya gözenekleri azami 1,2 milimetre, uzunluğu 16 milimetre haşere geçirmez ağ" gibi terimleri duydukça kahkahalara boğulmuşlardı. Oysa Cathy ve Tom catering kolejinde bu terimleri öğrenmişlerdi, onların haline gülümsemekle yetinmişlerdi. Kendilerine şirketi kuracak parayı veren iştirakçilerinin öyle aşırı istekleri yoktu.</p>
<p class="Pcalibre"> </p>
<p class="Pcalibre"> "ikinizin bu işin altından kalkacağından yüzde yüz emin olmasam, alnımın teriyle kazandığım parayı bu kadar kolay vermezdim" dedi Geraldine açıkça.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Bize verdiği bu kadar parayı nasıl kazanmış ?" diye sordu Tom merakla.</p>
<p class="Pcalibre"> </p>
<p class="Pcalibre"> "Hiç fikrim yok. İhtiyar Mr. Murphy'yle ilişkisi olduğunu zannederdim, ama değil. Parasını iyi yatırımlar yaparak değerlendirmiş olmalı."</p>
<p class="Pcalibre"> </p>
<p class="Pcalibre"> Tom tahtaya vurarak, "En azından bugüne kadar" diye ekledi. Joe Feather Londra'dan mektup yazmıştı. "Neden annenlerle oturmuyor?" diye sordu Cathy. "Ne kadar memnun olurlardı."</p>
<p class="Pcalibre"> </p>
<p class="Pcalibre"> "Bilmem" dedi Tom. "Bencillikten olmalı." Sesinde öyle tuhaf bir şey vardı ki, Cathy yüzüne bakmak zorunda hissetti kendini. Dünya bilinmeyenlerle dolu, diye içinden geçirdi genç kadın. Bir yandan da şirketi tanıtmak için verecekleri davetin listesini hazırlıyordu.</p>
<p class="Pcalibre"> </p>
<p class="Pcalibre"> "Ricky'nin bize faydalı olabilecek ilişkileri var" diye söze başladı genç kadın.</p>
<p class="Pcalibre"> </p>
<p class="Pcalibre"> "Yılbaşı gecesi Ricky'ye ayıp ettim" dedi Tom mahcup bir ifadeyle.</p>
<p class="Pcalibre"> </p>
<p class="Pcalibre"> "Aslında senden hiç beklemem, ama öyle davrandıysan bile hatırlayacağını sanmıyorum." "Hatırlayabilir."</p>
<p class="Pcalibre"> </p>
<p class="Pcalibre"> "Saçmalama. Bunu söyleyen ben olsaydım, beni hemen dünyanın merkezi olduğumu sanmakla suçlardın."</p>
<p class="Pcalibre"> </p>
<p class="Pcalibre"> Tom güldü. "Haklısın. Tabiî ki Ricky'den bir liste isteyeceğiz, sonra Shona'dan da... Eskiden kolejde tanıdıklarımızı da unutmamalıyız. Ama bence asıl arkadaşlarımızı ve ailelerimizi çağırmalı-yız. Ne dersin ?"</p>
<p class="Pcalibre"> </p>
<p class="Pcalibre"> "Aynı fikirdeyim. Aslına bakarsan ailemden veya arkadaşlarımdan bize çok iş çıkacağını söyleyemem. Babamın ve ortaklanın dediği arkadaşlannm ve ganyan bayilerinin sabah vardiyasında bize iş vereceklerini ummuyorsun herhalde."</p>
<p class="Pcalibre"> </p>
<p class="Pcalibre"> "Benimkiler de öyle" dedi Tom. "Amaç bu değil zaten."</p>
<p class="Pcalibre"> </p>
<p class="Pcalibre"> "Bir anlaşma yapalım mı? İkimiz? Hemen? Sen kayınvalideni davet etmezsen, ben de benimkini çağırmam."</p>
<p class="Pcalibre"> </p>
<p class="Pcalibre"> "Benim kayınvalidem, kayınpederim yok ki. Bunu çok iyi biliyorsun. Hem seninkileri davet etmeye mecbursun. Bunu da çok iyi biliyorsun."</p>
<p class="Pcalibre"> </p>
<p class="Pcalibre"> Cathy içini çekerek, "Sadece bir temenniydi" dedi. "Benimki gelirse orada bulunan herkesin burnundan getirir, davet edilmezse altı ay surat asar."</p>
<p class="Pcalibre"> </p>
<p class="Pcalibre"> "Neil ne diyor?"</p>
<p class="Pcalibre"> </p>
<p class="Pcalibre"> "Ne dediğini sanıyorsun ? Sana kalmış, diyor. Çok net bir ce-vapmış gibi."</p>
<p class="Pcalibre"> </p>
<p class="Pcalibre"> "Öyleyse ne yapıyoruz? Davet ediyor muyuz?"</p>
<p class="Pcalibre"> </p>
<p class="Pcalibre"> "Sanınm buna mecburuz. Marcella'nın gecemizi berbat edecek davetlileri var mı ?"</p>
<p class="Pcalibre"> </p>
<p class="Pcalibre"> "Hayır. Kimsenin sözünü etmedi."</p>
<p class="Pcalibre"> </p>
<p class="Pcalibre"> "Demek kötü kalpli kurdu davet eden bir tek ben varım. Listeye devam edelim. Ünlü birilerini çağıracak mıyız? Bakarsın gelirler."</p>
<p class="Pcalibre"> </p>
<p class="Pcalibre"> "Kesinlikle çağıralım." Tom hevesliydi. Hannah Mitchell'm gölgesi üstlerinden çekilmişti.</p>
<p class="Pcalibre"> </p>
<p class="Pcalibre"> "Partide ne yapacağız ?" diye sordu Maud.</p>
<p class="Pcalibre"> </p>
<p class="Pcalibre"> "Sizin partiye geleceğinizi sanmıyorum" dedi Cathy.</p>
<p class="Pcalibre"> </p>
<p class="Pcalibre"> "Başka nereye gidebiliriz ki?" diye sordu Simon her şey kesinleşmiş gibi.</p>
<p class="Pcalibre"> </p>
<p class="Pcalibre"> "Bu davet büyükler için Simon."</p>
<p class="Pcalibre"> </p>
<p class="Pcalibre"> "Ben her yaştakiler için diye biliyordum." Konuyu derinlemesine düşündüğü belliydi.</p>
<p class="Pcalibre"> </p>
<p class="Pcalibre"> "Tabiî, ama dokuz yaşındakiler için değil" dedi Cathy, bir yandan da sakin olmaya gayret ediyordu.</p>
<p class="Pcalibre"> </p>
<p class="Pcalibre"> "Peki biz ne yapanz? Nereye gideriz? Sen partidesin, Neil partide, Muttie ile Lizzie de öyle. Hannah Yenge ile Jock Amca da... Bize bakacak kimse kalmayacak ki."</p>
<p class="Pcalibre"> </p>
<p class="Pcalibre"> ÖD</p>
<p class="Pcalibre"> </p>
<p class="Pcalibre"> "Muttie bizi okuldan aldığında partiye geleceğimizi söyledi."</p>
<p class="Pcalibre"> </p>
<p class="Pcalibre"> Cathy yine işleri kolaylaştırdığı için babasını tekmelemek istedi. Sonra birden babasının hiçbir Mitchell'ın yapmayacağı bir davranışta bulunduğunu, okula kadar yürüyerek çocukları eve getirdiğini hatırladı. Paniklememeli, soğukkanlılıkla düşünmeliydi.</p>
<p class="Pcalibre"> </p>
<p class="Pcalibre"> "Walter... Ağabeyiniz Water sizinle ilgilenir." Bu buluşu yüzünden kendisini tebrik etti.</p>
<p class="Pcalibre"> </p>
<p class="Pcalibre"> "Olmaz. Kayağa gideceğinden söz etti" dedi Maud zafer kazanmış gibi.</p>
<p class="Pcalibre"> </p>
<p class="Pcalibre"> "Misafirlerin paltolarıyla ilgilenebiliriz. Muttie bunun bizim için uygun bir iş olduğunu söyledi."</p>
<p class="Pcalibre"> </p>
<p class="Pcalibre"> "Öyle mi dedi ?" diye sordu Cathy. "Acaba bu arada benim de davette neler yapmam gerektiğini söyledi mi ? Yoksa sadece sizin işinizi planlamakla mı yetindi ?"</p>
<p class="Pcalibre"> </p>
<p class="Pcalibre"> "Hayır. Bir şey söylemedi" dedi Simon ciddi bir sesle. "Senin neler yapman gerektiğini bildiğini sanıyordur. Ne de olsa kendi garsonluk işin."</p>
<p class="Pcalibre"> </p>
<p class="Pcalibre"> "Catering şirketi" diye düzeltti Maud anında.</p>
<p class="Pcalibre"> </p>
<p class="Pcalibre"> Feather'lar "Davetiyeye resmen cevap vermemiz gerekir mi?" diye sormuşlardı Tom'a.</p>
<p class="Pcalibre"> </p>
<p class="Pcalibre"> "Ters bir cevap vermedin, değil mi ?" Cathy bir yandan ufak pastaların hamurunu hazırlıyordu.</p>
<p class="Pcalibre"> </p>
<p class="Pcalibre"> "Kendimi zor tuttum" dedi Tom. "Öyle aptalca ki. İçeri alınmayacağınızı mı zannettiniz?' derken sesimdeki alaylı ifadeyi fark ettim."</p>
<p class="Pcalibre"> </p>
<p class="Pcalibre"> "Onlar da benimkiler gibi davetlere gitmeye alışık değiller" dedi Cathy arkadaşını teselli edercesine.</p>
<p class="Pcalibre"> </p>
<p class="Pcalibre"> "Seninkiler en azından duvarlan elleyerek 'Aslında bir kat daha boya sürülmeliydi, ama zaman yetmedi' demeyecekler." Tom'u teselli etmek güçtü.</p>
<p class="Pcalibre"> </p>
<p class="Pcalibre"> "Bunu yapmazlar, ama annem san naylon önlüğünü giyip bulaşıklara yardım etmeyi teklif etti. Bu konuda üç kez kavga ettik. Babam da kendi birasını getirecekmiş, iyi şaraplar başını ağrıtı-yormuş." Cathy küçük pastaları yan yana dizdiği tepsiyi fınna sürerek saati ayarladı.</p>
<p class="Pcalibre"> </p>
<p class="Pcalibre"> "Ama senin Geraldine gibi bir teyzen var. Odadakilerle teker teker ilgilenip konuşacak biri." Tom bir yandan büyük bir maharetle elindeki piliçleri sicimle bağlıyordu.</p>
<p class="Pcalibre"> </p>
<p class="Pcalibre"> "Senin de bütün kadınları mutlu edecek seksi ağabeyin var ama... Dua edelim de o gece cazibesini kullansın. Onu izlemeye</p>
<p class="Pcalibre"> </p>
<p class="Pcalibre"> bayılıyorum; kadınların ne kadar kolay avlandıklarına da şaşıyorum."</p>
<p class="Pcalibre"> </p>
<p class="Pcalibre"> "İlk başlarda Marcella'nın da kapılmasından korkmuştum. Tan-rı'ya şükür korktuğum başıma gelmedi."</p>
<p class="Pcalibre"> </p>
<p class="Pcalibre"> "Marcella mı? Sen varken Joe'ya kapılmak mı?" Cathy güldü.</p>
<p class="Pcalibre"> </p>
<p class="Pcalibre"> "Ama o çok hoş." Tom'un sesinde hafif bir endişe seziliyordu.</p>
<p class="Pcalibre"> </p>
<p class="Pcalibre"> "Çok cüretkâr demek istiyorsun. Senin Marcellan bunu yutmayacak kadar akıllı." Marcella'nın büyük tanıtım davetinden önceki günlerdeki davranışı Cathy'yi şaşırtmıştı. Perde arkasında çok yardımcı olmuş, Haywards'taki işinden çıkınca üstüne bir kot pantolon geçirip ellerini korumak için lastik eldivenler takarak verilen en zor ve pis işleri canla başla yapmıştı, ama iş davette servis yaparak yardım etmeye gelince kesinlikle reddetmişti. Kendine göre geçerli nedenleri vardı.</p>
<p class="Pcalibre"> </p>
<p class="Pcalibre"> "İnsanın bir rüyası, bir amacı olmasının ne demek olduğunu senden iyi kim anlar Cathy ? Tom ve sen hayallerinizi gerçekleştirdiniz. Ama ben daha gerçekleştiremedim. Manken olmak istiyorum. Yapabileceğimi biliyorum. Meşhur mankenler kadar iyi olduğumu biliyorum. Bir yerlere gelmek için aldığım derslere küçük bir servet harcadım. İnsanların beni garsonluk yaparken görmelerini istemiyorum. O zaman hayat boyu manikürcü ve garson olarak kalırım diye korkuyorum."</p>
<p class="Pcalibre"> </p>
<p class="Pcalibre"> "Bunlardan daha kötüsü de olabilirdi" dedi Cathy soğuk bir sesle.</p>
<p class="Pcalibre"> </p>
<p class="Pcalibre"> "Sen de daktilo veya satıcı olabilirdin, ama fazlasını istedin." Marcella'nın cevabı duygusaldı. Vestiyerde durmayı da reddetmişti. "Davete ancak misafir olarak katılırım" diyordu. Herkes gittikten sonra ortalığı temizlemek için yardım edeceğini, ama herkesin gözünde herhangi bir davetli olarak kalmak istediğini söylüyordu. Fikir değiştirmeyeceğini anlayan Cathy ısrar etmedi. Tom'a ikizlerin de davet programında yer alacağını henüz açıklamamıştı. Ortaklık karşılıklı hoşgörü demek değil miydi?</p>
<p class="Pcalibre"> </p>
<p class="Pcalibre"> James Byrne, davete memnuniyetle geleceğini bildirdi. Bunu duyan Cathy hem şaşırdı hem de sevindi.</p>
<p class="Pcalibre"> </p>
<p class="Pcalibre"> "Tabiî beraberinizde şey... getirmek istediğiniz herhangi biri varsa..." Cathy çekinerek konuşuyordu.</p>
<p class="Pcalibre"> </p>
<p class="Pcalibre"> "Teşekkür ederim. Yalnız geleceğim."</p>
<p class="Pcalibre"> </p>
<p class="Pcalibre"> Yaşlı adam zor alışmış olsa da birbirlerine isimleriyle hitap etmeye başlamışlardı. Öyle nazik ve eski moda biriydi ki. Bir de sıkı ağızlı... Maguire'lerle ilgili işlemler bitmek üzereydi. Oysa</p>
<p class="Pcalibre"> </p>
<p class="Pcalibre"> Cathy ile Tom işyerini satm aldıkları matbaa salıipleri hakkında ilk gün öğrendiklerinden fazla bir şey bilmiyordu. James hakkında biraz daha fazla bilgi sahibi olmuşlardı.</p>
<p class="Pcalibre"> </p>
<p class="Pcalibre"> Rathgar'da bahçe katı diye adlandırdığı, Victoria Dönemi'nden kalma büyük bir evde oturuyordu. Hayatının çoğunu taşrada, büyük bir şirketin muhasebe müdürü olarak geçirmişti. Dublin'e geleli beş sene olmuştu. Artık emekliydi. Bütün gün ne yaptığını, nasıl vakit geçirdiğini, sıkılıp sıkılmadığmı soramıyorlardı. Ailesi olup olmadığını da soramıyorlardı. Konuşmaları sıcak ve rahat görünse de daima profesyonel çerçevede kalıyordu. Tom bir seferinde şirketin hesaplarını tutacak kimse tanıyıp tanımadığını sordu. İlk başlarda haftada bir sabah yeterliydi, fazlasına gerek yoktu. Böyle birini tanıyorsa...</p>
<p class="Pcalibre"> </p>
<p class="Pcalibre"> "Seve seve yaparım" dedi James.</p>
<p class="Pcalibre"> </p>
<p class="Pcalibre"> "Neyi? Birini bulmayı mı?" Cathy ne demek istediğini anlayamamıştı.</p>
<p class="Pcalibre"> </p>
<p class="Pcalibre"> "Hayır. Defterlerinizi tutmayı. Tabiî isterseniz. İlk başlarda haftada iki saat yeterli olur bence."</p>
<p class="Pcalibre"> </p>
<p class="Pcalibre"> "Ama Mr. Byrne... yani James, böyle bir şeyi sizden nasıl isteriz?" diye söze girdi Tom.</p>
<p class="Pcalibre"> </p>
<p class="Pcalibre"> Cathy adamın yalnız olduğunu, yapacak hiçbir işi olmadığını anladı. "Tabiî isteriz. Bizi bir süre denemeyi kabul ederseniz çok mutlu oluruz" dedi Cathy. James Byme'ün yüzü daha önce hiç görmedikleri biçimde aydınlandı, neredeyse yakışıklı olduğu söylenebilirdi. Gülüşüne rağmen ciddi, ama yakışıklı...</p>
<p class="Pcalibre"> </p>
<p class="Pcalibre"> "Annene bir elbise getirdim, berberden de randevu aldım" dedi Geraldine.</p>
<p class="Pcalibre"> </p>
<p class="Pcalibre"> "İflas edeceksin" dedi Cathy.</p>
<p class="Pcalibre"> </p>
<p class="Pcalibre"> "Annenin gitmekte ısrar ettiği berber mi beni iflas ettirecek? Asla!"</p>
<p class="Pcalibre"> </p>
<p class="Pcalibre"> "Ya elbise?"</p>
<p class="Pcalibre"> </p>
<p class="Pcalibre"> "Oxfam'dan." Geraldine'in tertemiz bakışları yalan yüklüydü.</p>
<p class="Pcalibre"> </p>
<p class="Pcalibre"> "Hayır değil... Haywards'tan."</p>
<p class="Pcalibre"> </p>
<p class="Pcalibre"> "Bunu da nereden çıkardın ?"</p>
<p class="Pcalibre"> </p>
<p class="Pcalibre"> "Shona Burke elbiseyi alırken sana rastlamış. O söyledi."</p>
<p class="Pcalibre"> </p>
<p class="Pcalibre"> "Vay dedikoducu!" dedi Geraldine gülerek.</p>
<p class="Pcalibre"> </p>
<p class="Pcalibre"> "Annem elbisenin Haywards'tan alındığını öğrenirse Maud'un sinir hastanesi dediği klinikte, yanımdaki yatağa yatardı. Ah, Geraldine, o çocuklarla ne yapacağım ?"</p>
<p class="Pcalibre"> </p>
<p class="Pcalibre"> "St. Jarlath's Crescent'ta bir komşu, yok mu?"</p>
<p class="Pcalibre"> </p>
<p class="Pcalibre"> "Tabiî var, ama annemin her biri hakkında bir çekincesi var. Ben de bütün gece sinir içinde çocukları merak etmesini istemiyorum."</p>
<p class="Pcalibre"> </p>
<p class="Pcalibre"> "Peki, peki... Bana ver" dedi Geraldine. "Peter'ın otelinde çocuk bakma servisi var, oraya koyarım."</p>
<p class="Pcalibre"> </p>
<p class="Pcalibre"> "O da ne demek?"</p>
<p class="Pcalibre"> </p>
<p class="Pcalibre"> "Bu durumda tavuk şiş, cips, videoda uygun bir film ve isterlerse ısıtılmış bir havuzda yüzmek demek."</p>
<p class="Pcalibre"> </p>
<p class="Pcalibre"> "Bunu yapar mısın ? Gerçekten ?"</p>
<p class="Pcalibre"> </p>
<p class="Pcalibre"> "Tabiî yaparım. Yarın akşam kendi yatırımımı da korumak zorunda olduğumu unutma."</p>
<p class="Pcalibre"> </p>
<p class="Pcalibre"> "Senin yaptığın yatırım değil, bize her zaman uzattığın can simidi" dedi Cathy.</p>
<p class="Pcalibre"> </p>
<p class="Pcalibre"> Geraldine bu sözleri duymak istemiyordu. "Çok yorgunsun, ama yarın müthiş başarılı bir gün olacak, göreceksin. Yatırım yapanlar kendilerini güvende hissettiler mi, bil ki herkes güvendedir. Bana mönüyü tekrarlar mısın?"</p>
<p class="Pcalibre"> </p>
<p class="Pcalibre"> Cathy, Simon ile Maud'a, "Yarın akşam bir otele gideceksiniz" dedi.</p>
<p class="Pcalibre"> </p>
<p class="Pcalibre"> "Davete gitmeyi tercih ederdim" dedi Simon.</p>
<p class="Pcalibre"> </p>
<p class="Pcalibre"> "Size yardım etmek için" diye ekledi Maud.</p>
<p class="Pcalibre"> </p>
<p class="Pcalibre"> "Biliyorum ve çok duygulandım, ama fazla yerimiz yok, üstelik otel çok daha eğlenceli, daha iyi vakit geçireceksiniz."</p>
<p class="Pcalibre"> </p>
<p class="Pcalibre"> "Walter sizin partiye geliyor mu ?" diye sordu Maud.</p>
<p class="Pcalibre"> </p>
<p class="Pcalibre"> "Evet, sanıyorum. Aslında davetiyeye cevap vermedi, ama geleceğinden eminim."</p>
<p class="Pcalibre"> </p>
<p class="Pcalibre"> "Tom ile senin yanında mı çalışacak ?" diye sordu Simon.</p>
<p class="Pcalibre"> </p>
<p class="Pcalibre"> "Bütün davetliler bir bardak içki için yerlerde kıvransa bile Wal-ter Mitchell benim yanımda çalışamaz" dedi Cathy neşeli bir sesle.</p>
<p class="Pcalibre"> </p>
<p class="Pcalibre"> "Pek güzel bir partiye benzemiyor" dedi Simon, Maud'a. "Bence otelde çok daha iyi vakit geçireceğiz."</p>
<p class="Pcalibre"> </p>
<p class="Pcalibre"> Cathy aniden uyandığında Neil'in giyinik olduğunu gördü. "Aman Tanrım, saat kaç ?"</p>
<p class="Pcalibre"> </p>
<p class="Pcalibre"> "Telaş etme, henüz yedi olmadı."</p>
<p class="Pcalibre"> </p>
<p class="Pcalibre"> "Sen neden ayaktasın ?"</p>
<p class="Pcalibre"> </p>
<p class="Pcalibre"> "Bugün büyük gün de ondan."</p>
<p class="Pcalibre"> </p>
<p class="Pcalibre"> Aman Tanrım. Unutmuştu. Bugün Scarlet Feather'ın hayata geçtiği, tanıtım davetinin verildiği, broşürlerin dağıtılacağı, şirketin sipariş almak üzere yola koyulduğu gündü.</p>
<p class="Pcalibre"> </p>
<p class="Pcalibre"> "Evet, biliyorum. İnanamıyorum, ama biliyorum." Cathy çizgili geceliğinin içinde ayaktaydı. Gözlerini ovuşturarak saçlarını geriye itti.</p>
<p class="Pcalibre"> </p>
<p class="Pcalibre"> "Gelen genç bir devlet bakanı. Yine de bizimle kahvaltıya gelmesi çok önemli, reklamdan o kadar hoşlanıyor ki yaptıklarımızı kamuoyuna duyuracak."</p>
<p class="Pcalibre"> </p>
<p class="Pcalibre"> Cathy birden Neil'in hangi büyük günden söz ettiğini anladı. Düşünce suçları konusunu görüşmeyi kabul eden bakanla buluşacakları gündü.</p>
<p class="Pcalibre"> </p>
<p class="Pcalibre"> "Umarım başanlı geçer toplantınız" dedi Cathy. Sesi renksizdi.</p>
<p class="Pcalibre"> </p>
<p class="Pcalibre"> Neil yüzüne baktı. Ses tonuna şaşırdığı belliydi. Hiçbir açıklama yapmadı Cathy. Bir süre sonra Neil, "Gitmeliyim" dedi.</p>
<p class="Pcalibre"> </p>
<p class="Pcalibre"> "Akşama görüşürüz."</p>
<p class="Pcalibre"> </p>
<p class="Pcalibre"> "Evet, şu davet... Harika geçecek tatlım. Bu konuda hiç kuşkum yok."</p>
<p class="Pcalibre"> </p>
<p class="Pcalibre"> "Tabiî biliyorum." Sesi yine buz gibiydi.</p>
<p class="Pcalibre"> </p>
<p class="Pcalibre"> Neil geri döndü, karısına sarıldı. "Seninle gurur duyduğumu biliyorsun değil mi ?"</p>
<p class="Pcalibre"> </p>
<p class="Pcalibre"> "Biliyorum Neil" dedi. Oysa kocasının çabucak sarılarak sırtını sıvazlamakla yetinmemesini, bu davete çok daha fazla önem vermesini nasıl da isterdi.</p>
<p class="Pcalibre"> </p>
<p class="Pcalibre"> Ricky davetlilerden bir saat önce fotoğrafçı gönderdi. Birkaç resim çekmek, insanlar önlerini kapamadan önce büfeleri görüntülemek için. Cathy'nin arkadaşları June ile Kathy kırmızı tüy lo-golu beyaz gömlekleri içinde çok şirindiler. Sombalığı, kızartılmış, uzun biberler, çeşit çeşit salatalar ve ekmek sepetleri arasında poz verdiler.</p>
<p class="Pcalibre"> </p>
<p class="Pcalibre"> Birkaç dakika önce çalışanların dışında kimse yokken, bir anda her yer doldu. İleride resepsiyon olarak kuUanacaklan ön oda bu akşam muhteşem görünüyordu. Eski kanepelerle ve koltuklarla döşemekle çok iyi yapmışlardı. Dosyaları şık dolapların çekmecelerine gizlemişlerdi. Müşterilerin rahatlıkla mönü seçebilecekleri huzurlu bir ortam yaratmayı başarmışlardı. Mutfağın beyaz çelik eşyasından burada eser yoktu. O eşyaların tümü kapının arkasında gizli kalmıştı. Davetlilerin hem ayakta duracakları hem de daha sonra isterlerse dans edebilecekleri boşluklar bırakmışlardı. Girişe portmanto görevi görecek iki uzun askılık yerleştirilmişti. Geraldine'in yanında çalışan ve davette yardım etmeyi küçük görmeyen muhteşem bir kızıl saçlı, misafirlerin paltolarını alıyor, birer numara verdikten sonra giysileri özenle asıyordu.</p>
<p class="Pcalibre"> </p>
<p class="Pcalibre"> Okul yıllarından beri en zor zamanlan paylaştığı Katy ile June ellerinde tepsilerle misafirlere hoş geldiniz içkileri ikram ediyorlardı. Tom ile Cathy ise gelenleri karşılıyor, onlarla yakından ilgileniyorlardı. Her gelen dekorasyonu övdükçe iki ortak sevinç ve gurur duyuyordu.</p>
<p class="Pcalibre"> </p>
<p class="Pcalibre"> Neil ilk gelenler arasında yoktu. Cathy, ne zaman geleceği belli olmayan annesi içeri girdiğinde onunla başa çıkması için Neil'in kapıya yakın bir yerde beklemesini istiyordu. Cathy'nin ailesi gelmişti. Ait olmadıkları bir ortamda bulunduklarından ne yapacak-lannı bilemiyorlardı. Babası nedense portmantoya bırakmayı reddettiği kasketini evire çevire, konuşacak birini bulmak üzere odadan odaya geziyordu. Annesi ise kız kardeşine ufak bir servete mal olan açık yeşil, yünlü elbisesi ve muntazam saçlanyla ne kadar güzel göründüğünün farkında değildi. Saklanacak bir yer bulmak için gözleriyle odayı tanyordu.</p>
<p class="Pcalibre"> </p>
<p class="Pcalibre"> "Anneciğim, harika görünüyorsun" dedi Cathy içtenlikle.</p>
<p class="Pcalibre"> </p>
<p class="Pcalibre"> "Hiç de değil Cathy. Yüz kızartıcı bir görüntüm var. Bu insanla-nn arasında yerim yok benim. Korkanm ki..." Neden böylesine rahatsız, böylesine güvensizdiler? Sanki birileri kabul edilemez insanlar olduklannı açıklayacak ve kovulacaklardı. Cathy bu yollan çoktan geçmiş, bu sorulan yüzlerce kez kendine sormuş, hiçbir sonuç alamayacağını çoktan kabul etmişti. Tom'un işi de daha kolay değildi. JT ile Maura Feather'ın da iyi vakit geçirdiği söylenemezdi. Birden aklına bir fikir geldi. Evlerde temizlik yapan bir şirketin cana yakın müdürüyle konuşuyordu, adamdan özür diledi; oysa nasıl işbirliği yapabileceklerini, müşterilerine birbirlerini önerebileceklerini konuşuyorlardı. Cathy iki aileyi ustalıkla tanıştırdı. Ama bu tanışma ilk başta amacına ulaşamadı. Birbirlerine destek olacaklarına daha da gerginleşmişlerdi sonunda karşılanndakilerin de huzursuz olduğunu görünce rahatlamışlardı. Tom'un babası, "Aslında biraz daha zamana ihtiyacımız vardı, bana soracak olursanız, acele işe şeytan karışır derim" diye dert yanmaya başladı. Lizzie Scarlet ise, "Çocuklar büyük lokma yutmaya kalktılar" diye ekledi. Maura Feather, babasının yanında çalışmaya razı olsaydı Tom'un ellerini kirletmeden çok rahat para kazanabileceğini, ofiste oturup müşteri bulmasının yeterli olacağını söyledi. "Tıpkı en son moda kıyafetlerle bu akşam gelenler gibi" dedi. Hepsinin evini büyütecek kadar bankada parası vardır; hatta yazlık ev bile yaptıracak imkânlan vardır." Muttie de Caty ile Tom'un, söyledikleri kadar iyi yemek yapıyorlarsa hiç para yatırmadan aşçılık yaparak para biriktirebileceklerini ve kısa za-</p>
<p class="Pcalibre"> </p>
<p class="Pcalibre"> manda ufak birer servet sahibi olabileceklerini belirtti. Ama tecrübeye kimse aldırmıyordu.</p>
<p class="Pcalibre"> </p>
<p class="Pcalibre"> İçerideki hava gittikçe daha rahatlıyordu. Cathy teyzesine baktı. Geraldine çevresindekilerle konuşuyor, grubu büyüterek ortama canlılık katmaya çalışıyordu. Gürültü gitgide artıyordu. Cathy etrafı kolaçan ettikten sonra her şeyin yolunda gittiğini kabul ederek rahat bir nefes aldı. Konuklara baktı. James Byrne son anda telefon ederek gelemeyeceğini bildirmişti. Enfes ipek bir ceket ile uzun siyah etek giymiş Marcella harika görünüyordu. Hiç mücevher takmamıştı; hoş o upuzun boynuyla hiçbir şey takma-sa da güzel olurdu ya... Marcella'nın doğal hali bile çok havalıydı. Herkesin beğenen bakışlarını fark eden Tom genç kadınla iftihar ediyordu. Marcella'nın bu gece fazla seksi görünmemesine sevinmişti Cathy. Sevgilisi fazla seksi göründüğü zamanlar Tom'un yüzündeki ifadeyi biliyordu.</p>
<p class="Pcalibre"> </p>
<p class="Pcalibre"> Konuklar art arda geliyor, geliyordu. Birden Neil'in annesi ile babasını gördü. Her zamanki gibi, bulunduğu yerde değil, bambaşka bir yerlerde olması gerektiği izlenimini veren yakışıklı ama boş bakışlı, Jock. İyi huylu, biraz şaşkın, fakat inandıncı olmaktan uzak... Yanında Hannah. Yüzünü daha da beyazlaştıran parlak, koyu mor bir elbise giymişti. Daha kapıdan girerken hakarete uğramış bir ifade belirdi yüzünde. Cathy, bu gece istese de kusur bulamayacağını düşündü. Hiçbir kusur... Ünlü sayılacak birkaç televizyoncu vardı. Ama çoğunluk iyi giyimli, görgülü ve ileride müşteri olabilecek insanlardan oluşuyordu. Yine de Mrs. Mitchell'ı çocukluğundan beri tanırdı. Yüzündeki ifadeyi çözebilecek kadar eski günlerden. Kadın kavga arıyordu. Ama istese de Cathy'yle kavga edemeyecekti.</p>
<p class="Pcalibre"> </p>
<p class="Pcalibre"> Yiyecekleri çok beğendi konuklar. Neler yapabileceklerini göstermekle çok akıllılık etmişlerdi. Cathy babasını bir spor muhabi-riyle hararetle tartışırken gördü. Annesi de Waterview'daki komşusu Mrs. Keane'le kalabalıktan uzakta oturmuş ahbaplık ediyordu. Hannah Mitchell'ın iki kadına yöneldiğini görünce şaşırdı.</p>
<p class="Pcalibre"> </p>
<p class="Pcalibre"> "Ah, seni görmek ne hoş Lizzie. Bana bir sandalye getirir misin? Sonra bir tabak da karışık... ne diyorlar... abur cubur..." Ses tonundan verdiği emirlere uyulmasına alışkın olduğu anlaşılıyordu. Cathy yakında olup duymasa emirlerine uyulacaktı da. Zavallı Lizzie Scarlet özür dileyerek ayağa fırladı. O hâlâ Mrs. Mitchell'ın te-mizlikçisiydi ve üstün ırka ait biriyle samimi bir şekilde konuşma cesareti göstermişti.</p>
<p class="Pcalibre"> </p>
<p class="Pcalibre"> "Evet Mrs. Mitchell, özür dilerim Mrs. Mitchell. Tam olarak ne-</p>
<p class="Pcalibre"> </p>
<p class="Pcalibre"> ler istersiniz? Yoksa her şeyden biraz getiremeyim mi?" Cathy'nin tüm kararlılığı bir anda uçup gitti. Hayatında bu kadar öfkelendiği olmamıştı. Bu kadın bütün terbiye sınırlarını aşıyordu. Buz gibi bir sesle annesine yerine oturmasını ve Mrs. Keane'le konuşmaya devam etmesini buyurdu. Lizzie o kadar şaşırdı ki emirlere uydu. Cathy omuzlarını ve kollarını kullanarak Hannah'yı odanın karşı köşesine götürdü. Yarım ağızla June'dan bir tabure, Kate'ten de bir tabak yiyecek istedi. Sonra kayınvalidesini herkesin gözü önünde bir yere yerleştirdi.</p>
<p class="Pcalibre"> </p>
<p class="Pcalibre"> "Beni odanın bu ucuna itmen için hiçbir neden yoktu Cathy."</p>
<p class="Pcalibre"> </p>
<p class="Pcalibre"> "Biliyorum. Bu kadar kalabalık olması ne feci değil mi ? Sandalye istemiştiniz, getirttim." Yanakları acıyıncaya kadar gülümsedi.</p>
<p class="Pcalibre"> </p>
<p class="Pcalibre"> Hannah Mitchell kanmamıştı. "Orada tam benim istediğim gibi bir sandalye vardı ama."</p>
<p class="Pcalibre"> </p>
<p class="Pcalibre"> "Ne yazık ki yoktu. O annemin sandalyesiydi. Bir dakika sizi yalnız bırakabilir miyim? Umarım işyerimizi beğendiniz." Yanından uzaklaştı. Titriyordu.</p>
<p class="Pcalibre"> </p>
<p class="Pcalibre"> Hiçbir şeyin farkında olmayan Neil her zamanki gibi tedirgin olan kuzeni Walter'la konuşuyordu. Cathy, elinde hediyesiyle kapıdan giren Joe Feather'ı gördü. Kadranında eskiden kullanılan mutfak aletlerinin resimleri bulunan bir mutfak saatiydi hediyesi.</p>
<p class="Pcalibre"> </p>
<p class="Pcalibre"> "Burada daha fazla yiyeceğe, içeceğe yer olmadığını düşündüm. Ne muhteşem, harika bir iş başardınız. Her yerde başanmn kokusunu alıyorum." Tom ile Cathy mutlulukla yüzüne baktılar. Doğru sözleri bulmakta nasıl da ustaydı. İnsanları mıknatıs gibi çekiyordu. Kimseye yaklaşmasına gerek kalmadan herkes kendiliğinden etrafını sarıyordu.</p>
<p class="Pcalibre"> </p>
<p class="Pcalibre"> Müziğin sesini biraz alçalttılar. Sıra nutuklara gelmişti. Tom ile Cathy işaretleştiler. Konuşmaları sürekli tekrarlamışlardı. Oscar ödüllerindeki gibi uzun teşekkür listeleri yoktu. Ne kadar başarılı olacaklarını söyleyip övünmek de. Bu binayı bulmadan önce konuşmaları defalarca yinelemişlerdi. Her biri en fazla iki dakika konuşacak, sonra müziğin sesini yavaşça yükselteceklerdi. Konuklar sohbetlerinin yanda kesildiği kanısına kapılmamalıydı. Öyle de oldu. Dört dakika artı alkışlardan daha uzun bölünmemesi gereken bir davetti bu. Konuşmalan sona erdiğinde bakıştılar. Söylemek istedikleri her şeyi gerçekten söylemişler miydi? İkisi de hatırlayamıyordu. Her taraftan tebrik yağıyor, ama onlar algı-layamıyorlardı. Erken gidenler paltolannı almaya başladılar, ama esas konuklar çok çok daha fazla kalacaklardı.</p>
<p class="Pcalibre"> </p>
<p class="Pcalibre"> "Bir teyp getirmemekle çok hata ettik" dedi Cathy.</p>
<p class="Pcalibre"> </p>
<p class="Pcalibre"> "Ben getirdim" dedi Geraldine. "ikiniz de harikaydınız."</p>
<p class="Pcalibre"> </p>
<p class="Pcalibre"> "Annem iyi mi ?"</p>
<p class="Pcalibre"> </p>
<p class="Pcalibre"> "iyi. Onu merak etmekten vazgeç."</p>
<p class="Pcalibre"> </p>
<p class="Pcalibre"> "Cathy'yle böyle konuşabildiğin için şanslısın Geraldine. Ben denediğimde hemen öfkeleniyor" dedi Tom.</p>
<p class="Pcalibre"> </p>
<p class="Pcalibre"> "Aileden olmanın ayrıcalıkları" diye karşılık verdi Geraldine yanlarından uzaklaşırken.</p>
<p class="Pcalibre"> </p>
<p class="Pcalibre"> Cathy, JT ile Maura Scarlet'i çıkarken gördü. "Joe'yu görmediler bile" dedi. "O hep odanın öbür tarafında durdu."</p>
<p class="Pcalibre"> </p>
<p class="Pcalibre"> "Boş ver Cathy. Joe istese onları hemen bulur."</p>
<p class="Pcalibre"> </p>
<p class="Pcalibre"> "Yazık ama."</p>
<p class="Pcalibre"> </p>
<p class="Pcalibre"> "Başından beri yazık oldu, ama hep böyleydi. Canını sıkan bir şey yapmaktan hoşlanmaz. Fatima'ya gitmek içini sıkıyor, o da gitmiyor."</p>
<p class="Pcalibre"> </p>
<p class="Pcalibre"> "Bu akşam onlarla karşılaşacak" diye dayattı Cathy, sonra sesini yükseltti. "Joe, sanırım annenler gidiyor." İşte karşılaşmak zorunda kalmıştı. Büyük oğullarını görünce ne kadar sevinmişlerdi. Joe da hayret ve sevinç nidalarıyla karşıladı annesi ile babasını. Ne iyi tiyatrocu, dedi içinden Cathy. Annesinin elbisesini çok beğendiğini söylerken, babasını da yaptığı mükemmel işçilik için tebrik etti. Aynı zamanda kapıdan çıkmalarına yardım ediyordu. Tom'la konuşurken görmediği bir sevgi ve sevinç okunuyordu yüzlerinde. Oysa onları hep arayan, tüm eksiklerini yerine getiren Tom'du. Hayat ne zaman haklıdan yana olmuştu ki...</p>
<p class="Pcalibre"> </p>
<p class="Pcalibre"> Geraldine, Muttie ile Lizzie'nin Simon ve Maud'u otelden alarak eve götürmeleri için bir taksi çağırmıştı. Taksi geldi, ama Scarlet'lerin gitmeye hiç niyeti yoktu. Bir sonraki büyük yarışta Muttie'nin spor yazanyla randevusu vardı. Yansı birlikte basın locasından izleyeceklerdi. Lizzie ise yeni süpürgesini görmek için Mrs. Keane'i ziyaret edecekti. Yeni süpürgelerle insan eskisi gibi eğilmek zorunda kalmıyordu. Lizzie'nin dizleri o kadar ağnyordu ki... Temizlik malzemeleri konusunda başlayan konuşmaları sonunda ahbapça sohbete dönüşmüştü. Cathy annesine büyük bir sevgiyle baktı. Lizzie Scarlet'in kendi evinin dışında hiçbir evin yerlerini silmeye mecbur kalmayacağına kendi kendine söz verdi. Scarlet'ler ön salona geçtikleri sırada Hannah yeniden saldın-ya geçti.</p>
<p class="Pcalibre"> </p>
<p class="Pcalibre"> "Hah, işte buradasın Lizzie. Mantomu getirir misin ?"</p>
<p class="Pcalibre"> </p>
<p class="Pcalibre"> "Tabiî Mrs. Mitchell. Kürkünüzü mü giymiştiniz ?"</p>
<p class="Pcalibre"> </p>
<p class="Pcalibre"> "Tabiî ki hayır Lizzie. Böyle bir yere kürkle gelinir mi! Siyah,</p>
<p class="Pcalibre"> </p>
<p class="Pcalibre"> yünlü mantom... Belki satın aldığımda yanımda çalışmıyordun. Sen aynldıktan sonra olabilir."</p>
<p class="Pcalibre"> </p>
<p class="Pcalibre"> "Numara verdiler mi Mrs. Mitchell?"</p>
<p class="Pcalibre"> </p>
<p class="Pcalibre"> "Verdilerse de ne yaptığımı bilmiyorum. Bir iyilik yap da hemen mantomu bul, olur mu? Burada lüzumundan fazla kalmak istemiyorum da."</p>
<p class="Pcalibre"> </p>
<p class="Pcalibre"> Cathy hızla araya girdi. Yüzüne kocaman bir gülümseme yapıştırarak, "Anneciğim taksi şoförün sabırsızlanıyor. Hannah'nın mantosunu ben veririm." Geraldine'le birlikte annesi ile babasını taksiye bindirdiler. Bu pek de kolay olmadı ama.</p>
<p class="Pcalibre"> </p>
<p class="Pcalibre"> "İkinize de geldiğiniz ve herkesle konuştuğunuz için teşekkür ederim. Harikasınız, ikiniz de... Küçük Mitchell'larla ilgilendiğiniz için aynca çok teşekkürler. Siz olmasanız ne yaparlardı bilmem." Son kısmı özellikle yüksek sesle söyledi.</p>
<p class="Pcalibre"> </p>
<p class="Pcalibre"> "Yavaş konuş Cathy" diye fısıldadı Geraldine. "Günün birinde Hannah ve Jock'a işin düşebilir."</p>
<p class="Pcalibre"> </p>
<p class="Pcalibre"> "Ne için?"</p>
<p class="Pcalibre"> </p>
<p class="Pcalibre"> "Neyse... yine de daha yumuşak ol."</p>
<p class="Pcalibre"> </p>
<p class="Pcalibre"> "Peki. Teşekkürler Geraldine." Cathy muhteşem kızıl saçlıya kayınvalidesinin mantosunu gösterdi. "Bu hanım numarasını kaybetmiş. O siyah mantoyu verir misiniz lütfen." Mantoyu giymesine yardım etmek için tuttu, ama Hannah'nın giymek için acele ettiği yoktu. Cathy mantoyu yanındaki sandalyeye bıraktı. Girişte baş başa kalmışlardı.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Fazla ileri gittin Cathy Scarlet. Bu akşamki davranışlanndan dolayı pişman olacaksın. Bunu unutma!"</p>
<p class="Pcalibre"> </p>
<p class="Pcalibre"> "Ben asıl sizin pişman olmanızı bekliyorum Mrs. Mitchell. Sırf benim canımı sıkmak uğruna annemi küçük düşürmeye çalıştığınızı hiç unutmayacağım. Evet, belki canımı sıkmayı başardınız, ama annemi küçük düşüremediniz. Neden biliyor musunuz ? Çünkü bu imkânsız. Annem nazik ve verici bir insan. Yaptırdığınız o yorucu pis işlere karşılık sizden aldığı paralardan ötürü kendini hâlâ size borçlu hissediyor."</p>
<p class="Pcalibre"> </p>
<p class="Pcalibre"> Bu kadar küstahlık karşısında Hannah'nın yüzü bembeyaz kesilmişti. "Annen aslında zavallının teki, yine de senin on tanen onun bir tanesi etmez."</p>
<p class="Pcalibre"> </p>
<p class="Pcalibre"> "Sizinle tamamen aynı fikirdeyim. Sizin ise yüz taneniz annem kadar etmez Mrs. Mitchell. Geçen gün ona aynen böyle söyledim, ama dinlemek istemedi. Oysa gerçek bu!" Hannah Mitchell şaşkınlık içindeydi, derin bir nefes aldı, Cathy ise devam ediyordu. "Bu konuşmayı yaptığımıza çok memnun oldum. Size terbiyeli</p>
<p class="Pcalibre"> </p>
<p class="Pcalibre"> davranmaya çaba gösterdiğim günler artık geride kaldı. Bunu bilmenizi istiyorum."</p>
<p class="Pcalibre"> </p>
<p class="Pcalibre"> "Sen hiçbir zaman bana karşı terbiyeli davranmadın ki, seni küçük... küçük..." Hannah söyleyecek kelime bulamıyordu.</p>
<p class="Pcalibre"> </p>
<p class="Pcalibre"> "Küçükken, annem Oaklands'ta çalıştığı yıllarda bahçede oynarken çok terbiyeli olmadığım doğru, ama Neil'le evlendikten sonra çok çaba gösterdim. Onun hayatını zorlaştırmamak için, bir de size acıdığımdan. Gerçekten size acıyordum, evlendiği kadının sizi ne kadar üzdüğünü görünce size acıdım."</p>
<p class="Pcalibre"> </p>
<p class="Pcalibre"> "Sen haa... Demek sen bana acıdın, öyle mi?" Hannah kendini zorlayarak bir kahkaha attı.</p>
<p class="Pcalibre"> </p>
<p class="Pcalibre"> "Hâlâ da acıdığım oluyor, ama aramızdaki oyun artık bitti. Anlamadığınız bir şey var: hayatımın hiçbir döneminde sizden korkmadım. Benim üstümde hiçbir gücünüz yok. Sizin çağınız bitti, Hannah Mitchell. İrlanda değişti. Hizmetçi çocukları canlan kimi çekerse onunla evleniyor bu ülkede artık. Kayınbiraderiniz gibi serserilerin -neler olduğunun farkına varabiliyorsa- Muttie ve Lizzie Scarlet'in taksiyle Dublin'in en iyi otellerinden birine giderek çocuklarını aldığı ve -görünüşe bakılırsa en az on yıl daha geçirecekleri- St. Jarlath's Crescent'a götürdüğü için müteşekkir oldukları yeni bir İrlanda var artık..."</p>
<p class="Pcalibre"> </p>
<p class="Pcalibre"> Hannah sözünü kesti. "Benden özür dilemeye geldiğinde, ki emin ol geleceksin, davetin heyecanıyla böyle davrandığını düşünsem de seni kesinlikle affetmeyeceğim." Hannah burnuna kötü bir koku geliyormuş gibi yüzünü ekşitti.</p>
<p class="Pcalibre"> </p>
<p class="Pcalibre"> "Yook, hayır. Hiçbir zaman özür dilemeyeceğim. Tüm söylediklerim doğruydu." Cathy'nin sesi buz gibiydi. "Ama eğer siz anneme iki kez hakaret ettiğiniz için özür dilemek isterseniz o başka... O zaman düşünürüm, sonra da Neil'in fikrini sorarım. Herkesin önünde birbirimize saygılı davranacağız, özel hayatımızda hiçbir ilişkimiz olmayacak. Şimdi ister içeriye kocanızın yanına gidin, ister çıkıp gidin. Canınız nasıl isterse." Cathy sırtını dönerek başı dik, davete katılmak üzere salona girdi. İçeride merakla yüzüne bakan Geraldine'i fark etti.</p>
<p class="Pcalibre"> </p>
<p class="Pcalibre"> "Nabzı durmadı, merak etme" diyen Cathy Scarlet gecenin ilk içkisini içti. Kocaman bir kadeh kırmızı şarap. Hannah'nın iki seçeneği vardı. Keşke babası burada olsaydı da kazanma ihtimalini söyleseydi. Ama Muttie'nin dediği gibi, kazanma ihtimalinin söylenemeyeceği ve insanın sadece içgüdüsüne güvenmesi gereken zamanlar vardı. Cathy'nin içgüdüsü Hannah'nın kimseye olanlan anlatmayacağını söylüyordu. Gelininin küstahlığım anlatabilmek</p>
<p class="Pcalibre"> </p>
<p class="Pcalibre"> için kendi davranışını açıklaması gerekiyordu. Böyle bir riski göze alamazdı Hannah. Böylece Cathy de herhangi bir açıklamada bulunmaktan kurtuluyordu. Kazandığını düşününce gülümsedi, gerçekten kazanmıştı. Bu düşünce şirketi tanıtmak için verdikleri davet kadar keyif verici geldi genç kadına.</p>
<p class="Pcalibre"> </p>
<p class="Pcalibre"> "Kendi başına oturup gülmenden, kendi başına şarap içmenden hoşlanmıyorum" dedi Geraldine kınayarak. Müziğin sesi daha da yükselmişti. Tom Marcella'nın güzel yüzünü avucuna alarak dans etmeye başladı. Arkadaşlan June ile Kate'in içki ve danstan başlan dönüyordu besbelli. Cathy rüyada gibi kollannı Neil'e uzattı, birbirlerine sımsıkı sarıldılar. Neil'in omzunun üstünden bakınca, Jock Mitchell gözüne çarptı: adamcağız bir süre karısını aradıktan sonra dışan çıktı. Joe Feather'ın daveti usulca terk ettiğini, Walter'ın ise bir şişe şarabı gizlice kazağının içine sakladığını fark etti. Cathy Scarlet, gözlerini kapattı, sevdiği erkekle dans etmeye koyuldu.</p>
<p class="Pcalibre"> </p>
<p class="Pcalibre"> "Ne düşünüyorsun?" diye sordu kocası. O kadar çok şey vardı ki... Nereden başlamalıydı? Susmayı tercih etti.</p>
<p class="Pcalibre"> </p>
<p class="Pcalibre"> İkinci bölüm</p>
<p class="Pcalibre"> </p>
<p class="Pcalibre"> Şubat</p>
<p class="Pcalibre"> </p>
<p class="Pcalibre"> Ertesi sabah Tom Marcella'ya "Ne olur her tarafı temizlediğimizi söyle" dedi uykulu bir sesle. "Lütfen her şeyi olduğu gibi bırakarak arkamızı dönüp, kapıyı çekip çıkmadık de."</p>
<p class="Pcalibre"> </p>
<p class="Pcalibre"> Marcella güldü. "Herkese yarım saat sonrası için iki taksi çağırdığını ve her şeyi yeniymiş gibi tertemiz bırakmamız gerektiğini söyledin. Hatırlamıyor musun?"</p>
<p class="Pcalibre"> </p>
<p class="Pcalibre"> "Böyle bir şey hatırlıyorum, ama rüyadır diye ödüm patlıyordu." "Hepimizi hızlı çekim filmlerdeki gibi koşturdun. Taksiler geldiğinde her şey yerli yerindeydi, artan yiyecekler kâğıtla kaplanmıştı, bulaşık makineleri ise tam gaz çalışıyordu." "Ben bir dâhiyim" dedi Tom gülerek.</p>
<p class="Pcalibre"> </p>
<p class="Pcalibre"> "Öylesin tabiî. Geride yüz tane kirli bardak bıraksak da, ağzı açık tek çöp torbası kalmadığı ve yerler tertemiz olduğu için gurur duyuyordun."</p>
<p class="Pcalibre"> </p>
<p class="Pcalibre"> "Korkarım şarabı fazla kaçırdım" dedi. Pişman olduğu seziliyordu.</p>
<p class="Pcalibre"> </p>
<p class="Pcalibre"> "Sadece davetin sonuna doğru. Cathy ve sen on dakikada birer şişe şarap bitirdiniz, ama bunu hak etmiştiniz, bütün günü aç susuz geçirdiğinizden eminim." Genç kadın sevgilisinin alnını okşadı, yataktan çıkmaya hazırlanıyordu.</p>
<p class="Pcalibre"> </p>
<p class="Pcalibre"> "Büyük zaferimin sabahında ve böyle akşamdan kalmayken beni yalnız bırakmayı düşünmüyorsun, değil mi?" Tom'un hayal kırıklığı sesine yansıyordu.</p>
<p class="Pcalibre"> </p>
<p class="Pcalibre"> "Ama, Tom, dans dersim var" dedi Marcella. "Tabiî." Unutmuştu. Marcella'mn her cumartesi sabahı gittiği iki saatlik bu dans dersine hiç ihtiyacı yoktu; aldığı tüm diğer derslere ihtiyacı olmadığı gibi. O, baş döndürücü güzellikte, esnek, zarif, mükemmel bir kızdı. Ne yazık ki kendisi bütün bu</p>
<p class="Pcalibre"> </p>
<p class="Pcalibre"> kurslara gitmeye mecbur olduğunu düşünüyor ve derslerin parasını çıkarmak için daha fazla çalışıyordu. Sabahlan işten önce ve iş çıkışı Haywards'ın yiyecek bölümünde rafları düzenlemeye yardım ediyordu. Ama Marcella Malone ancak hizmetçilerin yapacağı bu tür bir işte çalışırken kendini personel dışında kimseye göstermemeye büyük özen gösterirdi. Onun için personelin ne düşündüğü önemli değildi. Nasıl olsa onu keşfedecek, mankenlik kontratı imzalatarak meşhur olmasını sağlayacak onlar değildi. Dışarıda görenler Marcella'yı Haywards'ın güzellik salonunda çalışan bir güzellik uzmanı veya gece kulüplerinde ve tanıtım kokteyllerinde rastlanan, resimleri her hafta dergilerde görünen, güzel bir davet bebeği sanırlardı.</p>
<p class="Pcalibre"> </p>
<p class="Pcalibre"> Tom, Marcella'mn neden kendilerine yardım etmekten kaçındığını, neden servis yapmak istemediğim çok iyi anlıyordu, ama Cathy'nin aynı anlayışı sergileyeceğinden kuşkuluydu. Hayatım paylaştığı kadının yardım etmeyeceğini söylediğinde iş ortağının yüzünde kısa süreli bir hoşnutsuzluk belirmişti. Cathy'nin kocası Neil tesadüfen aralarında olduğunda -sık geldiği söylenemezdi- ağır tepsileri taşımaktan, kamyoneti yüklemekten hiç rahatsızlık duymazdı, ama Neil kendini kanıtlamış, genç ve ünlü bir savunma avukatıydı. Gazetelerde adı geçer, sık sık resimleri basılırdı. O yolunu tutmuş, kendini ispatlamıştı. Marcella ise daha yolun başındaydı.</p>
<p class="Pcalibre"> </p>
<p class="Pcalibre"> Tom, şirkete gitmesi gerektiğini düşündü. Bardakları yıkamalıydı, sonra yiyeceklerin düzgün olarak kaldırıldığından emin değildi. Ama henüz erkendi, "Bir fincan kahve hak ettim sanırım" dedi kendi kendine. Gözü dışarıya, loş manzarasına takıldı, Stoneyfield'ın etrafındaki ıslak alana, yapraklarını dökmüş ağaçlara baktı. Babası durmadan, "Yazık" derdi; bu kadar toprağı boş bırakmak haramdır, en az üç bina daha yapılabilir oraya." Çim bile ekmemişler diye şikâyet ederdi. Tom ise bu tür yerlerde oturanların çimleri biçmeye ayıracak zamanları olmadığını boşuna söylerdi. Onların arabalarını park edecek bir yere veya Marcella gibi sportif olanların bisikletlerini kilitleyecek gizli mekânlara ihtiyacı vardı. Başarıyı binaların yoğunluğuyla ölçen eski kafalı JT Feather'ın bin sene yaşa-sa da bu fikirlere alışması beklenemezdi. Marcella ile Tom'un kazançlarının önemli bir bölümünü evin ipoteğine akıttıklarını anlamadığı gibi. En iyisi babasını bu tür ince ayrıntılarla sıkmamaktı. Şimdi olduğu gibi, diye içini çekti Tom.</p>
<p class="Pcalibre"> </p>
<p class="Pcalibre"> Bu düşünce kardeşi Joe'yu hatırlattı. Havaalanına gitmeden arayacağını söylemişti, ama Joe ailesiyle ilgili konularda hiçbir zaman sözünü tutmazdı ki... Tom oteli aradı.</p>
<p class="Pcalibre"> </p>
<p class="Pcalibre"> "Seni aramayı unuttum sandın, değil mi?" diye sordu Joe. "Kim, sen mi? Ailene telefon etmeyi unuttuğunu nasıl düşünebilirim? Asla!" Tom gülüyordu.</p>
<p class="Pcalibre"> </p>
<p class="Pcalibre"> "Yok, yok, gerçekten arayacaktım. Özellikle ne güzel bir teşkilat kurduğunuzu, ne kadar profesyonelce çalıştığınızı söylemek için, gerçekten. Geraldine ve ben hayatta yaptığımız en iyi yatırım diye durmadan tekrarladık."</p>
<p class="Pcalibre"> </p>
<p class="Pcalibre"> "Ne müthiş kadın, değil mi? Çok havalı. Yoksa şu sırada yanında mı ?" Söz konusu Joe olduğunda hiçbir şeye şaşılmayacağım bilirdi Tom.</p>
<p class="Pcalibre"> </p>
<p class="Pcalibre"> "Yok, değil. Daha doğrusu yanımda olan o değil." "Nasıl yaptığını anlamıyorum Joe." Tom başını sallıyordu. Demek ki Joe dün akşamki davette tanıştığı kadınlardan birini, geceyi otelde birlikte geçirmeye razı etmişti.</p>
<p class="Pcalibre"> </p>
<p class="Pcalibre"> "Yaşlı, zavallı bir ihtiyar olduğum için. Seninki gibi harika bir kadınla evli olsam..." "Henüz karım değil."</p>
<p class="Pcalibre"> </p>
<p class="Pcalibre"> "Olmadığını biliyorum, ama ilgisizliğine bakılırsa evliden farkı yok."</p>
<p class="Pcalibre"> </p>
<p class="Pcalibre"> Bu sözlerin Tom'u mutlu edeceğini biliyordu. "Partiden tanıdığım biri mi?" diye sordu Tom. "Evet, öyle" dedi Joe. "Şu anda yanında mı ?"</p>
<p class="Pcalibre"> </p>
<p class="Pcalibre"> "Şu anda banyoda. Uçağım kalkmadan bir kadeh içmeye vakit bulur muyuz ?"</p>
<p class="Pcalibre"> </p>
<p class="Pcalibre"> "Şirkete uğramam gerek. İşlerin Cathy'nin üstüne yıkılmasını istemiyorum."</p>
<p class="Pcalibre"> </p>
<p class="Pcalibre"> "Tamam, öyleyse yarım saat sonra orada buluşalım" dedi Joe. Tom birkaç dakikada hazırlandı. Kamyonet yoktu, Waterview'da Cathy'nin evinin önünde olmalıydı. Sokaktan bir taksi çevirdi. Joe'yle konuşmak istediği bir konu vardı. Annesi ve babası için bir şeyler yapmayı düşünüp düşünmediğini öğrenmek istiyordu; örneğin Dublin'e geldiğinde onları da ziyaret etse hayatı fazla etkilenmezdi, oysa onlar için ne önemli bir değişiklik olurdu. Hem Tom'un da sırtından büyük bir yük kalkardı.</p>
<p class="Pcalibre"> </p>
<p class="Pcalibre"> Şirkete geldiğinde kamyoneti kapıda görünce canı sıkıldı. Hem Cathy'den önce davranamamıştı hem de Joe'yla rahat konuşamayacaktı. Belki Joe'yu alır bir kafeye giderdi. Cathy'ye yüklediği işlerin acısını sonra çıkarmaya karar verdi. Neil'in gelmemiş olmasını diliyordu. Marcella'nın dans dersine gittiği, kendisinin de</p>
<p class="Pcalibre"> </p>
<p class="Pcalibre"> Joe'yla kahve kaçamağı yapmaya kalktığı bir günde o ikilinin ne kadar birbirine bağlı olduğunu görmek istemiyordu. Ama, hayır, Cathy Neil'le değildi. Onun yerine, kol kanat gerdiği o acayip çocukları getirmişti. Ciddi bakışlı, içedönük, gergin ve dayanılmaz derecede terbiyesiz o iki çocuğu... Aslında son zamanlarda davranışlarında az da olsa iyileşme olduğunu kabul etmek gerekir, diye geçirdi içinden.</p>
<p class="Pcalibre"> </p>
<p class="Pcalibre"> "Geç kaldın" dedi Simon.</p>
<p class="Pcalibre"> </p>
<p class="Pcalibre"> "Kız arkadaşın nerede?" diye sordu Maud.</p>
<p class="Pcalibre"> </p>
<p class="Pcalibre"> Cathy ise gelip sarıldı. "Unutulmayacak bir geceydi, değil mi?" diye sordu, sonra çocuklara baktı, sesi değişti ve, "Tom geç kalmadı" dedi. "Biz de sadece iki dakikalığına uğradık, kız arkadaşı Marcella ise dans dersinde. Hem selamlaşma konusunda size ne söyledim? Unuttunuz mu?"</p>
<p class="Pcalibre"> </p>
<p class="Pcalibre"> Çocuklar yere bakıyordu.</p>
<p class="Pcalibre"> </p>
<p class="Pcalibre"> "Hayır. Yere bakmayın. Uygar bir toplumda nasıl selamlaşılır ? Hemen cevap vermenizi istiyorum."</p>
<p class="Pcalibre"> </p>
<p class="Pcalibre"> "Merhaba der, karşımızdakini görmekten mutluluk duyduğumuzu söyleriz" dedi Simon.</p>
<p class="Pcalibre"> </p>
<p class="Pcalibre"> "Eğer biliyorsak adlarını söyleriz" diye ekledi Maud.</p>
<p class="Pcalibre"> </p>
<p class="Pcalibre"> "Tamam. Özür dilerim Tom ama, dışarı çıkıp bir kez daha kapıdan girer misin? Bir süre önce uygar değildik, döndüğünde göreceğin değişikliğe sen de şaşıracaksın."</p>
<p class="Pcalibre"> </p>
<p class="Pcalibre"> Tom sinirlenmişti. Yine de söyleneni yaptı. Zaten zamanı kısıtlıydı, bir de o korkunç çocuklara görgü dersi vermek için boşuna uğraşması isteniyordu.</p>
<p class="Pcalibre"> </p>
<p class="Pcalibre"> "Günaydın" diyerek tekrar içeri girdi.</p>
<p class="Pcalibre"> </p>
<p class="Pcalibre"> Simon, yüzünde korku filmlerindeki kadar tüyler ürpertici bir gülümsemeyle elini uzattı ve "Günaydın Tom" dedi.</p>
<p class="Pcalibre"> </p>
<p class="Pcalibre"> Maud ise, "Hoş geldin Tom" dedi.</p>
<p class="Pcalibre"> </p>
<p class="Pcalibre"> "Teşekkürler, ee... Maud ve Simon" dedi Tom, bir yandan da kendi işyerinde bu iki çocuk tarafından karşılanmış olmaktan duyduğu rahatsızlıkla diş gıcırdatıyordu. "Çok çok teşekkür ederim. Burayı şereflendirmenizi neye borçluyuz ?" İki çocuk neden söz ettiğini anlamadan şaşkın şaşkın yüzüne baktı.</p>
<p class="Pcalibre"> </p>
<p class="Pcalibre"> Açıklamayı Cathy yaptı. "Annem bu sabah kendini hiç iyi hissetmiyordu da."</p>
<p class="Pcalibre"> </p>
<p class="Pcalibre"> "Dün akşam burada şarabı fazla kaçırmış" dedi Simon.</p>
<p class="Pcalibre"> </p>
<p class="Pcalibre"> Cathy sözünü kesti. "Benimle gelip yardım etmelerinin her bakımdan daha uygun olacağını düşündüm. Sence de sakıncası yoksa şimdi büyük bir özenle bulaşık makinelerini boşaltıp yeniden</p>
<p class="Pcalibre"> </p>
<p class="Pcalibre"> ORHAN KEMAL</p>
<p class="Pcalibre"> </p>
<p class="Pcalibre"> dolduracaklar. Şimdi!" diye seslendi komut verir gibi. Çocuklar bir anda koşuşturmaya başladılar.</p>
<p class="Pcalibre"> </p>
<p class="Pcalibre"> "Özür dilerim" dedi Tom'a. Sesi fısıltı halindeydi. "Bunu yapmak zorundaydım. Annemin böylesine sarsıldığını hiç görmemiştim. İçki içilen yerlere hiç gitmez. Bütün kabahat benim. Hannah Mitchell denilen o yaşlı cadıdan o kadar nefret ediyorum ki, annem kadının kendisine nasıl yüksekten baktığını fark etmesin diye zavallıyı boyuna içirdim."</p>
<p class="Pcalibre"> </p>
<p class="Pcalibre"> "Cathy, ne düşünüyorsun bilmem, ama inan sadece..."</p>
<p class="Pcalibre"> </p>
<p class="Pcalibre"> "Sadece ne?" Gözleri pırıl pırıldı. Sorgulayan bakışlarla Tom'un ne demek istediğini anlamaya çalıştığı görülüyordu.</p>
<p class="Pcalibre"> </p>
<p class="Pcalibre"> "Sadece senin kadar çalışmadığımı fark ediyorum. Biraz sohbet etmek için Joe'yla buluşacağız, onun için geldim, belki bir kaçamak yapacağız. Bu sana haksızlık oluyor, biliyorum ama..."</p>
<p class="Pcalibre"> </p>
<p class="Pcalibre"> "Aman Tom, ağzından baklayı çıkar! Asıl neyi merak ettiğini söyle. Neil ve ben beyaz saçlı iki ihtiyar olana dek bizimle mi yaşayacaklar ? Bunu merak ediyorsun, sor da kurtul! Kahretsin ama bilmiyorum. İşte cevabım bu. Gerçekten bilmiyorum. Bildiğim tek şey onları terk edemeyeceğimiz. Bunu öğrendikten sonra lütfen Joe'yu al ve git, senden tek isteğim yeterince çalışmadığını söylemekten vazgeçmen. Aslında benden çok çalışıyorsun."</p>
<p class="Pcalibre"> </p>
<p class="Pcalibre"> "Gerçekten unutulmayacak bir geceydi" dedi Tom. "Bu işin altından kalkacağımızdan artık eminim. Ya sen ?"</p>
<p class="Pcalibre"> </p>
<p class="Pcalibre"> "Milyoner olacağımıza inanıyorum" diye yanıtladı Cathy. O sırada Joe girdi kapıdan.</p>
<p class="Pcalibre"> </p>
<p class="Pcalibre"> "Tam duymak istediğim sözler" dedi Joe Feather, sonra Cathy'yi kollarına alıp havada tam bir daire çizdi. "Yaşa Cathy Scarlet" dedi. "Küçük kardeşim ve sen doğru yoldasınız."</p>
<p class="Pcalibre"> </p>
<p class="Pcalibre"> Cathy'nin yüzü ışıl ısıldı, Feather'ın baktığı her kadın gibi, diye düşündü Tom.</p>
<p class="Pcalibre"> </p>
<p class="Pcalibre"> Mutfak kapısı aralandı, gürültüyü duyan Maud ile Simon'ın başları göründü. "Günaydın. Benim adım Maud Mitchell, bu da kardeşim Simon. Buraya hoş geldiniz."</p>
<p class="Pcalibre"> </p>
<p class="Pcalibre"> "Paltonuzu alabilir miyim ?" Soran Simon'du.</p>
<p class="Pcalibre"> </p>
<p class="Pcalibre"> "Benim adım Joe Feather. Sizinle tanıştığıma çok memnun oldum" dedi Joe.</p>
<p class="Pcalibre"> </p>
<p class="Pcalibre"> "Siz Tom'un babası mısınız ?" diye sordu Simon merakla.</p>
<p class="Pcalibre"> </p>
<p class="Pcalibre"> Cathy'nin suratı asıldı.</p>
<p class="Pcalibre"> </p>
<p class="Pcalibre"> "Tam sayılmaz, ağabeyi demek daha doğru olur" dedi Joe.</p>
<p class="Pcalibre"> </p>
<p class="Pcalibre"> "Sizin de çocuklarınız, torunlarınız var mı?" Maud her konuya açıklık getirmeyi sevenlerdendi.</p>
<p class="Pcalibre"> </p>
<p class="Pcalibre"> "Hayır ben bekârım. Evlenecek kadar şanslı olmayanlara bekâr denir." Joe, radyoda röportaja katılmış gibi konuşuyordu. "Tek başıma, Londra'da, Ealing'de bir dairede oturuyorum. Her sabah işe gitmek için Central metrosuyla Ealing Broadway'den Oxford Circus'a gidiyorum. Sonra da yokuş aşağı konfeksiyoncular mahallesinde giysi sattığım yere yürüyorum."</p>
<p class="Pcalibre"> </p>
<p class="Pcalibre"> Tom bütün bunları ilk kez duyuyordu. Ağabeyinin posta kodunu biliyordu, ama Ealing olduğundan habersizdi. Metro yolculuğundan da habersizdi.</p>
<p class="Pcalibre"> </p>
<p class="Pcalibre"> "Giysileri dükkânda mı, sokakta mı satıyorsunuz?"</p>
<p class="Pcalibre"> </p>
<p class="Pcalibre"> "Aslında bir ofis demek daha doğru olur. Giysiler bana gelir, ben de onları başka yerlere gönderirim."</p>
<p class="Pcalibre"> </p>
<p class="Pcalibre"> "Göndermeden önce onları güzelleştirir misiniz ?" diye sordu Maud.</p>
<p class="Pcalibre"> </p>
<p class="Pcalibre"> "Hayır, öyle denemez. Geldikleri gibi giderler."</p>
<p class="Pcalibre"> </p>
<p class="Pcalibre"> "Zaman kaybı değil mi ?" diye sordu Simon. "Boşuna size gelip gitmeleri?"</p>
<p class="Pcalibre"> </p>
<p class="Pcalibre"> Kısa bir sessizlik oldu. "Bir bakıma haklısın galiba" dedi Joe bir süre sonra. "Ama sistem böyle. Ben de paramı böyle kazanıyorum."</p>
<p class="Pcalibre"> </p>
<p class="Pcalibre"> Bir sessizlik daha oldu. Simon Cathy'ye, "Fazla mı konuştuk?" diye sordu.</p>
<p class="Pcalibre"> </p>
<p class="Pcalibre"> "Yok, hayır. Gerçekten değil. Ama neden mutfağa dönüp çatal bıçağı ayırmayı denemiyorsunuz ? Mesela şimdi ?" Cathy'nin ses tonu herkesi sıçrattı. Maud ile Simon koşarak dışarı çıktılar.</p>
<p class="Pcalibre"> </p>
<p class="Pcalibre"> "Olağanüstü iki çocuk" dedi Joe.</p>
<p class="Pcalibre"> </p>
<p class="Pcalibre"> "Ne diyeceğimi bilemiyorum" diye yanıtladı Cathy.</p>
<p class="Pcalibre"> </p>
<p class="Pcalibre"> "Kimin çocukları ?" diye sordu Joe.</p>
<p class="Pcalibre"> </p>
<p class="Pcalibre"> "Bunları dinleyecek vaktiniz yok, iki kardeş gidin bir yerde kahve için, biz de buraları toparlayalım."</p>
<p class="Pcalibre"> </p>
<p class="Pcalibre"> Tom Joe'nun istemeden ayrıldığını fark etti. Ağabeyi her zaman kadınlara düşkün olmuştu. Joe'nun Cathy'e göz koymamasını diledi. Hayat zaten yeterince zorken, bir de İrlanda'da yaşayan tüm kadınların gönlünü kolayca fetheden ağabeyinin Batı'nın en mutlu evliliğini, Cathy ile Neil'in birlikteliğini bozmaya kalkması eksikti. Ne pahasına olursa olsun böyle bir şeyi engellemesi şarttı. "Haydi gel Joe. Bewley'nin yerine gidelim" dedi Tom ve ağabeyini alıp sokağa çıktı.</p>
<p class="Pcalibre"> </p>
<p class="Pcalibre"> Acıbadem kurabiyelerini ve kahvelerini alıp oturduklarında Joe, "Geraldine geçimini nasıl temin ediyor?" diye sordu.</p>
<p class="Pcalibre"> </p>
<p class="Pcalibre"> "Halkla ilişkiler şirketi olduğunu biliyorsun."</p>
<p class="Pcalibre"> </p>
<p class="Pcalibre"> "Onu demek istemedim. Şirketi kuracak parayı nereden bulduğunu merak ediyorum, benimle eşit bir yatınm yapmayı nasıl sağladı?"</p>
<p class="Pcalibre"> </p>
<p class="Pcalibre"> "Tuhaf şey" dedi Tom. "Geraldine de aynı soruyu Cathy'ye sormuş. Senin parayı nereden bulduğunu merak etmiş."</p>
<p class="Pcalibre"> </p>
<p class="Pcalibre"> "Cathy ne demiş peki?"</p>
<p class="Pcalibre"> </p>
<p class="Pcalibre"> "Bilmiyorum demiş. Aslına bakarsan ben de bilmiyorum."</p>
<p class="Pcalibre"> </p>
<p class="Pcalibre"> "Bilmek istediğin ne ? Sorarsan anlatırım" dedi Joe.</p>
<p class="Pcalibre"> </p>
<p class="Pcalibre"> Joe eğildi, masanın üstünden kardeşine baktı, yüzünde her zamanki gülümsemeden eser yoktu. "Ne yaptığımı çok iyi biliyorsun Tom. Londra'da konfeksiyoncular mahallesinde iki oda kiraladım. Filipinler'de giysiler yaptırıyorum. İthal ediyorum, perakendecilere gösteriyorum ve onlara satıyorum. Kore'ye sipariş veriyorum, o malları da başka perakendecilere gösterip satıyorum."</p>
<p class="Pcalibre"> </p>
<p class="Pcalibre"> "Bu kadar mı?"</p>
<p class="Pcalibre"> </p>
<p class="Pcalibre"> "Kahrolsun ki bu kadar. Ya sen ne zannediyordun? Yaşlı kadınların emeklilik cüzdanlarım çaldığımı veya pub'lara esrar sattığımı mı sanıyordun ?"</p>
<p class="Pcalibre"> </p>
<p class="Pcalibre"> "Yok canım, tabiî ki değil."</p>
<p class="Pcalibre"> </p>
<p class="Pcalibre"> "Ne öyleyse? Ne yaptığımı gayet iyi biliyorsun. İşimi hiçbir zaman gizlemedim ki... Sen o lokantalarda çalışmaya başladığında ne yaptığını pekâlâ biliyordum. Tom Quentinn's'te acaba ne yapıyor diye sormak aklıma bile gelmedi. Yemek yapmayı öğrenmek için soyadını hatırlayamadığım şef Patrick'in yardımcısı olmayı kabul ettiğini biliyordum. Sahi, soyadı neydi onun ?"</p>
<p class="Pcalibre"> </p>
<p class="Pcalibre"> "Brennan. Patrick Brennan."</p>
<p class="Pcalibre"> </p>
<p class="Pcalibre"> "Tamam, biliyorum. Oraya sık giderim. Kansı Brenda farklı biri. Sonra catering derslerine başladığında yine ne yaptığını merak etmedim, anlamıştım. Benim işim hakkında anlamadığın ne varsa sorabilirsin, memnuniyetle cevaplarım." Joe gülümsüyordu.</p>
<p class="Pcalibre"> </p>
<p class="Pcalibre"> "Biliyorum, duyan da beni gizli polis sanır. Kusura bakma."</p>
<p class="Pcalibre"> </p>
<p class="Pcalibre"> "Daha beter, malî polisten geldiğini düşünürler." Joe'nun yüzünde alaylı bir korku ifadesi vardı.</p>
<p class="Pcalibre"> </p>
<p class="Pcalibre"> "Joe, hazır o konuya değinmişken, kimseye ödün vermeyen harika bir muhasebecimiz var."</p>
<p class="Pcalibre"> </p>
<p class="Pcalibre"> "Nereye varmak istediğini anlıyorum" dedi Joe gülerek.</p>
<p class="Pcalibre"> </p>
<p class="Pcalibre"> "Demek istediğim gerçekten cevaplaması zor sorular soruyor, beni bilirsin etrafımın tertemiz olmasından yanayımdır. Küçük sorunlardan bile kaçınırım."</p>
<p class="Pcalibre"> </p>
<p class="Pcalibre"> "inan bana hesaplarım düzgün. Merak etme."</p>
<p class="Pcalibre"> </p>
<p class="Pcalibre"> Sözün düzgün olmayan hesaplara gelmesinden korkan Tom bu konuyu fazla deşmeden bildikleriyle yetinmeyi tercih etti. "Hiç Uzakdoğu'ya gidiyor musun ? Giysilerin nasıl yapıldığını görmek için ?" diye sordu.</p>
<p class="Pcalibre"> </p>
<p class="Pcalibre"> "Mümkün olduğunca az. Beni kapitalist domuzun teki olarak gördüğünü biliyorum, ama aslında o insanların fakirliklerini, ne kadar az paraya çalıştıklarını görmeye dayanamıyorum. Malların depoya girişini görmek daha çok hoşuma gidiyor."</p>
<p class="Pcalibre"> </p>
<p class="Pcalibre"> "Aralarına katıldığım günden sonra kimseye kapitalist domuz diyemiyorum" dedi Tom. Sesinde hafif bir pişmanlık vardı.</p>
<p class="Pcalibre"> </p>
<p class="Pcalibre"> "Evet" dedi Joe gözlerinin içi gülerek. "Feather kardeşler işleri ele aldılar."</p>
<p class="Pcalibre"> </p>
<p class="Pcalibre"> "Söz açılmışken..."</p>
<p class="Pcalibre"> </p>
<p class="Pcalibre"> "Evet?.." Joe tetikteydi. Hangi konunun açılacağını biliyordu.</p>
<p class="Pcalibre"> </p>
<p class="Pcalibre"> "Sana nasihat etmek niyetinde değilim ama, annem ile babamı daha sık ziyaret edemez misin ? Onları hiç gördüğün yok, bütün sorunları halletmek bana düşüyor."</p>
<p class="Pcalibre"> </p>
<p class="Pcalibre"> "Olmaz Tom. İstemediğin şeyleri yapmamalısın. Hem onları daha dün akşam gördüm."</p>
<p class="Pcalibre"> </p>
<p class="Pcalibre"> "Evet, otuz saniyeliğine... Bir davette karşılaştın."</p>
<p class="Pcalibre"> </p>
<p class="Pcalibre"> "Ne istiyorsun? Saatlerce annemin kiliseye gitmediğim için cehennemde yanacağımı anlatmasını mı dinleyeyim? Ya da inşaat şirketinin tabelasında adım yazılı olmadığı için babamın bitmez tükenmez şikâyetlerini mi? Hayır Tom. Benim kendime ait bir hayatım var"</p>
<p class="Pcalibre"> </p>
<p class="Pcalibre"> "Benim yok mu? Ama ne yazık ki ben senin hayatını da üstlenmek zorunda kalıyorum... Joe nerede? Neden bizi habersiz bırakıyor?"</p>
<p class="Pcalibre"> </p>
<p class="Pcalibre"> Joe omuz silkti. "Bilmiyorum desene."</p>
<p class="Pcalibre"> </p>
<p class="Pcalibre"> "Öyle diyorum. Doğru olduğu için... Gerçekten bilmiyorum. Onların dışında herkesle bu kadar iyi geçinen bir insanın neden arada sırada bir kart yazmadığını, neden zaman zaman telefon etmediğini anlamak çok güç."</p>
<p class="Pcalibre"> </p>
<p class="Pcalibre"> "Manila'ya gidersem onlara bir kart atanın. Tamam mı ? Artık beni rahat bırakacak mısın ?"</p>
<p class="Pcalibre"> </p>
<p class="Pcalibre"> "Londra'dan gönderdiğin bir kartla da annem ile babamı yeterince şaşırtırsın" dedi Tom pes etmesi gerektiğini bile bile.</p>
<p class="Pcalibre"> </p>
<p class="Pcalibre"> Tom ve Cathy saatlerce çalışmışlar, vaftiz töreni, tiyatronun açılış gecesi ve iş yemeği için güzel mönüler hazırlamışlardı. Üçü de kendine göre önemli davetlerdi. Vaftiz töreninin paralı insan-</p>
<p class="Pcalibre"> </p>
<p class="Pcalibre"> lardan ve flaş isimlerden oluşan bir davetli listesi vardı. Para harcamaktan kaçınmayan insanlar davetliydi. Çok iyi hazırlanmalıydılar, her zamankinden daha fazla özen göstererek... Tiyatro'nun prömiyeri için bütçe çok kısıtlıydı, yine de tiyatrocular sosis ve cips fiyatına çok daha güzel bir sunum istiyorlardı. İnce ince düşündüler. Tiyatroya gitmeyi seven insanlarla iyi ilişkiler kurmanın çok faydalı olacağını biliyorlardı. Onlardan ileride çok iş çıkabilirdi. Cathy hiç durmadan ve büyük bir sabırla çok güzel görünen ucuz yiyecekler bulmaya çalışıyordu. Crostini1 verebilirler miydi? Bir de bol bol sos koyarlardı ortaya, yanına da pide... Herkes sosis sevdiğine göre biraz sosis de vermeliyiz, diye düşündü; ayrıca kuru üzüm ve balla yapılmış bir tür tatlı da... Bu işten hiç kâr kalmayacağını biliyordu, ama Tom için ne kadar önemli olduğunun da bilincindeydi. Tom ise iş yemekleri konusunda Cathy'ye yardımcı olmaya çalışıyordu. Cathy fınans sektöründen, bankalardan iş almayı hayal ediyordu. Onların müşterilerini ağırlamayı, hafif fakat nefis öğle yemekleri düzenlemeyi istiyordu. Her yemekte yeni müşteri adaylarıyla tanışma fırsatı doğabileceğini söylüyordu. Üstelik bunlar akşama kadar yoğun bir tempoda çalışmalarını gerektirmeyecek işlerdi.</p>
<p class="Pcalibre"> </p>
<p class="Pcalibre"> Cathy bu ilk işlerinde Marcella'nın yardım edip edemeyeceğini sormuştu. Marcella'nın pırıl pırıl gülümseyişiyle madensuyu servisi yaptığını bir kez gören onu unutamazdı. İşin başında Cathy'ye hayır demek zorunda kalmak Tom'u perişen etmişti, ama Marcella'nın kesinlikle kabul etmeyeceğini biliyordu. Zaten ondan bu yardımı istemek haksızlıktı.</p>
<p class="Pcalibre"> </p>
<p class="Pcalibre"> "Ne kadar zor gelirse gelsin mankenlikte atılımlar yapmak zorunda" dedi. "Benim de onu fazla gördüğüm yok."</p>
<p class="Pcalibre"> </p>
<p class="Pcalibre"> "Anlıyorum" dedi Cathy omuz silkerek. "Ama mankenliğe başlarsa onsuz olmaya alışman gerekecek, çünkü her an değişik yerlerde defileye çıkacak."</p>
<p class="Pcalibre"> </p>
<p class="Pcalibre"> Tom birden Marcella'nın manken olacağına hiç inanmadığını fark etti. Onun hayal ettiği gelecekte Scarlet Feather çok başarılı olacak, işin başına bir genel müdür getireceklerdi. Onun hayal ettiği gelecekte Marcella'yla evlenecek, iki de çocukları olacaktı. Belki de sadece kendini aldatıyordu.</p>
<p class="Pcalibre"> </p>
<p class="Pcalibre"> Birden, "On yıl sonra nerelerde olacağız sence Cathy ?" diye sordu.</p>
<p class="Pcalibre"> </p>
<p class="Pcalibre"> "Bana kalırsa hâlâ burada oturmuş davet mönüsünü konuşuyor olacağız. Çocuk da büyümüş ve vaftiz olmadığı için bir dinsiz</p>
<p class="Pcalibre"> </p>
<p class="Pcalibre"> I. Üzerine haşlanmış domates, sarmısak, sirke, tuz, karabiber, mercanköşk karışımı sürülerek hazırlanan zeytinyağında kızarmış ekmek dilimleri, (ç.n.)</p>
<p class="Pcalibre"> </p>
<p class="Pcalibre"> olarak ortalıkta koşuşturacak" dedi. "Haydi gel Tom, fiyatı çıkartalım. Hem sombalığı hem tavuk istiyorlar, her şeyin en iyisini istiyorlar, senin fiyatlarına bakılırsa başka çocuk doğurmayacaklarından eminim."</p>
<p class="Pcalibre"> </p>
<p class="Pcalibre"> "Çok pahalı diyecekler, fiyatlara itiraz edenler daima zenginlerdir, bunu sen de biliyorsun" dedi Tom.</p>
<p class="Pcalibre"> </p>
<p class="Pcalibre"> Yeniden işe koyulmuşlardı. Yepyeni işyerlerinde oturmuşlar, üstünde Scarlet Feather yazılı şık fincanlarla kahve içiyorlardı. Marcella'nın hediyesiydi fincanlar. Onları ısmarlamış, özel olarak boyatmıştı. O sırada Cathy'nin bir akşam önceki davete yardım eden arkadaşı June göründü, garsonluktan zevk aldığım, sıkıştıkları zaman seve seve yardıma geleceğini söyledi. "Sadece işin inceliklerini öğretin, yeter" diyordu.</p>
<p class="Pcalibre"> </p>
<p class="Pcalibre"> "İncelikleri biz de bilmiyoruz" dedi Tom. "Yine de deneriz."</p>
<p class="Pcalibre"> </p>
<p class="Pcalibre"> June, Cathy'yle aynı okuldandı, kısa boylu, neşeli bir kızdı. On altı yaşındayken gebe kalmıştı. İşin iyi yanı çocukları yetişmişti, o da istediğini yapmakta serbestti. Cathy'ye göre zaman zaman gereğinden fazla serbest davranıyordu, en azından kocası böyle düşünüyordu. June ise bu sözlere gülüyor ve on sekiz-on dokuz yaşında herkes gezerken o çocuk baktığı, bebek arabası ittiği için dans partilerine, gece kulüplerine gitmeyi hak ettiğini söylüyordu.</p>
<p class="Pcalibre"> </p>
<p class="Pcalibre"> "Fazla atılganlıktan kaçınacağım" dedi Tom'a. "Her seferinde yemeklerin adlannı öğretirseniz gerçekten mükemmel olduğumu göreceksiniz. En azından neşesiz değilim. Bu tür davetlerde insanın karşısına çıkanların çoğu sanki sopa yutmuş gibi."</p>
<p class="Pcalibre"> </p>
<p class="Pcalibre"> "Gerçekten öyle" dedi Tom.</p>
<p class="Pcalibre"> </p>
<p class="Pcalibre"> "Tabiî onlar benden hoşlanırlarsa ona bir şey diyemem."</p>
<p class="Pcalibre"> </p>
<p class="Pcalibre"> "Haklısın" dedi Tom.</p>
<p class="Pcalibre"> </p>
<p class="Pcalibre"> "Erkek kardeşin bir daha ne zaman buralara gelecek ? Neredeyse senin kadar yakışıklı, ama onun kimseden korkusu yok sanıyorum öyle değil mi ?" June ağzına bir crostini attı.</p>
<p class="Pcalibre"> </p>
<p class="Pcalibre"> "Yeter June, kânmızı yiyorsun" dedi Tom ciddi bir sesle. "Joe'ya gelince o bir gelir, bir gider. Hiç kalmaz. Geldiğini duyarsın, sonra ne olduğunu anlamadan gittiğini öğrenirsin."</p>
<p class="Pcalibre"> </p>
<p class="Pcalibre"> "Ne kadar heyecan verici" dedi June.</p>
<p class="Pcalibre"> </p>
<p class="Pcalibre"> Tom şirketin tanıtım davetinden sonra Joe'yla otele giden kadının June olabileceğini düşündü. Sonra, "yok hayır, June olamaz" dedi içinden. İstediğini yapmak olarak adlandırdığı hürriyetin eve dönmeden bütün gece otelde kalmayı kapsadığım sanmıyordu. Evde bekleyen çocukları yok muydu? Sonra, bir kez daha,</p>
<p class="Pcalibre"> </p>
<p class="Pcalibre"> kesinlikle June olamaz, diye düşündü. Joe gittikten çok sonra, geç saatlerde June'un dans ettiğini görmemiş miydi? Ya her şey bittiğinde Joe'yla buluşmuşsa? Kendi çapında seksi bir ufaklık, diye düşündü. Cathy'ye soramayacağını biliyordu. Birden aklına ikizler geldi; Mitchell soyadlı iki yumurcağı bulması gerekiyordu. Bu iki yumurcak her şeyin aslım öğrenirdi. Nedense kimse onların sorularını yanıtlamaktan kaçınmıyor.</p>
<p class="Pcalibre"> </p>
<p class="Pcalibre"> Cathy ve Tom, catering derslerinde maliyet hesaplamayı en ince ayrıntılarına kadar öğrenmişlerdi. Kullandıkları malzemenin, işgücünün ve personel giderlerinin gerçek değerini tam olarak belirlemenin ne kadar önemli-olduğunu biliyorlardı. Porsiyon hesaplarını önceden belirleyip çalıştıklan saatleri sonra eklemek zorunda oldukları öğretilmişti. Tiyatronun prömiyerinden tam yetmiş altı pound zarar etmişlerdi. Tom çok üzülmüştü.</p>
<p class="Pcalibre"> </p>
<p class="Pcalibre"> "Önemli değil" dedi Cathy yatıştırıcı bir sesle, "iyi niyetimizi sergilemiş olduk, bu da bir yatırım. Bence zararın bir bölümünü tanıtım bütçesine yazalım, ne dersin?"</p>
<p class="Pcalibre"> </p>
<p class="Pcalibre"> "Tanıtım bütçemiz kalmadı ki... Açılış için verdiğimiz davetle o bütçeyi tükettik." Tom çok ümitsizdi.</p>
<p class="Pcalibre"> </p>
<p class="Pcalibre"> Göreceksin başka işlerin gelmesine yol açacak" dedi Cathy yalvarırcasına.</p>
<p class="Pcalibre"> </p>
<p class="Pcalibre"> "Hayır, Cathy açmayacak. Sadece tiyatrocu dostlarımı memnun etmek için bu işi üstlendik, o kadar. Seyircilerin ancak yarısına ikram yaptırdılar, onların arasında bize ileride iş verecek kimse yoktu, aynca fuayeyi düzenlemek de saatler sürdü."</p>
<p class="Pcalibre"> </p>
<p class="Pcalibre"> "Üstelik June'u da evine taksiyle göndermek zorunda kaldık, kilometrelerce uzakta oturduğunu unutma."</p>
<p class="Pcalibre"> </p>
<p class="Pcalibre"> "Üstelik June'a iki saat fazla mesai vermek zorunda kaldık. O kadar uzun süreceğini hiç hesaplamamıştım doğrusu."</p>
<p class="Pcalibre"> </p>
<p class="Pcalibre"> "Tamam, bu ay üç iş aldık ve birincisinden yetmiş altı pound zarar ettik. Sence ay sonunda ne kadar zarar etmiş oluruz ? Yeterince görkemli bir zarar belgelersek, bakarsın pazarlama dersinde hesap defterlerimizi örnek olarak gösterirler. Yeni bir işe başlarken izlenmemesi gerek yol diye."</p>
<p class="Pcalibre"> </p>
<p class="Pcalibre"> "Şu lanet hesap defterlerini edinmemiz gerektiğini biliyorsun. Yoksa iflas etmekle kalmaz, hapsi de boylanz. Oysa bu iş teoride ne kadar basit gözüküyordu" dedi Tom neşesiz bir sesle.</p>
<p class="Pcalibre"> </p>
<p class="Pcalibre"> "Şimdi ihtiyacımız olan şansın birden kapımızı çalması, eskiden olduğu gibi" diye iç geçirdi Cathy.</p>
<p class="Pcalibre"> </p>
<p class="Pcalibre"> Telefon çaldı. Telefona daha yakın olan Cathy ahizeyi kaldırdı.</p>
<p class="Pcalibre"> </p>
<p class="Pcalibre"> 1</p>
<p class="Pcalibre"> </p>
<p class="Pcalibre"> "Evet, James, nasılsın?" Tom genç kadının kaşlarının çatıldığı-nı gördü.</p>
<p class="Pcalibre"> </p>
<p class="Pcalibre"> "Tabiî James. Memnuniyetle" dedikten sonra ahizeyi yerine koydu. "James'in ne istediğini tahmin edemezsin."</p>
<p class="Pcalibre"> </p>
<p class="Pcalibre"> "Şu sırada hiçbir şeye şaşacak halim kalmadı. Yoksa şansımızın döndüğünü mü söyleyeceksin ?"</p>
<p class="Pcalibre"> </p>
<p class="Pcalibre"> "Hiç sanmıyorum" dedi Cathy yavaşça, "iki kişilik, üç çeşitten oluşan bir akşam yemeği hazırlamayı öğretmemizi istiyor. 'Malzemeyi alıp bana gelin' dedi. Bize saatte on beş pound verecekmiş. Alışveriş dahil en az dört saat hesaplayacağımızı söyledi."</p>
<p class="Pcalibre"> </p>
<p class="Pcalibre"> "Ne zaman için?" diye sordu Tom. "Bu hafta işimiz çok, yapmamız gereken..."</p>
<p class="Pcalibre"> </p>
<p class="Pcalibre"> "Yok ileri bir tarihte. Ama parayı peşin verip tarihi belirlemek istiyor. Profesyonelce çalışmanın tek yolu buymuş." Aslında James'in kendilerine yardım etmek istediğini anlamıştı Cathy.</p>
<p class="Pcalibre"> </p>
<p class="Pcalibre"> "Tamam. Altmış pound tiyatro fiyaskosunun zararını neredeyse kapatır."</p>
<p class="Pcalibre"> </p>
<p class="Pcalibre"> "Beni dinle. Her birimize saatte on beş pound dedi."</p>
<p class="Pcalibre"> </p>
<p class="Pcalibre"> "Ne yani, bir akşam yemeği için yüz yirmi papel harcayacağını mı söyledi? Aklım kaçırmış."</p>
<p class="Pcalibre"> </p>
<p class="Pcalibre"> "Bir kadın için olmalı. İşin mahremiyetinin çok önemli olduğunu tekrarladı."</p>
<p class="Pcalibre"> </p>
<p class="Pcalibre"> "Harika. Öyleyse Simon ve Maud'dan saklamalıyız, yoksa akşam haberlerine verirler." Tom tekrar eski neşesine kavuşmuştu.</p>
<p class="Pcalibre"> </p>
<p class="Pcalibre"> Ayda bir Neil ve Marcella dördü için yemek pişirmeyi âdet edinmişlerdi, ikisi de berbat aşçılar olduklanndan, Tom ve Cathy yerlerinden fırlayıp işe el koymamak için kendilerini zor tutarlardı. Onların harcadıklan zamanın yansında çok daha lezzetli yemekler çıkarabileceklerini bile bile oturmak ne zordu. Oysa sabırla beklemek, büyük bir telaşa, yanan soslara, büzüşen etlere ve yağlann içinde kaybolan salatalara şahit olmak zorundaydılar. Bu iş törenimsi bir âdet halini almıştı.</p>
<p class="Pcalibre"> </p>
<p class="Pcalibre"> Tom içinden, zavallı James Byrne'e yemek yapmayı öğretecek-sek bu ikiliyi de aramıza alsak iyi olur, diye geçirdi. Ama olmaz, diye düşündü. Kınlabilirlerdi, bugüne kadar yaptıklannın beğe-nilmediğini düşünürlerdi. Sonra tuhaf bir şey oldu, hiç beklenmedik bir anda Marcella aynı şeyi önerdi. James'e ders vereceklerini duyduğu gün, Neil'le gizlice Quentin's'e gidip Brenda ve Pat-rick'ten ders almayı düşündüklerini açıkladı. Yoksa, çözüm kapılarına mı gelmişti? Mr. Byrne'e öğretecekleri yemeklerin provası-</p>
<p class="Pcalibre"> </p>
<p class="Pcalibre"> nı birlikte yapsalar olmaz mıydı? Bu ay sıra Stoneyfıeld'da, kendi dairelerindeydi. "Harika bir fikir" demişti Tom.</p>
<p class="Pcalibre"> </p>
<p class="Pcalibre"> Tom Marcella'ya, "James yaşlarında bir erkek senin gibi bir kadını baştan çıkarmak istese, ne gibi yemekler hoşuna giderdi ?" diye sordu.</p>
<p class="Pcalibre"> </p>
<p class="Pcalibre"> "Belki benden çok daha genç biridir" dedi Marcella. "Peki ama sen olsan, sana neler ikram etmesini isterdin?" "İstiridye, ızgara dilbalığı, Fransız fasulyesi ve şekersiz meyve salatası" dedi Marcella kendinden emin bir sesle.</p>
<p class="Pcalibre"> </p>
<p class="Pcalibre"> "Dokuz yaşından beri rejim yaptığın için bu mönüyü seçtin" dedi Tom şikâyet edercesine. "Ya canı güzel bir bonfile, ciğerli börek ve elmalı turta çeken şişman bir kadınsa?"</p>
<p class="Pcalibre"> </p>
<p class="Pcalibre"> "Öyle olsa bile erkekler davet ettikleri kadınların kırılgan ve zarif davranmalarını ister."</p>
<p class="Pcalibre"> </p>
<p class="Pcalibre"> Tom, Marcella'yı haklı buldu. Cathy de aynı fikirdeydi. "Mar-cella'yı grubumuzun psikologluğuna atayalım" dedi onaylayan bir ifadeyle. Kız arkadaşıyla ilgili olumlu ifadeler her zamanki gibi Tom'un gözlerinin parlamasına neden oldu. Sevgilisinin, yeni kurdukları işe ilgi göstermediğinin sanılmasından korkuyordu. Marcella'mn böylesine övüldüğünü duymaktan memnundu.</p>
<p class="Pcalibre"> </p>
<p class="Pcalibre"> Verecekleri yemek dersi sık sık tartışma konusu oluyordu. Sonunda, Marcella ile Neil'in tahmin ettiklerinden de kabiliyetsiz olduğunu kabul etmek zorunda kaldılar. En ufak bir ayrıntıyı, beklediklerinin üç katı zamanda algılıyorlardı. Şaşınyor, heyecanlanıyorlardı. Mutfakla ilgili en basit terimlerden ürktükleri açıktı. Tom ve Cathy'yi karışık tarifler seçmekle suçluyorlardı. Örneğin "kıvamı azaltmak sözünün" ne anlama geldiğini bilmiyorlardı. Neil'in acelesi vardı, elindeki listeyi aceleyle okudu.</p>
<p class="Pcalibre"> </p>
<p class="Pcalibre"> "Herhalde yarısını dökmek anlamına geliyor" dedi bir yandan dosyalarını düzenlerken.</p>
<p class="Pcalibre"> </p>
<p class="Pcalibre"> "Duyanlar senin yetişkin biri olduğunu sanırsa şaşarım" dedi Cathy gülerek. "Tabiî ki öyle demek değil. İnsan yarısını dökeceğini bile bile iki misli sos yapar mı ?"</p>
<p class="Pcalibre"> </p>
<p class="Pcalibre"> Neil omuz silkti. "Her işiniz tuhaf sizin. Akşam onlarda görüşürüz." Cathy'yi öptü, sonra hızla dışarı çıktı.</p>
<p class="Pcalibre"> </p>
<p class="Pcalibre"> Cathy arkasından seslenmeyi, geç kalmamasını, Marcella'nın bu yemek uğruna dans dersini feda ettiğini söylemeyi isterdi, ama nedense bunu gereksiz buldu ve sustu. Tom da Marcella'nın "kıvam azaltmak"tan yapılanın yanlış olduğunu anladığını söyledi. Her şeye baştan, daha az sayıda malzemeyle başlamak gerektiğini sanmıştı genç kadın.</p>
<p class="Pcalibre"> </p>
<p class="Pcalibre"> 1</p>
<p class="Pcalibre"> </p>
<p class="Pcalibre">  </p>
<p class="Pcalibre"> </p>
<p class="Pcalibre"> "İşimiz zor" dedi Tom hüzünlü bir sesle.</p>
<p class="Pcalibre"> </p>
<p class="Pcalibre"> Cathy annesinin temizlik yaptığı evin önünden geçerken durdu. Kızını görünce Lizzie'nin yüzünde büyük bir mutluluk belirdi.</p>
<p class="Pcalibre"> </p>
<p class="Pcalibre"> "Ne güzel bir sürpriz!" dedi kamyonete binerken. "Bu arabanın içinde kendimi müthiş bir hanımefendi gibi hissediyorum. Bütün tanıdıklarımın beni görmesini ne kadar isterdim."</p>
<p class="Pcalibre"> </p>
<p class="Pcalibre"> Lizzie şefkatle annesine baktı. Yemek dağıtımı yapan büyük beyaz bir kamyonette görünmekten kaçman o kadar çok insan tanıyordu ki... Oysa Lizzie Scarlet'e göre büyük bir zevkti.</p>
<p class="Pcalibre"> </p>
<p class="Pcalibre"> "Kardeşlerim de küçükken yemek yapmaktan hoşlanırlar mıydı, yoksa bunu sadece ben mi severdim?" diye sordu annesine.</p>
<p class="Pcalibre"> </p>
<p class="Pcalibre"> "Marian fena sayılmazdı. Neye dokunsa başardığı için yemeği de güzel yapardı. Diğerlerinin hiçbirinde sendeki yetenek yoktu. Aslında fazla zamanlan da olmadı. Evden o kadar genç ayrıldılar ki... Kalıp da ne yapacaklardı! Amerika'da kazanılacak onca servet varken..."</p>
<p class="Pcalibre"> </p>
<p class="Pcalibre"> Lizzie içini çekti. Tanıdıklarından biri amcasının yanma Chicago'ya göç ettikten sonra geri geldiğinde, İllinois'teki ücretlerden bahsedince, çocuklan bir an önce on sekiz yaşına basıp uçağa atlayarak Amerika'ya göç etmek için sabırsızlanmışlardı. Cathy'nin yuvadan uçup gitmeye hevesli olmamasını hiç anlamamışlardı. Annesi her gündeliğe gittiğinde olduğu gibi yorgun görünüyordu.</p>
<p class="Pcalibre"> </p>
<p class="Pcalibre"> "O çocuklar sana fazla yük olmuyorlar mı anne ?"</p>
<p class="Pcalibre"> </p>
<p class="Pcalibre"> "Hayır. Açıkçası hoşuma gidiyorlar. Baban ise onlara tam gerektiği gibi davranıyor. Hiçbir kabalıklarını kabul etmiyor. Ben biraz daha anlayışlı olmaya gayret ediyorum."</p>
<p class="Pcalibre"> </p>
<p class="Pcalibre"> "Biliyorum anne. Sen zaten herkese karşı gerektiğinden daha müşfik ve anlayışlı davranırsın."</p>
<p class="Pcalibre"> </p>
<p class="Pcalibre"> "Sonra evde çocuklann bulunması çok hoş. Hep Neil'le bir bebeğiniz olmasını bekledim. Tabiî çocuk sahibi olmayı istiyorsanız."</p>
<p class="Pcalibre"> </p>
<p class="Pcalibre"> "Anne sana kaç kez bunun mümkün olmadığını söyledim. En azından uzun bir süre için. İkimizin de hayatı şu sıralarda gereğinden fazla yoğun."</p>
<p class="Pcalibre"> </p>
<p class="Pcalibre"> "Nerde o eski günler! Bu konuda seçim şansının olmadığı günler..."</p>
<p class="Pcalibre"> </p>
<p class="Pcalibre"> "İşte şimdi tıpkı Tom'un, eski ve güzel günlerden bahseden annesi gibi konuştun. Oysa hiç de iyi günler değildi anne. Siz on bir kardeştiniz, babamlar ise on kardeş. Böyle olunca önünüze ne gibi fırsatlar çıkmasını bekleyebilirdiniz ?"</p>
<p class="Pcalibre"> </p>
<p class="Pcalibre"> "Hayatımız hiç de fena sayılmaz" dedi Lizzie. Sesinden alındığı seziliyordu.</p>
<p class="Pcalibre"> </p>
<p class="Pcalibre"> "Tabiî hayatınız kötü olmadı anneciğim, hepimize de elinizden geldiğince yetiştiniz, ama sizin için kolay olmadı demek istemiştim."</p>
<p class="Pcalibre"> </p>
<p class="Pcalibre"> "Evet. Evet, anlıyorum."</p>
<p class="Pcalibre"> </p>
<p class="Pcalibre"> St. Jarlath's Crescent'a varmışlardı. Düşüncesizce yaptığı konuşmalardan dolayı annesinin hâlâ kırgın olduğu belliydi.</p>
<p class="Pcalibre"> </p>
<p class="Pcalibre"> Cathy içtenlikle annesine baktı. "Bana bir çay ikram etmeye ne dersin ?" diye sordu.</p>
<p class="Pcalibre"> </p>
<p class="Pcalibre"> "Seve seve yaparım. Tabiî vaktin varsa."</p>
<p class="Pcalibre"> </p>
<p class="Pcalibre"> "Elmalı turtadan da bir parça kalmış mıdır acaba?"</p>
<p class="Pcalibre"> </p>
<p class="Pcalibre"> "Beş yaşında bir çocuk gibi davranmaktan vazgeç Cathy" dedi Lizze, çantasından anahtarı çıkarmaya uğraşırken. Aslında çaydanlığın altını yakmaya can atıyordu. "Kırk beş saniye; annemin en uzun süre yüzünü astığı gün" diye düşündü Cathy ve gözpınar-larında biriken yaşlan hissetti.</p>
<p class="Pcalibre"> </p>
<p class="Pcalibre"> Tom'un Stoneyfıeld'daki dairesinde toplanmışlardı. Marcella şüpheyle masada yığılı malzemelere bakıyordu. Neil henüz ortada yoktu.</p>
<p class="Pcalibre"> </p>
<p class="Pcalibre"> "Başlasak mı ?" diye sordu Tom. Neil ile Marcella bir olunca her işi o kadar uzatırlardı ki geceyansından önce sofraya oturmaları imkânsızdı. Tom ve Cathy büyük bir sabırla yapacaklannı anlatırken, zavallı Marcella söylenenleri özenle yerine getirmeye çalışıyordu. O sırada Cathy'nin cep telefonu çaldı. Neil'in işi bitmemişti, bir saatten önce gelemiyordu, beklememelerini, o gelmeden başlamalarını istiyordu.</p>
<p class="Pcalibre"> </p>
<p class="Pcalibre"> Marcella odanın diğer ucundan, "Hain!" diye bağırdı.</p>
<p class="Pcalibre"> </p>
<p class="Pcalibre"> "Birazdan geleceğimi, üstüme düşenleri yapacağıma söz verdiğimi söyle ona" dedi Neil yalvarırcasına.</p>
<p class="Pcalibre"> </p>
<p class="Pcalibre"> Cathy bu tür telefonların ne demek olduğunu çok iyi biliyordu, bu yüzden Neil'in sözünü tekrarlamaktan kaçındı.</p>
<p class="Pcalibre"> </p>
<p class="Pcalibre"> Şarabın bittiğini fark ettiler, oysa içkiden Neil sorumluydu ve hâlâ ortada yoktu. Cathy kolaylıkla unutabileceğim düşündü, kocasına telefon etti. Pub'da olduğunu belirten sesler geliyordu.</p>
<p class="Pcalibre"> </p>
<p class="Pcalibre"> "Kusura bakma sevgilim. Birazdan oradayım." Aranmış olmaktan cam sıkıldığı belliydi.</p>
<p class="Pcalibre"> </p>
<p class="Pcalibre"> "Sadece şarabı hatırlatmak için" dedi Cathy soğuk bir sesle.</p>
<p class="Pcalibre"> </p>
<p class="Pcalibre"> "Aman Tanrım, iyi ki hatırlattın. Tamamen unutmuştum. Elinizdeki şişeyi açsanız..."</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> I</p>
<p class="Pcalibre"> </p>
<p class="Pcalibre"> "Açtık bile" diyen Cathy'nin sesi sertti.</p>
<p class="Pcalibre"> </p>
<p class="Pcalibre"> "Peki Cathy. Tamam" dedi Neil.</p>
<p class="Pcalibre"> </p>
<p class="Pcalibre"> Stoneyfield'a gelmesi bir saati buldu. Toplanmaya karar verdikleri zamandan iki saat sonra. Elinde pahalı bir şişe şarapla... Şişeyi açtı ve kadehlere doldurdu. Marcella zar zor bir antre ile şaraplı tavuk yapmayı başarmıştı. Bitkin görünüyordu.</p>
<p class="Pcalibre"> </p>
<p class="Pcalibre"> En yakın koltuğa çökerek, "Tatlıyı yapmak senin görevin Neil" dedi.</p>
<p class="Pcalibre"> </p>
<p class="Pcalibre"> "Tabiî ki ben yapacağım. Onunla kalmayacak bulaşıkları da yıkayacağım." Neil iyi niyetle gülümsüyordu.</p>
<p class="Pcalibre"> </p>
<p class="Pcalibre"> "Şu 'kıvam azaltma' denen şeyin ne olduğunu bana bir açıklasa-nız" dedi. "Kulüpte birilerine sordum kaloriyle ilgili olduğunu söyledi."</p>
<p class="Pcalibre"> </p>
<p class="Pcalibre"> Neil'e ne olduğunu açıkladılar. "Öyleyse neden daha uygun sözcükler seçmezsiniz? Anlayamıyorum... Örneğin neden 'sulandırmak' demezsiniz ?"</p>
<p class="Pcalibre"> </p>
<p class="Pcalibre"> "Ya da su eklemek?.." dedi Marcella.</p>
<p class="Pcalibre"> </p>
<p class="Pcalibre"> Tom ile Cathy ders verirken bir yandan da not tutuyorlardı. James Byrne'e gitmeden önce birçok değişiklik yapmaları gerekiyordu. Kremalı sombalığı onları aşan bir yemekti. Listeden çıkarmaları gerekiyordu. Coq au vin2 fena sayılmazdı, ama hazırlaması bir gün bir gece sürmüştü. Tiramisunun hem görüntüsü hem tadı iğrençti. Tom hamurun neden bu kadar ıslandığım, neden istedikleri sonuca ulaşmadıklarını anlamaya çalışıyordu. Cathy, Mar-cella'nın hiçbir yemeğe dokunmadığını, şarabını yudumlamakla yetindiğini fark etti. Neil sözünde duracağını, bulaşıkları yıkayacağını tekrar ettiyse de Cathy ile Tom işi ona bırakırlarsa sabaha kadar bekleyeceklerini düşünerek çabucak ortalığı topladılar.</p>
<p class="Pcalibre"> </p>
<p class="Pcalibre"> "Ne kolay temizleniyor, değil mi ?" diye sordu Cathy daireyi gösterek.</p>
<p class="Pcalibre"> </p>
<p class="Pcalibre"> Tom evine baktı. "Çok pratik olduğu doğru, ama sonsuza dek burada oturmak istemem. Arkamızda hiçbir iz bırakmadan gelip geçtiğimiz bir yer gibi geliyor bana."</p>
<p class="Pcalibre"> </p>
<p class="Pcalibre"> Tom'un bu sözlerinden sonra Cathy, buranın gerçekten son derece minimalist olduğunu düşündü. Duvarlar bomboş, resimsizdi, raflarda az sayıda kitap vardı. Pencerelerin önünde, şöminenin üstünde hiç biblo yoktu. Biraz otel odasına benziyordu.</p>
<p class="Pcalibre"> </p>
<p class="Pcalibre"> "Biliyorum. Ben de Waterview hakkında aynı şeyleri düşünüyorum. Bir kamyona Neil'in kitaplarını yükleyip gönderdiğimizde ev ilk girdiğimiz günkü gibi olur. Peki elindekini koyacak yer bu-</p>
<p class="Pcalibre"> </p>
<p class="Pcalibre"> 2. Şaraplı tavuk, (ç.n.)</p>
<p class="Pcalibre"> </p>
<p class="Pcalibre"> lamayacağın St. Jarlath's Crescent gibi bir yerde oturmayı mı tercih ederdin ?"</p>
<p class="Pcalibre"> </p>
<p class="Pcalibre"> "Ya da Fatima'da. Doğru söylüyorsun" dedi Tom onaylayarak.</p>
<p class="Pcalibre"> </p>
<p class="Pcalibre"> Neden her şey aşın uçlardaydı ki? Dünyada ortalama denen şeyin az olduğunda fikir birliğine vardılar.</p>
<p class="Pcalibre"> </p>
<p class="Pcalibre"> İş ilişkileri kurmanın ne kadar zor olacağından habersizdiler. Çoğu insan catering şirketine başvurmaya cesaret edemiyor, bu işi başanyla yapan bir şirketle zaten anlaşmış oluyorlardı. Gerek Geraldine, gerekse Ricky'nin verdiği listedeki isimlere başvurdular, ama nafile... Tom hayal kırıklığına uğramamaya kararlıydı. "Bin veya iki bin broşür hazırlayalım, çocuklara dağıttırırız." Cathy boşa zahmet diye düşünse bile kuşkusunu dile getirmedi. Hiçbir sonuca ulaşmadan durmadan çabaladıkları günlerde, Tom'un gayreti olmasa devam edecek gücü bulamazdı. Tom, söylediklerinde içtendi. Cathy'nin moralini yükseltmek için konuşmuyordu. İkisi de işini iyi biliyordu, çalışkanlıklarına diyecek yoktu, yeni fikirler üretmekte de ustaydılar. Sadece insanların bunu görmeleri için zamana ihtiyaçları vardı. Tom oturup işin ayağına gelmesini beklemezdi. Durmadan hareket halindeydi, bakıyor, sorguluyor, avının peşini bırakmıyordu.</p>
<p class="Pcalibre"> </p>
<p class="Pcalibre"> "Zamanını aldığım için kusura bakma Geraldine, ama yarım saatliğine gelip müşteri listene bir kere daha göz atabilir miyim ? İşimizi iyi yaptığımızı sen de biliyorsun. Müşterilerine bizi önermekle kendini tehlikeye atmayacağından emin olabilirsin."</p>
<p class="Pcalibre"> </p>
<p class="Pcalibre"> "Yok canım. Aksine, senin gibi genç ve yakışıklı birinin evime gelmesi mahalledeki prestijimi yükseltir" dedi Geraldine. "Pazar sabahı uğra, birlikte neler yapabileceğimizi konuşalım."</p>
<p class="Pcalibre"> </p>
<p class="Pcalibre"> Glenstar Sitesi kusursuz denecek kadar bakımlıydı. Usta bahçe mimarlarının elinden çıktığı belli olan büyük bahçesi, her yıl yeniden boyanan cephesi, parlayan pirinç aksamı ve girişteki görkemli kapıcısıyla insanı etkileyen bir siteydi. Tom burada oturanların yıllık apartman masraflarını merak etti. Sonra, her şeyin fiyatını ve getirişini düşünmenin doğru olmadığına karar verdi. Annesi ile babası gibi her şeyin maliyeti üzerinde durmak istemiyordu. Onu böylesine yoran ve korkutan James Byrne'le yaptıkları o yorucu toplantılardı.</p>
<p class="Pcalibre"> </p>
<p class="Pcalibre"> Byrne her dosyayı özel bölümlere yerleştirdiği bir evrak dolabı düzenlemişti. Gümbür gümbür bir sesle hiçbir faturayı kaybetmemelerini, satın aldıkları makinelere ait tüm bilgileri özenle saklamalarını emretmişti. Böylelikle makinelerde ileride oluşa-</p>
<p class="Pcalibre"> </p>
<p class="Pcalibre"> cak değer kaybının kayıtlan ellerinde bulunacaktı. Vergi sorunla-nndan kurtulmak için parasını şirketten değil, doğrudan doğruya müşteriden almak isteyen garsonlara ayn fatura kesmeleri gerektiğini öğretmişti. James Byrne'ün konuşması büyüleyiciydi. Tom'un gelir vergisi ve katmadeğer vergisi konusunda korunduk-lanna inancı sonsuzdu, öyle olunca işler kolaylaşıyor, yapılabilir hale geliyordu. Şubat ayı için üç anlaşma yapmışlardı. Fena sayılmazdı, değil mi ? Yine de yeni işler bulmak üzere koşturuyordu genç adam. Aynca Geraldine O'Connor'la pazar sabahı randevusu vardı. Kadın elindeki müşteri listesinden ilişki kurabilecekleri isimleri seçecek ve bu potansiyel müşterilere nasıl yaklaşmala-n gerektiğini söyleyecekti. Geraldine kapıyı açtığında harika göründüğünü fark etti Tom. Koyu yeşil, kadife bir eşofman giymişti. Saçlan Glenstar'ın havuzundan geldiğini belli edercesine yan ıslaktı. Kanepelerin önünde duran alçak, uzun, geniş sehpanın üstü pazar gazeteleriyle doluydu.</p>
<p class="Pcalibre"> </p>
<p class="Pcalibre"> Geraldine vakit kaybetmeden işe koyuldu. Bir saat boyunca yemek masasında oturarak hangi fırsatlan değerlendirebileceklerini tartıştılar. "Her daveti kendi otelinde yaptığma ve yemekleri de kendi mutfağında hazırladığına göre Peter Murphy'nin otelinden bize fayda yok. Bahçe kulübü para harcamaktan hoşlanmaz. Ilık beyaz şarap ikram etmekle yetinirler." Yine de belki üyelere mektup eşliğinde mönü göndermek için izin isteyebilirlerdi. Böylece değişik ve unutulmaz sandviçler ikram ederek toplantılarının daha da zenginleşeceği konusunda yönetimi ikna edebilirlerdi. "Şöyle diyelim, insanlara zorunlu olarak katlandıklan can sıkıcı toplantılarında unutulmayacak bir şeyler sunmuş oluruz."</p>
<p class="Pcalibre"> </p>
<p class="Pcalibre"> Tom Geraildine'i hayranlıkla izliyordu. Kimseden korkusu yoktu. Bu özgüvene nasıl kavuşmuştu ?</p>
<p class="Pcalibre"> </p>
<p class="Pcalibre"> "Bak, Tom, bunlara gelince, biraz daha canlı insanlar..." Önemli bir şirketin adresini verdi. Büyük çapta giysi satm alırlar. Ağabeyin de onlara mal veriyormuş, geçen akşam anlattı. Bu çocukların im-kânlan sonsuz. Artık hepsi yasalara uygun davranmaya özen gösteriyor. Kara para işi bitti. Onlara kendilerini daha çok tanıtmalan gerektiğini söyleyeceğim. Gösterişli, kaliteli bir davet düzenlemeliler. Hayvvards'tan alıcılar getireceğime söz veriririm."</p>
<p class="Pcalibre"> </p>
<p class="Pcalibre"> "Ya Hayvvards ? Onlarla bir şeyler yapamaz mıyız ?" diye sordu Tom umutlu bir sesle.</p>
<p class="Pcalibre"> </p>
<p class="Pcalibre"> "Hayır, hiç şansınız yok. Shona Burke'le bu konuyu defalarca konuştuk. Elinden geleni yaptı, ama dükkânda kafeleri var, dışa-ndan birilerine iş vermenin hiç anlamı yok."</p>
<p class="Pcalibre"> </p>
<p class="Pcalibre"> "Doğru söylüyorsun. Ama Haywards'm bize bazı yemekler sipariş ettiğini bir düşün! Scarlet Feather için bundan iyi tanıtım mı olur?"</p>
<p class="Pcalibre"> </p>
<p class="Pcalibre"> Tom'un asıl söylemek istediği Marcella için çok iyi olacağıydı. Erkek arkadaşının lüks davetler organize eden bir şirketi olmasının ona da faydası dokunacaktı. Demek gerçekleşmeyecek bir ar-zuymuş, diye düşündü Tom. Listedeki isimleri teker teker incelemeye devam ettiler. İlaç üreticileri ve eczacılar, belki; eğitim projesi yöneticileri, kesinlikle hayır; edebiyat müsabakası düzenleyenlerin bir bira fabrikasıyla antlaşmaları vardı; nakliyat firmasının da parası yoktu. Tom Geraldine'in rahatlığına, özgüvenine gıptayla bakıyordu. Müşterilerinden şefkatle söz ediyor, ketum davranmaya özen gösteriyordu. Laf arasında anlattıklarının meslek sırrı olduğunu söylemesine rağmen, hiçbirinden çekinmediğini de ilave ediyordu. Yanmda çalışanların, dosyalarını başkasıyla paylaştığını görmemeleri için bu buluşmayı evde yapmak istemişti. "Tanrım, kendisiyle ne kadar barışık" diye düşündü Tom; "Tanıdığım bütün kadınlardan farklı". Ne devamlı olarak üzüntülü olan ve her şey için af dileyen kardeşi Lizzie'ye benziyordu ne de kayınvalidesine başansını kanıtlamak peşinde olan Cathy'ye. Olayların sadece kötü yanını görmeye alışık olan, dua etmekten başka çaresi olmayan annesinden de çok farklıydı Geraldine. Hüzünlü bir ifadeyle uzaklarda bir yerlere dalıp giden Shona Burke'e de benzemiyordu. Joe'nun sorusu aklına geldi; Geraldine'in bu şirkete yatınm yapacak parayı nereden bulduğunu merak etmişti. Dairesinin görkemini gördükçe ve Cathy ile kendisine kolaylıkla sermaye yardımı yaptığını düşündükçe aklına kötü fikirler gelmiyor değildi. Bu düşüncelerinden ötürü kendine kızdı, kaşları çatıldı. Paradan başka bir şey düşünmeyen insanlardan olmak istemiyordu.</p>
<p class="Pcalibre"> </p>
<p class="Pcalibre"> "Tanrı aşkına yüzünü neden buruşturdun Tom ?" diye sordu Geraldine. Gözünden hiçbir şey kaçmıyordu anlaşılan.</p>
<p class="Pcalibre"> </p>
<p class="Pcalibre"> "Parayı düşünüyordum. Daha doğrusu parayı tannlaştırmama-mn gerektiğini... Diğer taraftan parana dikkat etmezsen de tepe-taklak gideceğini..."</p>
<p class="Pcalibre"> </p>
<p class="Pcalibre"> "Ne demek istediğini çok iyi anlıyorum. Paranın kendisinin hiç önemi yok, ama para sahibi olup istediğin yaşama kavuşana dek önemliymiş gibi davranmak zorundasın. Böylece paranın akmasını sağlayabilirsin." Bir an için ifadesi sertleşti Geraldine'in.</p>
<p class="Pcalibre"> </p>
<p class="Pcalibre"> Tom konuya bir daha değinmedi. Notlarını topladı, gitmek üzere hareketlendi. Kahve fincanım mutfağa bıraktığında masanın</p>
<p class="Pcalibre"> </p>
<p class="Pcalibre"> üstünde öğle yemeğiyle ilgili hazırlıklar yapılmış olduğu gözüne çarptı. "Çok dolu bir günün var galiba" dedi.</p>
<p class="Pcalibre"> </p>
<p class="Pcalibre"> "Yook. Öğle yemeğine bir arkadaşım gelecek, o kadar" dedi Geraldine çabucak. "Aklıma gelmişken, bozulmadan dondurula-bilen küçük sandviçler keşfedersen bana söyle. Gör bak o zaman seni nasıl herkese kolaylıkla pazarlayabilirim."</p>
<p class="Pcalibre"> </p>
<p class="Pcalibre"> "Tabiî, neden olmasın... Neden senin için bir yemek düzenlememizi istemiyorsun ? Ne zaman istersen seve seve yaparız. Bizim için yaptıklarına karşı çok ufak bir hediye olur."</p>
<p class="Pcalibre"> </p>
<p class="Pcalibre"> "Biliyorum Tom. Cathy daha önce teklif etti. İkiniz de çok şekersiniz, ama evime davet ettiğim erkekler bütün yemeklerin bu pamuk ellerle yapılmasını ister."</p>
<p class="Pcalibre"> </p>
<p class="Pcalibre"> Tom kapıda küçük arabasından çıkan Shona Burke'e rastladı. "Ağabeyinin Londra'daki telefon numarasını biliyor musun ?" diye seslendi.</p>
<p class="Pcalibre"> </p>
<p class="Pcalibre"> "Sen de mi? Hepiniz onda ne buluyorsunuz, anlamıyorum."</p>
<p class="Pcalibre"> </p>
<p class="Pcalibre"> "Benimkisi sadece iş. Bana kalırsa sen zaten ondan çok daha yakışıklısın. Haywards ilkbahar sonlarında gençlere hitap eden bir moda tanıtımı yapmak istiyor da... Kardeşin 'sevimli giyecekler' diye adlandırdığı bir koleksiyonu olduğunu söylemişti. Mayo, iç çamaşırı filan..."</p>
<p class="Pcalibre"> </p>
<p class="Pcalibre"> "Özür dilerim Shona." Cebinden Scarlet Feather'ın bir kartını çıkararak Joe'nun Londra numarasına baktı.</p>
<p class="Pcalibre"> </p>
<p class="Pcalibre"> "Ezbere bilmiyor musun ?" diye sordu Shona şaşkınlıkla.</p>
<p class="Pcalibre"> </p>
<p class="Pcalibre"> "Hayır bilmiyorum. Sayılan aklımda hiç tutamam ben."</p>
<p class="Pcalibre"> </p>
<p class="Pcalibre"> Başını salladı genç kadın.</p>
<p class="Pcalibre"> </p>
<p class="Pcalibre"> "Doğrusunu söylemek gerekirse birbirimizi sık aramayız" dedi Tom. "Neden olduğunu ben de bilmiyorum. Senin kardeşlerin var mı?"</p>
<p class="Pcalibre"> </p>
<p class="Pcalibre"> Shona duraksadı. "Var sayılır" dedi.</p>
<p class="Pcalibre"> </p>
<p class="Pcalibre"> Tuhaf bir cevaptı, ama Tom üstünde durmadı. Aileleri konusunda soru sorulmasından hoşlanmayan çok kişi tanıyordu; örneğin Marcella. Annesi ölmüştü, babası yeniden evlendikten sonra kızına çok ilgisiz davranmıştı, Marcella baştan bu konuda konuşulmasını istemediğini belli etmişti. Diğer taraftan Cathy'nin ailesiyle ilgili her gün anlatacak yeni bir şeyi vardı. Annesinin alçakgönüllü ve her şeyden hoşnut olmasına kızsa da, hem annesine hem babasına büyük bir sevgi beslerdi. Cathy aynı zamanda kayınvalidesi Hannah'nın doğuştan kötü kalpli olduğunu saatlerce anlatabilir, Chicago'da yaşayan kardeşleri hakkında konuşabi-</p>
<p class="Pcalibre"> </p>
<p class="Pcalibre"> lirdi. Özellikle en büyükleri olan Marian'dan sık sık söz ederdi. Ablasının başarılı bir bankacı olduğunu, ama aşk hayatında yakın zamana kadar hiç şansı olmadığını anlatırdı. Kısa bir süre önce Harry adında, film artisti kadar yakışıklı biriyle tanışmış, evlenmeye karar vermişlerdi. Sonra ağabeyini düşündü Tom. Aile bağı diye bir şey tanımıyordu. Shona'ya el sallayarak kamyonete bindi. Geriye döndüğünde çiseleyen yağmurun farkında değilmiş gibi kaldırım kenarında da durduğunu ve çoğu kadın gibi saçlarını korumadığını, son derece savunmasız göründüğünü fark etti. Tuhaf bir yalnızlık içinde olduğunu düşündü genç kadının. "Hoş bir kız" diye geçirdi içinden. Güzel denmezdi, ama alımlıydı. Marcel-la başından beri Shona'nın, makyaj yapar ve saçlarını da modern bir biçimde tararsa çok daha güzel görüneceğini söylemez miydi? Saçlan gerçekten sönük ve mattı, ama çok güzel bir gülüşü vardı. Bir an için davetten sonra Joe'yla otele gidenin o olup olmadığını merak etti. Bu mümkündü. İkisi de hür değil miydi? Shona'nın kimseye verecek hesabı yoktu. Sonra silkindi Tom. Böyle tahminlerde bulunmaktan vazgeçmeliyim" dedi kendi kendine. Shona bir şey söylüyordu. Kamyonetin camını açtı.</p>
<p class="Pcalibre"> </p>
<p class="Pcalibre"> "Sadece ne kadar dinlendirici biri olduğunu söylüyordum, Tom. Huzur veren yakışıklı biri."</p>
<p class="Pcalibre"> </p>
<p class="Pcalibre"> "Ülkenin her tarafında başarılı işlere imza atmamı sağlayacak öldürücü gücümden hiç söz etmiyorsun ama..."</p>
<p class="Pcalibre"> </p>
<p class="Pcalibre"> "Onu söylemeye bile gerek yok" dedi Shona gülerek.</p>
<p class="Pcalibre"> </p>
<p class="Pcalibre"> Ertesi gün Marcella işten çıkıp eve geldiğinde olağanüstü haberi verdi. Kadının biri saçlarını yaptırmak, yüz bakımı, manikür ve pedikür için randevu almaya gelmiş, cumartesi günü son derece gösterişli bir vaftiz törenine davetli olduğunu anlatmış, davetin çok lüks bir catering şirketi tarafından hazırlanacağını söylemişti. Tom kulaklarına inanamıyordu. Demek ki daha doğru dürüst bir iş yapmadan, insanlar onların hakkında konuşmaya başlamıştı! Cathy'ye haber vermek için sabırsızlanıyordu, ama bu akşam Neü'le o yumurcakları annelerinin alkol tedavisi gördüğü yere götüreceklerini hatırladı. "Yarın anlatırım" dedi kendi kendine.</p>
<p class="Pcalibre"> </p>
<p class="Pcalibre"> "Bunu kutlamayacak mıyız ?" diye sordu Marcella'ya.</p>
<p class="Pcalibre"> </p>
<p class="Pcalibre"> "Ah, sevgilim ben hemen jimnastiğe gitmeliyim."</p>
<p class="Pcalibre"> </p>
<p class="Pcalibre"> "Bir gece olsun vazgeçemez misin ?"</p>
<p class="Pcalibre"> </p>
<p class="Pcalibre"> "Anlaşmıştık ama Tom. Üyelik o kadar pahalı ki, verdiğim parayı çıkarmanın tek yolu her gün gitmek."</p>
<p class="Pcalibre"> </p>
<p class="Pcalibre"> "Tabiî" dedi, sonra birden bu kadar soğuk davranmanın sakın-</p>
<p class="Pcalibre"> </p>
<p class="Pcalibre"> caları aklına geldi. "Çok haklısın" dedi. "Lüks davetler organize etmeyi gerçekten başardığımızda davetlere konuk olarak katılacaksın ve fotoğrafların dergilerde çıkacak."</p>
<p class="Pcalibre"> </p>
<p class="Pcalibre"> "Çok başarılı olacaksınız. Bunu sen de biliyorsun, değil mi ?" Marcella'nın gözlerinde yaşlar belirmişti. "Boş konuşmuyorum. İnanarak söylüyorum, bunu biliyorsun, değil mi ?"</p>
<p class="Pcalibre"> </p>
<p class="Pcalibre"> "Biliyorum" dedi. Gerçekten biliyordu. Başından beri başarılı olmalarını temenni ettiği kesindi. "Tabiî ki biliyorum" dedi ve jimnastik giysilerini toparlamasına fırsat vermeden Marcella'ya sarıldı. Sonra, her zamanki gibi Marcella'nın Stoneyfield'ın kapısında durup el salladığını görmek için cama yanaştı. Kendisine acı çektirmeden de çok güzel olduğunun farkında değil miydi?</p>
<p class="Pcalibre"> </p>
<p class="Pcalibre"> Ricky telefon etti. Altı adet yemek fotoğrafı hazırdı. Hepsi de siyah beyaz, sanat fotoğrafıydı. İşyerinin duvarlarına asacaklardı. Rayları taktılarsa ertesi gün getirebileceğini söyleyerek, fotoğrafların ölçüsünü isteyip istemediğini sordu. Tom ölçüleri ve kâğıt kalem almaya gitti.</p>
<p class="Pcalibre"> </p>
<p class="Pcalibre"> "Aslında onları sana bu akşam partide vermeye niyetleniyordum, ama kolumun altında resimlerle davete gelip iş konuşursak komik oluruz diye düşündüm."</p>
<p class="Pcalibre"> </p>
<p class="Pcalibre"> "Davet mi? Ne daveti?"</p>
<p class="Pcalibre"> </p>
<p class="Pcalibre"> "Biliyorsun, canım... Yeni kulüp."</p>
<p class="Pcalibre"> </p>
<p class="Pcalibre"> "İlk kez duyuyorum."</p>
<p class="Pcalibre"> </p>
<p class="Pcalibre"> "Neyse Marcella'ya söyledim. O da birlikte geleceğinizi söyledi." Ricky afallamıştı. Tom kalp atışlarının hızlandığını hissetti.</p>
<p class="Pcalibre"> </p>
<p class="Pcalibre"> "Bir tür anlaşmazlık" dedi dişlerinin arasından.</p>
<p class="Pcalibre"> </p>
<p class="Pcalibre"> "Tabiî. Fotoğrafların tümü portre büyüklüğünde. Önce boylarını, sonra enlerini veriyorum. Baban rayı yaptırıyor, değil mi ?"</p>
<p class="Pcalibre"> </p>
<p class="Pcalibre"> Ricky uzun uzadıya fotoğrafların özelliklerini sıraladı, Tom'un defterinde santimetrelerden oluşan uzun bir liste belirdi. Oysa aklı uzaklardaydı. Marcella'nın jimnastiğe gidiyorum diyerek evden çıkıp bambaşka bir yere gitmesini aklı almıyordu. Hem de Tom'suz, tek başına. Peki eve geç dönmesini nasıl izah edecekti? İhanetin büyüklüğü onu öylesine sersemleştirmişti ki, Ricky'nin ne dediğini duymuyordu bile.</p>
<p class="Pcalibre"> </p>
<p class="Pcalibre"> "Tamam, değil mi? Şimdi ben de gidip kokteyl kılığıma bürüne-yim. Bu saatte davet vermek delilik değil de nedir? Henüz kimse uyanmamışken... Neyse yarın işte görüşürüz, olur mu?" Ricky'nin sesi neşeliydi.</p>
<p class="Pcalibre"> </p>
<p class="Pcalibre"> Tom istemeden kendisini büyük bir hüzne boğan fotoğrafçıya, "Tamam Ricky, çok teşekkür ederim" dedi.</p>
<p class="Pcalibre"> </p>
<p class="Pcalibre"> Ölçüleri babasına vermek zorundaydı. Bir ahşap sütuna belli aralıklarla yivler açılacak, fotoğraflar da bu yivlere asılacaktı. JT uzun süredir yanlış bir iş daha yapmak istemediğini, o yivlerin arasındaki ölçülerin santimetre olarak verilmesini beklediğini söyleyip duruyordu. Babasını aradı. Parmaklan kurşun gibi ağırlaşmıştı sanki. Babasının ölçüleri not etmesi için önce keyfinin yerine gelmesini beklemek gerekecekti. Ne olur telefonu açan babası olsaydı, yoksa ondan önce bir de annesini keyiflendirmesi gerekirse buna dayanamazdı.</p>
<p class="Pcalibre"> </p>
<p class="Pcalibre"> Telefona cevap veren ne annesi oldu ne de babası. Karşısına havlar gibi konuşan, insanı yerinden sıçratan bir kadın çıktı.</p>
<p class="Pcalibre"> </p>
<p class="Pcalibre"> "Eveeet!" dedi o ses.</p>
<p class="Pcalibre"> </p>
<p class="Pcalibre"> "Affedersiniz, sanırım yanlış yeri aradım. Feather'ların evini arıyordum..."</p>
<p class="Pcalibre"> </p>
<p class="Pcalibre"> "Burası Feather'ların evi. Siz kimsiniz ?"</p>
<p class="Pcalibre"> </p>
<p class="Pcalibre"> "Ben Tom. Oğulları."</p>
<p class="Pcalibre"> </p>
<p class="Pcalibre"> "Nasıl bir oğulsan... En azından telefon numaranı bırakabilirdin, değil mi ?"</p>
<p class="Pcalibre"> </p>
<p class="Pcalibre"> "Ama onlar benim numaramı biliyorlar" dedi Tom sinirli bir sesle. Bu kadar haksızlık olamazdı.</p>
<p class="Pcalibre"> </p>
<p class="Pcalibre"> "Artık bilmiyorlar" diye haykırdı kadın.</p>
<p class="Pcalibre"> </p>
<p class="Pcalibre"> "Neden? Ne oldu?" İçini hiç tanımadığı bir korku sarmıştı. Arkadan sesler duyuluyordu. Bir şey olmuştu, kötü bir şey... Annesinin nedense mutfaktaki çekmecede sakladığı plastik kaplı defterde, listenin en başında isminin olduğuna kadını ikna ettikten sonra olanları öğrendi: babası göğsünün ağrıdığını söylemiş, annesi de yardım istemek için sokağa fırlamıştı. Küçücük sokakla-nndaki komşuların tümü Fatima'ya doluşmuştu. Ambulans gelmiş, birileri hastaneye gitmiş, diğerleri ise zavallı Maura'ya çay hazırlamak için evde kalmışlardı. Zavallı Maura'nın hali perişandı, olanları anlamadığı, başa çıkamadığı belliydi.</p>
<p class="Pcalibre"> </p>
<p class="Pcalibre"> "Onunla konuşabilir miyim ?" dedi Tom.</p>
<p class="Pcalibre"> </p>
<p class="Pcalibre"> "Konuşacağına, bir an önce buraya gelmeye bak!" dedi tatsız sesli kadın. Aslında haksız sayılmazdı. Babasına daha iyi, daha sabırlı davranmış olmayı ne kadar isterdi. Paltosunu ve arabanın anahtarlarını kaptı. Bir an için not bırakıp bırakmamayı düşündü. Marcella'yla masanın üstüne bıraktıkları notlar aracılığıyla haberleşmeyi âdet edinmişlerdi, Babasının rahatsızlığından Marcel-la'yı haberdar etmek istemediğini fark etti. Yalan söylediği için onu affedemiyordu. Çünkü yalan söylemişti, bundan emindi. Jimnastiğe giderken ne kadar heyecanlı olduğunu hatırladı, ne de gü-</p>
<p class="Pcalibre"> </p>
<p class="Pcalibre"> zel kokuyordu. Anlamadığı bir nedenle gözlerinin dolduğunu hissetti. Yine de evden kaçtığını sanmasını istemezdi. "Babam iyi değil, onu görmeye gidiyorum, partide eğlendiğini umarım" diye yazdı. Bu not, Marcella'ya her şeyi bildiğini gösterecekti. Arabaya atlayıp hastanenin yolunu tuttu.</p>
<p class="Pcalibre"> </p>
<p class="Pcalibre"> Yoğun bakımdakiler, babası bu geceyi yeni bir kriz geçirmeden atlatırsa durumunun tehlikeli olmaktan çıkacağını söylediler. Kendisiyle yaşıt, işlerini bilen, sakin genç kız ve erkekler... damarlardan ve arterlerden anlayan sağlık uzmanları... Yumuşak sesli bir hemşire dışanda beklerse daha iyi olacağını söyledi. Tom, ayak altında durup herkesi rahatsız ettiğini anladı.</p>
<p class="Pcalibre"> </p>
<p class="Pcalibre"> "Babanız şimdi dinleniyor. Durumu iyi."</p>
<p class="Pcalibre"> </p>
<p class="Pcalibre"> "Biliyorum. Teşekkür ederim" diyerek gülümsedi Tom.</p>
<p class="Pcalibre"> </p>
<p class="Pcalibre"> Genç kız da gülümsedi, geniş açık bir gülümsemeydi yüzündeki. Topluca, çilli bir kızdı. Dağınık saçları ve taşradan geldiğini belirten bir şivesi vardı. Tom, genç kızın bakışlarındaki ifadeyi tanıdı, ilgili, her şeyin farkında ve hafifçe istekli... Kısacası İrlanda'da-ki tüm kadınların Joe'ya fırlattıkları bakışın aynısı. Tom genç kıza boş boş baktı. Üniformasının üstüne beyaz bir hırka giymiş, bayağı hoş bir kızdı. Ama bin sene yaşasa da böyle bir kıza istek duyamayacağını düşündü. Marcella'sının yanında bu kızcağız başka bir gezegenden gelmiş gibiydi. Apayn bir türdü sanki. Biraz hava almak için dışarıya çıkınca cep telefonundan annesini aradı.</p>
<p class="Pcalibre"> </p>
<p class="Pcalibre"> "Merak etme, babam iyi görünüyor anne."</p>
<p class="Pcalibre"> </p>
<p class="Pcalibre"> "iyi görünüyor derken ne demek istiyorsun ? Nefes alamadığını, elleriyle göğsüne nasıl yapıştığını sanki gözlerimle görmedim!.."</p>
<p class="Pcalibre"> </p>
<p class="Pcalibre"> "Şimdi ilaçlarla sakinleştirmişler, rahat nefes alıyor."</p>
<p class="Pcalibre"> </p>
<p class="Pcalibre"> Annesinin iniltisini, komşulann onu teskin etmeye çalışan seslerini duyuyordu.</p>
<p class="Pcalibre"> </p>
<p class="Pcalibre"> "Bir saat sonra yine ararım."</p>
<p class="Pcalibre"> </p>
<p class="Pcalibre"> "Neden?"</p>
<p class="Pcalibre"> </p>
<p class="Pcalibre"> "Sadece iyi olduğunu söylemek için."</p>
<p class="Pcalibre"> </p>
<p class="Pcalibre"> "Baban bitti Tom. Bunu sen de biliyorsun. Merdiven tepelerine çıkması hataydı zaten. Sadece senin için, işyerini sana beğendire-bilmek için çabaladı."</p>
<p class="Pcalibre"> </p>
<p class="Pcalibre"> "Doktorlar merdiven tepeleriyle hiç ilgisi olmadığını söyledi. Aynca durumu çok iyi, öyle diyorlar."</p>
<p class="Pcalibre"> </p>
<p class="Pcalibre"> "Demek şimdi de başımıza doktor kesildin, tıp uzmanı oldun, öyle mi? Altıncı sınıfı bitiremeyen, babasına yardım etmekten ka-</p>
<p class="Pcalibre"> </p>
<p class="Pcalibre"> çınan, baba işini devralmak istemeyen sen ? Demek birden kalp krizlerinin nedenlerini herkesten iyi bilir oldun, öyle mi ?"</p>
<p class="Pcalibre"> </p>
<p class="Pcalibre"> "Birazdan seni tekrar ararım anne."</p>
<p class="Pcalibre"> </p>
<p class="Pcalibre"> Dışarısı buz gibiydi, ama yine de içerinin sıcağından, gürültüsünden ve hastane kokusundan iyiydi. Rüzgârdan kaçmak istedi, bisiklet barınağına sığındı, bir köşeye büzüldü ve babasının iyileşmesi için dua etmeye koyuldu. Bir iyileşsin, babasıyla erkek erkeğe konuşacak, konuşmalarının bir dizi omuz silkmeye dönüşmesine izin vermeyecekti. Annesi ile babasının düzenli bir biçimde Stoneyfıeld'a gelmelerini temin edecekti. Fırında tavuk veya shepherd's piez gibi sevdikleri yemekleri hazırlayacaktı. Marcella'dan onları ilgilendiren konularda konuşmasını rica edecekti. Birden olanları hatırladı. Doğruldu, karşıdaki çirkin otoparka arabalarıyla girip çıkan insanları izlemeye koyuldu. Ne korkunç bir yerdi. Yine de hastanelerin harcayacak paraları varsa o paraların süslü bahçeler veya güzel otoparklar yerine babasının kalp atışlarını kontrol eden makineler için kullanılmasını tercih ettiğini düşündü. Yağmurluk giymiş, omzunda çantası resepsiyona doğru giden bir kadın ilişti gözüne. Ne kadar çok Shona Burke'e benziyordu. İyice baktı. Shona'ydı. Seslenmek için iki adım ilerledi, sonra geriye çekildi. Ne diyeceğini bilmeden, babası hakkında bilgi vermek istemiyordu. Marcella'yı sormasından da korkuyordu. Babası ölüm kalım savaşı verdiği sırada insanın birlikte yaşadığı kız arkadaşının yanında bulunmaması kadar şaşırtıcı bir şey olabilir miydi? Oysa Shona onu görmüştü bile.</p>
<p class="Pcalibre"> </p>
<p class="Pcalibre"> "Üşümüşsün Tom."</p>
<p class="Pcalibre"> </p>
<p class="Pcalibre"> "Biliyorum, ama içerisi de çok sıcak."</p>
<p class="Pcalibre"> </p>
<p class="Pcalibre"> "Bilmez miyim, o kadar sık geldiğim bir yer ki..."</p>
<p class="Pcalibre"> </p>
<p class="Pcalibre"> "Affedersin... Yoksa..."</p>
<p class="Pcalibre"> </p>
<p class="Pcalibre"> "Önemli değil Tom." Sesi yumuşaktı. Kimi görmeye geldiğini sormasını engelleyecek kadar yumuşak. "Yine de iyi göründüğün söylenemez. Kısa süre için içeri gelmende yarar var bence."</p>
<p class="Pcalibre"> </p>
<p class="Pcalibre"> "Tamam." Yan yana yürüdüler.</p>
<p class="Pcalibre"> </p>
<p class="Pcalibre"> İlk başta ikisi de soru sormaktan kaçındı. Sonra Shona döndü.</p>
<p class="Pcalibre"> </p>
<p class="Pcalibre"> "Kötü bir şey mi oldu ?" dedi.</p>
<p class="Pcalibre"> </p>
<p class="Pcalibre"> "Bilmiyorum. Babam, göğüs ağnsı... Her şey bu geceye bağlı, yanna sağ çıkarsa iyileşme şansı çok diyorlar."</p>
<p class="Pcalibre"> </p>
<p class="Pcalibre"> "Zavallı Tom. Ne zaman oldu ?"</p>
<p class="Pcalibre"> </p>
<p class="Pcalibre"> "Ben bir saat önce haber aldım. Kıyamet kopmuş; annem o kadar berbat ki bana kalırsa en doğrusu babamın yanına yatması."</p>
<p class="Pcalibre"> </p>
<p class="Pcalibre"> 3. Üzeri patates püresiyle kaplı fırında pişmiş soslu kıyma yeme|i. (ç.n.)</p>
<p class="Pcalibre"> </p>
<p class="Pcalibre"> "Yeni mi öğrendin?" diye sordu Shona.</p>
<p class="Pcalibre"> </p>
<p class="Pcalibre"> "Evet. Tam idrak etmiş değilim."</p>
<p class="Pcalibre"> </p>
<p class="Pcalibre"> "O zaman Marcella henüz duymadı, öyle değil mi ?"</p>
<p class="Pcalibre"> </p>
<p class="Pcalibre"> "Hayır, duymadı." Tom'un sesi ifadesizdi.</p>
<p class="Pcalibre"> </p>
<p class="Pcalibre"> "Zavallı Marcella. Jimnastik salonundan çıkarken eve bırakmayı teklif ettim, hayır dedi, otobüsle döneceğini, yoldan çiçek alarak sana sürpriz yapacağını söyledi."</p>
<p class="Pcalibre"> </p>
<p class="Pcalibre"> Tom Feather resepsiyonda, herkesin gözü önünde büyük bir sevinç narası atarak Shona Burke'ü iki yanağından öptü. "Jimnastikte miydi?" diye sordu. "Yani bu akşam?"</p>
<p class="Pcalibre"> </p>
<p class="Pcalibre"> "Bunu sen de biliyorsun Tom. Catering şirketinizin beğeni toplamasını kutlamak için jimnastiğe gitmesini istemediğini de anlattı."</p>
<p class="Pcalibre"> </p>
<p class="Pcalibre"> O kadar hızlı araba kullanıyordu ki, peşine siren çalan polis arabalarının takılmamasına inanamıyordu. Anahtarla kapıyı açtı. Marcella üstünde kocaman bir saksı bulunan masanın yanında oturuyordu.</p>
<p class="Pcalibre"> </p>
<p class="Pcalibre"> "Marcella!" dedi.</p>
<p class="Pcalibre"> </p>
<p class="Pcalibre"> "Baban nasıl ?" diye soran Marcella'nın sesi buz gibiydi.</p>
<p class="Pcalibre"> </p>
<p class="Pcalibre"> "İyileşecek, her şey kontrol altında. Jimnastikte miydin ?"</p>
<p class="Pcalibre"> </p>
<p class="Pcalibre"> "Tıpkı sana söylediğim gibi." Yüzünde maske vardı sanki.</p>
<p class="Pcalibre"> </p>
<p class="Pcalibre"> "Bir bilsen Marcella... ben sanıyordum ki..."</p>
<p class="Pcalibre"> </p>
<p class="Pcalibre"> "Ne sanıyordun Tom ?"</p>
<p class="Pcalibre"> </p>
<p class="Pcalibre"> "Kulübe, bir partiye gittiğini sanmıştım."</p>
<p class="Pcalibre"> </p>
<p class="Pcalibre"> Genç kadın sorar gibi başını yana eğdi.</p>
<p class="Pcalibre"> </p>
<p class="Pcalibre"> "Ricky seni davet ettiğini söyledi de..."</p>
<p class="Pcalibre"> </p>
<p class="Pcalibre"> "Evet, etti. Ama çok meşgul olduğunu, çok yorulduğunu biliyordum, bu yüzden gitmek istemeyeceğini düşünerek gelemeyeceğimizi söyledim. Ve sana söylediğim gibi jimnastiğe gittim."</p>
<p class="Pcalibre"> </p>
<p class="Pcalibre"> Gözlerine dolan yaşlan engelleyemedi Tom.</p>
<p class="Pcalibre"> </p>
<p class="Pcalibre"> "Özür dilerim. Ben sanıyordum ki... Böylesine sevdiğin bir şeyden benim için vazgeçeceğini hiç düşünmemiştim."</p>
<p class="Pcalibre"> </p>
<p class="Pcalibre"> "Ama yaptım. Tabiî ki yaptım." Sesi çok doğaldı. Tom'un ne kadar heyecanlı olduğunu fark etmemiş gibiydi.</p>
<p class="Pcalibre"> </p>
<p class="Pcalibre"> "Beni seviyorsun. Bundan eminim artık."</p>
<p class="Pcalibre"> </p>
<p class="Pcalibre"> "Hayır Tom. Seviyordum, ama artık değil."</p>
<p class="Pcalibre"> </p>
<p class="Pcalibre"> "Değiştiğini mi söylemek istiyorsun? Olamaz!"</p>
<p class="Pcalibre"> </p>
<p class="Pcalibre"> Masanın üstündeki kısa mektubu Tom'a uzattı. "Tanıdığım en kötü ve kuşkucu erkeksin. Seni kim sevebilir?" Kalktı, yatak odasına yöneldi.</p>
<p class="Pcalibre"> </p>
<p class="Pcalibre"> "Marcella, gitmiyorsun değil mi?" Yüzü kül gibi olmuştu.</p>
<p class="Pcalibre"> </p>
<p class="Pcalibre"> "Yalancı olduğumu düşündüğünü bile bile bir gece daha burada kalacağımı sanıyorsan yanılıyorsun."</p>
<p class="Pcalibre"> </p>
<p class="Pcalibre"> Yatak odasının kapısında durmuş genç kadını izliyordu.</p>
<p class="Pcalibre"> </p>
<p class="Pcalibre"> Üzerindekileri çıkarmış, Tom'un nefret ettiği kısacık eteklerden birini giymeye çalışıyordu. Çekmeceden aldığı koyu renk çoraplar elinde, banyoya yöneldi.</p>
<p class="Pcalibre"> </p>
<p class="Pcalibre"> "Nerede kalacaksın ?"</p>
<p class="Pcalibre"> </p>
<p class="Pcalibre"> "Bir sürü arkadaşım var, birinde kalırım."</p>
<p class="Pcalibre"> </p>
<p class="Pcalibre"> "Lütfen Marcella..."</p>
<p class="Pcalibre"> </p>
<p class="Pcalibre"> Telefonla taksi çağırdı, sonra banyonun kapısını kapattı. Zil çaldığında dışarı çıktı.</p>
<p class="Pcalibre"> </p>
<p class="Pcalibre"> "Çok üzgünüm" dedi Tom.</p>
<p class="Pcalibre"> </p>
<p class="Pcalibre"> "Olmalısın Tom, gerçekten üzgün olmalısın. Çünkü ben sana her zaman doğruyu söyledim, insanın gerçekten sevdiği birine yalan söyleyebileceğine inanıyorsan, başın iyice dertte demektir dostum."</p>
<p class="Pcalibre"> </p>
<p class="Pcalibre"> Ve gitti. Bir süre sonra telefon çaldı. Arayan annesiydi.</p>
<p class="Pcalibre"> </p>
<p class="Pcalibre"> "Bir saat sonra arayacağını söylemiştin. Sonunda hastaneyi ben aramak zorunda kaldım."</p>
<p class="Pcalibre"> </p>
<p class="Pcalibre"> "Babam iyi mi anne ?"</p>
<p class="Pcalibre"> </p>
<p class="Pcalibre"> "Sanki çok aldırıyorsun da..."</p>
<p class="Pcalibre"> </p>
<p class="Pcalibre"> "Lütfen anne."</p>
<p class="Pcalibre"> </p>
<p class="Pcalibre"> "Şimdilik öyle. Ölürse ne yaparız Tom ?"</p>
<p class="Pcalibre"> </p>
<p class="Pcalibre"> "Anne Fatima'ya geliyorum."</p>
<p class="Pcalibre"> </p>
<p class="Pcalibre"> Evden çıkmadan yapacağı iki şey vardı. Earling'e, ağabeyi Joe'ya telefon etti. Telesekretere mesaj bıraktı.</p>
<p class="Pcalibre"> </p>
<p class="Pcalibre"> "Ben Tom, Joe. Babam kardiyoloji bölümünde. Hastanenin telefonunu veriyorum. Bilgi almak için oğlu olduğunu söylemen yeterli. Bir şeyler yapacağını umuyorum Joe, yine de hayat senin, benim değil. Onun için sana kalmış."</p>
<p class="Pcalibre"> </p>
<p class="Pcalibre"> Sonra giderken masanın üstüne bırakacağı kısa mektubu yazmak için oturdu.</p>
<p class="Pcalibre"> </p>
<p class="Pcalibre"> "Geri gelmeni umuyor ve dua ediyorum sevgili Marcella. Sadece, seni tanımadan aşkın ne olduğunu bilmediğimi ve senin aşkın olmadan yaşanan hayatın anlamsız geldiğini söylemek istiyorum."</p>
<p class="Pcalibre"> </p>
<p class="Pcalibre"> Tom cep telefonunu sabaha kadar açık tuttu. Güneş doğduktan kısa bir süre sonra bir inşaat şirketine uğradı ve resimleri asmak için gereken ahşap malzemeyi yaptırdı, sonra işyerine gitti. Cathy gelmişti.</p>
<p class="Pcalibre"> </p>
<p class="Pcalibre"> "Öbürü ne halde? diye sordu Cathy.</p>
<p class="Pcalibre"> </p>
<p class="Pcalibre"> "Ne?"</p>
<p class="Pcalibre"> </p>
<p class="Pcalibre"> "Şaka... Kavga etmiş gibi görünenlere sorulan bir soru. Diğerinin senden daha kötü durumda olup olmadığını öğrenmek için sorulur.</p>
<p class="Pcalibre"> </p>
<p class="Pcalibre"> Tom boş gözlerle bakıyordu.</p>
<p class="Pcalibre"> </p>
<p class="Pcalibre"> "Tamam Tom, sadece bir şakaydı. Maud ile Simon'dan farkın yok. Viski filan mı içtin yoksa?"</p>
<p class="Pcalibre"> </p>
<p class="Pcalibre"> "Hayır. Bütün gece babamın yanındaydım. Kalp krizi geçirdi, Marcella da beni terk etti." Sesi iki önemsiz olaydan söz eder gibi tuhaftı.</p>
<p class="Pcalibre"> </p>
<p class="Pcalibre"> Cathy inanmayan bir bakışla gözlerini dikti. "Gerçekten ne oldu Tom?"</p>
<p class="Pcalibre"> </p>
<p class="Pcalibre"> Acıyan fakat inanmayan bir sesle sormuştu. Tom tam kendini koyverip başını masaya dayayarak ağlayacakken, elinde fotoğraflarla Ricky kapıdan girdi.</p>
<p class="Pcalibre"> </p>
<p class="Pcalibre"> Başını tutarak, "Aman Tanrım, ne azgm bir gece kaçırdın!" dedi. "Partiye gelmemekle ne kadar akıllılık ettiğini bilemezsin dostum."</p>
<p class="Pcalibre"> </p>
<p class="Pcalibre"> "Evet" dedi Tom Feather. "Bildin... o benim işte; Akıllı Tom." Aynı anda babasının kalp krizi geçirdiği için hatırlayamadığı ahşabı çıkanyordu.</p>
<p class="Pcalibre"> </p>
<p class="Pcalibre"> "Neredeyse yirmi dört saat geçti baba. Bu da iyileşeceğine işarettir ertesi öğleden sonra."</p>
<p class="Pcalibre"> </p>
<p class="Pcalibre"> "Nasıl bir şey olduğunu bilemezsin Tom. Sanki kaburgalannı sıkıyorlarmış gibi..." Babasının rengi bugün çok daha iyiydi. "Bütün geceyi burada geçirdiğini söylediler."</p>
<p class="Pcalibre"> </p>
<p class="Pcalibre"> "Başka nereye gidebilirdim ?"</p>
<p class="Pcalibre"> </p>
<p class="Pcalibre"> "Ya Marcella?"</p>
<p class="Pcalibre"> </p>
<p class="Pcalibre"> "Sevgilerini gönderdi baba."</p>
<p class="Pcalibre"> </p>
<p class="Pcalibre"> "Eminim. Müthiş bir kız o. İyileşeceğimi duyunca ikinizin dışarıda nasıl sarılıp öpüştüğünüzü duydum. Bunu hiç unutmayacağım."</p>
<p class="Pcalibre"> </p>
<p class="Pcalibre"> Tom anlamadan bakıyordu.</p>
<p class="Pcalibre"> </p>
<p class="Pcalibre"> "O tatlı hemşire Catherine... Kız arkadaşın olduğunu anlayınca ne kadar hayal kırıklığına uğradığını anlattı. Bu gece o nöbetçiydi, bana her şeyi anlattı."</p>
<p class="Pcalibre"> </p>
<p class="Pcalibre"> Babası elini okşuyordu, Tom babasına gülümsedi. Demek Mar-cella'nın jimnastik salonunda olduğunu öğrendiğinde Shona Burke'e sarılıp öptüğünü gören beyaz hırkalı hemşire onları sevgili sanmıştı.</p>
<p class="Pcalibre"> </p>
<p class="Pcalibre"> Cathy'ye kalırsa vaftiz davetine "cehennem daveti" demek daha doğru olacaktı. Elli kişiye göre hazırlanmaları istendiği halde odada en az yetmiş kişi vardı. Sonra mutfağı doğru dürüst temizleme-mişlerdi. Cathy, June ve Tom en az yirmi dakikalarını rafları temizlemek ve dezenfekte etmekle geçirmişlerdi. İlaç kokusu çıksın diye pencereyi açtıklarmda ise bebeğin babası gelip her tarafı umumî hela gibi kokuttuklarını söylemişti. Büfeyi yerleştirmeye başladıklarında evin iki küçük köpeği örtüleri çekiştirme oyununu keşfetti.</p>
<p class="Pcalibre"> </p>
<p class="Pcalibre"> "Hayvan sevmeyenler bana göre insan değildir" demişti kiliseye gitmeden üç kadeh cini devirmiş olan bebeğin annesi.</p>
<p class="Pcalibre"> </p>
<p class="Pcalibre"> Vaftiz töreni Cathy ile Tom'a söylendiğinden otuz dakika erken bittiği için misafirler döndüğünde bar nazır değildi.</p>
<p class="Pcalibre"> </p>
<p class="Pcalibre"> "Sizin işinizin ehli olduğunuzu söylemişlerdi" dedi bebeğin babası. "Biz de sizin gibi iş sahibiyiz, karşılığını almadan boşuna para vermekten hiç hoşlanmayız."</p>
<p class="Pcalibre"> </p>
<p class="Pcalibre"> İlk yemek olarak kedgeree4 ısmarlamışlardı. Aslında doğru bir seçimdi, ama misafirler daha tabaklarını doldurmadan bebeğin annesi, "Bu balık ve pirinç karışımını yeme zahmetine katlanmayın, arkadan doğru dürüst fırında bir et gelecek" demeye başladı. Birçoğu söz dinleyerek yemeği yanda kesmiş, tabaklarını bir kenara bırakmıştı. Tom ile Cathy mutfakta dehşet içinde birbirlerine bakıyordu. Tek umutlan insanların karnını kedgeree'yle doyurmaktı. Şimdi ne yapacaklardı, hangi mucize onlan kurtarabilirdi?</p>
<p class="Pcalibre"> </p>
<p class="Pcalibre"> "Tann aşkına, ne yapacağız ?" dedi Cathy.</p>
<p class="Pcalibre"> </p>
<p class="Pcalibre"> "Sarhoş etmekten başka çaremiz yok" dedi Tom.</p>
<p class="Pcalibre"> </p>
<p class="Pcalibre"> "Haksızlık etmiş oluruz. Fazladan harcanan şarabın parasını vermeleri gerekecek o zaman."</p>
<p class="Pcalibre"> </p>
<p class="Pcalibre"> "Haklılık nedir, söyler misin Cathy? Hayatı boyunca dinlenmeden çalışan babamın hastanede yatması mı haklılık? Kendinin olmayan o iki veledi alıp, hem kendi hayatını hem de annen ile babanın hayatını altüst etmen mi haklılık ? Ya İrlanda'dan atmaya kalktıklan o zavallı Jonathan? Yoksa elli kişilik yemek ısmarlayıp yetmiş kişi çağıran bu iki güzel insan mı haklı ? îçirip sarhoş edelim derim."</p>
<p class="Pcalibre"> </p>
<p class="Pcalibre"> Öyle de yaptılar, hem de harika bir şekilde.</p>
<p class="Pcalibre"> </p>
<p class="Pcalibre"> Görevlerine başlamadan Cathy Scarlet bebeğin babasını bir kenara çekti.</p>
<p class="Pcalibre"> </p>
<p class="Pcalibre"> "Bir şey önermek istiyorum" dedi. "Misafirleriniz çok iyi vakit geçiriyor, siz de özellikle iyi bir şarap seçtiniz..."</p>
<p class="Pcalibre"> </p>
<p class="Pcalibre"> 4. Mezgit balığı, pirinç, katı yumurtadan yapılan bir yemek, (ç.n.)</p>
<p class="Pcalibre"> </p>
<p class="Pcalibre"> "Eee?"</p>
<p class="Pcalibre"> </p>
<p class="Pcalibre"> "Daha sonra şarap sıkıntısı çekmememiz için şimdiden biraz daha getirtmemize izin veren bir kâğıt imzalar mısınız ?"</p>
<p class="Pcalibre"> </p>
<p class="Pcalibre"> "Adam başına yanm şişe hesaplamıştık, değil mi ?" Kısa boylu şişman biriydi, domuza benzeyen ufak gözleri vardı.</p>
<p class="Pcalibre"> </p>
<p class="Pcalibre"> "Evet, tabiî. Öyle önermiştik ama her şey o kadar iyi gidiyor, herkes o kadar keyifli ki biraz daha şarap getirmek için sizin yazılı izninizi almak istiyoruz."</p>
<p class="Pcalibre"> </p>
<p class="Pcalibre"> "Ne isterseniz yapın."</p>
<p class="Pcalibre"> </p>
<p class="Pcalibre"> "Bu ana kadarki gidişten memnun musunuz ?"</p>
<p class="Pcalibre"> </p>
<p class="Pcalibre"> "Fena sayılmaz... İçkileri tedarik edin."</p>
<p class="Pcalibre"> </p>
<p class="Pcalibre"> "Teşekkür ederim. Mükemmel bir ev sahibisiniz" dedi Cathy dişlerini sıkarak.</p>
<p class="Pcalibre"> </p>
<p class="Pcalibre"> Kimse onlara böyle olacağını söylememişti. Tom misafirlerin arasına kanşıyor, gülümseyerek herkese kedgeree'nin ne kadar lezzetli olduğunu söylüyordu.</p>
<p class="Pcalibre"> </p>
<p class="Pcalibre"> Yüzüne gözüne çikolata bulaştırmış olan bir kadm, "Asıl lezzetli sen olmalısın" dedi. Zavallı kadm gülünç görünüyordu, yakında daha da gülünçleşeceği kesindi. Tom kompliman için teşekkür etti.</p>
<p class="Pcalibre"> </p>
<p class="Pcalibre"> "Elbiseniz ne güzel" dedi. "Hayvvards'tan mı?"</p>
<p class="Pcalibre"> </p>
<p class="Pcalibre"> "Evet, oradan" dedi kadm. Aptalca gururlanmıştı.</p>
<p class="Pcalibre"> </p>
<p class="Pcalibre"> "Bir dakika aynanın önüne gelir misiniz? Bakın yüzünüzde bir şeyler var." Eline bir kâğıt mendil tutuşturdu. Kadın aynada kendini gördü. Görüntüsü karşısında dehşete düştü, yüzüne bulaşan çikolatayı hızla silmeye koyuldu.</p>
<p class="Pcalibre"> </p>
<p class="Pcalibre"> "Kadına büyük bir iyilikte bulundun" dedi Cathy.</p>
<p class="Pcalibre"> </p>
<p class="Pcalibre"> "Buradaki kötü adamlar daveti veren o palyaçolar... Adamı nereden tanıdığımı bir hatırlasam... Öyle sinirime dokunuyor ki, anlatamam. Yoksa yüzünde Walt Disney resimleri olan o zavallı kadının hiç suçu yok."</p>
<p class="Pcalibre"> </p>
<p class="Pcalibre"> "Haklısın. Kapıya bak, yeni yeni gelenler var. Yakında duvar kâğıtlannı yemeye başlayacaklar."</p>
<p class="Pcalibre"> </p>
<p class="Pcalibre"> "Ne iş yapıyor? Onu bir yerlerden tanıyorum. Bundan eminim."</p>
<p class="Pcalibre"> </p>
<p class="Pcalibre"> "Belki bir ara çalıştığımız barlardan birinden hatırlıyorsundur. June'a yardım eder misin? Babamı arayayım da taksi göndersin."</p>
<p class="Pcalibre"> </p>
<p class="Pcalibre"> "Muttie'yi mi? Taksi göndermesi için mi?"</p>
<p class="Pcalibre"> </p>
<p class="Pcalibre"> "Bizim taksi arayacak halimiz mi var? Babamın bahis arka-daşlannm çoğu taksi şoförü."</p>
<p class="Pcalibre"> </p>
<p class="Pcalibre"> "Gerçekten harikasın Cathy. Belki bu akşamdan yanımıza kâr kalan bir şeyler olur. Söyler misin, ben mi aklımı kaçınyorum yoksa</p>
<p class="Pcalibre"> </p>
<p class="Pcalibre"> Riordan denen o adam gerçekten bana aşıkmış gibi mi bakıyor?"</p>
<p class="Pcalibre"> </p>
<p class="Pcalibre"> "Yakışıklı olduğunun farkında değilsin galiba. Öyle olunca Mr. Riordan da neden diğerleri gibi şansını denemesin?" "Özür dilerim?" "EvetMr. Riordan?" "Tanışmıyor muyuz ?"</p>
<p class="Pcalibre"> </p>
<p class="Pcalibre"> "Ben catering şirketinin ortaklarmdanım Mr. Riordan." "Saçmalamayı kesin! Birkaç ay önce, yeni yıl partisinde tanışmamış mıydık ?"</p>
<p class="Pcalibre"> </p>
<p class="Pcalibre"> "Öyle mi?" Tom aslında adamı dinlemiyor, yapacak bir şey var mı diye gözleriyle odayı tarıyordu.</p>
<p class="Pcalibre"> </p>
<p class="Pcalibre"> "Şimdi hatırladım. Yani bu tür şeyler sık sık başıma gelmez. İçkidendi. Ardından kendimi çok kötü hissetmiştim. Bile bile içkileri karıştırdıklarından eminim. Fotoğrafçı mıymış neymiş... Çok sorumsuz davrandı."</p>
<p class="Pcalibre"> </p>
<p class="Pcalibre"> Tom birden hatırladı. Ricky'nin davetinde ellerini Marcel-la'dan çekemeyen adamdı Riordan.</p>
<p class="Pcalibre"> </p>
<p class="Pcalibre"> "Ah evet Mr. Riordan, tabiî ki sizi hatırlıyorum." "ilk gördüğünüzde tanıdınız" dedi Larry Riordan. "Hayır, şu ana kadar hatırlamamıştım."</p>
<p class="Pcalibre"> </p>
<p class="Pcalibre"> "Haydi... Kapıdan girdiğiniz andan itibaren bana karşı takındığınız tavrı görmedim mi sanıyorsunuz ?"</p>
<p class="Pcalibre"> </p>
<p class="Pcalibre"> "Davet ettiğinizi söylediğiniz misafirlerin sayısında yanıldığınızı hemen fark ettim, ama yılbaşı gecesi tanıdığım mutlu bir evliliği olan erkek olduğunuzu ancak şimdi anladım" dedi Tom. Konuşurken sanki boyu uzamış omuzları genişlemişti. Larry Riordan ise gittikçe küçülüyordu.</p>
<p class="Pcalibre"> </p>
<p class="Pcalibre"> "Her şey tam bir anlaşmazlıktı tabiî... Asıl neden de..." "Nedenini ikimiz de çok iyi biliyoruz Mr. Riordan." "Hayır, hatam olduysa, sizi gücendirdiysem demek istemiştim." "O sırada çok gücendirdiniz." "Şimdi geçtiğini umarım."</p>
<p class="Pcalibre"> </p>
<p class="Pcalibre"> "Şimdi üstlendiğim işi profesyonelce yapıp bitireceğim. Elli misafir çağıracağınızı söyleyip yetmiş kişi çağırmanıza rağmen." "O konuda da anlaşmazlık oldu."</p>
<p class="Pcalibre"> </p>
<p class="Pcalibre"> "Amma da çok anlaşmazlık olmuş. Ben de eşinize sormak istiyordum..."</p>
<p class="Pcalibre"> </p>
<p class="Pcalibre"> "Ona bir şey sormanıza gerek yok. Bana sorun yeter." "Rahat olun Mr. Riordan. Eşinize sadece taksi çağırmamıza gerek var mı diye soracaktım. Konuklarınızın çoğunun araba kullanacak hali olmayacak da..."</p>
<p class="Pcalibre"> </p>
<p class="Pcalibre"> "Nasıl isterseniz öyle yapın" dedi ev sahibi, bir eliyle kravatını gevşeterek. "Sadece o gece olanların tamamen istemdışı olduğunu bilin. Umarım aranızdaki ilişkiyi etkileyecek bir şey değildir; yani aranızın eskisi gibi olduğunu umanm."</p>
<p class="Pcalibre"> </p>
<p class="Pcalibre"> "Her şey eskisi gibi Mr. Riordan."</p>
<p class="Pcalibre"> </p>
<p class="Pcalibre"> "Ne hoş, güzel bir kadın... Sizden yine özür dilerim."</p>
<p class="Pcalibre"> </p>
<p class="Pcalibre"> "Teşekkür ederim. Şimdi izin verirseniz ilgilenmem gereken insanlar var." Tom uzaklaştı. Marcella'nın kendisini terk ettiğini bu adam hiçbir zaman öğrenmeyecekti.</p>
<p class="Pcalibre"> </p>
<p class="Pcalibre"> Cathy kedgeree'yi yeniden servise sunmak için mantar ve patates eklemekle meşguldü. Tom'a içerideki insanların midelerini yatıştırmak için bir süre sonra böyle bir yemeğe ihtiyaçları olacağını söyledi. Haklı da çıktı. Herkese birer kartvizit verdiler, evi olabildiğince derleyip toparladılar. Ev sahipleri sabah uyandıklarında her taraf tertemiz olacaktı. Buzdolabında bir şişe viski ile portakal suyu bulacaklardı. Ismarlanan ve içilen şişelerin sayısı hakkında kuşku duymamaları için boş şişeleri arka bahçeye asker gibi dizdiler. Akşamüstü faturayı getirince şişeleri alacaklardı. Muttie beş taksi göndermişti. Taksiler gece boyunca gidip gelmişler, iyi para kazanmışlardı. Cathy ile Tom Waterview'a dönmeden June'a üç saatlik fazla mesai ile taksi parası ödemişlerdi.</p>
<p class="Pcalibre"> </p>
<p class="Pcalibre"> "İçeri gel" dedi Cathy.</p>
<p class="Pcalibre"> </p>
<p class="Pcalibre"> "Yok geç oldu, Neil..."</p>
<p class="Pcalibre"> </p>
<p class="Pcalibre"> "Neil üç şeyden birini yapıyordur: ya dışarıda ya uykuda ya da seve seve bize birer içki verecek durumdadır" dedi Cathy. Birlikte yukarı çıktılar.</p>
<p class="Pcalibre"> </p>
<p class="Pcalibre"> Neil etrafında bir yığın kâğıtla büyük masanın yanma oturmuştu. "Oh, neyse Cathy, ben de..." O sırada Tom'u gördü, bir an için kontrolünü kaybetti.</p>
<p class="Pcalibre"> </p>
<p class="Pcalibre"> "Ah, Tom" dedi, hayal kırıklığına uğradığı belliydi. Sonra kendini toparladı. "Nasıl gitti? Gel de anlat" dedi.</p>
<p class="Pcalibre"> </p>
<p class="Pcalibre"> Üç bira çıkardı, hep birlikte oturdular.</p>
<p class="Pcalibre"> </p>
<p class="Pcalibre"> "Bana her şeyi anlatın" dedi Neil nazik bir sesle. Oysa aklı başka yerdeydi. Tom kısaca anlattıktan sonra birasını bir dikişte bitirdi. Kapıdan çıkmak üzereyken kapının tıkırdadığını duydular.</p>
<p class="Pcalibre"> </p>
<p class="Pcalibre"> "Sarhoş musunuz ?" diye sordu Simon ilgiyle.</p>
<p class="Pcalibre"> </p>
<p class="Pcalibre"> "Henüz değil" dedi Tom.</p>
<p class="Pcalibre"> </p>
<p class="Pcalibre"> "Marcella nerede ?" diye sordu merakla Maud.</p>
<p class="Pcalibre"> </p>
<p class="Pcalibre"> "Burada değil" dedi Cathy.</p>
<p class="Pcalibre"> </p>
<p class="Pcalibre"> "Sormamalı mıydım yoksa? Senin dediğini yapıyorum, ilgi gösteriyorum işte." Maud'un kafası karışmıştı.</p>
<p class="Pcalibre"> </p>
<p class="Pcalibre"> "Sorun yok" dedi Cathy.</p>
<p class="Pcalibre"> </p>
<p class="Pcalibre"> Bir sessizlik oldu.</p>
<p class="Pcalibre"> </p>
<p class="Pcalibre"> "Yataklarımıza dönmemizi mi tercih edersin ?" diye sordu Si-mon merakla.</p>
<p class="Pcalibre"> </p>
<p class="Pcalibre"> "Evet. Aslına bakarsan geceyansı oldu" dedi Cathy.</p>
<p class="Pcalibre"> </p>
<p class="Pcalibre"> Maud ile Simon hızla odadan çıktılar. Havada ağır bir gerginlik vardı.</p>
<p class="Pcalibre"> </p>
<p class="Pcalibre"> Tom, kamyonetle bomboş karanlık sokaklarda ilerliyordu. İkisi de çok çalışıyor, diye düşündü. Para kazanmak için sabahın bu saatine kadar çalışan kaç çift vardır? Üstelik o acayip ve münasebetsiz çocuklarla yaşamak Neil için kolay olmamalıydı. Karısı da sabahlara kadar çalışırken... Cathy harika biriydi. Babası hakkında her şeyi öğrenmek istemiş, onu terk eden, Haywards'ı aradığında telefona gelmeyen, evde kalan giysilerini bile almaya tenezzül etmeyen Marcella'dan hiç bahsetmemişti.</p>
<p class="Pcalibre"> </p>
<p class="Pcalibre"> "Neil, bir sorun mu var?" diye sordu Cathy. "Daveti anlattığımızda aklın çok uzaklardaydı da..."</p>
<p class="Pcalibre"> </p>
<p class="Pcalibre"> "Özür dilerim" dedi Neil. "Açık konuşmak gerekirse, o çocuklar bütün gece hiç iş yaptırmadılar. Durmadan geliyorlar, olur olmaz sorular soruyorlar; yok ödevleriymiş, yok çamaşırlarını nerede yıkamalıymışlar..."</p>
<p class="Pcalibre"> </p>
<p class="Pcalibre"> "Gelişmişler desene. İlk geldiklerinde kirlilerini yere atmakla yetiniyorlardı."</p>
<p class="Pcalibre"> </p>
<p class="Pcalibre"> "Durmadan buraya gelemezler, bizde kalamazlar. Muttie ile Lizzie'ye verdiğimiz parayı artıralım."</p>
<p class="Pcalibre"> </p>
<p class="Pcalibre"> "Annemler çocuklara para için bakmıyorlar ki... Hem biraz dinlenmeleri gerektiğine birlikte karar vermedik mi ?"</p>
<p class="Pcalibre"> </p>
<p class="Pcalibre"> "Bizi düşünen var mı acaba ? Konuşacak, karar verecek o kadar çok konu var ki... Ama zaman nerede? Zamanımız yok. Konuşacak bir dakikamız bile yok!"</p>
<p class="Pcalibre"> </p>
<p class="Pcalibre"> "Tamam tamam... Şimdi konuşacak zamanımız var."</p>
<p class="Pcalibre"> </p>
<p class="Pcalibre"> "Gerçek bir zaman sayılmaz."</p>
<p class="Pcalibre"> </p>
<p class="Pcalibre"> "Peki... Ben şimdi konuşmaya hazırım, hatta beni rahatlatacağını bile söyleyebilirim, ama sen yorgunsan..."</p>
<p class="Pcalibre"> </p>
<p class="Pcalibre"> "Şu yeni iş var."</p>
<p class="Pcalibre"> </p>
<p class="Pcalibre"> "Gelecek haftaki duruşma mı ?"</p>
<p class="Pcalibre"> </p>
<p class="Pcalibre"> "Duruşma değil, bir iş. Aslında kesin değil, ama olağanüstü bir iş teklifi alacağımı duydum."</p>
<p class="Pcalibre"> </p>
<p class="Pcalibre"> Cathy ağzı açık bir şekilde, Birleşmiş Milletler Mülteciler Ko-</p>
<p class="Pcalibre"> </p>
<p class="Pcalibre"> misyonu'yla işbirliği yapan komiteden söz etmesini dinliyordu.</p>
<p class="Pcalibre"> </p>
<p class="Pcalibre"> "Birleşmiş Milletler'e atanmış olmuyorum, ama onların şemsiyesi altında görev yapan bir örgütte..."</p>
<p class="Pcalibre"> </p>
<p class="Pcalibre"> Genç kadın sözünü kesti. "Kusura bakma, ama anlamıyorum. Bana yurtdışında bir görevi kabul etmeyi düşündüğünü mü söy-lemeye çalışıyorsun ?"</p>
<p class="Pcalibre"> </p>
<p class="Pcalibre"> "Hemen değil."</p>
<p class="Pcalibre"> </p>
<p class="Pcalibre"> "Hemen değilse, ne zaman ?"</p>
<p class="Pcalibre"> </p>
<p class="Pcalibre"> "Beş altı ay sonra sanırım. Tabiî gerçekleşirse... Yine de sana şimdiden haber vermeyi daha doğru buldum."</p>
<p class="Pcalibre"> </p>
<p class="Pcalibre"> "Şaka mı ediyorsun ?"</p>
<p class="Pcalibre"> </p>
<p class="Pcalibre"> "Hayır. İlk duyduğumda ben de şaşırdım. Aslında böyle bir atama için çok daha deneyimli olmak gerekir, ama onlar..."</p>
<p class="Pcalibre"> </p>
<p class="Pcalibre"> "Damdan düşer gibi bir iş teklifi yaptılar diye, her şeyi bir kenara bırakıp peşinden Afrika'ya gelmemi beklemiyorsun umarım."</p>
<p class="Pcalibre"> </p>
<p class="Pcalibre"> "Afrika olması şart değil. Cenevre, Brüksel, Strasbourg da olabilir."</p>
<p class="Pcalibre"> </p>
<p class="Pcalibre"> "Senin işin var. Sen avukatsın. Senin işin bu, insanları savunmak, onlan kurtarmak, temsil etmek... Senin işin bu."</p>
<p class="Pcalibre"> </p>
<p class="Pcalibre"> "Ama teklif edilen öyle..."</p>
<p class="Pcalibre"> </p>
<p class="Pcalibre"> "Teklif edilen hiç beklemediğimiz, planımızda olmayan bir şey Neil."</p>
<p class="Pcalibre"> </p>
<p class="Pcalibre"> "Nasıl bir iş olduğunu bilmiyorsun bile. Çok seveceğinden eminim. Bugüne kadar seyahat etmeye, değişik ülkeleri tanımaya fırsatın olmadığına göre, bayılacaksın."</p>
<p class="Pcalibre"> </p>
<p class="Pcalibre"> "Seyahat etmediğimi nereden çıkardın. Yunanistan'a gittim ya... Seninle tanıştığım o adaya..."</p>
<p class="Pcalibre"> </p>
<p class="Pcalibre"> "O sadece bir tatildi."</p>
<p class="Pcalibre"> </p>
<p class="Pcalibre"> "Senin için tatil olabilir, ama benim için işti. Villada aşçıydım."</p>
<p class="Pcalibre"> </p>
<p class="Pcalibre"> "Tatlım o sadece çocuk oyuncağı, yazlık uydurma bir işti."</p>
<p class="Pcalibre"> </p>
<p class="Pcalibre"> Genç kadının yüz hatları sertleşti. "Şimdiki işim çocuk oyuncağı değil. Şimdi kendime ait bir şirketim var."</p>
<p class="Pcalibre"> </p>
<p class="Pcalibre"> "Herhalde düşünmüyorsun ki..."</p>
<p class="Pcalibre"> </p>
<p class="Pcalibre"> "Neyi düşünmüyorum ?"</p>
<p class="Pcalibre"> </p>
<p class="Pcalibre"> "Bunları konuşmanın sırası değil, çok geç oldu." Ayağa kalktı.</p>
<p class="Pcalibre"> </p>
<p class="Pcalibre"> "Yanda kalan cümleyi tamamla lütfen. Neyi düşünmemem gerektiğini söyle." Kocasının gözlerinin içine bakıyordu.</p>
<p class="Pcalibre"> </p>
<p class="Pcalibre"> "Lütfen... Bütün kavgalar böyle başlar..."</p>
<p class="Pcalibre"> </p>
<p class="Pcalibre"> "Hayır, kavgalar asıl yarıda kalmış cümlelerle başlar."</p>
<p class="Pcalibre"> </p>
<p class="Pcalibre"> Neil kurtulmak istercesine, "Cümlenin sonunu nasıl getireceğimi ben de bilmiyorum" dedi.</p>
<p class="Pcalibre"> </p>
<p class="Pcalibre"> "Senin adına bitirmeme izin verir misin?" Cathy'nin sesi sakindi, fazlasıyla sakin.</p>
<p class="Pcalibre"> </p>
<p class="Pcalibre"> "Kavga yok Cathy."</p>
<p class="Pcalibre"> </p>
<p class="Pcalibre"> "Kesinlikle yok. Cümleyi şöyle bitirecektin sanırım: 'Hayatım boyunca hayalini kurduğum ve çabaladığım işimi bırakmamı istemeyi düşünmüyorsun herhalde. Tıpkı benim de senden hayallerinden vazgeçmeni isteyemeyeceğim gibi.' Ne dersin, cümlenin sonu böyle bitmiyor muydu?"</p>
<p class="Pcalibre"> </p>
<p class="Pcalibre"> "Çok daha derinine tartışılması gereken bir konu" dedi Neil.</p>
<p class="Pcalibre"> </p>
<p class="Pcalibre"> "Haklısın" dedi Cathy. Sonra ayak parmaklarını bile birbirlerine değdirmemeye özen göstererek sabahı ettiler. İkizleri okula bırakma sözünü unutan Neil evden çıkana dek Cathy uyuyormuş taklidi yaptı.</p>
<p class="Pcalibre"> </p>
<p class="Pcalibre"> Tom işe geldiğinde bir gün öncesinden çok daha keyifliydi. Babasının durumu iyiye gidiyordu. Annesi düşünmeden sarf ettiği sözlerden pişman olmuş, şok geçirdiği için böyle davrandığını söylemişti. Riordan ailesinden hesapları incelediklerini, her şeyin yolunda olduğunu, öğleden sonra tüm ödemeyi yapacaklarını bildiren bir not gelmişti. Marcella da Shona'dan Mr. Feather'ın kalp krizi geçirdiğini öğrendiğini, en iyi temennilerini sunduğunu, bir an önce iyileşmesini umduğunu bildiren bir mektup göndermişti. Kısacası bu haberlerin tümü iyiydi. Tek kötü haber Marcella'nm bir süre için kendisiyle temas kurmamasını istemesiydi. Joe Feather'dan hiç haber çıkmamıştı. Halbuki babası çoktan ölmüş ve defnedilmiş de olabilirdi. James Byrne'e bebeğin babası Mr. Riordan'm tüm ödemeyi nakit olarak yapmak istediğini söylediğinde muhasebecinin bundan pek hoşlanmadığını sezdi.</p>
<p class="Pcalibre"> </p>
<p class="Pcalibre"> "Bu haberi beğenmedim" dedi James Byrne ciddi bir sesle.</p>
<p class="Pcalibre"> </p>
<p class="Pcalibre"> "Anlıyorum James, ama ne yapalım ?"</p>
<p class="Pcalibre"> </p>
<p class="Pcalibre"> "Kendi kayıtlarımız için bir fatura göndeririz, parayı aldığımızda da ödenmiştir diye damgalarız."</p>
<p class="Pcalibre"> </p>
<p class="Pcalibre"> "Diyelim ki..."</p>
<p class="Pcalibre"> </p>
<p class="Pcalibre"> "Bilgimden ve fikirlerimden yararlanmak için bana para veriyorsun, onun için 'diyelim kilerden vazgeç."</p>
<p class="Pcalibre"> </p>
<p class="Pcalibre"> "Umarım her şey dilediğiniz gibi olmuştur Mr. Riordan, Mrs. Riordan."</p>
<p class="Pcalibre"> </p>
<p class="Pcalibre"> "Misafirler çok memnun kaldı" dedi bebeğin annesi.</p>
<p class="Pcalibre"> </p>
<p class="Pcalibre"> "İltifatlar yağdırdılar" dedi kocası.</p>
<p class="Pcalibre"> </p>
<p class="Pcalibre"> Tom adamı daha fazla mahcup etmekten çekindiği için bu söz-</p>
<p class="Pcalibre"> </p>
<p class="Pcalibre"> lerin üstüne gitmedi.</p>
<p class="Pcalibre"> </p>
<p class="Pcalibre"> "Muhasebecimiz ödemelerin çekle yapılmasını tercih ediyor."</p>
<p class="Pcalibre"> </p>
<p class="Pcalibre"> "Haklı... Vergiden kurtulmak için nakit tercih edenler oluyor" dedi Larry Riordan.</p>
<p class="Pcalibre"> </p>
<p class="Pcalibre"> "Biz onlardan değiliz" dedi Tom adamın gözlerinin içine baka baka.</p>
<p class="Pcalibre"> </p>
<p class="Pcalibre"> "Tabiî, tabiî değilsiniz."</p>
<p class="Pcalibre"> </p>
<p class="Pcalibre"> "Çek defterimi almak için yan odaya geçelim mi ?" dedi Larry Riordan. Tom'u bir an için bile karısıyla baş başa bırakmaktan korktuğu belliydi.</p>
<p class="Pcalibre"> </p>
<p class="Pcalibre"> Tom hesap makinesini ve fatura koçanını çıkardı. "Şaraplar belli, taksiler de öyle. Tek sorun, davetli sayısında. Sayılardan emin misiniz? Servis yapan kız tabaklan saymış da... Ve..."</p>
<p class="Pcalibre"> </p>
<p class="Pcalibre"> "Karım bir yanlışlık olduğunu söyledi. Elli kişiyi çok aşmışız."</p>
<p class="Pcalibre"> </p>
<p class="Pcalibre"> "Ne kadar aşmışsınız ?" Tom'un bakışları buz gibiydi.</p>
<p class="Pcalibre"> </p>
<p class="Pcalibre"> "Seksene yakın diyor karım."</p>
<p class="Pcalibre"> </p>
<p class="Pcalibre"> "Tamam" dedi Tom ve makbuzu uzattı.</p>
<p class="Pcalibre"> </p>
<p class="Pcalibre"> Stoneyfield'a döndüğünde başkalarının hayatının da kendisi-ninki kadar karışık olduğunu söyleyen Lou Reed'in parçasını dinlemeye koyuldu Tom. Kapı çaldı. Gelen Marcella'ydı. Tom düofon-dan "Anahtarın yok mu?" diye seslendi.</p>
<p class="Pcalibre"> </p>
<p class="Pcalibre"> "Kullanmak istemedim, ama..."</p>
<p class="Pcalibre"> </p>
<p class="Pcalibre"> "Ama ne, Marcella?" Sesi sakindi.</p>
<p class="Pcalibre"> </p>
<p class="Pcalibre"> "Ama içeriye gelip konuşmamı istersen..." Kapıyı açan düğmeye bastı Tom. Genç kadın içeri girmedi. "Gerçekten konuşmaktan söz ediyorum" dedi bir süre sonra. Sesi ısrarlıydı.</p>
<p class="Pcalibre"> </p>
<p class="Pcalibre"> "Bunca zamandır, bunca gün, bunca saat, bunca dakika, bunca saniye seni bekliyorum" dedi Tom.</p>
<p class="Pcalibre"> </p>
<p class="Pcalibre"> "Sen de, ben de, ikimiz de, zamanın ne kadar uzun olduğunu çok iyi anladık sanırım."</p>
<p class="Pcalibre"> </p>
<p class="Pcalibre"> "Öyleyse yukarıya, bana gelecek misin, gelmeyecek misin Marcella?" Umutlanmaktan korkuyordu.</p>
<p class="Pcalibre"> </p>
<p class="Pcalibre"> "Vaftiz davetinin nasıl geçtiğini öğrenmek, beni sevdiğini bildiğimi tekrarlamak, ikimizin de aptalca yanlışlar yaptığımızı söylemek istiyordum." Kısa bir sessizlik oldu. "Evimize dönmeme izin verir misin?" Genç kadının ağlamakta olduğunu biliyordu Tom. Kendisinin de ağladığını göstermekten çekinmeden, Marcella'nm eve dönmesini sağlamak için merdivenleri dörder dörder atlayarak indi.</p>
<p class="Pcalibre"> </p>
<p class="Pcalibre"> Ertesi gün Tom'un, yüzündeki çikolataları temizlediği kadın telefon etti. Nezaketi ve başarılı organizasyonları için tebrik ettiği-</p>
<p class="Pcalibre"> </p>
<p class="Pcalibre"> ni ve birkaç hafta sonra düzenleyeceği yirmi beşinci evlilik yıldönümü partisi için tarih almak istediğini söyledi. Geraldine, villa alıp satan emlakçiler için İspanyol yemekleri ağırlıklı bir büfe hazırlamalarını istedi. Hastaneden telefon ettiler, JT Feather'ın iyileştiğini, akşamüstü eve çıkabileceğini söylediler. Joe Manila'dan bir mesaj gönderdi. Babasının hastalandığını geç duyduğunu, iki hafta daha Filipinler'de kalacağı için son durumu bildiren bir faks göndermesini istiyordu. James Byrne yemek dersi için önerilen tarihi kabul ettiğini, kara parayla yapılan işlere karşı olduğu için önceden ve çekle ödeme yapacağını bildiren bir not bırakmıştı. Cathy ise Chicago'daki kardeşi Marian'dan bir e-mail almıştı; Marian ağustos ayında görkemli bir Dublin düğünü organize etmelerini istiyordu. Tiyatrodan yakında yeni bir iş çıkabileceği haberi geldi. Yaptıkları hizmetin çok beğenilmesine şaşırmış gibiydiler. Tom'un onlara yine anlayış göstereceğine inanıyorlardı. Hannah Mitchell'dan Cathy'ye "Özel" yazılı bir zarf vardı. Anlaşmazlıkları halletmek için Quentin's'te yemek yemelerini öneriyordu kayınvalidesi. Cathy bu çarpıcı ve beklenmedik haberlerle dolu günün en çarpıcı ve beklenmedik haberini vermek için Tom'u aradığında, telefona Marcella cevap verdi.</p>
<p class="Pcalibre"> </p>
<p class="Pcalibre"> Marcella ahizeyi Tom'a verdiğinde, Cathy'nin boğazı düğümlenmişti. "Olumlu davranmakta ne kadar haklıymışsın Tom. Hepimizin moralini sen ayakta tuttun. Senin için ne kadar mutlu olduğumu bilemezsin. Çok, çok mutluyum."</p>
<p class="Pcalibre"> </p>
<p class="Pcalibre"> "Bundan eminim" dedi Tom, bir yandan da Marcella'ya gülümseyerek.</p>
<p class="Pcalibre"> </p>
<p class="Pcalibre"> Üçüncü bölüm</p>
<p class="Pcalibre"> </p>
<p class="Pcalibre"> Mart</p>
<p class="Pcalibre"> </p>
<p class="Pcalibre"> Cathy Gjuentin's'e erken geldi.</p>
<p class="Pcalibre"> </p>
<p class="Pcalibre"> "Yoksa bizden fikir aşırmaya mı geldin ?" diye sordu Brenda Brennan.</p>
<p class="Pcalibre"> </p>
<p class="Pcalibre"> Cathy de Tom gibi Dublin'in en iyi lokantası olarak bilinen bu yerde garson olarak çalışmış, staj yapmıştı.</p>
<p class="Pcalibre"> </p>
<p class="Pcalibre"> "Fikirlerini çoktan aşırdık" dedi Cathy neşeli bir sesle. "Domates ve fesleğenli tartlar müthiş beğeniliyor."</p>
<p class="Pcalibre"> </p>
<p class="Pcalibre"> Brenda gülümsedi. Evlere catering hizmeti veren şirketlerden korkusu yoktu. Gjuentin's'e sadece yemeği için değil, havası için de geliyordu insanlar.</p>
<p class="Pcalibre"> </p>
<p class="Pcalibre"> "Hangi masayı istersin, Cathy?" diye sordu.</p>
<p class="Pcalibre"> </p>
<p class="Pcalibre"> "Kayınvalidem nerede oturmaktan hoşlanır?"</p>
<p class="Pcalibre"> </p>
<p class="Pcalibre"> "Açıkçası hiçbir yerde. Memnun edilmesi zor olanlardan..."</p>
<p class="Pcalibre"> </p>
<p class="Pcalibre"> "Beni tahrik etme lütfen. Kararlıyım, bugün ona iyi davranacağım."</p>
<p class="Pcalibre"> </p>
<p class="Pcalibre"> Hannah'nın en az şikâyet edebileceği masa seçildi. Cathy kayınvalidesini beklemeye başladı. Hiç kimseye, Neil'e bile buluşacaklarından söz etmemişti. Evde zoraki bir barış havası esiyordu. Yemekler yeniyor, günlük konuşmalar bir şey olmamış gibi devam ediyordu, ama aralarında kara bir bulut gibi asılı duran o konuya değinmemeye büyük özen gösteriyorlardı. Birbirlerine sakinleşe-cek kadar zaman tanımakta anlaşmışlardı. Bekleyecekler, Simon ve Maud'un yuva diye bildikleri küçücük evde, sabaha karşı saat ikide değil, daha uygun koşullarda konuşacaklardı. Belki Hannah Neil'e yapılan teklifi biliyordur, diye düşündü. Ama bu, imkânsızdı. Cathy susmaya karar verdi, bırakacaktı Hannah konuşsun. Ne de olsa, zarfın üstüne "Özel" diye o yazmıştı. Yoksa geçen akşamki başkaldırması, isyanı işe mi yaramıştı ? Ya Hannah gerçekten</p>
<p class="Pcalibre"> </p>
<p class="Pcalibre"> özür dilerse ? Öyle olsa, neler olduğunu merak eden bir sürü insanın arasında buluşmayı önermezdi. Yoksa Maud ile Simon hakkında mı konuşmak istiyordu? Cathy yumurcakların babalarıyla anlaşmaya varıldığını duymuştu. Ya da bir arkadaşı davet vermek istiyordu, o da Cathy'ye iş mi teklif edecekti ? Kanada'da yaşayan Amanda'nm gelmeye niyetlendiğini duymuştu Cathy. Hannah etrafa karşı barışmak isteyebilir, diye düşündü. Sonunda tahminlerde bulunmaktan vazgeçmeye, sabırlı olmaya karar verdi. Ana yemeklerini bitirip, tatlıya "hayır" dedikten sonra kahvelerini yudumlarken -yani bir saat geçmeden- hangi konuda görüşmek istediğini öğrenmiş olacaktı.</p>
<p class="Pcalibre"> </p>
<p class="Pcalibre"> James Byrne, Quentin's'in özel bölümünde Martin Maguire'le yemek yiyordu. Oturdukları özel bir masaydı. Oturanların herkesi görebildiği, kendilerinin ise görülmediği bir köşedeydi.</p>
<p class="Pcalibre"> </p>
<p class="Pcalibre"> "Biraz eğilirsen görebilirsin, Martin. Karşı masada oturan genç kadın Cathy Scarlet."</p>
<p class="Pcalibre"> </p>
<p class="Pcalibre"> Diğeri gösterilen yöne döndü, Irish Times'ı okuyan sarışın kadını gördü.</p>
<p class="Pcalibre"> </p>
<p class="Pcalibre"> "Ne kadar genç" dedi alçak sesle.</p>
<p class="Pcalibre"> </p>
<p class="Pcalibre"> "Şimdi hepsi genç, Martin."</p>
<p class="Pcalibre"> </p>
<p class="Pcalibre"> "Yok olmaz. Böylesine büyük bir işi yönetemez. O sorumluluğun yarattığı stresin ve baskıların altından kalkamaz."</p>
<p class="Pcalibre"> </p>
<p class="Pcalibre"> "Yirmi altı yaşında. Günümüze göre fazla genç sayılmaz."</p>
<p class="Pcalibre"> </p>
<p class="Pcalibre"> "Frankie'yle aynı yaşta desene."</p>
<p class="Pcalibre"> </p>
<p class="Pcalibre"> James Byrne ne diyeceğini bilemeden, gözlerini bir süre örtüye dikti, sonra, "Frankie huzura kavuştu, Martin" dedi.</p>
<p class="Pcalibre"> </p>
<p class="Pcalibre"> "Nasıl emin olabiliz ?" diye sordu Frankie'nin babası.</p>
<p class="Pcalibre"> </p>
<p class="Pcalibre"> "Tanrı iyidir de ondan" dedi James Byrne.</p>
<p class="Pcalibre"> </p>
<p class="Pcalibre"> Birkaç gün önce vaftiz daveti veren Riordan'lar da Quen-tin's'teydi. Karısı Cathy'yi tanıdı.</p>
<p class="Pcalibre"> </p>
<p class="Pcalibre"> "Bu tür yerlere gelecek imkânları yoktur diye düşünürdüm" dedi Molly Riordan, burnundan konuşarak.</p>
<p class="Pcalibre"> </p>
<p class="Pcalibre"> "Onu bunu bilmem, sadece neyi, kaça fatura edeceklerini çok iyi biliyorlar. Buraya gelecek parayı nereden bulduklarına şaşmamak lazım." Tom Feather'ın yılbaşı gecesi olanları karısına anlatacağı korkusu hep içindeydi.</p>
<p class="Pcalibre"> </p>
<p class="Pcalibre"> İşte tam o sırada kapı açıldı ve Hannah Mitchell lokantaya girdi. Kuaförden yeni çıkmıştı; ellerinde Haywards paketleri, kürk mantosuna aşırı bir özen gösterdiğini belli ederek, Cathy'nin ma-</p>
<p class="Pcalibre"> </p>
<p class="Pcalibre"> sadan memnun olup olmadığını ilgiyle sorduktan sonra yerine oturmuştu.</p>
<p class="Pcalibre"> </p>
<p class="Pcalibre"> "Aman Tanrım, yeni gelen kim biliyor musun? Jock Mitchell'ın karısı. Desene bizimkiler bayağı yükseklerde uçuyorlar" dedi Mr. Riordan.</p>
<p class="Pcalibre"> </p>
<p class="Pcalibre"> "Mrs. Mitchell'la hep tanışmak istemişimdir. Yardım dernekleri yararına briç turnuvaları organize ediyor. Hani gazete ve mecmualarda sık sık resimleri çıkan turnuvalar var ya... Masalarına uğrar merhaba derim belki" dedi karısı.</p>
<p class="Pcalibre"> </p>
<p class="Pcalibre"> "Boş ver, canım. Bizim cateringcileri o kadar önemsemene gerek yok" dedi kocası. Tom Feather'la bir daha karşılaşmak istemiyordu.</p>
<p class="Pcalibre"> </p>
<p class="Pcalibre"> Brenda her zamanki ölçülü, sakin sesiyle "Mrs. Mitchell, Ms. Scarlet" diye selamladı iki kadım.</p>
<p class="Pcalibre"> </p>
<p class="Pcalibre"> "Gelinimi tanıyor musunuz?" dedi Hannah, şaşkın bir sesle. İnsanları tanıştırmasına gerek kalmadığmda hep böyle sinirlenirdi.</p>
<p class="Pcalibre"> </p>
<p class="Pcalibre"> Brenda, mönüyü uzatırken, "İkinizi de görmekten her zamanki gibi çok mutlu oldum" dedi. Cathy'nin bir zamanlar mutfakta bulaşık yıkadığını, masalara servis yaptığını ve bu müessesede züppe Hannah'nm tahmin edeceğinden çok daha iyi tanındığını söylemedi. Mrs. Mitchell ise yerini beğenmeyip sık sık masa değiştirmesi, gelen yemeği geri göndermesi ve hesaba itiraz etmesiyle ünlüydü. Şefleri Patrick elini yaktığında tüm müşterilerin etini dilimleyen Cathy olmuştu. Kadınlar tuvaletinde bulduğu elli poun-du kocasına belli etmeden sahibine iade eden de Cathy'ydi. Borular tıkandığı gece yardımlarına gene Cathy koşmuştu. İkisinden hangisinin daha değerli olduğu tartışılmazdı.</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Konuşacak zaman bulmamız çok iyi oldu" diye söze başladı Hannah.</p>
<p class="Pcalibre"> </p>
<p class="Pcalibre"> "Evet, iyi oldu" dedi Cathy. "Bana da dinlenme imkânı çıktı." Gelmeden önce, sakin ve saygılı davranamayacaksa bu yemeği kabul etmemesi gerektiğini en az otuz kez düşünmüştü. Kayınvalidesine karşı çıkıp, bağınp çağırma zamanı geride kalmıştı. Daveti kabul etmek için telefon edene kadar -yani haftalardır-Hannah'yla konuşmamıştı. Şimdi onu dinlemeliydi; dinlemeli ve tepki vermemeliydi.</p>
<p class="Pcalibre"> </p>
<p class="Pcalibre"> "Acaba gereğinden fazla mı çalışıyorsun ? Belki daha sık dinlenmelisin."</p>
<p class="Pcalibre"> </p>
<p class="Pcalibre"> "Olabilir. Haklısınız."</p>
<p class="Pcalibre"> </p>
<p class="Pcalibre"> "Öyleyse fazla çalıştığını, gergin olduğunu, çabuk köpürdüğü-</p>
<p class="Pcalibre"> </p>
<p class="Pcalibre"> nü kabul ediyorsun demek?"</p>
<p class="Pcalibre"> </p>
<p class="Pcalibre"> Cathy bir anda kayınvalidesinin nereye varmak istediğini anladı. Demek bağırıp çağıran, ufacık işini bile idare edemeyen, davetlerde kendini kontrol etmesini beceremeyen sinir hastası rolü biçilmişti ona. Yolun nereye varacağım gördüğü için şanslıydı.</p>
<p class="Pcalibre"> </p>
<p class="Pcalibre"> "Ne tuhaf, biz de Neü'le geçen gün aynı şeyi konuşuyorduk. Gençken hayatla başa çıkmak için çok koşturmak gerektiğini, ama sizin ve Mr. Mitchell'ın yaşına geldiğimizde nasıl sakin bir hayatımız olacağını konuştuk." "Bunu mu tartıştınız ?"</p>
<p class="Pcalibre"> </p>
<p class="Pcalibre"> "Evet. Mr. Mitchell'ın vaktinin çoğunu nasıl golf oynamaya ayırdığını düşündük. Sizin de yardım dernekleri yemeklerine harcayacak ne çok zamanınız olduğunu konuştuk. İleride sizin gibi yaşayacağımız günler gelecek. Ama hemen değil, daha sonra." Cathy'nin yüzünde geniş bir gülümseme vardı.</p>
<p class="Pcalibre"> </p>
<p class="Pcalibre"> Mrs. Mitchell ne diyeceğini şaşırdı. Konuşmanın bu yöne döneceğini hesaba katmamıştı anlaşılan. "Anlıyorum tatlım. Ama nasıl desem... Enerjini tek bir kanala akıttığını düşünmüyor musun?" Cathy yüzüne baktı. Anlamamıştı. "Tek kanala mı?" diye sordu. "Evet, şu garsonluk işine."</p>
<p class="Pcalibre"> </p>
<p class="Pcalibre"> Cathy yüksek sesle güldü. "Evet, biz de komiklik olsun diye Si-mon ve Maud gibi garsonluk işi diyoruz. Ne komik çocuklar, değil mi? Bir yandan çok ciddi olabiliyorlar, diğer yandan küçük bebekler gibi konuşuyorlar."</p>
<p class="Pcalibre"> </p>
<p class="Pcalibre"> "Ne demek istediğini anlamadım" dedi Harman. Aklının karıştığı belliydi.</p>
<p class="Pcalibre"> </p>
<p class="Pcalibre"> "Özür dilerim. Catering şirketinin ne olduğunu bilmediklerinden garsonluk işi diye ad taktılar da... Onları taklit ediyorsunuz sandım." Bakışı da, sesi kadar sertti Cathy'nin.</p>
<p class="Pcalibre"> </p>
<p class="Pcalibre"> Hannah'nın hızla karar değiştirdiğini hissetti. "Evet, tabiî. Onları taklit ediyordum" dedi.</p>
<p class="Pcalibre"> </p>
<p class="Pcalibre"> "Öyle yaptığınızdan eminim, ama bir an için demin söylediğinize dönelim, Mrs. Mitchell, belki de haklısınız. Tom Feather da, ben de yeni kurduğumuz şirkete çok vakit ayırıyoruz. Bundan daha doğal ne olabilir? İşi iyice yoluna koyduktan sonra biraz dinlenmeye, haftanın iki üç gecesi çalışmamaya kararlıyız."</p>
<p class="Pcalibre"> </p>
<p class="Pcalibre"> "Ama çok saçma, tatlım! Öyle değil mi ? Hayatımz ne olacak ? Gerçek hayatınız? Örneğin Neil'le olan hayatınız?"</p>
<p class="Pcalibre"> </p>
<p class="Pcalibre"> "Neil de neredeyse her akşam çalışıyor. Ya evde ya da birileriyle toplantıda. Şu sıralar ikimizin yaşamı böyle." "Bana sorarsan buna izin veren sensin."</p>
<p class="Pcalibre"> </p>
<p class="Pcalibre"> Cathy kayınvalidesinin bu ses tonunu çok iyi tanıyordu. Mrs. Mitchell'ın, annesine "Özür dilerim Lizzie, ama sanırım banyoyu gerektiği gibi temizlememişsin" derken kullandığı sesti. Cathy daha o yıllarda kadını gebertmek istemişti. Şu anda hissettiklerinin o yıllardan pek farkı yoktu. Avucundaki zeytinli ekmeği un gibi ufaladığını fark etti.</p>
<p class="Pcalibre"> </p>
<p class="Pcalibre"> "Ne demek istediğinizi lütfen açıklar mısınız, Mrs. Mitchell."</p>
<p class="Pcalibre"> </p>
<p class="Pcalibre"> "Hiiç... Sadece zaman zaman kendi kendime soruyorum. Neil neden bu kadar çok çalışıyor, neden sık sık evden uzakta kalıyor diyorum. Neden sosyal hayatınız olmadığını, kulüplere gitmediğinizi merak ediyorum. Söylesene, üyesi olduğunuz kulüpler var, değil mi ? Genç bir çiftin sağlıklı bir sosyal hayatı olmaması üzücü. İnsan zamanla nedenlerini merak ediyor."</p>
<p class="Pcalibre"> </p>
<p class="Pcalibre"> "İkimizin de yoğun bir iş hayatı var. Neil'in müşterilerini çok ciddiye aldığını, yasalardan yararlanmaları için elinden geleni yaptığını, bunun için zamana ihtiyacı olduğunu söylersek yanılmış olmayız sanırım. Bence nedenleri burada aramalı, öyle değil mi ?"</p>
<p class="Pcalibre"> </p>
<p class="Pcalibre"> "Tabiî, tabiî öyle. Bunu söylemeye bile gerek yok. Benim merakım sadece... Acaba sen..." Ne diyeceğini şaşırmış gibiydi.</p>
<p class="Pcalibre"> </p>
<p class="Pcalibre"> "Ne yapsam, Mrs. Mitchell ?" Cathy gerçekten kadının ne diyeceğini merak ediyordu. Acaba Cathy'nin yeni ve baş döndürücü seks teknikleri öğrenmesini mi bekliyordu, yoksa haftada iki kez evinde davet verip politikacıları ve gazetecileri mi ağırlamalıydı? Ne diyeceğini merak ediyordu.</p>
<p class="Pcalibre"> </p>
<p class="Pcalibre"> "Kendine biraz çekidüzen versen" dedi Mrs. Mitchell ürkek bir sesle. Sözcükleri bir kere söyledikten sonra güveni yerine geldi. "Belki diyorum kendini o kadar işine verdin ki, durup aynaya bakacak, ne hale geldiğini görecek vaktin olmadı."</p>
<p class="Pcalibre"> </p>
<p class="Pcalibre"> Cathy gülsün mü, ağlasın mı bilemedi. Bir kadının diğer bir kadına kendine bakmasını söylemesi kadar aşağılayıcı ne olabilirdi. Oysa öğüt veren on yıl önce modası geçmiş sımsıkı topuzlu, kendine bir beden küçük gelen yün tayyörünün içine sıkışmış, tiyatrolardan başka hiçbir yerde kullanılmayan renkte bir oje sürmüş, altmış yaşlarında bir kadındı. Palyaço gibi boyadığı yüzü ve vizon mantosuyla tam bir karikatüre benzeyen Hannah Mitchell Cathy'yi uyarmaya cesaret ediyordu.</p>
<p class="Pcalibre"> </p>
<p class="Pcalibre"> "Nereden başlamamı öneriyorsunuz?" dedi kontrollü bir sesle.</p>
<p class="Pcalibre"> </p>
<p class="Pcalibre"> "Tabiî ki saçından. Ne kadar ciddi olduğumu anlaman için Hay-vrards'tan senin için bir hediye çeki bile aldım." Mrs. Mitchell çantasından bir zarf çıkardı.</p>
<p class="Pcalibre"> </p>
<p class="Pcalibre"> "Kesinlikle böyle bir şey kabul edemem" dedi Cathy.</p>
<p class="Pcalibre"> </p>
<p class="Pcalibre"> "Olmaz, almalısın. Sana Noel'de doğru dürüst bir hediye verdiğimi sanmıyorum. Noel hediyen olsun. Yılbaşı davetimizi o kadar güzel hazırlamıştın ki. O günden sonra arkadaşlarımın çoğu senden ve şirketinden övgüyle söz etti. En azından yeni görüntüne atacağın ilk adımda yardımcı olmama izin ver."</p>
<p class="Pcalibre"> </p>
<p class="Pcalibre"> Cathy ne diyeceğini bilemeden zarfa bakıyordu.</p>
<p class="Pcalibre"> </p>
<p class="Pcalibre"> "Tırnaklarını da yaptır. Hatta takma tırnak kullanmalarını söyle. Aferin, tatlım. Bak bir erkeğin en önem verdiği şeylerden biri bakımlı, uzun tırnaklardır, bunu unutma."</p>
<p class="Pcalibre"> </p>
<p class="Pcalibre"> "Saçlarım hakkında söylediklerinizi düşüneceğim, Mrs. Mitchell. Tırnaklara gelince, hayır demek zorundayım. Bizim işimize göre değil, pasta yaparken takma tırnakların kopup hamura karıştığını düşünün." Cathy işi hafife almaya çabalıyordu. İçinden geçenleri gizlemenin, mesela ayağa kalkıp masayı kayınvalidesinin kafasına geçirmemenin tek yolu işi şakaya vurmaktı.</p>
<p class="Pcalibre"> </p>
<p class="Pcalibre"> "Ne yapalım" dedi Mrs. Mitchell, üzgün bir sesle. Hayal kırıklığına uğradığı belliydi. Denemiş, ancak Cathy'nin aptallığı yüzünden istediği sonuca ulaşamamıştı.</p>
<p class="Pcalibre"> </p>
<p class="Pcalibre"> "Bu iyiliğinizi unutmayacağım, Mrs. Mitchell. Yemek için de teşekkürler."</p>
<p class="Pcalibre"> </p>
<p class="Pcalibre"> Önlerine gelen balık tabağına bakıyordu Hannah. "Doğru dürüst ayıklandığından emin misiniz?" diye sordu garsona.</p>
<p class="Pcalibre"> </p>
<p class="Pcalibre"> "Umarım öyledir, efendim. Zaman zaman ufacık bir kılçığın gözden kaçtığı oluyor, ama çok özen gösterilerek temizlendiğinden emin olabilirsiniz." Hannah tabağını incelerken Cathy garsona göz kırptı. Lokantada çalıştığı günlerden onu tanıyordu. Garsonun ifadesi hiç değişmedi. Brenda Brennan Quentin's'i sıkı bir disiplinle yönetiyordu. Garsonun müşterilerle şakalaşırken yakalanmak istememesi doğaldı.</p>
<p class="Pcalibre"> </p>
<p class="Pcalibre"> O sırada James Byrne yanında yaşlıca bir adamla masalarına yaklaştı.</p>
<p class="Pcalibre"> </p>
<p class="Pcalibre"> "Ms. Scarlet, sizi böyle rahatsız etmek istemezdim, ama Mr. Martin Maguire'le tanışmanızı istedim, işyerinizin eski sahibi. Birkaç saat sonra Dublin'den ayrılıyor."</p>
<p class="Pcalibre"> </p>
<p class="Pcalibre"> Cathy yerinden fırladı. "Sizinle tanıştığıma ne kadar mutlu oldum, bilemezsiniz. Öğleden sonra bize uğrayıp Tom Feather'la tanışmak istemez miydiniz ? Eski işyerinize nasıl yerleştiğimizi, orada ne kadar mutlu olduğumuzu göstermek isterdik. Ah özür dilerim, beni yemeğe davet eden Mrs. Hannah Mitchell'la tanıştırmayı unuttum."</p>
<p class="Pcalibre"> </p>
<p class="Pcalibre"> Hannah gözünü kırpmadan iki erkeğe bakıyordu. Eski hizmet-</p>
<p class="Pcalibre"> </p>
<p class="Pcalibre"> çisinin kızının, iyi giyimli, iki yaşlı erkeğe kendisini böyle rahatlıkla tanıştırmasını hazmedemediği açıktı. Bu özgüveni nereden bulmuştu, Cathy? Mr. Maguire saat dörtte kahve içmek için şirkete uğrayacağını söyledi. İki erkek lokantadan çıktı. Yaşlı kadının sinirlendiğini sezen Cathy konuyu değiştirdi.</p>
<p class="Pcalibre"> </p>
<p class="Pcalibre"> "Kız kardeşim Marian evleniyor. Onu hatırlıyor musunuz ?"</p>
<p class="Pcalibre"> </p>
<p class="Pcalibre"> Eski günlerden söz edilince, Hannah gözlerini kıstı. "Hayır, annen senden başka hiçbir çocuğunu işe getirmezdi."</p>
<p class="Pcalibre"> </p>
<p class="Pcalibre"> "İçimizde en patronumsu olan oydu."</p>
<p class="Pcalibre"> </p>
<p class="Pcalibre"> "Chicago'da değil mi? Oraya gitmişlerdi. Annen öyle söyledi."</p>
<p class="Pcalibre"> </p>
<p class="Pcalibre"> "Oraya bayılıyorlar. Ben de gittim. Siz hiç Chicago'ya gittiniz mi, Mrs. Mitchell?"</p>
<p class="Pcalibre"> </p>
<p class="Pcalibre"> Zavallı Lizzie'nin çocuklarının yaşadığı herhangi bir şehre ayak basma fikri bile Hannah'nm tüylerini diken diken etmeye yeterdi, ancak bunu belli etmeye vakit bulamadan masalarına doğru yeni bir ikili yöneldi. Bunların o karabasan gibi, korkunç vaftiz yemeğini veren kankoca olduğunu anladı Cathy. Gelenleri kayınvali-desiyle tanıştırdı, bu kez Hannah Mitchell bazı bilgiler eklemek istedi.</p>
<p class="Pcalibre"> </p>
<p class="Pcalibre"> "Ben Cathy'nin kayınvalidesiyim" dedi. Bu bir ilkti.</p>
<p class="Pcalibre"> </p>
<p class="Pcalibre"> "Yani... Tom da oğlunuz mu oluyor?" dedi Molly Riordan. Yanakları heyecandan kıpkırmızıydı.</p>
<p class="Pcalibre"> </p>
<p class="Pcalibre"> "Yok, yok. Hayır. Hiç değil. Benim oğlum avukat" dedi Hannah.</p>
<p class="Pcalibre"> </p>
<p class="Pcalibre"> Kankoca Riordan'lar Hannah'ya kartlarını verdiler, düzenleyeceği yardım yemeğine cömertçe bağışta bulunacaklarım söyledikten sonra çıkıp gittiler.</p>
<p class="Pcalibre"> </p>
<p class="Pcalibre"> "Kusura bakmayın" dedi Cathy.</p>
<p class="Pcalibre"> </p>
<p class="Pcalibre"> "Yok canım. Aslına bakarsan şaşırdım. Zavalı annen seni burada, bu insanlarla görse ne derdi ?"</p>
<p class="Pcalibre"> </p>
<p class="Pcalibre"> "Mrs. Mitchell, beni buraya yemeğe davet ettiğiniz, pahalı bir kuaförde saçlarımı yaptırmamı sağlayacağınız için çok teşekkür ederim. Beni duygulandırdınız, ama sizden özel bir ricada bulunmak istiyorum. Annemden söz ederken zavallı demekten vazgeçebilir misiniz ? Annemin zavallılıkla hiç ilgisi yok. Onu seven bir kocası ve çocukları var. Annem tatmin olmuş, mutlu bir kadın."</p>
<p class="Pcalibre"> </p>
<p class="Pcalibre"> "Tabiî, tabiî... Ben sadece..."</p>
<p class="Pcalibre"> </p>
<p class="Pcalibre"> Cathy bekledi.</p>
<p class="Pcalibre"> </p>
<p class="Pcalibre"> Uzun bir sessizlik oldu. Sonra Hannah, "Sadece senin özgüvenin onda yok demek istemiştim" dedi.</p>
<p class="Pcalibre"> </p>
<p class="Pcalibre"> "Özgüvenden daha önemli şeyler var, Mrs. Mitchell."</p>
<p class="Pcalibre"> </p>
<p class="Pcalibre"> "Yine de insanın epeyi ilerlemesine yardım ettiğini görüyo-</p>
<p class="Pcalibre"> </p>
<p class="Pcalibre"> rum." Dudakları incecik bir çizgi halini almıştı.</p>
<p class="Pcalibre"> </p>
<p class="Pcalibre"> Cathy uzakta Geraldine'i gördü. Halkla ilişkilerini üstlendiği otelin genel müdürü Peter Murphy'yle birlikteydi. Göz göze geldiler. Cathy başıyla belli belirsiz bir "hayır" işareti yaptı. Ne demek istediğini anlayan Geraldine, Cathy ile Hannah'yı görmezden geldi. Quentin's'te yemek yiyen üçüncü bir müşteriyle selamlaşırsa Hannah'nın gözünde affedilmez bir suç işlemiş olacaktı. Nasıl olsa kayınvalidesine özgüven denen şeye fazlasıyla sahip olduğunu kanıtlamamış mıydı? Şimdi sıra öğüt dinlemeye gelmişti. Kadınların yüz bakımı yaptırmalarının şart olduğunu, etlerinin sarkmasına izin vermemeleri gerektiğini bir kez daha dinlemeliydi. Cathy bir yandan Hannah'yı dinlerken, bir yandan da bunun gibi boş, hüzünlü ve kıskanç bir kadın ile zevk düşkünü kocasının, nasıl Neil gibi bir çocukları olabilir diye merak ediyordu. Şu anda ümitsiz bir davanın peşinde koşan Neil, annesiyle yemek yediklerini duysa bile ilgilenmeyecek olan Neil, Hannah'nın yukardan bakan tavırlarının Cathy'yi ne kadar üzdüğünü anlamayan Neil... Cathy neredeyse Hannah'yla açıktan açığa düşman oldukları eski günleri anyordu. Kadının o tutumuyla başa çıkmak çok daha kolaydı.</p>
<p class="Pcalibre"> </p>
<p class="Pcalibre"> Peter Murphy ile Geraldine O'Connor iki kadının lokantadan çıkışını izlediler.</p>
<p class="Pcalibre"> </p>
<p class="Pcalibre"> "Aman Tanrım, ne yorucu yaşlı bir kadın" dedi Peter.</p>
<p class="Pcalibre"> </p>
<p class="Pcalibre"> "Kayınvalide olarak feci" dedi Geraldine.</p>
<p class="Pcalibre"> </p>
<p class="Pcalibre"> "Nereden biliyorsun?"</p>
<p class="Pcalibre"> </p>
<p class="Pcalibre"> "Yanındaki yeğenim, Cathy Scarlet. Böyle bir akrabaya çatacak kadar şanssız zavallı."</p>
<p class="Pcalibre"> </p>
<p class="Pcalibre"> "Şimdi hatırladım. O genç avukatla evlenmişti, değil mi?"</p>
<p class="Pcalibre"> </p>
<p class="Pcalibre"> "Ve sana durmadan tekrarladığım catering şirketini kurdu. Hani senin de durmadan beni ilgilendirmez dediğin şirket."</p>
<p class="Pcalibre"> </p>
<p class="Pcalibre"> "Hiç de öyle değil, rakip olarak ilgilendirir. Kayınvalidesiyle yemeğe çıktığına göre dediğin kadar nefret etmiyor demek."</p>
<p class="Pcalibre"> </p>
<p class="Pcalibre"> "Ediyor, ediyor... İnan bana."</p>
<p class="Pcalibre"> </p>
<p class="Pcalibre"> "Neden merhaba demedin?"</p>
<p class="Pcalibre"> </p>
<p class="Pcalibre"> "Cathy istemedi."</p>
<p class="Pcalibre"> </p>
<p class="Pcalibre"> "Gel de şu kadınları anla!" dedi Peter Murphy, sayısız kadmla ilişki kurarak onlan anlamak için sarf ettiği onca çabayı unutarak. Eskiden bu kadınlara Geraldine de dahildi. Artık Geral-dine'le iki iyi arkadaş olmuşlardı.</p>
<p class="Pcalibre"> </p>
<p class="Pcalibre"> "Keşke oraya gitmeyi kabul etmeseydim" dedi Martin Maguire. James Byrne'le Stephen's Green'de yürüyüş yapıyorlar, bir yan-</p>
<p class="Pcalibre"> </p>
<p class="Pcalibre"> dan da Quentin's'ten çıkarken Brenda Brennan'ın verdiği ekmekleri ördeklere atıyorlardı.</p>
<p class="Pcalibre"> </p>
<p class="Pcalibre"> "Yanılıyorsun, bana kalırsa çok iyi fikir. Bundan sonra orayı hep şimdiki haliyle düşüneceksin. Pırıl pırıl ve farklı." Anne ördeğin yavrularını etrafına toplamasını hiç konuşmadan izliyorlardı.</p>
<p class="Pcalibre"> </p>
<p class="Pcalibre"> "Şuraya bak" dedi Martin Maguire, şaşkınlık içinde. "Annelerini ne kadar sevdiklerine, ona ne kadar güvendiklerine bak hele! Ne yazık ki insanlar böyle değil."</p>
<p class="Pcalibre"> </p>
<p class="Pcalibre"> "Lütfen Martin. Kendini cezalandırmaktan vazgeç. Hiç faydası yok."</p>
<p class="Pcalibre"> </p>
<p class="Pcalibre"> "Hiçbir şeyin önemi yok. Onlara bir şey söylemedin, değil mi?"</p>
<p class="Pcalibre"> </p>
<p class="Pcalibre"> "Söylemedim; biliyorsun."</p>
<p class="Pcalibre"> </p>
<p class="Pcalibre"> "Neden çarçabuk satmak istediğime şaşmışlardır. Sana nedenini sormadılar mı ?"</p>
<p class="Pcalibre"> </p>
<p class="Pcalibre"> "Bu senin hikâyen, senin özel hayatın Martin. Tabiî ki onlara hiçbir şey anlatmadım" dedi James. "İkisi de öylesine acele ediyor, bir an önce işe başlayıp yola çıkmak için öylesine sabırsızlanıyorlardı ki, hiçbir şey sormadılar. İnan bana..."</p>
<p class="Pcalibre"> </p>
<p class="Pcalibre"> "Gidemeyeceğim" dedi Martin Maguire. "Oraya adım atamayacağım, bu kadar basit. Sen onlara söyler misin, James ?"</p>
<p class="Pcalibre"> </p>
<p class="Pcalibre"> "Tabiî söylerim" dedi James Byrne, ciddi bir ifadeyle başını sallayarak.</p>
<p class="Pcalibre"> </p>
<p class="Pcalibre"> "Düşünsene onların gelini olduğu halde, son derecede sıradan bir tavırla konuşuyor" dedi Molly Riordan. Hayretler içindeydi.</p>
<p class="Pcalibre"> </p>
<p class="Pcalibre"> "Bana sorsaydın, gençlerin bayıldığı şarkıcılara benzeyen o Tom denen adamla evli olmadığını sana söylerdim" dedi Larry. Hırslandığı belliydi.</p>
<p class="Pcalibre"> </p>
<p class="Pcalibre"> "Neden öyle diyorsun? Ben Tom'u çok şeker bulmuştum."</p>
<p class="Pcalibre"> </p>
<p class="Pcalibre"> "Bildiğim bir şey varsa, o da kız arkadaşının avukat olmadığı. Yok, yok, onun zevki çok daha basit."</p>
<p class="Pcalibre"> </p>
<p class="Pcalibre"> "Sen nereden biliyorsun?" diye sordu Molly.</p>
<p class="Pcalibre"> </p>
<p class="Pcalibre"> "Duydum" diye başını salladı kocası bilmiş bir ifadeyle.</p>
<p class="Pcalibre"> </p>
<p class="Pcalibre"> Molly omuz silkti. "Bütün arkadaşlarımız Tom'a bayıldı. Çok yakışıklı buldular. Sen neden böylesine nefret ettin, anlamadım?"</p>
<p class="Pcalibre"> </p>
<p class="Pcalibre"> Kocası bir türlü nedenini söyleyemedi. Bu duygusunu içgüdüsel olarak tanımladı.</p>
<p class="Pcalibre"> </p>
<p class="Pcalibre"> Quentin's'te öğle yemeği servisi bitmişti. Brenda Brennan mutfakta kahve içiyordu.</p>
<p class="Pcalibre"> </p>
<p class="Pcalibre"> "Patrick, Cathy ve Tom'a biraz iş bulmaya çalışmalıyız" dedi.</p>
<p class="Pcalibre"> </p>
<p class="Pcalibre"> "Başlangıç her zaman çok zordur."</p>
<p class="Pcalibre"> </p>
<p class="Pcalibre"> "Ne öneriyorsun?" diye sordu Patrick.</p>
<p class="Pcalibre"> </p>
<p class="Pcalibre"> "Cenazelerden sonra evlere yemek göndermemizi istiyorlar ya... Hani biz de işimizin yoğunluğundan sadece bir tepsi somba-lığı gönderebileceğimizi söylüyoruz..."</p>
<p class="Pcalibre"> </p>
<p class="Pcalibre"> "Haklısın. Bir dahaki sefere onlann şirketine başvurmalarını öneririz. Bize kartvizit bırakmalarını söyle."</p>
<p class="Pcalibre"> </p>
<p class="Pcalibre"> "Bıraktılar bile" dedi Brenda.</p>
<p class="Pcalibre"> </p>
<p class="Pcalibre"> Tom ile Cathy kahve ile bisküvi hazırlamışlar, saat dörtteki misafirlerini beklemeye koyulmuşlardı.</p>
<p class="Pcalibre"> </p>
<p class="Pcalibre"> "Quentin's'te ne işin vardı?" dedi Tom.</p>
<p class="Pcalibre"> </p>
<p class="Pcalibre"> "Hayatım boyunca işlediğim günahları affettiriyordum" dedi Cathy.</p>
<p class="Pcalibre"> </p>
<p class="Pcalibre"> "Neler yedin ?"</p>
<p class="Pcalibre"> </p>
<p class="Pcalibre"> "inan ki hatırlamıyorum. Hannah'nın davetlisiydim."</p>
<p class="Pcalibre"> </p>
<p class="Pcalibre"> </p>
<p class="Pcalibre"> "Her taraf kana bulanmadı mı ?"</p>
<p class="Pcalibre"> </p>
<p class="Pcalibre"> "Yok, hayır, sadece saçlarımı kesmek istedi, o kadar." dedi Cathy.</p>
<p class="Pcalibre"> </p>
<p class="Pcalibre"> Tom'un bu sözlerden bir şey anlamadığı meydandaydı. Bir süre sustuktan sonra, "Ama kesmedi değil mi ?" dedi.</p>
<p class="Pcalibre"> </p>
<p class="Pcalibre"> "Kesmedi, ama kesecek" dedi Cathy eliyle çantasını göstererek. "Bana bir hediye çeki verdi. Önümüzdeki günlerde Marcel-la'nın oyun alanına gireceğim demektir. Tom, doğru söyle, sence saçımın kesilmeye ihtiyacı var mı?"</p>
<p class="Pcalibre"> </p>
<p class="Pcalibre"> "Bilmem. Senin ne istediğine bağlı, sen kestirmek istiyor musun?"</p>
<p class="Pcalibre"> </p>
<p class="Pcalibre"> "Hayır, tam sayılmaz."</p>
<p class="Pcalibre"> </p>
<p class="Pcalibre"> "Öyleyse kestirme." Ne kadar basitti. Evet, erkekler için öyleydi. Hannah Mitchell'ın parasını almayan herkes için çok basitti.</p>
<p class="Pcalibre"> </p>
<p class="Pcalibre"> Tam o sırada James Byrne ile Martin Maguire'in geldiğini fark ettiler.</p>
<p class="Pcalibre"> </p>
<p class="Pcalibre"> "Çok mutlu olduğumuzu sakın belli etmeyelim, sonra burayı bizden geri almaya kalkar" dedi Cathy heyecanlı bir sesle.</p>
<p class="Pcalibre"> </p>
<p class="Pcalibre"> "Her şey imzalandı, bitti, Cathy. Bu sadece bir ziyaret." Tom fısıldayarak konuşmuştu. Kapıyı açtılar. James Byrne yalnızdı.</p>
<p class="Pcalibre"> </p>
<p class="Pcalibre"> "Çok üzgünüm. Gelemedi. Onun yerine ben geldim. Onun adına özür dilerim."</p>
<p class="Pcalibre"> </p>
<p class="Pcalibre"> Cathy ile Tom'un hayal kırıklığına uğradığı çok belliydi.</p>
<p class="Pcalibre"> </p>
<p class="Pcalibre"> "Fikrini değiştirmek için bir şey yapamaz mıydık ?" diye sordu</p>
<p class="Pcalibre"> </p>
<p class="Pcalibre"> Cathy, Mr. Byrne'ün olumlu cevap vermeyeceğini bile bile.</p>
<p class="Pcalibre"> </p>
<p class="Pcalibre"> "Size sadece çok üzgün olduğunu söyleyebilirim" dedi James Byme.</p>
<p class="Pcalibre"> </p>
<p class="Pcalibre"> "Belki biraz zaman geçmesi gerekiyordur, belki buradan ayn-lalı yeterince zaman geçmemiştir. Başka bir gelişinde tekrar davet ederiz" dedi Cathy.</p>
<p class="Pcalibre"> </p>
<p class="Pcalibre"> "Olabilir. Anlayış gösterdiğinizi öğrenince çok rahatlayacak" dedi James Byrne veda edip ayrılmadan önce.</p>
<p class="Pcalibre"> </p>
<p class="Pcalibre"> "İşin doğrusunu hiçbir zaman öğrenemeyeceğiz" dedi Cathy.</p>
<p class="Pcalibre"> </p>
<p class="Pcalibre"> "Bizim sırlarımızı da o öğrenemeyecek" dedi Tom.</p>
<p class="Pcalibre"> </p>
<p class="Pcalibre"> Cathy gülerek, "Bizim hiç sırrımız yok ki" dedi. "Dur bakayım, belki benim bir sırrım olacak. Hediye çekini June'a vereceğim." Çantasından çıkardığı kâğıt parçasını elinde mendil gibi sallarken gözlerinin içi gülüyordu.</p>
<p class="Pcalibre"> </p>
<p class="Pcalibre"> "Kaç paralık çek vermiş ?" Tom, çekte yazılı miktarı görünce serseme döndü. "İnsanlar saçları için bu kadar para sarf etmekten çekinmiyorlar mı ?" diye sordu.</p>
<p class="Pcalibre"> </p>
<p class="Pcalibre"> "Anlaşılan, hayır" diye yanıtladı Cathy.</p>
<p class="Pcalibre"> </p>
<p class="Pcalibre"> Cathy annesine, "Marian düğün hazırlıkları hakkında konuşmak için aradı" dedi.</p>
<p class="Pcalibre"> </p>
<p class="Pcalibre"> "Amerika insanların aklını çeliyor besbelli" dedi Lizzie.</p>
<p class="Pcalibre"> </p>
<p class="Pcalibre"> "Yok canım, istedikleri kolay şeyler. Elimizden gehneyecek bir şey değil. 'Ave Mana' ile 'Panis Angelicus' dualarını istiyor." Cathy'nin sesi rahattı.</p>
<p class="Pcalibre"> </p>
<p class="Pcalibre"> "Kiliseye adım atmayalı o kadar uzun zaman geçti ki, duaların adlarını hatırlamana şaşıyorum."</p>
<p class="Pcalibre"> </p>
<p class="Pcalibre"> "Yeter, anne. Ben de herkese senin ne kadar hoşgörülü bir insan olduğunu söylüyorum."</p>
<p class="Pcalibre"> </p>
<p class="Pcalibre"> "Ne kadar hoşgörülü olmak zorunda bırakıldığımı desen daha doğru olur." Lizzie içini çekti.</p>
<p class="Pcalibre"> </p>
<p class="Pcalibre"> "Kendisine eşlik edecek küçük bir oğlan ile çiçek taşıyan küçük bir kız çocuğu da istiyor. Onları bulmak biraz daha zor."</p>
<p class="Pcalibre"> </p>
<p class="Pcalibre"> "Olamayacağını söyle Marian'a. 'Burası Chicago gibi sosyetik değil' dersin. Ailede o yaşta hiç çocuk yok."</p>
<p class="Pcalibre"> </p>
<p class="Pcalibre"> "Maud ile Simon var" dedi Cathy. Sesi düşünceliydi.</p>
<p class="Pcalibre"> </p>
<p class="Pcalibre"> "Yoo, hayır. Onlar olmaz" diye sözünü kesti annesi.</p>
</body>
</html>
