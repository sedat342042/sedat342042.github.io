<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">65</p>

    <p class="sagbold">Hamburg-Harburg</p>

    <p class="sagbold">Çarşamba, 17.06</p>

    <p class="normal">“Gerçekten de yangını bu Pandora yazılımının başlatmış olabileceğine mi inanıyorsunuz?” diye sordu profesör, Lisa Renault’sunu yeni yeni başlayan iş çıkışı trafiğinin arasından güneye doğru sürerken.</p>

    <p class="normal">“Arkasında o olmasa, tuhaf bir tesadüf olmaz mıydı bu?” dedi Mark.</p>

    <p class="normal">“Ben matematikçiyim. Tuhaf tesadüflere alışığım,” dedi Weisenberg. “Bir şeyin inanılmaz olması, o şeyin olmayacağı anlamına gelmez.”</p>

    <p class="normal">“Pandora’nın daha önce Rainer Erling’i öldürdüğünü unutmayın. Yoksa onu da tesadüfi bir arıza olarak mı görüyorsunuz?”</p>

    <p class="normal">“Bunun hükmünü ben veremem. Ama bütün bunların sizin anlattığınız şekilde olduğunu hâlâ tasavvur edemiyorum. Yani, bütün internete yayılmış zeki bir yazılım, bu başlı başına fantastik bir şey zaten. Ama bu yazılımın bilinçli olarak insanları öldürmesi, işte buna inanmakta zorlanıyorum. Belki arkasında başka bir şeyler saklıdır. Belki bu yazılımın ardında birileri vardır, teröristler falan...”</p>

    <p class="normal">“Profesör Weisenberg, bana inanın, Pandora tehlikeli,” diye söze girdi Lisa. “Bizim binada olduğumuzu biliyordu. Seslerimizi, hatta yüzlerimizi tanıyabildiği çok açık. Binanın kontrol sistemi internete bağlı, değil mi?”</p>

    <p class="normal">Weisenberg yavaşça başını salladı. “Bugünlerde her şey internete bağlı. Buzdolapları ve arabalar bile. Örneğin benim Mercedes’in otomatik güvenlik sistemi, eğer bir kaza ya da aksilik yaşarsam, mobil telsiz bağlantısıyla alarm gönderiyor.”</p>

    <p class="normal">“O halde benim arabamı aldığımız için sevinelim,” dedi Lisa. “Pandora bunun yerini kolay kolay belirleyemez.” Kırmızı yandığında, sarı bir Volkswagen Beetle’ın arkasında durdu.</p>

    <p class="normal">“Eğer haklıysanız, kamuoyunu bilgilendirmeliyiz,” dedi Weisenberg. “Yazılım üreticileri uyarılmalı. Bu Pandora solucanının en azından yayılmasını engelleyebilmemiz için, sistemlere bağışıklık kazandırmak mümkün olmalı.”</p>

    <p class="normal">“Bunu yapabileceğimizi sanmıyorum,” dedi Lisa. “Doğruyu söylemek gerekirse, herhangi birinin bizi ciddiye alacağına da inanmıyorum.”</p>

    <p class="normal">“Belki sizi değil,” dedi profesör, kendini beğenmişlikten uzak bir ses tonuyla. “Ama beni ciddiye alırlar. Alman Veri Güvenlik Girişimi’nin idari heyet üyesi ve International Association for Numerical Computing’in<sup class="calibre3"><a href="../Text/Sistem_split_106.html#footnote-1566-25" id="footnote-1566-25-backlink">[25]</a></sup> yönetim kurulu başkanıyım. Bilim dünyasında belirli bir saygınlığım var. Eğer Pandora meselesini duyuracak olursam, beni dinleyeceklerdir.”</p>

    <p class="normal">“Bu mümkün,” dedi Lisa ve yeşilin yanmasıyla gaza bastı. “Ama Pandora itibarınızı sarsmanın bir yolunu bulacaktır. Ne de olsa, polisleri katilin Mark olduğuna...”</p>

    <p class="normal">“Lisa, dikkat et!” diye bağırdı Mark. Sağdan bir kamyonun hızla kavşağa doğru geldiğini göz ucuyla görmüştü.</p>

    <p class="normal">Lisa tam zamanında frene basmayı başardıysa da, önlerindeki Beetle çoktan kavşağın ortasındaydı ki kamyon ona tosladı. Araç yana doğru savrularak karşı istikametten hızla gelmekte olan ikinci bir arabaya çarptı. İki sürücü daha zamanında fren yapmayı başaramadı ve birbirine geçmiş araçlara çarptı. Bir anda bütün kavşak tıkanıvermişti.</p>

    <p class="normal">Lisa, Mark ve Weisenberg, Renault’dan dışarı fırladılar. “Yok artık!” dedi Lisa. “Bize yeşil yanıyordu!”</p>

    <p class="normal">“Belli ki onlara da,” dedi Mark. Kavşak trafiğini düzenleyen trafik lambasına koştu; durum tahmin ettiği gibiydi. Yaşlıca bir kadın hurdaya dönmüş arabasından indi. “Nasıl bir rezillik bu!” diye bağırarak Beetle’ı gösterdi. “Kırmızı ışıkta geçti!”</p>

    <p class="normal">Tahminen ehliyetini alalı çok olmayan genç bir adam yamulmuş Volkswagen’dan indi. Allak bullak bir halde çevresine bakındı. “Ama yeşil yanıyordu!” diye kekeledi. “Eminim, yeşil yanıyordu!”</p>

    <p class="normal">“Arabaya dönelim!” diye bağırdı Mark. “Burada yapabileceğimiz bir şey yok. Devam etmeliyiz!”</p>

    <p class="normal">Lisa arabayı çevirdi. Ancak, bir sonraki kavşak da birbirine girmiş araçlarla tıkanmıştı. Belli ki o semtte bütün lambalar aynı anda yeşil yanmıştı. Trafik tamamen felç olmuştu.</p>

    <p class="normal">Arabayı yol kenarında bıraktılar ve tıkalı olmayan bir çokşeritli yola çıkana dek yürüdüler. Bu arada lambaların hepsi sarı yanıp sönüyordu.</p>

    <p class="normal">Bir taksi çevirmeyi başarmaları yarım saat sürdü. Taksi şoförü, işleyen bir trafik sistemi oturtmayı bir türlü başaramayan yeteneksiz belediyeye sövüp duruyordu. Weisenberg sessizce şoför koltuğunun yanında oturuyordu. Son on beş dakikadır tek kelime bile etmemişti. Belli ki kaza onu, Pandora’nın gerçekten de onlarla uğraştığına ikna etmişti. Trafik lambalarındaki arızanın bir tesadüf olabileceğine artık o da inanmıyor gibi görünüyordu.</p>

    <p class="normal">On dakika sonra Weisenberg’in müstakil evine ulaştılar. Taksiden inip şoförden birkaç dakika beklemesini rica ettiler. Ev çok büyük değildi ve dışarıdan mütevazı görünüyordu, ama Weisenberg kapıyı açınca, Mark salondaki büyük pencerelerin, küçük bir bahçenin önünden ağır ağır akan Güney Elbe’nin harika bir manzarasını gözler önüne serdiğini gördü.</p>

    <p class="normal">“Gelin,” dedi profesör ve merdivenden yukarı çıktı. “Karımın çalışma odası birinci katta.”</p>

    <p class="normal">Bir kapıyı açtı. “Her şeyi öylece bıraktım...” Donakaldı. “Siz... siz de kimsiniz? Ne işiniz var burada?”</p>
  </div>

  <div class="calibre1" id="calibre_pb_71"></div>
</body>
</html>
