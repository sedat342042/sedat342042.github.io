<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">1</p>

    <p class="sagbold">Uluslararası Uzay İstasyonu (UUİ)</p>

    <p class="sagbold">Çarşamba, 14.58</p>

    <p class="normal">Sirenin tiz sesi istasyonda kulakları tırmalıyordu. Bu ses ikinci dereceden alarm seviyesine, derhal insani bir müdahaleyi gerektiren önemli bir sistem çöküşüne işaret ediyordu.</p>

    <p class="normal">Andrea Cantoni korkuyla sıçradı. Yine mi! Maya mantarı kolonilerinin son durumunu not aldığı tükenmezkalem elinden kaydı. Yavaş bir topaç hareketiyle süzülüp uzaklaştı. Cantoni aceleyle kaleme uzandıysa da, bu hareketi onun yalnızca daha hızlı dönerek, sersemlemiş minik bir raket gibi, laboratuvarın duvarına sabitlenmiş dizüstü bilgisayarlardan birine çarpmasına ve aletlerden, deney malzemelerinden, araç gereçlerden ve plastik hortumlardan oluşan karmaşanın içinde bir yerlerde kaybolmasına yol açtı.</p>

    <p class="normal">Lanet olası tükenmezkalem! Uluslararası Uzay İstasyonu’nda kaybettiği tam üçüncü kalemdi bu, neyse ki tükenmezkalemler burada bolca bulunan birkaç şeyden biriydi. Cantoni her zaman, normal tükenmezkalemlerin yerçekimsiz ortamda yazmayacağına inanmış ve istasyona gelirken şu pahalı, basınçlı kalemlerden bir tane almıştı. Yuri Orlov, istasyonun Rus komutanı, sadece gülümsemiş ve bir Rus havayolunun amblemini taşıyan ucuz, plastik ve gerçekten de kusursuz yazan bir kalemi onun eline tutuşturmuştu. Bu tam yüz dört gün önceydi. Tanrım, ne kadar da uzun zamandır buradaydı!</p>

    <p class="normal">Kendini elleriyle dikkatle iterek odanın içinde bir balık zarafetiyle yüzmeye çalıştı; ama bunca zamandır, Orlov’un elli metrelik istasyonun bir ucundan diğerine, dar bölmelerden birine bile çarpmadan, yirmi saniyeden daha kısa sürede gidebildiği şu akıcı hareketleri öğrenmeyi başaramamıştı. Omuzlarıyla kendini, Destiny laboratuvarından Unity bağlantı noktasına giden aralıktan içeri itti. Sonra kendini, bir zamanlar istasyonun kalbi olan, bugünse büyük ölçüde depo olarak kullanılan Zarya modülünün<sup class="calibre3"><a href="../Text/Sistem_split_106.html#footnote-1566-1" id="footnote-1566-1-backlink">[1]</a></sup> içine çekti. Burası istasyonda yaşarken ve çalışırken ihtiyaç duyulabilecek, akla gelen her şeyle öylesine doldurulmuştu ki, insan kendini uçan bir süpürge dolabında gibi hissediyordu.</p>

    <p class="normal">Sonunda Zvezda’ya<sup class="calibre3"><a href="../Text/Sistem_split_106.html#footnote-1566-2" id="footnote-1566-2-backlink">[2]</a></sup> ulaştı. On metre uzunluğunda ve üç metre çapındaki oda, tıpkı istasyonun geri kalanı gibi elektronik aletler ve cırt cırtla sabitlenmiş teçhizatla donatılmıştı. İstasyonda bulunan on binden fazla nesnenin konumunu belirlemek yalnızca bilgisayar yardımıyla mümkün oluyordu.</p>

    <p class="normal">Orlov orada değildi. Oturma modülünün tavanına sabitlenmiş uyku tulumu boştu. Cantoni şaşkınlıkla etrafına bakındıktan sonra, Rus’un, insanın az da olsa özel alana sahip olabildiği tek yer olan tuvalette olması gerektiğini anladı.</p>

    <p class="normal">Gözleri ana bilgisayarın ekranına takılıverdi. <span class="ideitalik">System overload<sup class="calibre3"><a href="../Text/Sistem_split_106.html#footnote-1566-3" id="footnote-1566-3-backlink">[3]</a></sup></span> yazıyordu. Daha önce hiç görmediği bir hata bildirimi. Teknik eğitim sırasında da bundan bahsedildiğini anımsayamadı. Kendini ana konsola çekti ve yanıp sönen alarm düğmesini devre dışı bıraktı. Gürültüsü kesilen sirenin yerini, Görev Kontrol’ün acilen mürettebatla konuşmak istediğini belirten, çoksesli bir vızıltı aldı.</p>

    <p class="normal">Höpürdetme benzeri bir ses duyulduğu sırada, Cantoni denetim masasının yanındaki telefon ahizesine yönelmişti. Kısa bir süre sonra küçük tuvalet kabininin kapısı açıldı ve Orlov ona doğru süzüldü. Karmakarışık siyah saçları diken dikendi ve bu ona vahşi bir hava katıyordu.</p>

    <p class="normal">“Ne yaptın?” diye sordu ağır bir aksanla. Kalın kaşlarının altındaki kahverengi gözleri öfkeyle parlıyordu.</p>

    <p class="normal">“Hiçbir şey yapmadım ben!” diye cevap verdi Cantoni, gereksiz bir savunma içinde. Bu ağzı bozuk, kaba Rus’tan pek de hazzetmiyordu.</p>

    <p class="normal">Orlov hiçbir şey söylemedi. Haberleşme hattının vızıldamalarını duymazdan gelerek Cantoni’yi, duvardaki portatif masaya çarpmasına yol açacak şekilde, kabaca kenara itti ve bilgisayarın klavyesine ulaşmayı başardı. Bir yandan Rusça söverken, bir yandan da nafile bir çabayla hata bildiriminden kurtulmaya ve ana menüye dönmeye çalışıyordu. Sonunda pes etti ve ahizeyi kaldırdı. “Orlov konuşuyor... evet... hiçbir fikrim yok... <span class="ideitalik">System overload.</span>.. hayır... ben de bilmiyorum... şimdi sistemi yeniden başlatıyorum... tamam.”</p>

    <p class="normal">Telefonu kapattı ve kısa bir süre boyunca birkaç tuşa eşzamanlı bastı. Hiçbir şey olmadı. Tekrar sövmeye başladı ve sonra konsolun yan tarafındaki küçük kapağı açarak kırmızı bir düğmeye bastı. Sonunda hata bildirimi kayboldu. Ekran karardı ve sistemin başlangıç sekansı belirdi.</p>

    <p class="normal">Orlov, Cantoni’ye döndü. “Bu, son iki hafta içinde bilgisayarın üçüncü kez çöküşü!” Sesi öfkeli çıkıyordu.</p>

    <p class="normal">“Biliyorum,” dedi Cantoni. Yerin üç yüz kilometre üzerinde kahrolası bir metal tabutun içinde süzülürken ve hayatı teknik ekipmanın işlemesine bağlıyken, herhangi bir sistem çöküşünün farkına varmamak oldukça zordu.</p>

    <p class="normal">“Görev Kontrol neyin yanlış gittiğini anlayamıyor,” diye devam etti Orlov. “Bilgisayar donanımında sorun olmadığını söylüyorlar, bu bir yazılım hatası da olamaz. Bu hata bildirimi yalnızca, bilgisayar karmaşık hesaplamalarla aşırı yüklendiğinde ortaya çıkıyor. Sistem, istasyondaki tüm mekanizmaların eşzamanlı olarak maksimum limitlerine ulaştığı en kötü durumda bile onları eski seviyelerine döndürmede kullanılabilecek şekilde bunun on altı katı işlemci kapasitesiyle donatıldı. Yani aslında hiç de aşırı yüklenmiş olamaz.”</p>

    <p class="normal">Cantoni omuz silkti. “Bilgisayar...”</p>

    <p class="normal">“Artık bir bilgisayar sorunu olduğuna inanmıyorum,” dedi Orlov yavaşça. “Sabotaj olduğunu düşünüyorum.”</p>

    <p class="normal">Cantoni bir an için, yanlış anladığını sandı. Ancak Rus’un bakışları derin şüphelerini ve zar zor dizginleyebildiği öfkesini ele veriyordu.</p>

    <p class="normal">“Sabotaj mı? Ne... ne söylemeye çalışıyorsun?”</p>

    <p class="normal">“Söylemeye çalıştığım, biri bilgisayarla oynamış olmalı.”</p>

    <p class="normal">“Yuri, burada ikimizden başka kimse yok.”</p>

    <p class="normal">“Doğru.”</p>

    <p class="normal">“Dışarıdan birisinin sisteme sızdığını mı düşünüyorsun? Bu imkânsız, biliyorsun!”</p>

    <p class="normal">“Hiçbir fikrim yok. Komik olan şu: Bunun olduğu her sefer burada değildim. İlk seferinde uyuyordum. İkinci seferinde Destiny’deydim. Şimdiyse tuvalette. Belki tesadüftür. Ama ben tesadüflere inanmam. Artık inanmıyorum!”</p>

    <p class="normal">Cantoni, kanın yüzünden çekildiğini hissetti. Yumruklarını sıkıp gözlerini bir an yumdu. Sakin kalmalı. Derin bir nefes verdi. Sonra şöyle dedi: “Yuri, Tanrı aşkına, neden bilinçli olarak bilgisayarı çökertmek istemiş olayım?”</p>

    <p class="normal">Orlov fırça gibi, siyah sakallı yüzünü daha da vahşi kılacak şekilde sırıttı. “Sen İtalyan’sın. Kurnaz, ama korkak. Burada, yukarıda korkuyorsun. Teknik ekipmanın çalışmayacağından korkuyorsun. Eve dönmek istiyorsun. Protokole göre, teknik ekipmanda bir aksaklık olursa istasyonu boşaltmamız ve Soyuz kurtarma kapsülüyle yeryüzüne dönmemiz gerektiğini biliyorsun. Görev Kontrol, emri vermek üzeredir. İstediğine kavuştun.” Eli öne doğru atıldı, Cantoni’nin mavi tulumunun yakasını kavrayıp kendine çekti. Cantoni, Orlov’un kötü kokan nefesini ve yıkanmamış vücudundan yayılan ter kokusunu duydu. “Ama komutan benim ve sana bu istasyonun terk edilmeyeceğini söylüyorum! Bir sonraki mürettebat bizi alana kadar burada kalıyoruz! Anlaşıldı mı?!”</p>

    <p class="normal">Cantoni soğukkanlılığını korumaya çalıştı. Orlov’un sakallı yüzüne vurma isteğini bastırdı. Onun kendisini kışkırtmasına izin veremezdi. İstasyonun iki çalışanı arasında yaşanacak ciddi bir kavga felaketle sonuçlanabilirdi.</p>

    <p class="normal">“Yuri, bilgisayarı ben sabote etmedim,” dedi. Bu korkunç itham karşısındaki öfkeli titreyişini tümüyle bastıramıyordu. “Neyin ters gittiğini bilmiyorum, ama bunu yapan ben değilim. Bana inanmak zorundasın!” Orlov’un koyu gözlerinin içine baktı. “Evet, eve, karıma ve çocuklarıma gitmek istiyorum. Fazlasıyla uzun zamandır buradayım. Ama bu yüzden hayatımızı ve istasyonun geleceğini riske atacak değilim! Bunu yapabileceğime gerçekten inanıyor olamazsın!”</p>

    <p class="normal">Cantoni’nin ilk başta planlanmış olan on üç günden çok daha uzun süredir burada oluşunun nedeni, istasyonun ikinci daimi çalışanı olan Nick Fletcher adlı Amerikalının hastalanıp aslında Cantoni’yi götürecek olan mekikle yeryüzüne dönmüş olmasıydı. Cantoni, Amerikalıların bütçe kısıtlaması yüzünden şu an istasyonun en önemli sponsoru olan Avrupa Uzay Ajansı AUA’yı temsil ettiği için, Görev Kontrol bir sonraki mekiğe kadar Fletcher’ın yerine onun kalmasına karar vermişti.</p>

    <p class="normal">Herkes onun istasyonda daha uzun süre kalmaya istekli olduğunu düşünüyordu. Cilia bile buna sevinmiş ve onunla gurur duymuştu. Cantoni yutkunup mutluymuşçasına sırıtmaya ve bir sonraki mekiğin onu almak için plan dışı bir şekilde iki ay sonra kalkacağı düşüncesiyle kendini avutmaya çalışmıştı. Ancak Amerikalılar mekiği bir daha fırlatmamış ve planlanan altmış dört gün bu arada yüzün üzerine çıkmıştı. Bir sonraki kalkışın iki hafta içinde olması kararlaştırılmıştı. Cantoni bu defa her şeyin yolunda gitmesi için her gün dua ediyordu.</p>

    <p class="normal">İstasyonun darlığından, plastik kokusundan, dezenfektan maddelerden ve ter kokusundan nefret ediyordu. Ara sıra dengesini bozan yerçekimsiz ortamdan ve bunun yarattığı kusma isteğinden nefret ediyordu. Dejenerasyona uğrayan kaslarını gerginleştirecek sıkıcı egzersizlerden, günün tekdüze akışından, çoğu zaman ona uğraş terapisi gibi gelen deneylerden nefret ediyordu.</p>

    <p class="normal">Mutlak ölümcül bir çevreden yalnızca birkaç milimetre kalınlığındaki metal bir tabakayla ayrılıyor olduğu duygusundan nefret ediyordu. Yeryüzündeki çoğu insan, uzay yolculuğunun hâlâ, teknik olarak yapılabilir olanın sınırında dolaşılıp durulan, tehlikeli bir macera olduğundan habersizdi. Başparmağın tırnağı büyüklüğündeki bir meteorit ya da bir parça uzay çöpü, geminin kılıfında yumruk büyüklüğünde bir delik açmaya ve onu oracıkta öldürmeye yeterdi.</p>

    <p class="normal">Ama en çok bu kaba, cehennem zebanisi Yuri Orlov’ la buraya tıkılmış olmaktan nefret ediyordu. Komutan dünyanın en deneyimli kozmonotlarından biriydi. MİR’ de<sup class="calibre3"><a href="../Text/Sistem_split_106.html#footnote-1566-4" id="footnote-1566-4-backlink">[4]</a></sup> bile bulunmuştu. Ancak huysuz biriydi ve Cantoni’ den hoşlanmadığını açıkça belli ediyordu. Şimdi bir de paranoyaklaşmıştı ve garip ithamlar savuruyordu; Cantoni’ dense bu durumda sinirlerine hâkim olması bekleniyordu. Oysa profesyonel bir astronot değil, sadece bir biyologdu.</p>

    <p class="normal">“Kaybol!” diye tısladı Orlov.</p>

    <p class="normal">“Yuri, ben...”</p>

    <p class="normal">“Kaybol!” diye haykırdı Rus. “Seni artık burada görmek istemiyorum!”</p>

    <p class="normal">Buraya kadardı! “Seni ahmak Rus geri zekâlısı!” diye bağırarak karşılık verdi Cantoni. “Bu patron ayaklarınla uzun zamandır sinirlerimi bozuyorsun ve artık sigortalarımı attırmaya başladın! Kendine gel kahrolası! Sırf komutansın diye...”</p>

    <p class="normal">Orlov, Rusça uzun uzun sövdü. Sonra duvardaki dolaptan aldığı istasyon elkitaplarından birini Cantoni’ye doğru fırlattı. “Kaybol, seni sabotajcı!” diye öfkeyle haykırdı. “Eğer seni bir daha merkezî bilgisayarın yakınlarında yakalarsam, kendi ellerimle boynunu kırarım!”</p>

    <p class="normal">Cantoni bu ağır cisimden kaçınmaya çalıştıysa da, odada serbestçe süzüldüğünden ancak boşa kürek çekiyordu. Plastik kitap sertçe alnına çarptı ve Cantoni geriye doğru sendeledi. Alnında birkaç minik kırmızı kabarcık beliriverdi.</p>

    <p class="normal">Cantoni elini başına götürdü ve kana bulanmış parmaklarına inanamayarak bakakaldı. Orlov’a nefret dolu bir bakış atıyordu ki, onun tekrar bilgisayarın başına dönmüş olduğunu ve kendisini görmezden geldiğini fark etti. İçindeki, kitabı geri fırlatma arzusunu bastırdı. Kendini yavaşça bölmenin içinden Zarya modülüne çekerek bir süre ilkyardım çantasını aradı, sonunda onu şeffaf, plastik bir çamaşır torbasının altında buldu ve alnına bir yara bandı yapıştırdı. Yaranın boyutu oldukça küçüktü, fakat bu olay kaldırılabilir cinsten değildi.</p>

    <p class="normal">Cantoni, Orlov’un bu davranışını rapor etmesi gerektiğinin farkındaydı, ama bunu yapmamaya karar verdi. Burada, yukarıda çaresizce komutanın keyfine teslim edilmiş durumdaydı. Görev Kontrol’ün masa başı çalışanları onun için hiçbir şey yapamazlardı ve böyle bir rapor Orlov’un keyfini iyice kaçırabilirdi. Eğer mekiğin fırlatılması bu sefer yolunda giderse, çok yakında evinde olacaktı. Şu son günleri bir şekilde atlatırdı.</p>

    <p class="normal">Yeryüzündeki meslektaşlarının çoğu onun yerinde olabilmek için varını yoğunu feda ederdi. Oysa o sadece Cilia’yı ve çocukları, Toskana tepelerindeki Lucca’ya yakın küçük evini, sızma zeytinyağına batırılmış basit bir ciabatta ekmeğini ve akşam güneşinde ılınmış bir kadeh Chianti şarabını özlüyordu. Tüm bunları canı yanacak kadar çok özlüyordu.</p>

    <p class="normal">Bunca zamandan sonra onu burada, yukarıda hâlâ etkilemeyi başaran tek şey, pencereden görülen manzaraydı. Destiny laboratuvarına ulaştığında, deneylerini bir an için görmezden geldi ve çok yakın görünen, ama ulaşılamaz uzaklıkta olan yeryüzüne uzun, özlem dolu bir bakış attı.</p>

    <p class="normal">Atmosferin ne kadar da ince olduğu –dev, turkuvaz bir elmanın kabuğundan daha kalın değil– buradan, yukarıdan açıkça görülebiliyordu. İnsan evrendeki bu eşsiz yerin güzelliğinin, ancak uzayın zifiri karanlık soğukluğu ve boşluğuyla karşılaştırdığında farkına varabiliyordu. Ama aşağıdaki insanlar bu perspektifle pek ilgilenmiyor ve yeryüzündeki yaşam koşulları tamamen mahvolursa, istedikleri zaman Mars’a taşınabilirmiş gibi hareket ediyorlardı.</p>

    <p class="normal">Bu yükseklikten gerçekten de otlayan koyunlar gibi görünen bir bulut kümesinin altında Jutland yarımadasını ve Almanya’nın Kuzey Denizi kıyısını seçebildi, altında sessizce kayıp gidiyorlardı. Hamburg, Kuzey Almanya’nın canlı yeşil ovalarının üstünde kirli gri bir leke gibi duruyordu; Elbe’nin ince, kargacık burgacık şeridinin yanında küçük bir sigara külü öbeği.</p>

    <p class="normal">Şimdi aşağıda olmak için neler vermezdi ki...</p>
  </div>

  <div class="calibre1" id="calibre_pb_7"></div>
</body>
</html>
