<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">8</p>

    <p class="sagbold">Hamburg-Hafencity</p>

    <p class="sagbold">Perşembe, 9.01</p>

    <p class="normal">Başkomiser Friedemann Unger ceketinin cebinden plastik bir torba çıkardı ve eldiven görevi görecek şekilde parmaklarına geçirdi. Bununla bronz heykeli eline alıp yakından inceledi. Hiç kuşkusuz kandı bu, aceleyle silinmişti. Heykeli dikkatlice masanın üstüne koydu. Cinayet masasının yapacağı teknik inceleme duruma kesinlik kazandıracaktı, fakat Unger bu ağır, sivri köşeli nesnenin Hamacher’in kafatasındaki yaraya uyacağından oldukça emindi.</p>

    <p class="normal">Helius’un solgun yüzünü süzerken gözlerini kıstı. Bu adamı bir türlü çözemiyordu. İlk bakışta her şey nispeten basit bir olay gibi görünmüştü: İflasın eşiğindeki bir firmanın kurucuları arasında patlak veren tartışma ölümle sonuçlanmıştı. Fakat Helius hiç de katil gibi davranmıyordu. Sinirli ve çökmüş bir hali vardı, ama korkmuyordu. Bu Yeni Ekonomi adamları avukatlarla sürekli içli dışlı olmalarına rağmen, avukatını aramıyordu. Ve şimdi de, üstünde parmak izleri olan cinayet silahını kendi iradesiyle ona uzatıyordu.</p>

    <p class="normal">Unger muhteşem manzaralı büroya ilk girdiğinde, içinde belli belirsiz bir öfke yükselmişti. Birikiminin önemli bir kısmını Yeni Pazar’da kaybetmişti; muhtemelen böylesine şık bir büro için çarçur edilmişti parası. Fakat bu kendi aptallığından kaynaklanmıştı ve kişisel sorunlarının soruşturmayı etkilemesine izin veremezdi.</p>

    <p class="normal">“Bunu kimin yapmış olabileceğine dair gerçekten hiçbir fikriniz yok mu? Hamacher’e kin duyan herhangi biri var mı? Belki işten çıkarılmış birisi? Düşünün!”</p>

    <p class="normal">Helius kaşlarını çattı. “Hayır... aslında evet, bir programcıyı işten çıkarmıştık. Ama üstünden üç ay geçti. Ve eğer kızdıysa, Ludger’e değil, bana kızmalıydı.”</p>

    <p class="normal">“İsim?”</p>

    <p class="normal">“Lisa Hogert.”</p>

    <p class="normal">“Adres?”</p>

    <p class="normal">“Bayan Andresen’den alabilirsiniz.”</p>

    <p class="normal">“Neden işten çıkartılmıştı?”</p>

    <p class="normal">“Para çalmıştı. Burada bir dizi hırsızlık gerçekleşmişti ve biz de sonunda yem olarak bir para hazırladık. Onu da Lisa’da bulduk. Derhal kovdum.”</p>

    <p class="normal">Unger başını salladı. Bu izden pek bir şey çıkacağa benzemiyordu. “Bunun dışında, belki özel yaşantısından aklınıza gelen birileri var mı?”</p>

    <p class="normal">“Ludger yalnız yaşıyordu. Bildiğim kadarıyla kız arkadaşı da yoktu. Burada, firmada çok fazla zaman geçiriyordu.”</p>

    <p class="normal">“Daha önce, DINA’nın dün hata yaptığını söylemiştiniz. Bugün gayet düzgün çalışıyor gibi görünüyor. Bunu nasıl açıklarsınız?”</p>

    <p class="normal">Helius kaşlarını çattı. “Bilmiyorum. Büyük ihtimalle Ludger dün hatayı bulmuştur. Ama hatanın tek tük çıkıyor olması da mümkün. Hata arama genelde yazılımı geliştirirken işimizin yarısından fazlasını oluşturur ve yalnızca bazen ortaya çıkanları bulmak işin en zor kısmıdır.”</p>

    <p class="normal">“Cinayetin bununla bir ilgisi olabilir mi?”</p>

    <p class="normal">“Nasıl yani?”</p>

    <p class="normal">“Hiçbir fikrim yok. Sadece soruyorum.”</p>

    <p class="normal">“İkisi arasında bir bağlantı göremiyorum.”</p>

    <p class="normal">“Biri yazılımı bilinçli olarak sabote etmiş olabilir mi? Size zarar vermek için?”</p>

    <p class="normal">“Kim bunu yapar ki? Ve neden? Firma iflas ederse bundan çıkar sağlayacak kimse yok. Çalışanlar işlerini, yatırımcılarsa paralarını kaybederler.”</p>

    <p class="normal">“Bir rakip belki?”</p>

    <p class="normal">“Almanya’da benzer işler yapan başka bir firma yok. Amerikalılar da bugüne dek Alman pazarıyla ilgilenmediler.”</p>

    <p class="normal">“Sizden kişisel olarak nefret eden biri var mı? Demek istediğim, belki de asıl hedef Hamacher değildi. Belki de biri sizi...”</p>

    <p class="normal">Kapı vurulmadan açıldı. Unger kızgın bir şekilde döndü ve herkesin Sir Francis dediği Cinayet Masası Komiseri Hinrich Dreek’in sırıtan yüzüne baktı.</p>

    <p class="normal">“Şef, bir şey buldum!” diye sevinçle bağırdı.</p>

    <p class="normal">“Şimdi değil, Dreek...”</p>

    <p class="normal">“Olay esnasında büroda kimin olduğunu biliyorum.”</p>

    <p class="normal">“Ne?”</p>

    <p class="normal">“Merkezî güvenlik kilitleme sistemi. Tüm çalışanların elektronik bir giriş kartı var. Sistem, kimin ne zaman kapıyı açtığını ya da kapadığını tam olarak gösteriyor.”</p>

    <p class="normal">“Ve?”</p>

    <p class="normal">“Çalışanların söylediklerine göre, son kişi de saat sekize doğru bürodan çıkarken Ludger Hamacher tek başınaymış. Fakat kilitleme sistemi saat 21.05’te bir giriş daha yapıldığını gösteriyor. Yani birisi o saatte büroya gelmiş.”</p>

    <p class="normal">“Sadede gelin, Dreek. Kim peki?”</p>

    <p class="normal">“Kapı saat 21.05’te Mark Helius’un kartıyla açılmış.”</p>

    <p class="normal">Unger, Helius’a doğru döndü ve adamın korkudan beti benzi atmış yüzüne uzun uzun baktı.</p>
  </div>

  <div class="calibre1" id="calibre_pb_14"></div>
</body>
</html>
