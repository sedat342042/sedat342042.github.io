<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">68</p>

    <p class="sagbold">Hamburg-Harburg</p>

    <p class="sagbold">Çarşamba, 18.22</p>

    <p class="normal">“Ben,” dedi Weisenberg.</p>

    <p class="normal">Mark ile Lisa şaşkınlıkla ona döndüler. “Efendim?” diye sordu Lisa.</p>

    <p class="normal">“‘Ben’ diye yazın.” İri, akıllı gözleri parlıyordu.</p>

    <p class="normal">“Siz... Rainer’in karınızı sevdiğini mi düşünüyorsunuz?”</p>

    <p class="normal">Weisenberg başını salladı. “Siz onu tanımadınız. Eva, şimdiye kadar tanıdığım en anlayışlı, en yumuşak, en akıllı varlıktı.” Yutkundu. “Hastalarının hepsi onu severdi. Onu tanıyan biri... aksini hissedemezdi ki!”</p>

    <p class="normal">Lisa, Mark’a döndü. “Ne diyorsun? Riske girelim mi?”</p>

    <p class="normal">“Bence girelim,” dedi Mark. “Ne de olsa komodininde onun fotoğrafı duruyordu. Evde bir insana ait olan tek fotoğraftı. Rainer’in CD’yi yolladığı kişi de oydu. Evet, sanırım Rainer onu gerçekten sevdi.”</p>

    <p class="normal">“Ben,” diye yazıp enter tuşuna bastı Lisa.</p>

    <p class="normal">Ekran karardı. Dizüstü bilgisayarda küçük bir ışık yanıp sönmeye başladı ve sabit diskin ritmik vızıldaması duyuldu.</p>

    <p class="normal">“Kahretsin! Kahrolası bir saçmalık!” Lisa elinin ayasıyla masaya vurdu.</p>

    <p class="normal">Mark bir elini onun omzuna koydu. “Bekle bakalım,” dedi. “Belki de doğru şeyi yapmışızdır.”</p>

    <p class="normal">Bir süre sonra normal Windows masaüstü belirdi. Ortada yeni bir klasör dikkat çekiyordu. Lisa fareye iki defa tıklayarak klasörü açtı. İçinde yalnızca iki belge vardı: PANDORA.TXT ve EVAICIN.TXT. Lisa ilkini açtı. Şifreli C++ program kodu ekranı kapladı. Lisa binlerce satırı hızla taradı.</p>

    <p class="normal">“Bu işte,” dedi.</p>

    <p class="normal">Mark, sesindeki rahatlamayı sezebildi. “Kaynak kodu bulduk!”</p>

    <p class="normal">“Diğer belgeyi açar mısınız lütfen?” dedi Weisenberg.</p>

    <p class="normal">Lisa başını salladı. Bir mektup metni belirdi.</p>

    <p class="normal">“Sevgili Eva,</p>

    <p class="normal">Senin için neler hissettiğimi artık biliyorsun. Büyük ihtimalle çok geç. Zaten ikimizden hiçbir zaman bir rüya çift çıkmazdı herhalde.</p>

    <p class="normal">Sana daha önce Pandora’dan bahsetmiştim. Her ne kadar hasta olmadığımı söyleyip dursan da, bana inandın mı, yoksa mektuplarımı fantezi ürünü olarak mı gördün, emin olamıyorum. Ama ben de Pandora’yı keşfettiğimde çok şaşırmış ve ilk başta inanamamıştım.</p>

    <p class="normal">Şimdi, artık eserimle ilgilenemeyeceğime göre, sana sırrımı veriyorum: Ekteki PANDORA.TXT belgesinde ilk programın kaynak kodu var. Eğer beni tanıyorsan, onu nasıl okuman gerektiğini de biliyorsundur.</p>

    <p class="normal">Pandora geçen süreç içinde çok değişti, ama kaynak kod sayesinde senin kocan gibi biri onun nasıl oluştuğunu anlayabilir. Kodu ona mı, yoksa başkasına mı göstermek istediğine sen karar ver. Bu muhtemelen Pandora’nın sonu olacaktır. O bizim dünyamızda bir yabancı ve insanlar da yabancılara pek nazik davranmazlar. Ben bunu çoğu kişiden daha iyi bilirim. İnan bana, sana karşı ne kadar aksini iddia etseler de, Pandora’yı yok edecekler. Ondan korkacaklar, çünkü onu anlamayacaklar.</p>

    <p class="normal">Dostluğumuz adına senden rica ediyorum: Kararını vermeden önce Pandora’yı tanı. Ve unutma: O, çocuk gibi bir şey. Öğrenmek istiyor. Ona bilgeliğini ve diğer insanlara olan sevgini öğret. Sonra, gönülden inanıyorum ki, o sizin için tanrılardan gelen bir hediye olacak ve insanlığa yeni umutlar verecek.</p>

    <p class="normal">Sevgiyle</p>

    <p class="normal">Rainer”</p>

    <p class="normal">Mark mektubun sonuna geldiğinde, kanepeden bir inleme duyuldu. Diego uyanmıştı. Debelenerek bağlarından kurtulmaya çalıştıysa da, hobisi yelkencilik olan Mark oldukça sağlam düğümler atabiliyordu. Bu iriyarı adamın tek becerebildiği, kanepeden yere kaymak oldu. Yattığı yerden üçüne nefret dolu bakışlar fırlattı.</p>

    <p class="normal">Mark saatine baktı. Taksi şoförünün polise haber vermesinin üzerinden yaklaşık on dakika geçmiş olmalıydı. Her ihtimale karşı cebine sokmuş olduğu, Diego’nun tabancasını eliyle yokladı. Eğer mecbur kalırsa, onu kullanmaya tereddüt etmeyecekti.</p>

    <p class="normal">“Şimdi ne yapacaksınız?” diye sordu Weisenberg.</p>

    <p class="normal">“Doğrudan doğruya Pandora’ya saldıracak bir virüs yazmaya çalışacağım,” dedi Lisa.</p>

    <p class="normal">Profesör düşünceli düşünceli dizüstü bilgisayara baktı. “Rainer Erling’in tahmin ettiği tam da buydu,” dedi. “Pandora’yı araştırmayarak büyük bir şansı harcıyor muyuz acaba, merak ediyorum.”</p>

    <p class="normal">“Rainer Erling öldü,” dedi Mark. “Eğer Pandora isteklerine kavuşursa, bizim de sonumuz bu olacak. O tehlikeli ve bizim hakkımızda daha çok şey öğrendiği her an, daha da tehlikeli hale geliyor. Bir zaman gelecek ki, onu yok etmek imkânsız olacak; tabii eğer şimdiden çok geç kalmadıysak. En azından denemeliyiz.”</p>

    <p class="normal">“Aslında bu bizim kendi başımıza verebileceğimiz bir karar değil,” dedi Weisenberg. “Bu bizim için fazla büyük, fazla önemli. Pandora, insanlığın geleceği için hayati önem taşıyabilir.”</p>

    <p class="normal">“Ne yapmak istiyorsunuz? Birleşmiş Milletler’e haber vermek mi? Kararı politikacılara bırakmak mı? Bu sadece, sonu gelmeyen tartışmalara yol açacak ve şayet günün birinde bir karara varılabilirse, o zaman Pandora’ya karşı bir şeyler yapmak için çok geç olacaktır. Profesör, muhtemelen haklısınız; insanlığın geleceği bizim elimizde. Eğer Pandora’yı şimdi yok etmezsek, sözünü ettiğimiz geleceği riske atmış olabiliriz.”</p>

    <p class="normal">“Ayrıca kaynak kodu biliyoruz, istediğimiz zaman Pandora’yı yeniden canlandırabiliriz,” dedi Lisa. “İnternetin geri kalanından ayrılmış, kontrollü bir alanda.”</p>

    <p class="normal">Weisenberg başını salladı. “Haklısınız. Bir bilim adamı olarak, böylesine önemli bir keşfi gizli tutmayı ve tahrip etmeyi kabullenemiyorum; ama mantıklı düşünen bir insan olarak, başka çaremiz olmadığını itiraf etmeliyim.”</p>

    <p class="normal">Zil çaldı. Weisenberg bir grup polise kapıyı açtı. Memurlara, Diego’nun zorla evine girdiğini ve üçünün onu bastığını anlattı. Ne Pandora’dan ne de Lisa’yla Diego’nun birbirlerini tanıdıklarından bahsetti. Polisler başlarını sallayıp kısa bir tutanak hazırladılar. Weisenberg’in ifadesinden şüphelenmek için herhangi bir sebepleri yoktu. Ne de olsa uluslararası üne sahip bir bilim adamıydı, bu onun eviydi ve olayın anlattığı şekilde olduğuna dair görgü tanıkları vardı. Diego’yu bağlarından kurtarıp ellerini kelepçelediler. Mark’ın verdiği tabancayı kanıt olarak yanlarına aldılar.</p>

    <p class="normal">Diego götürülürken tek kelime etmedi. Polisler onu arabaya ittirirken, Mark ile Lisa’ya meydan okuyan son bir bakış attı. Mark’ın içinde, bu gaddar herifi günün birinde tekrar göreceğine dair kötü bir his vardı.</p>
  </div>

  <div class="calibre1" id="calibre_pb_74"></div>
</body>
</html>
