<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="chapter">
    <p class="h2baslik">5</p>

    <p class="sagbold">Palo Alto / California</p>

    <p class="sagbold">Çarşamba, 13.03</p>

    <p class="normal">Norman Reed saatine baktı. Biri biraz geçiyordu. Sadece bir saat daha, sonra sabah vardiyası sona eriyordu. Carl’s Jr.’da birkaç hamburger yiyecek, eve gidip uzanacak ve sonra, akşam olunca, her zamanki gibi Eternia’da arkadaşlarıyla buluşacaktı.</p>

    <p class="normal">Pencereden şöyle bir dışarı baktı. Gökyüzü açıktı, sadece tek tük sirrus bulutu Pasifik’ten kesintisiz bir rüzgâr estiğini, bu rüzgârın da güzel, düzenli dalgalar getireceğini gösteriyordu. Sörf yapmak için ideal koşullar. Ancak Norman uzun süredir bir sörf tahtasının üstünde durmamıştı. En son durduğunda on altı yaşındaydı ve bir atletin vücuduna sahipti. Bugün sahip olduğu kocaman göbeğiyle artık sahilde kendine güveni yoktu. Ama fark etmezdi. Şişmanlığından utandığı zamanları geride bırakalı çok olmuştu.</p>

    <p class="normal">Mutsuz bir aşktan sonra, hayal kırıklığından yemeye başlamıştı. Vücudunun ne hale geldiğini fark ettiğinde, iş işten geçmişti. O günden beri Norman’ın hayatında iyi sekse en yakın gelen şey, Ben &amp; Jerry marka akçaağaç şerbetli cevizli dondurmaydı. Ama bu da fark etmezdi. Bugünlerde insan artık eğlenmek için partilere gitmek zorunda değildi, ne de olsa internet diye bir şey vardı.</p>

    <p class="normal">Şişman olmanın yol açtığı tek gerçek sorun terdi; ve burada, California’da insan eğer dikkat etmezse, çok kolay ter içinde kalabiliyordu. Bu yüzden, internetin kalbinin attığı Silikon Vadisi’nin ortasında, çok modern bir cam binadaki işyerinde olduğu gibi, klimalı ortamlarda bulunmayı tercih ediyordu.</p>

    <p class="normal">Norman, arama teknolojisi alanında dünyanın en önemli firmalarından birinde çalıştığı için oldukça gurur duyuyordu. İki yıldır buradaydı, ki bu, hisse opsiyonlarının epey güzel bir meblağ değerinde olduğu anlamına geliyordu. Ne de olsa dünyanın en büyük bilgiişlem merkezlerinden birinin sorumluluğu ona verilmişti ve iyi para kazanıyordu. Buna rağmen işini öyle çok seviyor değildi. Kapasitesinin altında bir iş yapıyordu ve sıkılıyordu. Denetlediği yüksek performanslı bilgisayarlardan birine Eternia-Client’ı yüklemeyi nasıl da isterdi. Ama bu tabii ki kesin bir şekilde yasaklanmıştı.</p>

    <p class="normal">Görevi, arama motorunun kalbi olan server farm’ın<sup class="calibre3"><a href="../Text/Sistem_split_106.html#footnote-1566-8" id="footnote-1566-8-backlink">[8]</a></sup> performansını kontrol etmekti. Pek heyecan verici değildi, ama bunun da iyi bir yanı vardı elbet. Stres yoktu. Norman stresten nefret ederdi. Stres onu ter içinde bırakırdı.</p>

    <p class="normal">İnternetteki sorgular, beş milyardan fazla web sayfasının bilgilerinin birbirine bağlı binlerce bilgisayarda kayıtlı olmasına rağmen, normalde saniyenin onda birinden daha kısa sürede cevaplanırdı. Büyük bir kullanıcı yığılımında ya da ciddi bir sistem çöküşünde, bekleme süresi birkaç saniyeye çıkabilirdi ve bu, arama motoru kullanıcıları tarafından pek hoş karşılanmazdı.</p>

    <p class="normal">Norman, sistemi denetleyerek, istatistikler çıkararak, tıkanma noktalarını analiz ederek ve bilgisayar kapasitesi yeterli olur olmaz yeni donanımlar talep ederek, bu durumun hiçbir zaman gerçekleşmemesini sağlamaktan sorumluydu. Normalde sistem yükü kritik eşiğin çok altındaydı, ama dünyanın herhangi bir yerinde büyük bir felaket olur ve yeryüzünde milyonlarca insan aynı anda internetten bilgi almaya çalışırsa, her an bir yığılma gerçekleşebilirdi. Ancak şu an server farm, saniyede üç bin girişten daha az bir rakamla, böyle bir aşırı yükten oldukça uzaktaydı.</p>

    <p class="normal">Norman, her seferinde son on saniyenin sistem yükünü veren istatistiğe rutin bir şekilde göz atıyordu.</p>

    <table class="generictable">
      <tbody class="calibre4">
        <tr class="calibre5">
          <td class="calibre6">
            <p class="normal">Zaman</p>
          </td>

          <td class="calibre6">
            <p class="normal">Giriş /saniye</p>
          </td>

          <td class="calibre6">
            <p class="normal">Ortalama işleme süresi</p>
          </td>

          <td class="calibre6">
            <p class="normal">Sistem yüklenmesi (%)</p>
          </td>
        </tr>

        <tr class="calibre5">
          <td class="calibre6">
            <p class="normal">13:03:21</p>

            <p class="normal">13:03:22</p>

            <p class="normal">13:03:23</p>

            <p class="normal">13:03:24</p>

            <p class="normal">13:03:25</p>

            <p class="normal">13:03:26</p>

            <p class="normal">13:03:27</p>

            <p class="normal">13:03:28</p>

            <p class="normal">13:03:29</p>

            <p class="normal">13:03:30</p>
          </td>

          <td class="calibre6">
            <p class="normal">2867</p>

            <p class="normal">2754</p>

            <p class="normal">2761</p>

            <p class="normal">2903</p>

            <p class="normal">2855</p>

            <p class="normal">2801</p>

            <p class="normal">2740</p>

            <p class="normal">2669</p>

            <p class="normal">2721</p>

            <p class="normal">2680</p>
          </td>

          <td class="calibre6">
            <p class="normal">00:00:09:27</p>

            <p class="normal">00:00:09:54</p>

            <p class="normal">00:00:10:05</p>

            <p class="normal">00:00:10:18</p>

            <p class="normal">00:00:10:40</p>

            <p class="normal">00:00:10.52</p>

            <p class="normal">00:00:11:03</p>

            <p class="normal">00:00:11:09</p>

            <p class="normal">00:00:11:31</p>

            <p class="normal">00:00:11:39</p>
          </td>

          <td class="calibre6">
            <p class="normal">05,27</p>

            <p class="normal">05,40</p>

            <p class="normal">06,19</p>

            <p class="normal">06,32</p>

            <p class="normal">06,34</p>

            <p class="normal">06,59</p>

            <p class="normal">07,12</p>

            <p class="normal">07,38</p>

            <p class="normal">07,35</p>

            <p class="normal">07,49</p>
          </td>
        </tr>
      </tbody>
    </table>

    <p class="normal">Şaşkınlıkla kalakaldı. Yolunda gitmeyen bir şeyler vardı. Kullanıcı girişleri aşağı yukarı sabit kaldığı halde, ortalama işlenme zamanı ve sistem yüklenmesi artıyordu. Bu olabilecek bir şey değildi.</p>

    <p class="normal">Neler oluyordu? Bir virüs mü? Hayır, imkânsız. Tüm bir bilgisayar kümesinin çöküşünden sonra firmanın aldığı güvenlik önlemleriyle, bu olamazdı. İki yıldan daha uzun bir süre önce olmuştu bu, Norman’ın işe başlamasından önce, ama o zamanlar burada olan insanlar üzerindeki etkisi hâlâ sürüyordu.</p>

    <p class="normal">Bir donanım sorunu, bu durumun tek açıklamasıydı. Bir bilgisayar kümesi bankası çökmüş olmalıydı. Ama o zaman da yüklenmenin birden yukarı fırlaması ve sonra sabit kalması gerekirdi.</p>

    <p class="normal">Sistem yüklenmesinin, normalde sadece sabahın erken saatlerinde, Avrupa’da henüz çalışılırken ve ABD’nin batı sahili yavaş yavaş uyanırken ulaşılan yüzde on barajına yaklaşmasını artan bir dehşetle izliyordu. Alnında ve koltukaltlarında oluşan ilk ter damlalarını hissetti.</p>

    <p class="normal">Sistem yüklenmesi yüzde on bire dayandığında, Norman donanım servisinden Joe’yu aramak üzere telefona sarıldı. Bir yerlerde sırayla bilgisayarlar çöküyor olmalıydı. Domino etkisinden korkuyordu.</p>

    <p class="normal">“Joe Gruner?”</p>

    <p class="normal">“Merhaba Joe, ben Norman. Burada, sabit kullanıcı girişleriyle yükselen bir sistem yüklenmesi görüyorum. Bir yerlerde ciddi bir donanım sorununuz olmalı.”</p>

    <p class="normal">“Olumsuz, Houston,” dedi Joe, kötü bir Tom Hanks taklidiyle. “Bütün sistemler düzgün işliyor.”</p>

    <p class="normal">“Emin misin?”</p>

    <p class="normal">“Beni dinle Stormin’ Norman,<sup class="calibre3"><a href="../Text/Sistem_split_106.html#footnote-1566-9" id="footnote-1566-9-backlink">[9]</a></sup> sen işini yap ve bırak ben de benimkini yapayım, tamam mı?”</p>

    <p class="normal">“Tamam, peki. Sadece, burada...” İstatistiğe tekrar baktı, gözlerini kırpıştırdı.</p>

    <table class="generictable">
      <tbody class="calibre4">
        <tr class="calibre5">
          <td class="calibre6">
            <p class="normal">Zaman</p>
          </td>

          <td class="calibre6">
            <p class="normal">Giriş / saniye</p>
          </td>

          <td class="calibre6">
            <p class="normal">Ortalama işleme süresi</p>
          </td>

          <td class="calibre6">
            <p class="normal">Sistem yüklenmesi (%)</p>
          </td>
        </tr>

        <tr class="calibre5">
          <td class="calibre6">
            <p class="normal">13:06:11</p>

            <p class="normal">13:06:12</p>

            <p class="normal">13:06:13</p>

            <p class="normal">13:06:14</p>

            <p class="normal">13:06:15</p>

            <p class="normal">13:06:16</p>

            <p class="normal">13:06:17</p>

            <p class="normal">13:06:18</p>

            <p class="normal">13:06:19</p>

            <p class="normal">13:06:20</p>
          </td>

          <td class="calibre6">
            <p class="normal">2591</p>

            <p class="normal">2604</p>

            <p class="normal">2621</p>

            <p class="normal">2588</p>

            <p class="normal">2612</p>

            <p class="normal">2675</p>

            <p class="normal">2663</p>

            <p class="normal">2600</p>

            <p class="normal">2611</p>

            <p class="normal">2596</p>
          </td>

          <td class="calibre6">
            <p class="normal">00:00:08:23</p>

            <p class="normal">00:00:08:21</p>

            <p class="normal">00:00:08:35</p>

            <p class="normal">00:00:08:55</p>

            <p class="normal">00:00:09:01</p>

            <p class="normal">00:00:08:43</p>

            <p class="normal">00:00:08:47</p>

            <p class="normal">00:00:08:29</p>

            <p class="normal">00:00:08:50</p>

            <p class="normal">00:00:08:29</p>
          </td>

          <td class="calibre6">
            <p class="normal">04,03</p>

            <p class="normal">04,12</p>

            <p class="normal">04,07</p>

            <p class="normal">04,15</p>

            <p class="normal">04,01</p>

            <p class="normal">04,13</p>

            <p class="normal">04,10</p>

            <p class="normal">04,07</p>

            <p class="normal">04,04</p>

            <p class="normal">04,05</p>
          </td>
        </tr>
      </tbody>
    </table>

    <p class="normal">“Unut gitsin, Joe. Benim hatam. Burada her şey yolunda.”</p>

    <p class="normal">“Norm?”</p>

    <p class="normal">“Evet?”</p>

    <p class="normal">“O kullandığından daha az almalısın, biliyorsun.”</p>

    <p class="normal">“Geri zekâlı.” Norman telefonu kapattı. Tuhaf. Ne olmuştu? Sistem yüklenmesini analiz eden istatistik programında bir açık mı vardı? Bu ona pek de olası görünmüyordu; sonuçta bir seneden fazla zamandır onunla çalışıyordu ve bugüne dek kusursuz işlemişti.</p>

    <p class="normal">Eğer donanımla ilgili bir sorun olmadıysa, o halde bilgisayarlarda, işlemci kapasitesinin büyük bölümüne denk gelen bir işlem gerçekleşmiş olmalıydı. Çok büyük bir bölümüne. Bu ne olabilirdi? Bir virüs değil, çünkü virüs olsa normalde ana işlemcilere değil, iletişim kanallarına yük bindirirdi. Son dakikalarda sistemden dışarıya gönderilmiş veri miktarlarını kontrol etti. Göze çarpan bir şey yoktu. Yani kesinlikle virüs değildi.</p>

    <p class="normal">İyi ama ne o zaman? Biri yasak olmasına rağmen bilgisayarlara bir yazılım mı yüklemişti? Bir bilgisayar oyunu belki? Ultrasearch’ün inanılmaz büyüklükteki işlemci kapasitesini sanal bir dünyanın simülasyonu için kullanmak heyecan verici bir düşünceydi. Bununla yepyeni bir gerçeklik yakalanabilirdi. Fakat bu tabii ki saçma bir davranış olurdu; bu bilgisayar kümesinin gerçek zamanlı kullandığı gibi bir işlemci kapasitesini kullanabilecek bir 3D simülasyon programı yoktu.</p>

    <p class="normal">Norman bu durumu bildirmesi gerektiğinin farkına varmıştı. Sonuçta işi, sisteme dikkat etmek ve alışılagelmedik olaylarda alarm durumuna geçmekti. Öte yandan, elinde ne vardı ki? Sistem yükünün kısa süreli artışı, üstelik kritik sınırın oldukça da altında. Huzursuzluğa gerek yok. Eğer bu önemsiz şey yüzünden alarm durumuna geçerse, büyük ihtimalle gülünç duruma düşecekti. Ayrıca Joe’ya durumu bildirmiş, o da kendisiyle alay etmişti. Eğer iş suçu birine yüklemeye gelecek olursa, parmağıyla donanım bölümünü işaret edebilirdi.</p>

    <p class="normal">Kısmen rahatlamış şekilde tekrar camdan dışarı baktı ve sönmekte olan şömine ateşinin son korları gibi içinin derinliklerinde onu kemiren özlem duygusunu bastırmaya çalıştı. Ayaklarının altında sallanan tahtaya, saçlarındaki serin rüzgâra ve yanından geçen üç metre yüksekliğindeki bir dalgayı yakalamanın verdiği baş döndürücü duyguya duyulan özlem.</p>
  </div>

  <div class="calibre1" id="calibre_pb_11"></div>
</body>
</html>