<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">55</p>

    <p class="sagbold">Hamburg-Bahrenfeld</p>

    <p class="sagbold">Çarşamba, 10.30</p>

    <p class="normal">Dr. Christian Tobler, büyük gözlüklü ve sivilceli suratlı, cılız bir adamdı. Öyle genç görünüyordu ki, Almanya’nın en önemli fizik araştırma enstitüsündeki bilgisayar merkezinin müdüründen çok, bir lise öğrencisine benziyordu. Aynı adı taşıyan çikolata markası gibi İsviçre’den gelmişti ve doktorasını CERN’de yapmıştı.</p>

    <p class="normal">Mark ile Lisa’yı kapıdaki güvenlik kulübesinden alıp geniş araziden geçirdi. Bariz bir gurur ve belirgin bir aksanla, her bir binanın işlevini tek tek açıkladı.</p>

    <p class="normal">“Şuradaki soğuk hava deposu, değil mi ama? Oradaki ısı dönüştürücülerden anlayabilirsiniz. Görüyor musunuz? Şu beyaz şey gerçek kar. Tertibat, helyumu bir iki derece Kelvin olan doğru ısıya düşürmeye yarıyor. Daha sonra yeraltındaki hızlandırıcı tünele pompalanıyor ve orada manyetik bobinleri supra iletken olacak şekilde soğutuyor, değil mi ama? Parçacıkları tüneldeki rotalarında tutmak için gereken güçlü manyetik alanları ancak böyle meydana getirebiliyoruz.” Koluyla geniş bir hareket yaptı. “Tünel bütün arazinin altını dolaşıyor. Beş kilometreden daha fazla. Bir elektron, arazinin çevresini saniyede yaklaşık altmış bin kez turluyor. Tabii ki sadece, tünel çalıştırıldığı zamanlarda, değil mi ama?”</p>

    <p class="normal">Mark uygun bir şekilde etkilenmiş gibi başını salladı. “Dr. Tobler, sizin buradaki göreviniz tam olarak nedir?”</p>

    <p class="normal">Bilgisayar merkezinin müdürü, 1,70 metrelik boyunun izin verdiği ölçüde kasıldı. “Buradaki her şeyin, tüm bu teknolojinin, matematik olmadan hiçbir işe yaramayacağını görüyorsunuz, değil mi ama? En başta, tüm bunları inşa edemezdik. Ne denli karmaşık olduğunu hayal bile edemezsiniz. Hızlandırıcı tünel HERA, yüzlerce devasa elektromıknatıstan oluşuyor. Her birinin, oldukça karmaşık hesaplamalarla ortaya konmuş bireysel bir formu var. Ve...”</p>

    <p class="normal">“Burayı siz tasarladığınıza göre, mimarsınız denebilir mi?” diye bilgi edinmeye çalıştı Lisa.</p>

    <p class="normal">“Hayır hayır.” Tobler biraz kızardı. “Öyle değil. Ben sadece açıklamak istedim... her neyse, çok da önemli değil zaten. Benim buradaki görevim, deney sonuçlarını değerlendirmek. Böyle bir parçacık hızlandırıcı ortaya bir dolu veri koyuyor, görüyorsunuz, değil mi ama? Miktarı bir yıl boyunca birkaç petabayt civarını buluyor. Bir petabayt nedir, biliyor musunuz?”</p>

    <p class="normal">“Bir milyon gigabayt,” dedi Lisa ve Mark’a can çekişirmiş gibi bir bakış fırlattı.</p>

    <p class="normal">“Tam olarak söylemek gerekirse, iki üstü elli bayt,” diye açıkladı Tobler. “Daha önce de söylediğim gibi, bir dolu veri. Ve bunlar, iki parçacığın hızlandırıcı tünelde çarpıştığı kısacık anda oluşuyor.” Yumruklarını birbirine vurdu. “Bam! Çarpışmayla ortaya çıkan muazzam enerji sonucunda yeni parçacıklar oluşuyor: Pozitronlar, nötrinolar, kuarklar; neyi çarpıştırdığımıza bağlı. Her yere dağılıyorlar...” bunu karmaşık kol hareketleriyle gösterdi, “ve dedektörlerle karşılaşıyorlar. Bu dedektörler de bilgisayar ağımıza sayısal değerler iletiyorlar. Değil mi ama?”</p>

    <p class="normal">Bu arada, pek göze çarpmayan, iki katlı bir binaya ulaşmışlar ve küçük bir toplantı salonuna girmişlerdi. Duvardaki camdan, içinde uzun bir sıra halinde denetim masaları ve monitörler bulunan dar ve uzun, alçak bir oda görülebiliyordu. Kot pantolon ve uzun kollu tişört giymiş birkaç genç, masaların başına oturmuştu ya da etrafta durmuş konuşuyordu. Tüm bunlar biraz, Mark’ın televizyondan bildiği, Houston’daki NASA Mission Control Center’ı andırsa da, odada oraya özgü, yoğun bir dikkatle çalışılan gergin atmosfer yoktu.</p>

    <p class="normal">Plastik kaplamalı toplantı masasına oturduklarında, Mark gömleğinin kollarını bisküvi kırıntılarından ve kurumuş kahve fincanı izlerinden uzak tutmaya özen gösterdi. “Sonra da sizin bilgisayarınız ölçüm sonuçlarını değerlendiriyor mu?” diye sordu.</p>

    <p class="normal">Tobler enerjik bir şekilde başını salladı. “Aynen öyle. Ama sadece bu değil. Demek istediğim, deneylerden istatistikler, üçboyutlu animasyonlar ve buna benzer şeyler yaratıyoruz, değil mi ama? Bunlara ek olarak simülasyon modelleri de. Kahve ister misiniz?” Cevabı beklemeden, üstlerinde Desy logosu bulunan üç kupayı doldurdu. Mark burun kıvırdı. Kupalar ona sanki kullanılmış gibi görünüyordu.</p>

    <p class="normal">“Rainer Erling de buna benzer simülasyon modelleri üzerinde mi çalıştı?”</p>

    <p class="normal">Tobler başını salladı. “Evet. Rainer dikkatini çok iyi yoğunlaştırabiliyordu, değil mi ama? Modelleri, insanı hayrete düşürebilecek bir hızda geliştiriyordu. Bizde işe başlamamış olmasına hâlâ üzülürüm. Fakat pozisyonda uzlaşamadık, Dr. Feldmann’ı birçok defa...” Sanki birden aklına bir şey gelmiş gibi durakladı. “Öldü, öyle mi?”</p>

    <p class="normal">Mark başını salladı. “Evet, ne yazık ki.” Ceketinin cebinden yabancının fotoğrafını çıkarttı. “Bu kadını tanıyor musunuz?”</p>

    <p class="normal">Tobler başını iki yana salladı. “Bizde çalışmıyor. Yani, tabii ki buradaki her temizlik görevlisini tanımıyorum, ama bilim departmanından hiçbir çalışana benzemiyor. Yine de...” Fotoğrafı daha yakından inceledi. “Evet. Belki de olabilir. Teyzem Hildegard, değil mi ama? Fotoğraftaki kadından biraz daha genç ve ayrıca saçları sarı, koyu renk değil. Ama benzerlik şaşırtıcı.”</p>

    <p class="normal">“Teyzeniz Hamburg’da yaşıyor olabilir mi?” diye sordu Mark.</p>

    <p class="normal">Tobler başını iki yana salladı. “Hayır, Zürih’te yaşıyor. Neden?”</p>

    <p class="normal">“Rainer Erling o zamanlar Desy’ye nasıl gelmişti? Bilginiz var mı?”</p>

    <p class="normal">Tobler başını salladı. “Profesör Weisenberg tavsiye etmişti onu.”</p>

    <p class="normal">“Siz profesörü tanıyor musunuz?”</p>

    <p class="normal">“Bakın. Uzaktan da olsa sayısal matematikle ilgilenen herkes Profesör Weisenberg’i tanır, değil mi ama? Sonuçta, herkesten önce kanıtladığı...”</p>

    <p class="normal">Kapı savrularak açıldı. Öğrenci olacak yaşlarda sarışın bir adam içeri girdi. “Dr. Tobler, lütfen gelebilir misiniz? Yine bir arıza oldu.”</p>

    <p class="normal">Tobler, Mark ile Lisa’ya döndü. “Üzgünüm ama bana bir dakika izin verirseniz...”</p>

    <p class="normal">“Sizi çok tuttuk zaten,” dedi Mark ve ayağa kalktı. Vedalaşmak için Tobler’e elini uzattı. “Yardımınız için çok teşekkürler.”</p>

    <p class="normal">“Evet ama sizin istediğiniz...” Omuz silkti. “Çıkış yolunu bulabilir misiniz?”</p>

    <p class="normal">Mark başını salladı. Bilgisayar merkezinin müdürü başka veda sözcükleri beklemeden genç adamın peşinden büyük salona girdi. Mark ile Lisa, Tobler’in, bir monitöre doğru eğilmiş birkaç genç bilim adamıyla heyecanlı el kol hareketleri eşliğinde konuştuğunu camdan görebiliyorlardı.</p>

    <p class="normal">“Sence...” diye sordu Mark.</p>

    <p class="normal">Lisa omuz silkti. “Hayal görmeye başlamayalım. Bilgisayarlar Pandora’dan önce de çöküyordu. Burada bize ilerleme sağlayacak bir şey yok.”</p>

    <p class="normal">“Belki buradan birini, kaynak kodu yollayacak kadar iyi tanıyordu,” diye tahminde bulundu Mark.</p>

    <p class="normal">“Sanmam. Bu Tobler denen adama bir şey vermediği belli. Öyle geveze ki, Rainer’in ondan hoşlanmış olabileceğini hayal bile edemiyorum. Bence bir sonraki adımımız, Profesör Weisenberg’i ziyaret etmek olmalı. Burada zaman kaybediyoruz. Değil mi ama?”</p>

    <p class="normal">Mark sırıtarak başını salladı.</p>

    <p class="normal">Binadan çıkıp enstitünün park benzeri arazisinden çıkışa yöneldiler. Yolda, kontrol merkezine doğru koşan üç adamla karşılaştılar.</p>
  </div>

  <div class="calibre1" id="calibre_pb_61"></div>
</body>
</html>
