<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">44</p>

    <p class="sagbold">Hamburg-Hafencity</p>

    <p class="sagbold">Pazartesi, 9.40</p>

    <p class="normal">Unger ile Dreek D.I. bürosunun kapısını çalınca, pörtlek gözlü ve altdudağı kalın, şişman bir adam onlara kapıyı açtı.</p>

    <p class="normal">“Polis misiniz?” diye sordu İngiliz aksanıyla ve aynı anda hem şaşkın hem hoşnutsuz görünmeyi başardı.</p>

    <p class="normal">Unger başını salladı. “Ben Başkomiser Unger, bu da cinayet masası komiseri Dreek. Peki, siz kimsiniz?”</p>

    <p class="normal">“John Grimes. CEO’yum. Nasıl bu kadar çabuk geldiniz? Oysa daha yeni aramıştım...”</p>

    <p class="normal">“Sio mu?” diye sordu Dreek. “O da nedir?”</p>

    <p class="normal">“C-E-O,” diye açıkladı şişko, bunca cehaleti aşağılayan bir solumayla. “Chief Executive Officer. Yani yönetim kurulu başkanı.”</p>

    <p class="normal">“Buranın patronunun Mark Helius olduğunu zannediyordum,” dedi Unger. Şişko ona en başından antipatik gelmişti.</p>

    <p class="normal">Grimes, yüzündeki kurbağalığı iyice belli edecek şekilde sırıttı. “Artık patron benim.”</p>

    <p class="normal">“Bizi aradığınızı mı söylüyordunuz?”</p>

    <p class="normal">“Evet, birkaç dakika önce. Haberiniz yok mu? O halde tam da şimdi gelmeniz mutlu bir tesadüf herhalde?”</p>

    <p class="normal">“Genelde gelişimiz nadiren mutlu bir tesadüfe dayanır. Rainer Erling’in öldüğünü biliyorsunuz, değil mi?”</p>

    <p class="normal">Grimes başını salladı. “Helius buradaydı ve bana fantastik bir hikâye anlattı. Bunu yutmayacağımı anlayınca da kaçtı.”</p>

    <p class="normal">“Ne zaman oldu bu?”</p>

    <p class="normal">“Birkaç dakika önce.”</p>

    <p class="normal">“Arkasından gideyim mi, şef?” diye sordu Dreek.</p>

    <p class="normal">Unger sadece bir an düşündü. “Bırakın. Çoktan kaçmıştır. Eğer cinayetlerle ilgisi varsa, onu nasıl olsa ele geçiririz.” Söylemesi kolaydı tabii; ne de olsa Unger, Helius’un son günlerde nerede saklanmış olabileceğine dair herhangi bir fikre sahip değildi. Ama bu şişkonun karşısında açık vermek istemiyordu.</p>

    <p class="normal">Grimes yüzünü buruşturduysa da bir şey söylemedi. Her iki memuru da Helius’un bürosuna götürdü ve yeni pozisyonunu bir kez daha vurgulamak istercesine, masanın ardındaki büyük, deri koltuğa oturdu. İnce koltuk, ağırlığı altında inledi. Unger ile Dreek ziyaretçi koltuklarına oturdular.</p>

    <p class="normal">“Dün sabah saat sekiz ile dokuz arasında neredeydiniz?” diye sordu Unger. Grimes fail olabilirdi –ne de olsa bu yeni pozisyonunu, Helius’un cinayet zanlısı olmasına borçluydu–, Unger’in sorusunun esas sebebi ise, Grimes’ın kasıntılığının sinirine dokunmuş olmasıydı.</p>

    <p class="normal">Ancak Grimes sırıtmakla yetindi, hiç de gözü korkmuşa benzemiyordu. “Evdeydim.”</p>

    <p class="normal">“Nerede oturuyorsunuz?”</p>

    <p class="normal">“Barnes Caddesi 32 Numara, Londra, İngiltere.”</p>

    <p class="normal">“Hafta sonu İngiltere’de miydiniz?”</p>

    <p class="normal">“Her hafta sonu Londra’dayım. Dediğim gibi, esas evim orada. Geçen çarşamba, yönetim kurulu toplantısından sonra, akşam 18.30 uçağına bindim. Eğer görmek isterseniz, uçuş kartım buralarda bir yerde olmalı.”</p>

    <p class="normal">“Gerek yok. Hamacher ve Erling’i kimin öldürmüş olabileceğine dair bir şüpheniz var mı?”</p>

    <p class="normal">“Bu apaçık ortada değil mi, Komiser Bey?” Sesi, sanki bir ilkokul öğrencisine çarpım tablosunu öğretmeye çalışıyormuş gibi çıkıyordu.</p>

    <p class="normal">Unger kızardığını hissetti. Sakin durmalıydı. Açık veremezdi.</p>

    <p class="normal">“Eğer o kadar apaçık ortada olsa, herhalde sormazdım.”</p>

    <p class="normal">“Helius yaptı. Aptalca bir hata yaptı ve bunu örtbas etmeye çalıştı. Yoksa neden polisten kaçsın ki?”</p>

    <p class="normal">“Onun buraya gelip size bir hikâye anlattığını söylemiştiniz. Neydi bu hikâye?”</p>

    <p class="normal">“Saçma sapan bir şey.”</p>

    <p class="normal">“Biraz daha açık olsanız, Bay Grimes?”</p>

    <p class="normal">“DINA çekirdek sunucusunu kapatmamız gerektiğine dair bir şeyler söyledi. Bu, firmanın gözbebeğidir. Eğer onu kapatacak olursak, hiç gelir elde edemeyiz.”</p>

    <p class="normal">“Çekirdek sunucunun kapatılmasını neden istiyordu?”</p>

    <p class="normal">Grimes omuz silkti. “Basit bir yanıltma manevrası diye düşünüyorum.”</p>

    <p class="normal">Unger daha fazla dayanamıyordu, bu kibirli aptalı kaidesinden indirmek zorundaydı. “Helius’un iki meslektaşını öldürdüğüne ve sonra pazartesi sabahı buraya gelip –yanıltma manevrası olarak– sizden bir sunucuyu kapatmanızı rica edeceğine gerçekten inanıyor musunuz?” Sesine küçümseyici bir tını katmaya çalıştıysa da, bu konuda fazla antrenmanlı değildi. Yine de işe yaradı.</p>

    <p class="normal">Zaten solgun olan Grimes azıcık daha solgunlaşmıştı. Gözleri kısıldı. “Katiller her zaman olay mahalline geri dönmez mi?”</p>

    <p class="normal">Gülümseme sırası şimdi Unger’deydi. “Polisiye filmlerde belki.”</p>

    <p class="normal">Grimes arkasına yaslandı. “Belki Helius’un başka bir nedeni vardı. Belki ipuçlarını yok etmek istiyordu. Belki DINA’nın çekirdek sunucusunda, onun meslektaşlarını neden öldürdüğünü açıklayacak bir şeyler vardır. Ayrıca, benim burada olduğumu bilmiyordu ki. Buraya elini kolunu sallayarak gelip o şeyi kapatabileceğini düşündü.” Keyifle gülümsedi. “Bu mümkün, değil mi?”</p>

    <p class="normal">Unger’in içi ürperdi. Grimes tabii ki haklıydı. Şişkoya karşı duyduğu ani nefret yüzünden yanlış yönde ilerlemiş ve onu hafife almıştı. Grimes aptalı oynamış ve Unger’i gülünç duruma düşürmüştü.</p>

    <p class="normal">Unger başını salladı ve dişlerinin gıcırtısının duyulmadığını umdu. Durum daha da rahatsızlık verici bir hal almadan kapı hızla açıldı ve geniş omuzlu, koyu renk saçlı, top sakallı bir adam içeri girdi.</p>

    <p class="normal">“Bay Grimes, bir sorunumuz var!” dedi.</p>

    <p class="normal">“Şimdi olmaz, Bay Tümmler.” Unger, Martin Tümmler’in programcılar ekibinin yöneticisi, yani Hamacher’in halefi olduğunu hatırladı.</p>

    <p class="normal">“Özür dilerim, ama acil. Biri kaynak kodu sildi.”</p>
  </div>

  <div class="calibre1" id="calibre_pb_50"></div>
</body>
</html>
