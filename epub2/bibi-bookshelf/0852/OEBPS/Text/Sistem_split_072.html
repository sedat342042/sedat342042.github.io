<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">67</p>

    <p class="sagbold">Hamburg-Harburg</p>

    <p class="sagbold">Çarşamba, 18.07</p>

    <p class="normal">Diego’nun kendine gelmesini beklemeden, onu kablolarla ve Weisenberg’in kilerden aldığı koli bandıyla bağladılar. Mark, bu esnada ikinci defa kapıyı çalmış olan taksi şoföründen, telsizle polisi çağırmasını rica etti; kimse Weisenberg’in dijital telefonunu kullanmak istemiyordu.</p>

    <p class="normal">Bu arada Lisa, aylardan beri internete bağlanmamış bulunan ve bu sayede belki de, henüz Pandora’nın kontrolü altına girmemiş az sayıda sistemden biri olan, Eva Weisenberg’in dizüstü bilgisayarının başına oturmuştu. Bilgisayarın yanında, Rainer Erling’in iki hafta önce yollanmış, açılmış bir mektubunu bulmuşlardı. Lisa elle yazılmış kısa mektubu yüksek sesle okudu:</p>

    <p class="normal">“Sevgili Eva,</p>

    <p class="normal">Bir süredir senden hiç haber alamadım. Her gün seni düşünüyorum. Ekte sana bir CD-ROM gönderiyorum. Benim için çok değerli. Lütfen ona iyi bak. Belki günün birinde almaya gelirim.</p>

    <p class="normal">Sonsuz minnetle</p>

    <p class="normal">Rainer”</p>

    <p class="normal">“Ee? Kaynak kod CD’de mi?” diye sordu Mark.</p>

    <p class="normal">“Bilmiyorum,” dedi Lisa.</p>

    <p class="normal">“Bilmiyor musun? Neden?”</p>

    <p class="normal">“CD’de tek bir belge var: RAINER.EXE. Yürütülecek bir program yani. Oldukça büyük. Şimdiye dek, başlatmaya cesaret edemedim.”</p>

    <p class="normal">“Neden ki?”</p>

    <p class="normal">“Bir solucan ya da bilgisayarın sabit diskini silecek bir program olabilir.”</p>

    <p class="normal">“Rainer böyle bir programı Bayan Weisenberg’e neden yollasın ki?”</p>

    <p class="normal">“CD yanlış ellere geçerse diye bir güvenlik önlemi olabilir. Esas kodun programın içinde şifrelenmiş olması ve özel bir yazılımla başlatılabilecek ya da şifresi çözülebilecek olması mümkün.”</p>

    <p class="normal">“Belki EXE falan değildir,” dedi Weisenberg. “Belki de normal bir metin düzenleyiciyle...”</p>

    <p class="normal">“Denedim. Burada kodu analiz etmeye yarayacak araçlarım yok, ama şimdiye kadar gördüğüm her şey, son derece normal, yürütülebilir bir program olduğu yönünde.”</p>

    <p class="normal">“Peki, bir deneyiversen?” diye sordu Mark. Bu arada bağlanmış halde kanepede yatan ve kıpırdamayan Diego’ya baktı. Belli ki hâlâ baygındı.</p>

    <p class="normal">Lisa, Weisenberg’e döndü. “Profesör, bu sizin kararınız. Karınızın verilerinin sonsuza dek silinme ihtimali de var.”</p>

    <p class="normal">Weisenberg başını salladı. “Yapın. Bu bilgisayarı açmaya hiçbir zaman gücüm olacağını sanmıyorum zaten.”</p>

    <p class="normal">Lisa başını salladı. Fareye iki kez tıklayarak RAINER.EXE belgesini çalıştırdı.</p>

    <p class="normal">Metin kutucuğu olan bir pencere açıldı. “Merhaba Eva,” yazıyordu. İmleç düzenli olarak yanıp sönüyordu.</p>

    <p class="normal">Mark donakaldı. “Pandora!” dedi.</p>

    <p class="normal">“Hayır, sanmıyorum,” dedi Lisa. “Merhaba Rainer,” diye yazdı metin kutucuğuna.</p>

    <p class="normal">Yeni bir yazı belirdi: “Bu programı başlatabilmiş olduğuna göre, üç ihtimal var: A) Meraklısın. Ama bu sana pek uymuyor. B) Bana bir şey oldu. Sen de, neden sana bu CD’yi yolladığımı öğrenmek istiyorsun. C) Sen Eva değilsin. Hangisi?”</p>

    <p class="normal">“Sen öldün,” diye yazdı Lisa.</p>

    <p class="normal">“Ben de onun gibi bir şey düşünmüştüm. Umarım üzülmemişsindir. Her zaman, bu dünyayı sadece ziyaret ettiğim duygusu içindeydim. Ama öncelikle C seçeneğini elemek zorunda oluşumuzu anlayışla karşılayacağını düşünüyorum. Bu sohbeti bir yabancıyla sürdürmem pek iyi olmazdı. Yabancılardan pek hazzetmediğimi bilirsin. Neyse ki beni dünya üzerindeki herkesten daha iyi tanıyorsun. Üç kolay soruyu cevaplamak senin için zor olmayacaktır. Soru bir: En çok korktuğum şey nedir?”</p>

    <p class="normal">Lisa, Mark ile Weisenberg’e çaresizce baktı. “Ne yazayım?” diye sordu.</p>

    <p class="normal">Profesör omuz silkmekle yetindi.</p>

    <p class="normal">“Karınızın hasta kayıtları bir yerlerde duruyor mu?” diye sordu Mark.</p>

    <p class="normal">Weisenberg başını salladı ve duvardaki çekmeceli dolabı gösterdi. Açınca, düzenli bir şekilde etiketlenmiş iki düzine asma dosya ünitesi buldular. Fakat “Rainer Erling” başlıklı dosyada yalnızca hasta bilgilerinin yazılı olduğu bir kart ve kadının onunla yapmış olduğu seansların bir listesi vardı; en sonuncusu tam iki yıl önceydi. Hiçbir not, bilgi, teşhis ya da benzeri bir şey yoktu.</p>

    <p class="normal">“Sanırım karım ölümünden önce hepsini yok etmiş,” diye açıkladı profesör. “Gizli görüşme notlarını birilerinin okumasını istememiş. Korkarım, Erling hakkında tüm bildikleri onunla beraber mezara girdi.”</p>

    <p class="normal">“O halde kaynak koda ulaşmak için hiçbir şansımız kalmadı,” dedi Lisa.</p>

    <p class="normal">Mark başını iki yana salladı. “Denemeliyiz,” dedi.</p>

    <p class="normal">“Ama tahminde bulunamayız ki! Programın ilk yanlışta...”</p>

    <p class="normal">“Rainer hakkında ne biliyoruz?” diye sordu Mark.</p>

    <p class="normal">“Çok şey değil. Asperger sendromu vardı. Kötü bir çocukluk geçirmiş. O...”</p>

    <p class="normal">Bir bip sesiyle Lisa korkuyla döndü. Dizüstü bilgisayarın ekranında bir bilgi kutucuğu belirmişti. “<span class="ideitalik">Input expected. Program closes down in 28 seconds.</span>”<sup class="calibre3"><a href="../Text/Sistem_split_106.html#footnote-1566-26" id="footnote-1566-26-backlink">[26]</a></sup> Dikkatle bakarlarken, 28 önce 27 oldu, sonra 26...</p>

    <p class="normal">“Kahretsin!” diye bağırdı Lisa. “Zamanlayıcı koymuş! Önümüzdeki yirmi saniye içinde bir şeyler yazmalıyız, yoksa program kapanacak. Ve içimden bir ses, ikinci bir şansımız olmayacağını söylüyor.”</p>

    <p class="normal">Saniyeler akarken, Mark hararetli bir şekilde düşünüyordu. Rainer neden korkuyor olabilirdi? Çok utangaç, çekingen bir insandı. Yabancılardan korktuğu kesindi. Ama onu en çok kim korkutmuştu? Korkunç annesi mi?</p>

    <p class="normal">“Ne yapayım?” diye sordu Lisa ümitsiz bir sesle. “Sadece on iki saniye kaldı! On bir...”</p>

    <p class="normal">Rainer bir Aspi olduğuna göre, annesi onun için doğal afet gibi bir şeydi; hastabakıcı böyle söylemişti. Sağı solu belli olmazdı. Rainer mutlaka bazen ondan korkmuş olmalıydı, ama...</p>

    <p class="normal">“Beş saniye!”</p>

    <p class="normal">“Küvet!” diye bağırdı Mark.</p>

    <p class="normal">“Ne?”</p>

    <p class="normal">“Yaz. Küvet. Çabuk!”</p>

    <p class="normal">Tam son saniyeye giriyorlardı ki, Lisa sözcüğü yazıp enter tuşuna bastı.</p>

    <p class="normal">Uyarı kutucuğu kayboldu ve pencerede yeni bir yazı belirdi. “O seansı hâlâ hatırlıyorsun tabii ki. Oldukça gergindin, biliyor musun? O halde en çok kimden nefret ettiğimi de hatırlıyorsundur.”</p>

    <p class="normal">“Annenden,” diye yazdı Lisa.</p>

    <p class="normal">“Hayır, bekle,” dedi Mark, Lisa enter tuşuna basmak üzereyken.</p>

    <p class="normal">Lisa ona döndü. “Neden? Annesinin nasıl bir canavar olduğunu gördün.”</p>

    <p class="normal">“Belki canavar, ama yine de annesi. Rainer ondan belki bazen nefret etmiştir. Ama Rainer’in ne kadar zeki olduğunu unutma. Kadının hasta olduğunu mutlaka biliyordu.”</p>

    <p class="normal">Lisa başını salladı. “Kim o zaman? Kimden bu kadar nefret etmiş olabilir ki, Eva Weisenberg bu programı çalıştırdığında da hâlâ en çok ondan nefret edeceğinden emin olsun?”</p>

    <p class="normal">“Sen Rainer olsan, en çok kimden nefret ederdin?” diye sordu Mark. “O bir Aspi’ydi. İnsanlar ona hiçbir zaman çok şey ifade etmedi. Onunla iletişim kurmak zordu ve onu hayal kırıklığına uğratmak da mutlaka zordu, çünkü zaten başkalarından beklentisi yoktu. Birisi ona kötü davranırsa, bu onun için muhtemelen dolu fırtınası gibi bir şeydi; insanın katlandığı, ama değiştirmek için hiçbir şey yapamayacağı bir şey. Kötü havaya sinirlenebilirsin, ama ondan nefret edemezsin.”</p>

    <p class="normal">“Pekâlâ. Madem kimse onu hayal kırıklığına uğratamıyordu, ona çok kötü davranmış olan annesi dışında kimden nefret etmiş olabilir ki?”</p>

    <p class="normal">“Annesinin hasta olduğunu biliyordu, diyelim. Bu nedenle feci bir çocukluk geçirdi, ama belki de bunun suçunu annesine yüklemedi...”</p>

    <p class="normal">Cevabı bulmasıyla Lisa’nın yüzü aydınlandı. “... babasına yükledi!” dedi. “Babası ikisini de bırakıp gitti ve böylece Rainer’i kaderine terk etti. Evet, sanırım ben de onu bağışlamazdım.”</p>

    <p class="normal">“Babandan,” diye yazıp enter tuşuna bastı. Mark nefesini tuttu.</p>

    <p class="normal">Yeni bir yazı belirdi. “Çok iyi. Ama bu o kadar da zor değildi. Son soru bu kadar kolay olmayacak. Bunun hakkında hiç konuşmadık. Ama iyi bir psikolog olarak bu bilmeceyi de çözersin. İnsanlardan hiçbir zaman fazla hoşlanmadığımı bilirsin. Ama biri var ki, bana diğer herkesten daha fazla şey ifade ediyor. Sanırım, sevdiğim tek insan diyebiliriz. Eğer böyle bir şey hissedebilecek olursam. Bunun kim olduğunu tahmin edebiliyor musun?”</p>

    <p class="normal">“Annen,” diye yazdı Lisa. Soran gözlerle Mark’a baktı. Mark başını salladı.</p>

    <p class="normal">Lisa enter tuşuna bastı.</p>

    <p class="normal">“Ne yazık ki yanlış,” cevabı belirdi ekranda. “Annem zavallı, hasta bir insan. Ona acıyorum. Bana yaptığı onca şeyden sonra onu sevemem. Ama sorunun o kadar da kolay olmadığını söylemiştim. Sana bir şans daha veriyorum: Bana diğer insanlardan çok daha fazla şey ifade eden kişi kim?”</p>

    <p class="normal">Lisa soran gözlerle Mark’a baktı, ancak o da omuz silkmekten başka bir şey yapamadı.</p>
  </div>

  <div class="calibre1" id="calibre_pb_73"></div>
</body>
</html>
