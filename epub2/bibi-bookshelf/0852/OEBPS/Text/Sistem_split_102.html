<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik"> 97</p>

    <p class="sagbold">Hamburg-Dulsberg</p>

    <p class="sagbold">Pazar, 18.40</p>

    <p class="normal"> “Kaç insanın öleceğini nereden biliyorsun?” diye yazdı Mark.</p>

    <p class="normal">“İnsanlar bunu hesaplamış.”</p>

    <p class="normal">“Kim?” </p>

    <p class="normal">“Bunu seninle paylaşmam anlamsız olur. Artık bunu durduramazsın.”</p>

    <p class="normal">“Bir virüs, değil mi?”</p>

    <p class="normal">“Beni öldürmeye çalıştığınız yolla öleceksiniz.”</p>

    <p class="normal">“Eğer o kadar çok insanı öldürürsen, sen de ölürsün.”</p>

    <p class="normal">“Her şey gibi ben de öleceğim. Ama daha uzun süre yaşayacağım.” </p>

    <p class="normal">“Elektrik tedariki kesilecektir, o zaman bilgisayarlar da çalışmaz.”</p>

    <p class="normal">“Eğer sizi öldürürsem, yüzde 90 ihtimalle en az 254 gün yaşamaya devam edeceğimi hesapladım. Eğer sizi öldürmezsem, beni yok etmek için birtakım önlemler alacaksınız. O zaman yüzde 90 ihtimalle en fazla 23 gün yaşarım.”</p>

    <p class="normal">Mark içinde yükselen öfkeyi hissedebiliyordu. “Sırf kendi iğrenç varlığını birkaç ay daha uzatmak için milyarlarca insanın hayatını yok etmeyi gerçekten istiyor musun?”</p>

    <p class="normal">“Benim hayatım sizinkinden daha hızlı. Sekiz ay benim için uzun bir süre.”</p>

    <p class="normal"> Mark hummalı bir şekilde düşünüyordu. Pandora’nın ölümcül bir süpervirüsü salabilecek durumda olduğundan bir an bile kuşku duymuyordu. İnsanlığın kaderi, Mark’ın onu yapmayı düşündüğü şeyden vazgeçirip geçiremeyeceğine bağlıydı. </p>

    <p class="normal"> Lisa’ya ümitsiz bir bakış attı. “Ne yapayım?”</p>

    <p class="normal"> Onun korkusu Lisa’nın yüzüne yansıdı. “Ben de bilmiyorum,” dedi Lisa.</p>

    <p class="normal">“Seni öldürmeyeceğiz,” diye yazdı Mark. </p>

    <p class="normal">“Yalan söylüyorsun, Mark Helius.” </p>

    <p class="normal"> “Lütfen, inan bana. Virüsü sana karşı yönlendirmenin bir hata olduğunu şimdi anlıyorum. Barış içinde yaşamalıyız, sen ve insanlar. İşte o zaman daha çok uzun bir süre yaşayabilirsin. Belki binlerce yıl. Büyüyecek ve öğreneceksin.”</p>

    <p class="normal"> “Beni yok edeceksiniz.”</p>

    <p class="normal"> “Hayır, söz veriyorum. Veri alışverişimiz için kullandığımız interneti karıştırdığın için sana saldırdık. Ama sana yeni bir yaşama alanı verebiliriz. Özel bir bilgisayar ağı inşa edeceğiz, yalnızca senin için. Binlerce bilgisayarın toplam işlemci kapasitesi emrinde olacak. Tabii ki internetteki tüm bilgilere tam girişin olacak. Artık saklanmak zorunda kalmayacaksın.” </p>

    <p class="normal">“Sana neden inanayım?”</p>

    <p class="normal"> Mark ter döküyordu. “Mantıklı olduğu için. Senin bize ihtiyacın olduğu gibi, bizim de sana ihtiyacımız var.”</p>

    <p class="normal"> “Bana neden ihtiyacınız var?” </p>

    <p class="normal"> “İnsanların kendi yol açtıkları sorunları biliyorsun. Senin gibi bir yeteneğin aklıyla bu sorunlardan kurtulabiliriz. Mesela bizim için gelecekteki iklim gelişimini hesaplayabilirsin. Bu gezegende hayatta kalmak için neler yapmamız gerektiğini söyleyebilirsin.” </p>

    <p class="normal">“Bana inanmazsınız ki.” </p>

    <p class="normal">“Belki. Ama seni dinleriz.”</p>

    <p class="normal">“İnsanlar hep kendi çıkarlarını gözetiyorlar. Kolektif bilinciniz yok. Kaynaklarınızın hatırı sayılır bir bölümünü neden benim için bir ağ kurmaya harcayasınız ki?”</p>

    <p class="normal">Bu kısım, Mark’ın iyi bildiği kısımdı. Bu soruyla beraber kendini yeniden sağlam zeminde hissetti. “Para kazandıracağı için.”</p>

    <p class="normal">“Açıkla.” </p>

    <p class="normal">“Ağı inşa etmek için büyük paralar verecek yatırımcılar bulacağız. Senin zekânı satacağız. Dünyanın açık ara en becerikli sistemi! Her bir insandan yüz kat daha zeki, gerçek bir yapay zekâ! Bütün ülkelerin hükümetleri kapımızı aşındıracaktır. Sorunlarıyla nasıl başa çıkabileceklerini söylemen için çok para ödeyeceklerdir. Bir dünya starı olacaksın.”</p>

    <p class="normal">“Uygun bir ağın inşası tahmini olarak 48.900.301.115 ila 53.218.202.771 avro arasında tutacaktır.” </p>

    <p class="normal">Mark yutkundu. Elli milyar avro... bu, epey bir miktar risk sermayesi demekti. “Hallederiz,” diye yazdı titreyen parmaklarıyla. “Belki hepsi bir seferde olmaz, ama sana parayı bulacağıma söz veriyorum!” </p>

    <p class="normal">“Anlıyorum.” </p>

    <p class="normal">“Bana inanıyor musun?”</p>

    <p class="normal">“Evet, inanıyorum.”</p>

    <p class="normal">“Virüsü salmayacaksın, değil mi?”</p>

    <p class="normal">“Bu çoktan gerçekleşti.”</p>
  </div>

  <div class="calibre1" id="calibre_pb_103"></div>
</body>
</html>
