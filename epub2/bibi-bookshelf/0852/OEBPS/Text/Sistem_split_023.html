<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">18</p>

    <p class="sagbold">Hamburg-Eppendorf</p>

    <p class="sagbold">Perşembe, 21.30</p>

    <p class="normal">Bu gerçek olamazdı! Herifi ikinci defa ellerinden kaçırmışlardı! “Daha oyun bitmedi!” diye kükredi Unger. “Bu, yataklık etmek... bu... devlet otoritesine karşı gelmek!”</p>

    <p class="normal">“Mark yapmadı,” dedi Andresen soğukkanlı bir şekilde. Gözleri parlıyordu.</p>

    <p class="normal">Unger biraz sakinleşmeye çalıştı. “Madem o yapmadı, neden kaçtı o halde?”</p>

    <p class="normal">“Siz ona inanmadığınız için. Gerçek katili aramanızı bekleyemeyeceği için. Katil daha birçok yanıltıcı ipucu yerleştireceği için.”</p>

    <p class="normal">“Bu yüzden mi onu burada sakladınız?”</p>

    <p class="normal">“Onu saklamadım. Beraber D.I.’nın firma şebekesinde katile dair ipuçları aradık. Maalesef bir şey bulamadık.”</p>

    <p class="normal">“Tek sözünüze bile inanmıyorum!”</p>

    <p class="normal">“Tahmin etmiştim.”</p>

    <p class="normal">“Şimdi nereye gidiyor peki?”</p>

    <p class="normal">“Eğer bilseydim, emin olun size söylemezdim.”</p>

    <p class="normal">“Onu yakalayacağız, Bayan Andresen, hiç şüpheniz olmasın. Ve siz de bundan paçanızı sıyıramayacaksınız! Kim bilir, belki siz de ona yardım ettiniz. Sonuçta, finans müdürü olarak, Hamacher’in hayat sigortasından gelecek paradan yararlanacaksınız.”</p>

    <p class="normal">Andresen’in beti benzi attı. Unger bir saniyeliğine, onun gerçekten de Helius’un suç ortağı olduğunu düşündü. Fakat dudakları ve gözleri küçülerek birer çizgi halini aldı ve Unger, onun renginin sinirden solduğunu anladı.</p>

    <p class="normal">“Sen... dar kafalı, aşağılık herif!” diye tısladı Mary ve kapıyı onun yüzüne çarptı.</p>

    <p class="normal">“Bu, memura hakaret!” diye kükredi başkomiser. “Sizi bunun için içeri alabilirim!” Tabii ki onu dava etmeyi falan düşünüyor değildi. Çömezler gibi –ki öyleydi– tuzağa düşen Dreek’eydi kızgınlığı. Ama Helius’u bir kez daha hafife aldığı için en çok kendine kızıyordu.</p>

    <p class="normal">Merdivenden aşağı indiğinde, karşısında süklüm püklüm bir polis buldu.</p>

    <p class="normal">“Özür dilerim, şef. Tam bir geri zekâlı gibi davrandım.”</p>

    <p class="normal">Unger yelkenlerini suya indirdi. Bağırıp çağırmak istemişti, öfkesini kusacak herhangi bir şey yapmak. Ama belli ki herkesin onda gördüğü aşağılık herife gerçekten dönüşmeyi istemiyordu.</p>

    <p class="normal">“Tamam, oldu bir kere. Herif düşündüğümüzden uyanık çıktı. Ama daha ileri gidemeyecek.”</p>

    <p class="normal">Ancak, doğru iz üstünde olduğundan duyduğu şüphe gittikçe büyüyordu. Daha önce aldığı kısa mesajı açıp Dreek’e gösterdi. “Gönderenin numarasını araştırmanızı istiyorum. Bilgiyi yollayanın Andresen olduğunu düşünmüştüm. Ama görünen o ki, değilmiş.”</p>

    <p class="normal">“İyi ama o zaman kim, şef? Ve Helius’un burada olduğunu nereden biliyordu?”</p>

    <p class="normal">“Ortaya çıkartacağız. Hedefimizden saptırılarak buraya yollandığımızı düşünüyorum. Ama ne olursa olsun ilk önce Helius’u yakalamalıyız.”</p>
  </div>

  <div class="calibre1" id="calibre_pb_24"></div>
</body>
</html>
