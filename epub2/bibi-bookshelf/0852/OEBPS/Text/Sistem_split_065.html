<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">60</p>

    <p class="sagbold">Boston / Massachusetts</p>

    <p class="sagbold">Çarşamba, 9.12</p>

    <p class="normal">Ron büroya vardığında, Mike henüz gelmemişti. Ron, şefiyle bir kez daha ciddi bir konuşma yapmaya karar vermişti. Çok geç olmadan yetkilileri uyarmak zorundaydılar. Bu işin arkasında kimin olduğuyla ilgili hâlâ hiçbir fikri yoktu, ama huzursuzluğu gittikçe büyüyordu. En yakın ihtimal, bu solucanın teröristlerin eseri olduğuydu. Eğer internet üzerinden yayılırsa, nefret ettikleri Batı’yı kaos ve anarşiye sürükleyebilirlerdi. Bunun casus bir yazılım olduğu da düşünülebilir bir şeydi elbette; hatta belki de bir hükümet tarafından geliştirilmiş bir yazılım.</p>

    <p class="normal">Öyle ya da böyle, Ron yetkilileri bu tehdide karşı uyarmayı bir vatandaşlık görevi olarak görüyordu. Çok da muhafazakâr sayılmazdı ve hükümetin güncel politikasından pek hoşlanmıyordu. Ama, bu virüsün sahibi her kimse, onun insanlara zarar vermesine göz yumamazdı. Ve eğer bu solucan durdurulmadan yayılmaya devam ederse, günün birinde birilerinin zarar göreceği şüphe götürmezdi.</p>

    <p class="normal">Saat on buçuğa doğru, küçük firmanın sekreteri, muhasebecisi, kısaca her şeyi olan Sally’ye, Mark’ın nerede kaldığını sordu. Öğle tatilinden hemen sonra bir müşteriyle toplantıları vardı ve esasında sabahtan hazırlık yapmış olmaları gerekirdi.</p>

    <p class="normal">“Ben de bilmiyorum,” dedi Sally. “Çoktan gelmiş olmalıydı. Dün New York’taki bir kongreye katıldı, ama bugün JFK Havalimanı’ndan kalkan sabah uçağına binecekti.”</p>

    <p class="normal">“Onu aramayı denedin mi?”</p>

    <p class="normal">“Evet, ama cep telefonu kapalı.”</p>

    <p class="normal">Ron’un huzursuzluğu büyüyordu. Masasına gerip dönüp <span class="ideitalik">New York Times</span>’ın internet sitesine girdi. Başlıkta “JFK’de kaos” yazıyordu. Uzun bir makale, hava trafik kontrol sistemindeki bir bilgisayar arızasının neredeyse bir çarpışmaya yol açmasından sonra, havalimanının kullanıma kapatıldığından bahsediyordu.</p>

    <p class="normal">Ron buz kesiverdi. Yine bir bilgisayar arızası. Ve bu defa neredeyse bir felakete yol açıyordu. Sally’yi durumdan haberdar etti.</p>

    <p class="normal">“O halde Newark aktarmalı uçmayı deneyecektir,” dedi Sally. “Ya da trenle gelebilir. Öyle ya da böyle, bugün öğleden önce burada olmaz.”</p>

    <p class="normal">Daha cümlesini bitirmemişti ki telefon çaldı.</p>

    <p class="normal">“Ben bakarım,” dedi Ron ve ahizeye uzandı. “Auderburn Network Security, ben Ron Gerri. Nasıl yardımcı olabilirim?”</p>

    <p class="normal">“Ron, selam, ben Mike. Hâlâ New York’tayım. Neler olduğunu tahmin bile edemezsin. JFK’nin bütün uçuşları iptal edildi ve...”</p>

    <p class="normal">“Biliyorum, biraz önce okudum. Mike, bütün bu kaosun sebebini biliyorum sanırım.”</p>

    <p class="normal">“Yine şu solucandan dem vurmayacaksın, değil mi, Ron? Gerçekten endişelenmeye başlıyorum...”</p>

    <p class="normal">“Endişelenmelisin de zaten, Mike.”</p>

    <p class="normal">“Senin için endişeleniyorum. Kendini iyice kaptırdın...”</p>

    <p class="normal">“Belki. Ama şimdi her halükârda yetkililere haber veriyorum.”</p>

    <p class="normal">“Ron, eğer bunu yaparsan, ANS’deki kariyerin sona erer.”</p>

    <p class="normal">Ron yutkundu. “Senin bileceğin iş, Mike. Benim kararım, yetkilileri bilgilendirme yönünde. Görüşmek üzere.” Telefonu kapattı.</p>

    <p class="normal">Neredeyse aynı anda telefon yeniden çaldı. “Aç,” dedi Ron Sally’ye. “Artık bilgisayar başına geçme yetkim olmadığını ve firmayı hemen terk etmek zorunda olduğumu söyleyecektir sana.”</p>

    <p class="normal">Sally telefon sesini duymazdan geldi. “Ne oldu ki, Ron? Tartıştınız mı?”</p>

    <p class="normal">“Fikir ayrılığı yaşıyoruz.”</p>

    <p class="normal">“Ne hakkında?”</p>

    <p class="normal">“Şu canavar solucan...”</p>

    <p class="normal">“Evet, haberim var.”</p>

    <p class="normal">“Tehlikeli olduğunu düşünüyorum. Bana kalırsa, yetkilileri bu konuda bilgilendirmeliyiz. FBI’ı, Milli Güvenlik Teşkilatı’nı, herhangi birilerini.”</p>

    <p class="normal">“Bunun arkasında teröristlerin olduğunu mu düşünüyorsun?”</p>

    <p class="normal">“En azından bu ihtimali göz ardı etmiyorum.”</p>

    <p class="normal">“Ve Mike senin yetkilileri bilgilendirmeni istemiyor, öyle mi?”</p>

    <p class="normal">“Paranoyak olduğumu düşünüyor. Belki haklıdır. Eğer bununla savaşacak silahı ilk bulanlar olursak, üne ve paraya kavuşacağız. Onu anlayabiliyorum. Ama vicdanım, daha fazla beklemeye elvermiyor.”</p>

    <p class="normal">Sally başını salladı. Bir tuşa basarak Mike’ın usandırıcı aramalarını susturdu ve ahizeyi Ron’a uzattı. “Ara,” dedi.</p>

    <p class="normal">“Doğruyu söylemek gerekirse, nereyi arayacağımı bilmiyorum. Resmi makamları bilirsin. Herhangi bir çağrı merkezine bağlanıyorsun ve oradakiler tek kelime bile anlamayıp senin saçmaladığını düşünüyorlar.”</p>

    <p class="normal">Sally başını salladı. “Bekle bir dakika.” Bir numara çevirdi. “Selam, Jake, ben Sally. Söylesene, FBI’dan, gerçekten yetkisi olan biriyle görüşmek istersem, ne yapmalıyım... Şu anda bundan bahsedemem... Hayır, Jake, ciddiyim... Pekâlâ, şimdi bana... Tamam... evet, not alıyorum. Hayır, bu numarayı nereden bulduğumu söylemem. Sağ ol, Jake.”</p>

    <p class="normal">Telefonu kapatıp Ron’a bir kâğıt parçası uzattı. “Eniştem Jake, IRS’de<sup class="calibre3"><a href="../Text/Sistem_split_106.html#footnote-1566-24" id="footnote-1566-24-backlink">[24]</a></sup> çalışıyor. Bürokrasi zincirinden anlar. FBI’ın vergi suçları departmanının müdürünün numarasını verdi. Belki o, kiminle görüşmen gerektiğini söyleyebilir.”</p>

    <p class="normal">Yarım saat ve üç telefon konuşmasından sonra Ron nihayet Washington’daki Bilgisayar Suçları Birimi’ne bağlanabilmişti. Esrarengiz solucanla ilgili ne biliyorsa anlattı.</p>

    <p class="normal">Ron sözünü bitirdiğinde, “Verdiğiniz bilgiler için çok teşekkürler, Bay Gerri,” dedi hattın diğer ucundaki genç adam. Sesi, bu konuyu oldukça hafife alıyormuş gibi çıkmıştı. “Endişelenmeyin. İnterneti yirmi dört saat durmaksızın izliyoruz. Yeni bir virüs ortaya çıkarsa, bunu hemen fark ederiz.”</p>

    <p class="normal">Ahize neredeyse Ron’un elinden düşecekti. “Bu, bana inanmadığınız anlamına mı geliyor?”</p>

    <p class="normal">“Endişenizi anlıyorum, ama inanın durum kontrolümüz altında.”</p>

    <p class="normal">“‘Kontrolümüz altında’ demekle neyi kastediyorsunuz? Solucanı analiz ettiniz mi? Nereden geldiğini ve ne yaptığını biliyor musunuz?”</p>

    <p class="normal">“Bay Gerri, sizin deyiminizle bu solucan muhtemelen bilgisayar sisteminizin zararsız bir arızasıdır. Virüsleri iyi tanırım. Sizin tarif ettiğiniz kesinlikle onlardan biri değil. En iyisi siz sistem yöneticinizle görüşün, o size yardımcı olacaktır.”</p>

    <p class="normal">Ron ses tonunu kontrol altında tutmak için çok uğraştı. “Lanet olası sistem yöneticisi benim zaten,” dedi. “Beni dinlemediniz mi? Ben virüs uzmanıyım! Muhtemelen dünyanın en iyilerinden biriyim! Eğer size bunun bir virüs olduğunu söylüyorsam...”</p>

    <p class="normal">“Bay Gerri, sinirlenmenize hiç gerek yok. Eğer sizin tarif ettiğiniz şekilde hareket eden bir bilgisayar virüsü olsaydı, bunu çoktan fark etmiş olurduk.”</p>

    <p class="normal">Ron kaşlarını çattı. Sonra birden kavradı. “Bakın, inanması güç, biliyorum, ama tahminen bütün sisteminize bulaşmıştır. Virüs, aktivitelerini gizlemek için, kontrol sistemlerinize sızmış olmalı. Size tavsiye edebileceğim tek şey...”</p>

    <p class="normal">“Bay Gerri, verdiğiniz bilgiler için size teşekkür ederim. Konuyla ilgileneceğiz,” dedi FBI’daki adam. Bu, Ron’u başından savmak için söylenmiş kötü bir bahaneydi.</p>

    <p class="normal">“En azından adresimi ve telefon numaramı istemeyecek misiniz...”</p>

    <p class="normal">“Bu gerekli olmayacaktır. Çok teşekkürler.” Adam telefonu kapattı.</p>

    <p class="normal">Ron bir süre ahizeye bakakaldı. Sonra yüzünü ellerinin arasında gömdü. Boşunaydı. Bu solucanı her kim tasarladıysa, neredeyse kazanmıştı. Çok geç olana kadar hiç kimse buna karşı bir şey yapmayacaktı.</p>

    <p class="normal">Sally’nin yanına gitti. “Ben birkaç gün izin alıyorum,” dedi.</p>

    <p class="normal">Sally endişeli bir ifadeyle ona baktı. “Şimdi mi? Peki ya toplantı ne olacak?”</p>

    <p class="normal">“Mike ben olmadan da halleder. Bugün gözünün önünde dolaşmasam daha iyi zaten.”</p>

    <p class="normal">“Ne yapacaksın?”</p>

    <p class="normal">“Balığa çıkacağım. Dağda küçük bir kulübem var.” Sally’nin berrak, endişe dolu gözlerine baktı. “Sally, önümüzdeki günlerde bilgisayarla ilgili her şeyden uzak dur. Uçağa, trene binme, en iyisi arabaya da binme. Evde kal. Hasta olduğunu falan söyle. Güzel de bir alışveriş yap, ki bir iki hafta seni idare etsin.”</p>

    <p class="normal">“O kadar mı kötü olacak?”</p>

    <p class="normal">“Evet, Sally. Epey bir kötü olacağından korkuyorum.”</p>
  </div>

  <div class="calibre1" id="calibre_pb_66"></div>
</body>
</html>
