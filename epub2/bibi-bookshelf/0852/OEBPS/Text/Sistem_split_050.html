<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">45</p>

    <p class="sagbold">Hamburg-Hafencity</p>

    <p class="sagbold">Pazartesi, 10.03</p>

    <p class="normal">Grimes yerinden öyle bir fırladı ki, sandalyesi neredeyse yere devriliyordu. “Ne?” diye gürledi. Soluk suratı saniyeler içinde kırmızıya dönmüştü.</p>

    <p class="normal">Grimes’tan neredeyse bir kafa boyu uzun olan Tümmler irkildi. “Ağdaki kaynak kodların hepsi en az üç aylık. Güncel kodlar ortadan kaybolmuş. Üzgünüm.”</p>

    <p class="normal">“Yedeklemelerden ne haber?”</p>

    <p class="normal">Tümmler bakışlarını yere indirdi. “Onlarda da yalnızca eski veriler var.”</p>

    <p class="normal">“Bu doğru olamaz! <span class="ideitalik">Stupid idiots!<sup class="calibre3"><a href="../Text/Sistem_split_106.html#footnote-1566-20" id="footnote-1566-20-backlink">[20]</a></sup></span> Böyle bir rezalet görmedim!” Grimes’ın kafası sanki içinden kırmızı parlıyormuş gibi görünüyordu. “Eğer bu doğruysa, Tümmler, işinizi kaybettiniz demektir! İşte o zaman belediye temizlik işleri sizi alırsa, halinize şükredin!”</p>

    <p class="normal">“Bay Grimes, bunu ben de anlayamıyorum,” dedi azarı yemiş Tümmler süklüm püklüm. “Düzenli olarak yedekleme yapıyorduk. Ama bir şekilde yedekleme programı CD’lere sadece eski verileri kaydetmiş. Tabii ki her bir CD’ye tek tek bakmadık ve...”</p>

    <p class="normal">“Bunu yapmanız gerekirdi ama, lanet olsun! Üç ay <span class="ideitalik">down the drain<sup class="calibre3"><a href="../Text/Sistem_split_106.html#footnote-1566-21" id="footnote-1566-21-backlink">[21]</a></sup></span>! Yok böyle bir şey!”</p>

    <p class="normal">“Bir şey daha var...”</p>

    <p class="normal">“Ne?”</p>

    <p class="normal">“Birisi sunucu odasına giriş kodunu değiştirmiş. Hâlâ üstüne kaydedilmekte olan bir yedekleme CD’si var mı diye kontrol etmek istemiştim, ama içeri giremiyorum.”</p>

    <p class="normal">“Helius!” diye gürledi Grimes. “Onu bir elime geçirirsem...”</p>

    <p class="normal">Tümmler’in peşinden sunucu odasına doğru gittiler. Programcılar ekibinin başı, çelik kapının yanındaki küçük klavyeye bir dizi rakam girdi, ancak kilit açılmadı. Hayal kırıklığına uğramış bir şekilde kapıyı yumrukladı.</p>

    <p class="normal">“Böyle bir şeyi kim yapabilir?” diye sordu Unger.</p>

    <p class="normal">“Esasen, yönetici kodunu ve giriş kodunun nasıl değiştirileceğini bilen herkes,” dedi Tümmler. “Çok zor bir şey değil yani.”</p>

    <p class="normal">“Peki, yönetici kodunu kim biliyor?”</p>

    <p class="normal">“Ben, Mary Andresen ve Bay Grimes. Tabii bir de sistem yöneticimiz Volker Willms.”</p>

    <p class="normal">“Helius kodu biliyor muydu?” diye sordu Grimes, lafı Unger’in ağzından alarak.</p>

    <p class="normal">“Emin değilim.”</p>

    <p class="normal">“Talimatım üzerine kodu neden değiştirmediniz?” Grimes’ın sesi sertleşmişti.</p>

    <p class="normal">“Üzgünüm... ben düşünmüştüm ki...”</p>

    <p class="normal">“Düşünme işini siz en iyisi bana bırakın, anladınız mı? Sizin sayenizde Helius sunucu odasına girebilmiş! Ben gelmeden önce yapmış olmalı.”</p>

    <p class="normal">Bu arada sunucu odasının önündeki küçük gruba rastlayan Mary Andresen, “Mark burada olduğu süre boyunca lobide oturdu,” dedi. “Neler oluyor burada? Ağa giriş yapamıyorum!”</p>

    <p class="normal">Grimes, Helius’u korumaya cesaret ettiği için Mary’ye kızgın bir bakış fırlattı.</p>

    <p class="normal">“O hayvan oğlu hayvan sunucu odasının kodunu değiştirmiş,” dedi. “Bu firmayı batırmak için her şeyi yapar!”</p>

    <p class="normal">Andresen’in buna karşı çıkmasına fırsat kalmadan, Dreek şöyle dedi: “Siz de yanık kokusu alıyor musunuz?”</p>

    <p class="normal">Haklıydı. Unger de hafif bir duman kokusu alıyordu. Yere baktı. Sunucu odasının kapısından ince bir duman çıkıyordu. Aynı anda, kulakları tırmalayan bir alarm sesi çınladı.</p>

    <p class="normal">“Kırın kapıyı, Tümmler!” diye gürledi Grimes.</p>

    <p class="normal">Söylemesi kolaydı tabii. Dışarıya doğru açılan, metalden ağır bir güvenlik kapısıydı bu. Tümmler bir tornavida ve bir çekiçle başarısız girişimlerde bulundu. Bu arada, dışarı sızan ince duman siyah ve yoğun bir duman bulutuna dönüşmüştü ve firma çalışanlarının hepsi, ter içinde kalmış Tümmler’in çevresine toplanmıştı.</p>

    <p class="normal">“Faydası yok,” dedi Tümmler, tiz alarm sesini bastırmaya çalışarak. “İtfaiyeyi çağırmalıyız.”</p>

    <p class="normal">“Alarm çalar çalmaz kendiliğinden geliyor,” dedi Andresen. “Binayı terk etmeliyiz!”</p>

    <p class="normal">“Söz konusu bile olamaz!” diye bağırdı Grimes. “Burada kalıp yangını söndürüyoruz! Sunucuyu kurtarmadan kimse firmayı terk etmiyor!”</p>

    <p class="normal">“Lütfen herkes binayı terk etsin,” dedi Unger sakince. Grimes ona Alster’i<sup class="calibre3"><a href="../Text/Sistem_split_106.html#footnote-1566-22" id="footnote-1566-22-backlink">[22]</a></sup> dondurabilecek bir bakış attıysa da hiçbir şey söylemedi.</p>

    <p class="normal">Çalışanlar Unger’in talimatına uydular. Yalnızca, hâlâ kapıyı zorla açmaya çalışan Tümmler, Andresen, Grimes, Dreek ve Unger kaldılar. İtfaiye birkaç dakika sonra içeri girdi. Turuncu renkli koruyucu giysiler içindeki iki adam, dört uçlu demir bir aletin yardımıyla kapıyı saniyeler içinde açtı.</p>

    <p class="normal">İtfaiyeciler birkaç tane yangın söndürücüyü küçük odanın içine sıktılar. Sonra içlerinden biri yangının tamamen söndürüldüğünü söyledi. Anlaşılan sadece belli bir yer için için yanmıştı.</p>

    <p class="normal">Unger, aşağı yukarı altı metrekare büyüklüğündeki, penceresiz, bir dolu rafın üstünde bir sürü bilgisayarın durduğu odaya bir bakış attı. Her şey bir kar fırtınasının ardından olduğu gibi beyaz bir tozla kaplanmıştı. Raflardan biri kömürleşmişse de, yangın diğer bilgisayarlara sıçramamış gibi görünüyordu.</p>

    <p class="normal">“Yangının nasıl çıktığını söyleyebilir misiniz?” diye sordu Unger, koyu renk saçlı ve şakakları kırlaşmış, deneyimli bir adam olan harekât amirine.</p>

    <p class="normal">Adam başını iki yana salladı. “Ben uzman değilim. Ama bana sanki bilgisayarlardan biri alev almış gibi geliyor. Belki aşırı ısınmış bir adaptör. Yangının sıçramaması büyük şans.”</p>

    <p class="normal">Unger başını salladı. “Tam olarak nasıl olduğunu öğrenmek istiyorum.”</p>

    <p class="normal">“Bunu size ben söyleyebilirim,” dedi Grimes. “Helius buraya bir yangın bombası sakladı. Sonra da, yangını zamanında söndüremeyelim diye giriş kodunu değiştirdi.”</p>

    <p class="normal">“Bana burada bir yangın mekanizması devreye girmiş gibi gelmiyor,” diye karşılık verdi itfaiyeci. “Teknik bir hata çok daha akla yakın.”</p>

    <p class="normal">Grimes deyim yerindeyse patlayıverdi. “Bunun bir tesadüf olduğunu bana yutturamazsınız!” diye gürledi tekrar. “Bu bir sabotajdı!”</p>

    <p class="normal">Unger onu duymazdan gelerek Tümmler’e döndü.</p>

    <p class="normal">“Yangının hangi sunucudan çıktığını söyleyebilir misiniz?” diye sordu, cevabı tahmin ettiği halde.</p>

    <p class="normal">Tümmler başını salladı. “DINA çekirdek sunucusundan.”</p>

    <p class="normal">“Bu, yazılımınızın artık çalışmadığı anlamına mı geliyor?”</p>

    <p class="normal">Tümmler’in beti benzi attı. “Evet, öyle. DINA’nın işleyen varlığı zarar gördü ve onu tekrar çalıştıracak kaynak kodumuz yok. Tekrar faaliyete sokabilmemiz aylar alacak.”</p>

    <p class="normal">“Firma battı yani,” dedi Andresen başını kaldırmadan. Unger onu kollarının arasına alıp teselli etme ihtiyacı hissetti.</p>

    <p class="normal">“Saçmalık!” diye şarladı Grimes bunun üzerine. “Firmanın ne zaman batacağına ben karar veririm! Böyle kolay pes etmeyeceğiz. O aşağılık herif belki de kazandığını düşünüyor. Ama yine en baştan başlayacağız.” Tümmler’e sert bir bakış attı. “Böylece koddaki hatayı hemen giderebiliriz.”</p>

    <p class="normal">Binadan çıktılar. Unger, yangın uzmanı kesin nedeni belirleyene dek kimsenin firmaya girmemesi talimatını verdi. Grimes bu karara memnun olmuş gibi görünmese de, karşı çıkmadı. Dreek ile Unger biraz ötede Andresen’le dururken, Grimes bina girişindeki basamaklarda toplanmış çalışanlarla konuştu.</p>

    <p class="normal">“Helius neden sunucunun kapatılmasını istedi?” diye sordu Unger.</p>

    <p class="normal">“Ben de tam olarak anlamadım,” dedi Andresen. Güzel yüzünde kaygılı bir ifade vardı. “Ludger Hamacher’i Rainer Erling’in öldürdüğünü düşünüyordu. Ayrıca Pandora’dan ve onun Erling’i öldürdüğünden bahsetti.”</p>

    <p class="normal">“Pandora mı? Kim bu Pandora?”</p>

    <p class="normal">“Eğer Mark’ı doğru anladıysam, Pandora bir yazılım programı.”</p>

    <p class="normal">“Helius, bir yazılım programının Erling’i öldürmüş olabileceğine mi inanıyor?”</p>

    <p class="normal">Andresen başını salladı.</p>

    <p class="normal">“Sizce bu mümkün mü?”</p>

    <p class="normal">“Emin değilim. Kulağa oldukça inanılmaz geliyor. Ama Mark bu şeylerden benden daha fazla anlar. Eğer kesinlikle eminse, haklı olabileceğini düşünüyorum.”</p>

    <p class="normal">Unger başını iki yana salladı. Bu fikir kulağa gerçekten de saçma geliyordu. Öte yandan, birçok insan teknik hatalar sonucunda hayatını kaybetmişti, hem kendisi modern bilgisayar sistemleri hakkında ne biliyordu ki? Yine de, esas katilin böyle bir izlenim bırakmayı istemiş olması çok daha akla yatkın geliyordu.</p>

    <p class="normal">“Helius dün buraya yanında bir kadınla gelmiş. Çok ince, yaklaşık 1,80 boylarında, iyi görünümlü, kısa koyu renk saçlı. Üzerinde siyah bir kıyafet varmış. Kim olabileceğine dair bir fikriniz var mı?”</p>

    <p class="normal">Andresen bir an düşündü. “Çok ince diyorsunuz...” Yüzünde bir anlığına bir tanıma kıvılcımı belirdiyse de, sonra başını iki yana salladı. “Hayır, üzgünüm, hiçbir fikrim yok.”</p>

    <p class="normal">Unger onun yalan söylediğini sezdi. “Lütfen, Bayan Andresen,” dedi, “katilin Helius olduğuna inanmıyorum, ama onunla kesinlikle konuşmam gerekiyor. Belki o da tehlikededir.”</p>

    <p class="normal">Andresen, sanki ona güvenip güvenemeyeceğini düşünüyormuş gibi, yeşil gözleriyle bir an Unger’e baktı. Sonra başını salladı. “Peki, tamam. Kadının adı Lisa Hogert. Bir ara burada çalıştı. Üç ay önce işten çıkardık. Size hemen adresini bulayım.”</p>

    <p class="normal">Unger gülümsedi. “Teşekkür ederim.”</p>
  </div>

  <div class="calibre1" id="calibre_pb_51"></div>
</body>
</html>
