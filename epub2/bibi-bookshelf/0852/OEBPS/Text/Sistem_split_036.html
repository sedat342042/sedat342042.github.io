<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">31</p>

    <p class="sagbold">Hamburg-Altona</p>

    <p class="sagbold">Cumartesi, 22.20</p>

    <p class="normal">Lisa, sanki görünmez bir engeli itiyormuş gibi ellerini yavaşça öne doğru uzattı. Kollarını iki yana açıp bir bacağını kaldırdı ve yavaş çekimdeki bir balerin gibi kendi etrafında dönmeye başladı.</p>

    <p class="normal">Mark kapının orda durmuş, Lisa’nın Tai-Chi egzersizlerini izliyordu. Tüm gün boyunca onun yanında oturmuş ve teknolojiyle verdiği sessiz mücadeleyi takip etmişti. Kendini oldukça işe yaramaz hissetmiş, ancak bunu izlemekten vazgeçememişti. Bir zaman gelince Lisa dikkatini yoğunlaştıramaz olmuştu. Gözlerini ovuşturmuş, sonra tek kelime etmeden yan odaya geçip egzersizlerini yapmaya koyulmuştu.</p>

    <p class="normal">Mark acıkmıştı ve yorgundu, ama onu dikkatini yoğunlaştırmışken rahatsız etmeye cesaret edemiyordu. Bugün insanüstü gayret gösterdiğini hissetmiş ve böylesine büyük bir yeteneği zaman bile tanımadan kovarken nasıl da aptallık yaptığını bir kez daha anlamıştı.</p>

    <p class="normal">Sonunda Lisa yavaş hareketlerini bitirdi. Gözleri kapalı biçimde birkaç defa nefes alıp verdi. Sonra büyük, koyu renk gözlerini açtı ve bakışları karşılaştı. Mark’ın kendisini izlediğini anlayınca alnını kırıştırdı. Yine tek kelime etmeden çalışma odasına geçip bilgisayarın karşısına oturdu.</p>

    <p class="normal">“Bir şey bulabildin mi?” diye sordu Mark.</p>

    <p class="normal">“Pek sayılmaz,” dedi Lisa, parmakları yeniden tuşların üstünde dans ederken. Saldırıya uğramış bilgisayarı tekrar internete bağlamıştı ve farklı yazılım parçalarının yardımıyla bu bilinmez programın ne yaptığını gözlemliyordu. “Bu şey esas DINA-Client gibi çalışmıyor. Arkaplanda durmaksızın çalışıyor ve işlemci kapasitesinin büyük bir bölümünü kullanıyor. Sadece, tam olarak ne yaptığını anlamıyorum. İnternetle çok fazla iletişim kuruyor, farklı binlerce IP adresiyle; büyük ihtimalle aynı programın diğer mercileriyle.”</p>

    <p class="normal">“Bir şeyler hesapladığını mı düşünüyorsun? Hava durumu simülasyonu benzeri?”</p>

    <p class="normal">“Olabilir, ama nedense buna pek inanmıyorum. Bana pek de sistematik ilerliyor gibi görünmedi. Daha çok, sanki tesadüfi süreçlermiş gibi görünüyor. Bazen bütün programın faaliyeti duruyor, sonra birdenbire birkaç saniye için tüm işlemci kapasitesini kullanıp yoğun bir iletişim kuruyor.” Lisa kısa saçlarını karıştırdı. “Ama en tuhafı yapısı.”</p>

    <p class="normal">“Tuhaf mı? Ne demek istiyorsun?”</p>

    <p class="normal">“Kendini tekrar ediyor. Yani, şimdiye kadar gördüğüm küçük kısım, aynı talimatların aralıksız bir tekrarı. Yalnızca çok ufak sapmalar var.”</p>

    <p class="normal">“Peki, bu neden tuhaf?”</p>

    <p class="normal">“Eğer bir programın defalarca aynı şeyi yapmasını istersen, bunun için bir fonksiyon yazarsın, en azından bir ilmik atarsın. Yani program kodu tek bir yerde olur, birçok defa döner. Aynı program satırlarını farklı konumlara kopyalamak sadece acemi çaylakların yapacağı türden bir iştir.”</p>

    <p class="normal">“Peki, ama ya program her seferinde tam olarak aynı şeyi yapmamalıysa?”</p>

    <p class="normal">“Öyle bir şeyi normalde fonksiyonları çağırmaya yarayan parametrelerle düzenlersin.”</p>

    <p class="normal">“Yani program bir çaylağın eseri diyorsun?”</p>

    <p class="normal">“Kesinlikle değil. Kolaylıkla bütün güvenlik sistemlerime girmeyi başardı. Garip olan da bu işte: Bir yandan bu solucan inanılmaz derecede kurnaz, öte yandan...”</p>

    <p class="normal">Işık titremeye başladı, sonra da gitti. Sadece monitörün soluk mavi ışığı odayı aydınlatıyordu. “Şimdi ne oldu?” diye sordu Mark.</p>

    <p class="normal">“Görünen o ki elektrikler kesildi.”</p>

    <p class="normal">“Peki, nasıl oluyor da bilgisayar hâlâ çalışıyor?”</p>

    <p class="normal">“Tabii ki jeneratörüm var. Bilgisayara yaklaşık yarım saat daha güç sağlayacaktır.”</p>

    <p class="normal">Siren sesleri duyuluyordu. Mark ile Lisa birbirlerine baktılar. Pencereye gidip dışarıya, karanlık caddelere baktılar. Tüm bölgede elektrik kesilmişe benziyordu. Hayalet şehir gibiydi.</p>

    <p class="normal">Sokak lambalarının ışığı titremeye başladı ve sonra çevredeki binlerce evin ışığı aynı anda geri geldi. Sirenler ötmeye devam ediyordu. İnsanlar evlerinden sokağa çıkmışlardı. Lisa yatak odasına gidip pilli radyoyu açtı.</p>

    <p class="normal">“... bir arızadan kaynaklanmaktadır,” diyordu spiker. “Tekrar ediyorum: Paniğe gerek yok. Sivil Savunma Merkezi, alarmın bir arızadan kaynaklandığını açıkladı.”</p>

    <p class="normal">Lisa radyoyu kapattı. Birbirlerine baktılar.</p>

    <p class="normal">Mark, Lisa’nın da onunla aynı şeyi düşündüğünü fark ettiğinde, boğazında koca bir yumru hissetti.</p>

    <p class="normal">“Sen de...” diye başladı söze.</p>

    <p class="normal">“Bilmiyorum,” diye cevap verdi Lisa. Beti benzi atmıştı. Soğukkanlılığı ve kendinden emin duruşu kaybolmuşa benziyordu.</p>

    <p class="normal">Sinir bozucu siren sesi sonunda durdu. Lisa bilgisayarı kapattı. “Daha fazla yapamayacağım. Yarın devam ederiz,” dedi ve dolaptan ince, kıvrılmış bir uyku matı çıkardı. “Al. Daha fazla bir şey veremeyeceğim.”</p>

    <p class="normal">“Lisa, ben... ben seni de bu işin içine çekmek istemiyorum... yani, eğer polis beni burada bulursa...”</p>

    <p class="normal">Lisa somurtkan bir surat ifadesi takındı. “Ne zannediyorsun? Ludger’i severdim. Geçmişimi bildiği halde bana güvenmişti. Onu kimin öldürdüğünü bulacağım, inan! Ve bunu senin için yapmıyorum.” Ancak sesindeki katılık azalmıştı.</p>
  </div>

  <div class="calibre1" id="calibre_pb_37"></div>
</body>
</html>
