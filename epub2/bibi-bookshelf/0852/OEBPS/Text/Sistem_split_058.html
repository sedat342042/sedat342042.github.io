<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">53</p>

    <p class="sagbold">Hamburg-Altona</p>

    <p class="sagbold">Salı, 17.31</p>

    <p class="normal">“Hiçbir şey öğrenemedik,” dedi Lisa ve yeşil çayından bir yudum aldı. “Başladığımız yerdeyiz.”</p>

    <p class="normal">Mark başını iki yana salladı. “En azından şimdi, bu Eva’nın annesi olmadığını ve onu yurttan ayrıldıktan sonra tanımış olması gerektiğini biliyoruz.” Firmadaki Mary’yi aradı.</p>

    <p class="normal">“Distributed Intelligence, Mary Andresen, iyi günler?”</p>

    <p class="normal">“Ben Mark. Nasılsın?”</p>

    <p class="normal">“Merhaba, Mark! Hiç sorma. Neler olduğunu duydun mu?”</p>

    <p class="normal">“Komiser Unger sunucu odasında yangın çıktığını anlattı. Bu arada, nasıl olduğunu öğrenebildiniz mi?”</p>

    <p class="normal">“İtfaiyenin uzmanları hâlâ içeride, ama henüz herhangi bir kundak izine rastlamadılar. Bütün firma kapanmış durumda. Martin ve iki adamı, DINA’nın işleyişi en azından rölantide devam edebilsin diye, bir acil durum konfigürasyonu yapmaya uğraşıyorlar. Bense müşterileri sakinleştirmeye çalışıyorum. John Grimes neredeyse kudurdu diyebilirim. Sanırım hâlâ bütün suçun sende olduğunu düşünüyor.”</p>

    <p class="normal">“Dinle, Mary. Rainer, DINA’yı baz alarak, Pandora adını verdiği bir yapay zekâ yaratmış. Muhtemelen Pandora sunucudaki bir parçanın aşırı ısınmasını sağlayarak yangını başlattı. Onu yok edecek bir virüs yazmak için kesinlikle kaynak koda ihtiyacımız var.”</p>

    <p class="normal">“Mark, doğruyu söylemek gerekirse, tek kelime anlamıyorum.”</p>

    <p class="normal">“Şimdi sana her şeyi detaylı anlatamam. Bize yardım etmen gerek. D.I.’ya gelmeden önce Rainer’in ne yaptığını bulmalıyız. Belki, iyi tanıdığı birine kaynak kodun bir kopyasını yollamıştır.”</p>

    <p class="normal">“‘Biz’ kim oluyor?”</p>

    <p class="normal">“Lisa’dayım. Bana yardım ediyor.”</p>

    <p class="normal">“Lisa mı? Katilin o olmadığını nereden biliyorsun? Ne de olsa, Ludger’den intikam almak için iyi bir nedeni vardı.”</p>

    <p class="normal">“Mary, Lisa’nın konuyla hiçbir ilgisi yok. O zamanlar ona haksızlık etmişiz.”</p>

    <p class="normal">“O para cüzdanına nasıl girdi peki?”</p>

    <p class="normal">“Rainer’in parayı oraya koyduğunu tahmin ediyorum.”</p>

    <p class="normal">“Rainer’in hırsız olduğunu falan anlatmayacaksın bana, değil mi!”</p>

    <p class="normal">“Hayır, hırsız değildi. Lisa’dan kurtulmak istedi.”</p>

    <p class="normal">“Neden ki?”</p>

    <p class="normal">“Lisa ekipteki, onun ne yaptığını anlayabilecek az sayıda kişiden biri olduğu için. Tıpkı daha sonra Ludger’in anladığı gibi.”</p>

    <p class="normal">“Ne yaptığını anlamak mı?”</p>

    <p class="normal">“Gizlice Pandora üzerinde çalışmış. DINA’yı, bir virüs gibi kendi kendine yayılabilecek ve kendine özgü bir bilinç geliştirebilecek şekilde değiştirmiş. Ludger’i öldürdüğünü itiraf eden bir mektup bulduk. Görünüşe bakılırsa, Ludger’in Pandora’yı kapatmasını engellemek istiyordu.”</p>

    <p class="normal">“İnsan birini bir bilgisayarı kapatmak istediği için öldürmez!”</p>

    <p class="normal">“Sanırım Rainer makinelere, insanlara olduğundan daha yakındı. Pandora onun eseriydi, bebeğiydi. Onun için meşru müdafaa gibi bir şeydi. Ama sonra, yaptığından pişmanlık duydu. Pandora meselesinin kontrolden çıktığını anlayınca, muhtemelen onu kendisi kapatmaya çalıştı. Ama Pandora daha önce, asansörün kumandasıyla oynayarak, onu öldürdü.”</p>

    <p class="normal">“Mark, bütün bu hikâyeye inanabileceğimden emin değilim.”</p>

    <p class="normal">“Ben kendim de inanamıyorum ki. Ama Pandora gerçek. Onunla konuştum. Rainer’in cinayetinin arkasında o var, buna eminim. Ve o son derece tehlikeli. Onu yok etmek için tek şansımız, kaynak kod. Bu yüzden Rainer’in geçmişi hakkında daha fazla bilgi edinmeliyiz.”</p>

    <p class="normal">Mary bir an sessizliğe gömüldü. Bu garip hikâyeden mantıklı bir şeyler çıkarmaya çalışıyordu mutlaka. “Pekâlâ. Sana nasıl yardım edebilirim?” diye sordu sonunda.</p>

    <p class="normal">“Lütfen Rainer’in personel dokümanlarını önüne al ve içinde ne olduğunu bana söyle. Özellikle başvuru dosyasındakileri.”</p>

    <p class="normal">“Mark, bunu yapamayacağımı biliyorsun. Sen artık...”</p>

    <p class="normal">“Hadi ama, Mary. Beni kovduklarını biliyorum. Ama bana bu iyiliği yaparsın, değil mi?” Sesi, amaçladığından daha sert çıkmıştı.</p>

    <p class="normal">“Tamam, üzgünüm. Bir dakika bekle, evraklarını alayım.” Telefonun başına dönmesi iki dakika sürdü. “Evet, burada. Harburg Teknik Üniversitesi’nden tam puanla mezun olduğunu gösteren, Sayısal Matematik Enstitüsü Başkanı Profesör Weisenberg tarafından imzalanmış bir diploma.”</p>

    <p class="normal">Mark telefonun yanında duran bir bloknota ismi yazdı.</p>

    <p class="normal">“Dr. Tobler diye biri tarafından düzenlenmiş, Desy’de staj belgesi. Rainer anlaşılan orada birtakım fizik deneylerinde daha hızlı veri değerlendirmesi yapabilen bir yazılım geliştirmiş. Burada övüle övüle göklere çıkarılmış. Ve tabii ki St. Ansgar Katolik Lisesi’nden de tam puanla mezun olmuş. O zamanlar on sekizinde bile değilmiş. Başka bir şey yok.”</p>

    <p class="normal">“Çok teşekkürler, Mary. Bunların yardımı dokunacaktır.”</p>

    <p class="normal">“Bir şey değil. Ve iyi şanslar!”</p>

    <p class="normal">“Buna ihtiyacımız olacak sanırım.”</p>
  </div>

  <div class="calibre1" id="calibre_pb_59"></div>
</body>
</html>
