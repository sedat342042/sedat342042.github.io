<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">64</p>

    <p class="sagbold">Hamburg-Harburg</p>

    <p class="sagbold">Çarşamba, 16.40</p>

    <p class="normal">İçinde bir şey vardı. Ta içini sivri dikenlerle parçalayan bir şey. Mark öğürdü, o şeyi içinden çıkartmaya çalıştı, fakat inatçı bir şekilde ciğerlerine tutunuyordu. Midesi bulanıyor ve başı dönüyordu.</p>

    <p class="normal">Gözlerini açtı ve canlı bir yeşil gördü. Tek tek çimen saplarını birbirinden ayırt edebilmesi biraz zaman aldı. Dirseklerinin üzerinde doğruldu. Baş dönmesi ve mide bulantısı baskın geldi. Midesine şiddetli kramplar girinceye dek kustu. İki el onu omuzlarından sıkıca tuttu ve yüzünün kusmuğun içine girmesini engelledi.</p>

    <p class="normal">Nefes almak hâlâ acı veriyordu, fakat her nefes alışında onu sarsan öksürük daha da beterdi. Yine de, can çekişen ciğerlerinde havayı yeniden hissetmek harikaydı.</p>

    <p class="normal">Yavaş yavaş çevresini algılamaya başladı. Enstitünün önündeki çimenlikte yatıyordu. Çevresine bir sürü insan toplanmıştı. Ortalık feci derecede aydınlıktı ve duman kokusu vardı. Giysilerinden mi geliyordu?</p>

    <p class="normal">“İyi misin?” diye sordu Lisa.</p>

    <p class="normal">Konuşması mümkün değildi. Başını sallamak bile zor geldi. Doğrulup oturdu ve azar azar nefes almaya başladı. Aldığı her nefesle beraber ciğerlerindeki ateş biraz sönüyor gibiydi.</p>

    <p class="normal">Lisa önünde diz çöktü, yüzünde endişeli bir ifade vardı. Aklından, Lisa’nın ona suni teneffüs yapmış olması ihtimali geçti ve içinde kabaran karışık duyguları çabucak bastırdı. Lisa’nın arkasında, enstitünün çatısından ve pencerelerinden alevler yükseliyordu. Kimse buna karşı bir şey yapıyor gibi görünmüyordu.</p>

    <p class="normal">Ayağa kalkmak için girişimde bulunduysa da, tekrar yerine oturdu. “Bekle biraz,” dedi Lisa. “Doktor birazdan burada olacaktır.”</p>

    <p class="normal">“Zamanımız yok,” dedi Mark çatlak bir sesle. “Beni oradan sen çıkardın sanırım. Sağ ol.” Sözcük, acı dolu bir öksürük krizi içinde kayboldu.</p>

    <p class="normal">“Profesör Weisenberg bana yardım etti,” dedi Lisa.</p>

    <p class="normal">Mark bir elini ona uzattı. Lisa ayağa kalkmasına yardım etti. Mark doğrulunca, enstitü çalışanları alkışladılar. Şaşkın bir şekilde, bu alkışı niçin hak ettiğinden emin olamayarak, çevresine bakındı. Sonra, kendini neden tehlikeye attığını hatırladı. “Bayan Rosner’e ne oldu?”</p>

    <p class="normal">“Arkada yatıyor. Hâlâ baygın. Sen olmasan şu an hayatta olmazdı.”</p>

    <p class="normal">“Peki ya profesör?”</p>

    <p class="normal">“Onun yanında.”</p>

    <p class="normal">Mark, Lisa’ya yaslanarak, cansız gibi yatan bedenin yanına tökezleyerek gitti. Weisenberg kadının üzerine eğilmişti. Mark’ı fark edince, ayağa kalktı. Gözlerinde yaşlar vardı. Mark’a elini uzattı. “Teşekkürler,” dedi sadece.</p>

    <p class="normal">Mark hafifçe gülümsedi. “Ben size teşekkür ederim.”</p>

    <p class="normal">Weisenberg yeniden baygın sekreterine yönelmek istediyse de, Mark onu omzundan yakaladı.</p>

    <p class="normal">“Profesör, evinize gitmeliyiz.” Yavaş konuşuyor, acı çektiğini belli etmemeye çalışıyordu. “Kaynak koda ihtiyacımız var. Pandora kesin olarak işimizi bitirmedikçe durmayacaktır.”</p>

    <p class="normal">“Doktora görünmelisiniz,” dedi Weisenberg. Bunu, bir çalışanına talimat veriyormuş gibi söylemişti.</p>

    <p class="normal">Mark başını iki yana salladı. “Zaman kaybedemeyiz. Bir dahaki sefere bu kadar ucuz kurtulamayabiliriz.”</p>

    <p class="normal">O anda nihayet ilk itfaiye aracı araziye ulaştı. İtfaiye erleri fırlayıp ustaca hareketlerle hortumları çıkarttılar. Ellilerinin ortasında bir adam olan şefleri yanlarına geldi. “Doktor gelmek üzere,” dedi Rosner’e bakarak. “Sevk ve idare kontrolü devre dışı kaldı, o yüzden ancak şimdi gelebildik. Binada kimse var mı?”</p>

    <p class="normal">Weisenberg başını iki yana salladı. “Bildiğim kadarıyla yok. Lütfen her ihtimale karşı bir de Profesör Garnet’a sorun. Şurada oturuyor.” Çimenlikte oturan, neler olduğunu anlayamıyormuş gibi sakallı yüzünü ellerinin arasına almış, otuzlarının sonunda bir adamı işaret etti. Arkasında iki genç kadın durmuş, onu bir şeye ikna etmeye çalışıyordu. İtfaiyeci başını sallayarak onun yanına gitti.</p>

    <p class="normal">“Gelin,” dedi Weisenberg, Mark ile Lisa’ya.</p>
  </div>

  <div class="calibre1" id="calibre_pb_70"></div>
</body>
</html>
