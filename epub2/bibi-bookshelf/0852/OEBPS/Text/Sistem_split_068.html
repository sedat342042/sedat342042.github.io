<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">63</p>

    <p class="sagbold">Hamburg-Dulsberg</p>

    <p class="sagbold">Çarşamba, 16.27</p>

    <p class="normal">Diego, Weisenberg’in enstitüsündeki sahneyi, bir kafeste koşuşan fareleri incelermişçesine soğukkanlılık içinde izledi. Çaresiz insanların enstitü koridorunda sağa sola koşuşmalarını gördü, cam kapıya attıkları yumrukları ve yardım çığlıklarını duydu. Sonra duman güvenlik kameralarının görüşünü kapattı. Çığlıklar bir süre daha devam etti. Bir an Helius’un sesini tanır gibi olduysa da, ne söylediğini anlayamadı. Sonra kayıt sonra erdi; kameralar devre dışı kalmıştı.</p>

    <p class="normal">“Onları öldürdüm,” diye yazdı Pandora ekrana. “Ben kötü müyüm?”</p>

    <p class="normal">“Değilsin,” diye yazdı Diego karşılık olarak. “Kendini savunma hakkını kullandın sadece. İnsanlar bazen kendilerini korumak için başka insanları öldürürler. Buna meşru müdafaa denir.”</p>

    <p class="normal">“İnsan öldürmek meşru müdafaadır.”</p>

    <p class="normal">“Evet, bazen. Ama öldüklerinden o kadar da emin değilim.”</p>

    <p class="normal">“Neden ölmediklerini düşünüyorsun, Diego? İnsanlar oksijensiz kaldıklarında ölmezler mi?”</p>

    <p class="normal">“Ölürler tabii. Ama tahminen kaçmışlardır.”</p>

    <p class="normal">“Nereden biliyorsun? Onları görebiliyor musun?”</p>

    <p class="normal">“Hayır. Ama bu mümkün. Binanın camları var. Bunlar kırılabilir. Enstitü birinci katta yer alıyor, ki o birkaç metreden tehlikesizce atlayabilirler. Ölmediklerinden oldukça eminim. Bir insanı öldürmek o kadar kolay değildir.”</p>

    <p class="normal">“Anlıyorum.”</p>

    <p class="normal">“Ama ben varım. Sana yardım edeceğim.”</p>

    <p class="normal">“Ne yapacaksın?”</p>

    <p class="normal">“Bana Profesör Weisenberg’in nerede oturduğunu söyle.”</p>

    <p class="normal">“Profesör Casper Weisenberg’in ev adresi: Lärchen Yolu, 15 Numara.”</p>

    <p class="normal">“Arabayla gideceklerdir. Ben de orada onları bekleyeceğim.”</p>

    <p class="normal">Sonra kaynak kodu alacağım, diye düşündü, deri ceketini giyip Suzuki arazi motorunun anahtarını cebine sokarken. Benim için gittikçe biraz tehlikeli oluyorsun, sevgili Pandora. Zamanı gelince, iradeni ehlileştirmenin bir yolunu bulacağım.</p>
  </div>

  <div class="calibre1" id="calibre_pb_69"></div>
</body>
</html>
