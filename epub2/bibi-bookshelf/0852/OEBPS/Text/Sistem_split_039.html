<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">34</p>

    <p class="sagbold">Hamburg-Hoheluft</p>

    <p class="sagbold">Pazar, 9.51</p>

    <p class="normal">“Nasıl bir bela bu!” dedi Lisa, hızlı trende nefes nefese otururlarken. “Önce Ludger, sonra Rainer. Bütün bunların arkasında epey büyük bir olay olduğunu hissediyorum.”</p>

    <p class="normal">Mark başını salladı. Bir an düşündü. “Rainer’in adresi ezberinde mi?” diye sordu.</p>

    <p class="normal">“Evet. Grindel apartmanlarından birinde oturuyor. Neden? Oraya mı gitmek istiyorsun yoksa?”</p>

    <p class="normal">“Belki orada bir ipucu buluruz. Rainer’in Ludger’le aynı sebepten öldüğü belli: bir şey bulduğu için.”</p>

    <p class="normal">“Polis de aynı şeyi akıl edecektir.”</p>

    <p class="normal">“O zaman acele etsek iyi olur.”</p>

    <p class="normal">Kısa bir süre sonra, birçok mimar tarafından savaş sonrası mimarisinin başyapıtları sayılan, sıradan insanlar içinse korkunç bir görünümü olan, sarı kiremitten, büyük, tarihî eser binalardan birinin dördüncü katında, gösterişten uzak kapının önünde duruyorlardı. Mark, Lisa’nın tam olarak nasıl yaptığını göremese de, kapının açılması birkaç saniye sürdü.</p>

    <p class="normal">“Bunun sadece filmlerde olduğunu düşünürdüm,” dedi Mark.</p>

    <p class="normal">Lisa gülümsemedi. “Sokakta bir şeyler öğreniyor işte insan.”</p>

    <p class="normal">Dikkatlice küçük daireden içeri girdiler. Rainer ışıktan kaçıyormuşçasına perdeler kapalıydı. Küçük bir antre, banyo ve mutfak dışında sadece, içinde bir yatak, büyük bir çalışma masası ve dar bir gardırop olan, oturma ve yatak odasının birleşiminden oluşan büyük bir oda vardı. Duvarlar boştu. Ortalık çok düzenli ve temiz görünüyordu.</p>

    <p class="normal">Lisa, üstünde bir bilgisayar ve lazer yazıcı olan çalışma masasına doğru yöneldi. Bilgisayarı açtı. Bir süre sonra ekranda, ufak bir kutucuğun olduğu bir pencere açıldı. Şöyle yazıyordu: “<span class="ideitalik">This system is Endless Enigma Encryption protected. Copyright 3E Software, Inc. Please enter password:</span>”<sup class="calibre3"><a href="../Text/Sistem_split_106.html#footnote-1566-17" id="footnote-1566-17-backlink">[17]</a></sup></p>

    <p class="normal">“Hay aksi!” dedi Lisa.</p>

    <p class="normal">“Ne oldu?”</p>

    <p class="normal">“Bu programı biliyorum. ‘Endless Enigma’, sabit diskteki tüm verileri kilitleyen bir yazılım. Şifre olmadan herhangi birine ulaşmanın imkânı yok.”</p>

    <p class="normal">“Bir şekilde kırılamaz mı? Yani demek istediğim, sen böyle şeylerin nasıl yapıldığını bilirsin.”</p>

    <p class="normal">“1024 bit’lik anahtar bu. Unut gitsin.”</p>

    <p class="normal">“O zaman şifrenin ne olduğunu bulmalıyız. Çoğu insan gündelik hayatından bir sözcük kullanır ya da şifreyi bir yerlere yazar.” Çalışma masasının çekmecelerini açmaya koyuldu, fakat sadece, düzgünce yerleştirilmiş birkaç kalem, boş kâğıtlar ve C5 büyüklüğünde birkaç zarf buldu.</p>

    <p class="normal">“Çoğu insan evet, ama Rainer değil. Nasıl bir hafızası vardı, biliyorsun. Kendine 100 basamaklı, rastlantısal bir harf-rakam kombinasyonu bulduğuna eminim. Böyle bir şeyi zorlanmadan aklında tutabilirdi. Bulmamıza imkân yok.”</p>

    <p class="normal">“Ama herhangi bir ipucu olmak zorunda!”</p>

    <p class="normal">Daireyi sistematik bir şekilde aramaya başladılar. Sanki Rainer burada sadece birkaç gününü geçirmiş gibi, az sayıda kişisel eşya bulunuyordu. Yatağın yanındaki komodinin üstünde yaşlıca bir kadının, tahminen annesinin fotoğrafı vardı. Yatağın öte yanındaki gardıropta jilet gibi ütülenmiş gömlek ve pantolonlar asılıydı, kitaplıkta ise birbirinden farklı bilim dallarından eserler sıralanmıştı: bilişim, matematik, psikoloji, etnoloji, biyoloji, evrim teorisi, astronomi. Tek bir roman yoktu.</p>

    <p class="normal">Her şeyin böyle yerli yerinde oluşu can sıkıcıydı. Çöp kutuları bile boşaltılmıştı. Sanki Rainer ölümünden önce, hayatına dair mümkün olduğunca iz bırakmamak için ortalığı bir güzel toplamıştı. Ama tahminen bu abartılı düzen, otistik yaradılışının eseriydi.</p>

    <p class="normal">Mark, içinde birkaç taze gıda maddesi ve dondurulmuş hazır yemeğin bulunduğu buzdolabını araştırırken, daire kapısının önünde ayak sesleri duydu. Biri kilidi açmaya çalışıyordu. Polis, tahmin ettiğinden hızlı davranmıştı.</p>

    <p class="normal">Mark gidip girişin yanında durdu. Lisa saklanacak zaman bulamadan, kapı açıldı. Mark menteşelerin aralığından Dreek adlı genç komiseri gördü. Dreek beceriksizce tabancasını omuz askılığından çekti ve Lisa’ya doğrulttu. “Kimsiniz? Ve burada ne...” Devamı gelmedi. Mark, Dreek’in bileğini yakaladığı gibi kapı kenarına doğru bastırdı. Dreek çığlık attı. Tabancasını tutan parmakları gevşedi. Mark silahı elinden alıp ona doğrulttu.</p>

    <p class="normal">“Dreek?” Komiser Unger elinde silahla daireye daldı.</p>

    <p class="normal">Mark namluyu Dreek’in şakağına dayamıştı. “Silahı indir!” dedi ve kapıyı kapattı.</p>

    <p class="normal">Unger tabancasını yere koyup yavaşça ellerini kaldırdı. “Saçmalamayın, Helius! Böyle bir yere varamazsınız!”</p>

    <p class="normal">“Kapayın çenenizi ve beni dinleyin,” dedi Lisa. “Mark yapmadı, ben de yapmadım. İkimiz de gerçek katili arıyoruz, bence siz de bunu yapmalısınız!”</p>

    <p class="normal">“Kahretsin, Helius, gittikçe dibe batıyorsunuz,” dedi Unger sakin ama enerjik bir ses tonuyla. “Hemen silahınızı indirin. Ya siz, siz kimsiniz?”</p>

    <p class="normal">“Üzgünüm, Komiser Bey,” dedi Mark. Dreek’i bırakıp silahla etkisiz hale getirirken, Lisa komiserin tabancasını yerden aldı. “Eğer teslim olursam, kapana kısılırım. Katilin ya da katillerin yanıltıcı ipuçları yerleştirdiğini biliyorsunuz.”</p>

    <p class="normal">“Bakın, biraz mantıklı olun. Eğer siz yapmadıysanız, bunu ortaya çıkarırız. Ama eğer hemen şimdi silahınızı indirmezseniz, sizin için daha fazla bir şey yapamam!”</p>

    <p class="normal">“Dairenin anahtarını verin,” dedi Mark.</p>

    <p class="normal">“Bakın, ben...”</p>

    <p class="normal">“Verin dedim!”</p>

    <p class="normal">“Tamam, sakin!” Unger, Rainer’in cesedinin üstünde bulduğu anahtarı çıkardı. Lisa her iki polisi de silah tehdidiyle belirli bir mesafede tutarken, Mark anahtarlığı aldı.</p>

    <p class="normal">“Tabancaları çöpe atacağız,” dedi Mark. Unger’in yüzü kıpkırmızı kesildi. “Helius, yeter artık! Hemen koyun o...”</p>

    <p class="normal">Mark onu duymazdan geldi. Lisa’yla beraber evden çıkıp kapıyı kilitledi ve anahtarı üstünde bıraktı.</p>

    <p class="normal">“Kahretsin, açın şunu!” diye gürledi içerden Unger ve kapıyı yumruklamaya başladı. “Sizi yakalayacağım, Helius! İnanın bana! Ve sonra siz...”</p>

    <p class="normal">Geri kalanını anlamadılar. Merdiveni koşarak indiler. Evin önünde bir sürü çöp konteynırı vardı. Mark tabancanın şarjörünü çıkarıp ikisini de ayrı ayrı konteynırlara attı. O sırada gördüğü bir şey, duraksamasına yol açtı. Bir çöp yığınının üstünde tek başına duran saydam, plastik bir çöp poşeti vardı. İçinde boş bir yoğurt kabı ve birkaç kâğıt parçasından başka bir şey yoktu. İçinden gelen sese kulak veren Mark, leş gibi kokan çöp konteynırına eğilip poşeti aldı.</p>

    <p class="normal">“Ne yapıyorsun orada?” diye sordu Lisa. “Tüymemiz gerekmiyor mu?”</p>

    <p class="normal">Mark poşeti zafer kazanmışçasına havaya kaldırdı. “Kim içinde sadece bir yoğurt kabı ve birkaç kâğıt parçası olan bir çöpü boşaltır ki?”</p>
  </div>

  <div class="calibre1" id="calibre_pb_40"></div>
</body>
</html>
