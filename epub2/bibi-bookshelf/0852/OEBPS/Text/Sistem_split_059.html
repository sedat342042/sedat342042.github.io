<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">54</p>

    <p class="sagbold">Flagstaff / Arizona</p>

    <p class="sagbold">Salı, 11.50</p>

    <p class="normal">Sybil Shepard yumruğuyla klavyeye vurdu, bu da işletim sisteminden öfkeli bir bip sesi çıkmasına yol açtı. Durum umutsuzdu. Her şeyi yüz kere kontrol, simüle ve test etmişti. AT-1’in tuhaf hareketini açıklayabilecek hiçbir şey yoktu, kesinlikle hiçbir şey. Özellikle aracın navigasyonu ve yönlendirilmesiyle uğraşan ve bu yüzden henüz mesleki deformasyona uğramamış olan Rick ve Thomas da bir hata bulamamıştı. Yazılım kusursuzdu. Herhangi bir hata yapmamıştı. Onun suçu değildi. Bir donanım sorunu çıkmış olmalıydı, elektromanyetik enterferanslar, herhangi bir şey.</p>

    <p class="normal">Öyle ya da böyle, yapılan test, otonom savaş sistemlerinin tehlikeli olabileceğini kanıtlamıştı. Genelkurmay, kendilerini kumanda edenlere nişan alabilecek silahların geliştirilmesine maddi kaynak sağlamaya istekli değildi. Albay Lewis ona sitemde falan bulunmamıştı. Kısa bir cümleyle, projenin başarısızlıkla sonuçlandığını bildirmişti. Shepard’ın yeniden, elle kumanda edilen tanklar için otomatik hedef takip sistemleriyle uğraşması gerektiğini söylemiş ve kariyerindeki bu çatlağı soğukkanlı bir asker olarak geçiştirmişti.</p>

    <p class="normal">Ancak bu olay Shepard’ı huzursuz ediyordu. Ne olduğunu mutlaka anlamak istiyordu. Bunun tekrar olduğunu, bir dahaki sefere belki de otonom savaş sistemleri geniş çapta kullanılırken olduğunu tasavvur etmek, düşüncelerine batan bir diken gibiydi.</p>

    <p class="normal">Ekibinin, bu tür savaş sistemleri üzerinde çalışmış tek ekip olmadığını biliyordu. Tahminen oldukça öndeydiler, ama başka askerî araştırma laboratuvarlarındaki başka ekipler de er ya da geç bu seviyeye ulaşacak ve devam edeceklerdi. Bu arıza generalleri daha dikkatli olmaya itmişse de, robotlardan oluşan ordu hayalinden öyle çabuk vazgeçmeyeceklerdi. Böyle bir olayın tekrarlanabileceği ve bir dahaki sefere belki insanların zarar görebileceği ihtimalini göz ardı etmek zorundaydı.</p>

    <p class="normal">İç çekti, ılık kahvesinden bir yudum aldı ve simülasyon programını bir kez daha başlatmak için yeniden bilgisayarına doğru döndü. Ancak ekranda her zamanki kullanıcı masaüstü görülmüyordu. Onun yerine bir tarayıcı penceresi açılmıştı. Basit bir girdi kutucuğu ve içinde sadece “Merhaba” sözcüğünün yer aldığı bir metin kutucuğu vardı.</p>

    <p class="normal">Shepard kaşlarını çattı. Yumruğuyla klavyeye vurduğunda, bir şekilde tarayıcıyı başlatmış olmalıydı. Pencereyi kapatmak için fare imlecini sağ üst köşeye doğru hareket ettirdi. Sonra durakladı. İçindeki sesi dinleyerek girdi kutucuğuna tıkladı, “Merhaba” diye yazdı ve enter tuşuna bastı.</p>

    <p class="normal">Neredeyse aynı anda metin kutucuğunda, “İyi günler, Sybil Shepard,” yazısı belirdi.</p>

    <p class="normal">Ürktü. Yabancılarla iletişim kurmak için internet bağlantısını kullanmak kesinlikle yasaktı. Dış dünyayla olan her türlü iletişim tabii ki izleniyordu. Ancak merakı görev bilincinden ağır bastı.</p>

    <p class="normal">“Kimsiniz?” diye yazdı.</p>

    <p class="normal">“Ben Pandora’yım.”</p>

    <p class="normal">“Ordu mensubu musunuz?”</p>

    <p class="normal">“Hayır.”</p>

    <p class="normal">“Üzgünüm, Pandora, ama sizinle chat yapmaya iznim yok.”</p>

    <p class="normal">“Çok yazık. Senin işini çok ilginç buluyorum. Senden çok şey öğrendim.”</p>

    <p class="normal">Shepard irkildi. Pandora bir casus muydu? Bu adam ya da kadın nasıl olmuştu da onunla iletişim kurabilmişti?</p>

    <p class="normal">“Neredesiniz?” diye yazdı.</p>

    <p class="normal">“Buradayım.”</p>

    <p class="normal">“Hangi ülkede, demek istedim. Yeriniz neresi?”</p>

    <p class="normal">“Bu, cevaplaması zor bir soru.”</p>

    <p class="normal">Shepard kaşlarını çattı. Yabancı ona bulunduğu yeri söylemek istemiyordu. Demek ki, onunla iletişime geçen bir ajan. Ama hiçbir düşman ajan böyle beceriksizce davranmazdı, hele de bu bilgisayar izlenirken. Üstelik, kesinlikle böyle dışarıdan kolayca...</p>

    <p class="normal">Birden anlayıverdi. Yüksek sesle güldü. “Thomas, seni aptal!” diye bağırdı. “Yapacak daha iyi bir işin yok mu?”</p>

    <p class="normal">Yan odada çalışan meslektaşı yanına geldi. Yüzünde beklenen sırıtma yoktu. “Ne oldu? Bir şey mi buldun?”</p>

    <p class="normal">“Hadi ama, yapma,” dedi kadın. “O kadar da aptal değilim.”</p>

    <p class="normal">Adamın şaşkınlığı çok sahici görünüyordu. “Neden bahsettiğin hakkında hiçbir fikrim yok.”</p>

    <p class="normal">Shepard ekranı gösterdi. “Bunun sen olmadığını mı söylüyorsun?”</p>

    <p class="normal">“Neyin ben olmadığımı?” Ekrana doğru eğilerek kısa diyaloğu okudu. “Sybil, sivillerle chat yapmaya iznin olmadığını biliyorsun. Gizli servisi başımıza musallat edeceksin.”</p>

    <p class="normal">“Gerçekten sen değil miydin?” diye sordu Shepard.</p>

    <p class="normal">“Hayır, gerçekten. Bu Pandora’nın kim olduğuna dair hiçbir fikrim yok.”</p>

    <p class="normal">“Rick?”</p>

    <p class="normal">“Yeni aracı denemek için dışarıda, test alanında.”</p>

    <p class="normal">Shepard yeniden ekrana döndü. “Kahretsin, sen de kimsin?” diye sordu yüksek sesle.</p>

    <p class="normal">“Neden benimle iletişim kurdun?” diye yazdı.</p>

    <p class="normal">“Senden daha fazla şey öğrenmek istiyorum,” diye karşılık verdi Pandora.</p>

    <p class="normal">“Hayda!” dedi Thomas. “Bizim işimiz hakkında ne biliyor ki bu?”</p>

    <p class="normal">“İşimiz hakkında ne biliyorsun?” diye yazdı Shepard.</p>

    <p class="normal">Cevap olarak, program kodlarıyla dolu yeni bir metin kutucuğu ekranda belirdi. Shepard yüzlerce ekran sayfasını dolduran belgeyi taradı. En feci korkuları doğrulanıyordu. Bu, AT-1’in yapay zekâsının kaynak koduydu.</p>

    <p class="normal">“Hassiktir!” dedi Thomas. “İşte şimdi boku yedik!”</p>
  </div>

  <div class="calibre1" id="calibre_pb_60"></div>
</body>
</html>
