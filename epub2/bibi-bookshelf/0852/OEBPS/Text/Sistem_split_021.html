<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">16</p>

    <p class="sagbold">Hamburg-Altona</p>

    <p class="sagbold">Perşembe, 20.43</p>

    <p class="normal">“<span class="ideitalik">Smoke on the water... and fire in the sky...</span>” Olaf’ın sesi harika bir şekilde buğulu ve net çıkıyordu. Rudi, Hammond orgu sampler’dan çalıyordu çalmasına, ama aletten muhteşem bir tını çıkarmayı ve akorları gümbürdetmeyi öyle iyi başarıyordu ki, sanki tuşlara dokunan John Lord’ un ta kendisiymiş gibi geliyordu insana. Jürgen’in basının zamanlaması da istisnai bir şekilde Ralf’in bas davuluna çok güzel ayak uyduruyordu.</p>

    <p class="normal">Friedemann Unger’in parmakları Ibanez’inin ince sapında geziniyordu. Kendini, Japonya turnesindeki Richie Blackmore gibi hissediyordu. Deep Purple’ın eski hit şarkısının gürleyen müziği vücudundaki tüm gerginliği, kafasındaki tüm düşünceleri atıyordu. Bu müzikte çok güçlü bir şeyler vardı, fiziksel bir varlık gibi; ve salınımları bedeninde, onu enerjiden titretircesine yankılanıyordu.</p>

    <p class="normal">Hayır, titreyen başka bir şeydi: Cep telefonu. Kahrolası, adi cep telefonu!</p>

    <p class="normal">Sinir bozucu titreşimi yok sayıp çalmaya devam etmeye çalıştı, ancak parmakları solonun ortasında kilitleniverdi. Parçanın dışında kalmıştı.</p>

    <p class="normal">Çalmayı bıraktı. Diğerleri ona kızgın bakışlar fırlattılar; az önce o kadar iyiydi ki. Zar zor durdurulabilen bir tren gibi, enstrümanlarını birbiri ardına susturdular.</p>

    <p class="normal">“Üzgünüm, çocuklar!” dedi Unger ve prova yaptıkları, ama dünyayla ilişkiyi kesmedikleri, metrelerce kalınlıktaki duvarlara sahip bu sığınakta neden cep telefonunun sürekli rahatsız edici çağrılar aldığını kendine kim bilir kaçıncı kez sordu. Telefonu kot pantolonunun dar cebinden çıkardı. Bir kısa mesajı vardı: “Mark Helius, Erika Caddesi 12, 20251 Hamburg.”</p>

    <p class="normal">Şaşkınlıkla kalakaldı. Bu da ne demek oluyordu? Neden Dreek ona Helius’un adresini gönderiyordu? Ama bir dakika, gönderen, iş arkadaşının numarası değildi; tanımadığı bir numaraydı. Ayrıca Helius, Poppenbüttel’de oturmuyor muydu?</p>

    <p class="normal">Erika Caddesi 12 numaralı adresi bugün daha önce duyduğunu hatırladı. Derken aklına geldi: Andresen oturuyordu orada. Ve durumu kavradı: Helius kadının yanındaydı, o da Unger’den yardım istemek için gizlice bir mesaj göndermişti.</p>

    <p class="normal">“Kusura bakmayın çocuklar, gitmem gerek.”</p>

    <p class="normal">Grup elemanları iç çektiler. Ralf bagetlerini trampete indirdi. “Ulan, Friedi, şu kahrolası telefonunu bari prova yaparken kapatamaz mısın? Konser cumartesi günü ve biz hâlâ tam hazır değiliz!”</p>

    <p class="normal">“Yapamam. Bunu gayet iyi biliyorsun.”</p>

    <p class="normal">“Biliyor musunuz, komiser bey... siz budalanın tekisiniz!”</p>
  </div>

  <div class="calibre1" id="calibre_pb_22"></div>
</body>
</html>
