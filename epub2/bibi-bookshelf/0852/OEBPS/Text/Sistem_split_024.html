<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sistem</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">19</p>

    <p class="sagbold">Hamburg-Hafencity</p>

    <p class="sagbold">Perşembe, 22.51</p>

    <p class="normal">Nisan ayının sonlarıydı ve ağaçların çoğu çiçek açmıştı, ama şimdi şubatmış gibi hissediliyordu. Mark, alçak bir kestane ağacının gölgesinde durmuş, Kehrwiederspitze’deki büro kompleksini izliyordu. On birinci katın ışığı hâlâ yanıyordu. Önce, birilerinin ışığı söndürmeyi unuttuğunu düşündü. Bu karmaşa içinde çok doğaldı. Ama sonra, uzmanlar odasının penceresinin önünde kıpırdayan bir gölge gördü. Orada birisi vardı. Bir uzman? Polis? Son izleri ortadan kaldıran bir yabancı? Mark oraya çıkıp bakmaya cesaret edemedi.</p>

    <p class="normal">Bir saattir burada soğukta duruyor ve artık uyumak için yavaş yavaş bir yer bulması gerektiğini düşünüyordu. O anda büronun ışığı söndü.</p>

    <p class="normal">Mark birkaç dakika bekledi, derken binadan bir karaltı çıktı. Sokak lambasının ışığında Rainer Erling’i tanıdı. Rahat bir nefes aldı. Şimdi rahatsız edilmeden büroya girebilirdi.</p>

    <p class="normal">Boş otoparktan sessizce ve hızla geçti, giriş kapısının anahtarını çıkarttı, fakat sonra durdu. Rainer bu saatte firmada ne yapmış olabilirdi?</p>

    <p class="normal">Programcı, akşam geç saatlere kadar çalışmasıyla ünlüydü. Birçok gece, bir yazılım sorununu çözmek ya da bir güncellemeyi yetiştirebilmek için Ludger’le sabahlamışlardı da. Bununla birlikte, şimdi, Ludger ölmüşken, Rainer’in sanki hiçbir şey olmamış gibi çalışmaya devam etmesi Mark’a tuhaf geldi.</p>

    <p class="normal">Aklından korkunç bir düşünce geçti: Rainer dün akşam da geç saatlere kadar kalmıştı. Ludger’le beraber hatayı mı aramışlardı? O halde, Ludger öldüğü sırada Rainer hâlâ büroda olurdu.</p>

    <p class="normal">Katil o muydu?</p>

    <p class="normal">Ancak bu ona saçma göründü. Rainer, Mark’ın, cinayet işleyebileceğine inandığı son insandı. Asperger sendromu onu, diğer insanlarla ilişkide bazen dalgın, neredeyse kaba izlenimi uyandıran, sessiz, çekingen bir genç adama dönüştürüyordu; ama hiçbir zaman düşmanca ya da saldırgan bir tavır sergilememişti. Soğukkanlılıkla bir cinayeti planlaması ve gerçekleştirmesi düşünülebilecek şey değildi.</p>

    <p class="normal">Hayır, Rainer’in bu geç saatte büroda olmasının mutlaka bambaşka bir nedeni vardı. Ludger, Rainer’le her zaman yakından ilgilenmişti. Hatta belki o da Mark’la aynı sebepten buradaydı: Belki de kendi sessiz, dikkatli tarzıyla, gerçekte neler olup bittiğini bulmak istiyordu. Eğer öyleyse, Mark’ın bir müttefiki var demekti.</p>

    <p class="normal">Baumwall’daki metro istasyonuna giden yolun yarısında ona yetişti. “Rainer! Rainer, beklesene!”</p>

    <p class="normal">Rainer donakaldı, sanki Mark üzerine çullanan bir zombiymişçesine kocaman açılmış gözlerle ona döndü.</p>

    <p class="normal">“Bir şey bulabildin mi?” diye sordu Mark. “DINA’nın sorununun ne olduğunu anlayabildin mi? Yabancı bir gücün DINA’yı kendi amaçları için kullandığına dair bir şüphem var. Bir gizli servis belki, mafya, teröristler, bilmiyorum. Belki de Ludger bu yüzden öldürülmüştür!”</p>

    <p class="normal">Rainer’in gözleri, sanki Mark’tan korkuyormuş gibi hâlâ kocamandı. “Polis... her yerde seni arıyorlar...” dedi.</p>

    <p class="normal">“Evet, biliyorum. Bu yüzden yardımına ihtiyacım var, Rainer. Birileri suçu üstüme yıkmaya çalışıyor. Gerçek katili bulmalıyım.” Durakladı. “Sen... sen bana inanıyorsun, değil mi?”</p>

    <p class="normal">Rainer tek kelime etmeden ona bakıyordu. Beti benzi atmıştı.</p>

    <p class="normal">Mark’ın sırtını buz gibi bir ürperti yalayıverdi. Arkadaşını onun öldürdüğünden şüphelenmek gerçekten de bu kadar kolay mıydı?</p>

    <p class="normal">“Ben yapmadım. Rainer, bana inanmalısın!”</p>

    <p class="normal">Rainer hiçbir şey söylemedi. Arkasını döndü.</p>

    <p class="normal">Mark onun kolunu yakaladı. “Rainer, lütfen! DINA’ya neler olduğunu öğrenmem gerek!”</p>

    <p class="normal">Rainer adımlarını hızlandırdı. Mark arkasından koşup onu yeniden yakaladı. Rainer elinden kurtuldu. Korkmuş bir çocuk gibi avaz avaz bağırmaya başladı.</p>

    <p class="normal">Neredeyse metro istasyonuna gelmişlerdi. Yaşlıca bir adam caddenin diğer tarafında durmuş, onlara bakıyordu. Adam cep telefonunu çıkardı.</p>

    <p class="normal">Mark durdu ve Rainer’in arkasından baktı. Rainer yayalara kırmızı yandığı halde koşarak geçti ve burada, liman kıyısında yeraltından değil, caddenin yukarısında sütunlar üzerinde giden metronun merdivenini tırmandı. Yaşlı adam telefondaydı ve bu arada gözünü Mark’tan ayırmıyordu. En iyisi polis gelmeden ortadan kaybolmaktı.</p>

    <p class="normal">Speicherstadt’ın karanlık caddelerinden geçti. Bir süre sonra arkasında, Hanseatic Trade Center’ın önünde duran bir devriye arabasının mavi ışıkları belirdi. Mark eski bir deponun girişine sığındı. İçeriden kahve ve baharat kokuları yayılıyordu. Penceresinin önünden Elbe’yi geçip uzak, egzotik ülkelere giden büyük yük gemilerini düşündü. Hamburg’dan gitmeliydi, en azından bir süreliğine.</p>

    <p class="normal">Bir an, gemilerden birine kaçak yolcu olarak sızmayı denemeyi düşündü. Ama eğer mürettebat onu açık denizde yakalarsa, muhakkak polise teslim ederdi. Ayrıca, yurtdışında kaçak olarak yaşarken Ludger’in katilinin izini süremezdi.</p>

    <p class="normal">Kendisine, onu polisten saklayacak kadar çok güvenen kimleri tanıdığını düşünmeye başladı. Annesiyle babası Mark on dört yaşındayken ayrılmıştı ve o zamandan beri babasıyla herhangi bir iletişimi kalmamıştı. Annesiyse birkaç yıl önce Amerika’ya taşınmıştı. Kardeşi de yoktu.</p>

    <p class="normal">Aklına gelen tek kişi, kuzini Franzie’ydi. Münster’de yaşayan Franzie felsefe eğitiminin yirminci sömestrinde filandı ve geçici işlerde çalışarak, bazen de oldukça karanlık yağlıboya tablolarından birini satarak geçimini sağlıyordu. Mark onu deli dolu mizacı ve saniyeler içinde derin bir ümitsizliğe dönüşebilen, ama asla uzun ömürlü olmayan neşesi yüzünden her zaman sevmişti. Franzie iktidar sahiplerinden pek fazla hoşlanmazdı ve aklında her zaman iyi bir komplo teorisi bulundururdu. Kendisine inanacak ve yardım edecekti. Hatta muhtemelen bundan keyif bile alacaktı.</p>

    <p class="normal">Mark onu hemen arayıp aramamayı düşündü. Gece geç saatlere kadar resim yaptığını biliyordu. Ama sonra vazgeçti. Henüz onun yanına nasıl gideceğini bile bilmiyordu. Gar özellikle şimdi, Mark’ın hâlâ şehirde bir yerlerde olduğunu biliyorlarken, kesinlikle izleniyor olmalıydı. Havaalanlarındaki yoğun güvenlik önemlerini ise düşünmek bile istemiyordu. Taksiyle de olacak gibi değildi, bütün taksi şoförleri mutlaka uyarılmıştı. Metrolar ve otobüsler, polisin tamamen gözetleyemeyeceği yegâne ulaşım araçlarıydı. Ama onlarla da Hamburg dışına çıkılamazdı herhalde. Yoksa çıkılabilir miydi?</p>

    <p class="normal">Mark, Speicherstadt’ı şehir merkezine bağlayan köprülerin birinden geçti ve polis tüm bölgeyi kuşatmadığı için kaderine şükretti. Muhtemelen bunu genel bütçe ve personel yetersizliğine borçluydu. Ve ne de olsa henüz sadece bir cinayet zanlısıydı.</p>

    <p class="normal">Rödingsmarkt İstasyonu’ndan Altona Metrosu’na bindi, birkaç defa hat değiştirdi ve gece molasından önceki son trenle Harburg’daki istasyona ulaştı. Geceyi bekleme salonunda geçirmeye cesaret edemedi, bu yüzden Elbe’ nin güneyinde bulunan eski işçi semtinin sessiz sokaklarında dolandı durdu.</p>

    <p class="normal">Saat beş buçukta tren istasyonunun büfesinden kahve ve gazete aldı. Ludger’in cinayetiyle ilgili ufak bir yazı vardı –gazete için sıradan bir olay–, ama neyse ki yazıda adından ve kaçışından bahsedilmiyordu. Henüz.</p>

    <p class="normal">Bilet gişesi saat altıda açılıyordu. Mark içgüdüsünü takip ederek Köln’e bir bilet aldı, ikinci sınıf, yalnız gidiş. Tabii ki Münster’e vardıklarında inecekti. Eğer polis hangi yöne bilet aldığını araştırıp öğrenecek olursa, onları yanıltmış olacaktı.</p>

    <p class="normal">“Demiryolu kartınız var mı?” diye sordu bilet gişesindeki güler yüzlü kadın.</p>

    <p class="normal">Mark kendini bundan alıkoyma fırsatı bulamadan, cüzdanından plastik kartı çıkartmıştı bile. Bir an duraksadı, karta kaydedilmiş kişisel bilgilerini aklından geçirdi.</p>

    <p class="normal">Gişe görevlisi kaşlarını çattı. “Kartı alabilir miyim acaba?”</p>

    <p class="normal">Mark bir an, çekip gitmeyi düşündü. Ama bununla şüphe uyandırırdı. Kartı ona uzattı.</p>

    <p class="normal">Kadın kartı bir manyetik tarayıcıdan geçirdi. Alarm falan çalmadı, kadın telefona da sarılmadı. “Otuz iki avro tutuyor,” dedi sadece. “ICE<sup class="calibre3"><a href="../Text/Sistem_split_106.html#footnote-1566-12" id="footnote-1566-12-backlink">[12]</a></sup> saat altı elli yedide üçüncü perondan kalkıyor.”</p>

    <p class="normal">Mark saatine baktı. Kırk beş dakikadan fazla vardı. “Daha erken kalkan bir tren yok mu?”</p>

    <p class="normal">Gişe görevlisi başını iki yana salladı. “Maalesef.”</p>

    <p class="normal">“Pekâlâ, çok teşekkürler.”</p>

    <p class="normal">Mark perona gitti ve sinirli bir şekilde bir aşağı bir yukarı yürümeye başladı. Bölgesel trenle sayfiyedeki evlerinden Hamburg’daki işyerlerine giden düzinelerce insan yanından aceleyle geçiyordu. Görünen o ki bu saatte ondan başka kimse ters yöne gitmeyi istemiyordu. Mark’ın heyecanı gittikçe tırmanıyordu. Göz kamaştıran gün ışığında çayırda sürünen bir köstebek gibi hissediyordu kendini; kör, çaresizce şahinlerin keskin bakışlarının hapsinde. Oyalanmak tehlikeliydi. Olabildiğince çabuk buradan uzaklaşmalıydı.</p>

    <p class="normal">Bir tren istasyona girdi; Maschen yönüne giden bölgesel tren. Mark trene biniverme isteğini bastırdı. Rayların üzerinde yavaşça uzaklaşırken arkasından baktı. Sonra, korkuya kapılmasına yol açan bir şey gördü: Trenin camlarında mavi, ritmik bir yansıma.</p>

    <p class="normal">Buradaydılar! Şimdiden!</p>

    <p class="normal">Hoparlörden monoton bir ses duyuldu: “Buchholz, Sprötze, Tostedt, Lauenbrück, Scheeßel ve Rotenburg üzerinden Bremen’e gidecek tren üçüncü perona girmiştir, planlanan kalkış saati altı yirmi yedidir. Lütfen binerken dikkatli olunuz!”</p>

    <p class="normal">Mark etrafına bakındı. Bomboş peronda saklanacak pek bir yer yoktu. Bir sütunun arkasına geçti. Böylece en azından üstgeçitten görülmezdi. Ama bu pek de işe yaramayacaktı; polisler biletini hangi yöne aldığını öğrendiklerinde aşağıya ineceklerdi.</p>

    <p class="normal">Üstgeçidin merdivenini koşarak tırmanıp diğer perona gitmeyi mi denemeliydi acaba? Çok riskliydi: Büyük olasılıkla kendini polisin kollarına atmış olacaktı. Diğer perondaki bir dolu insan fark etmeden rayların üzerinden kaçması da mümkün değildi. Gözleri merdiven ile boş ray arasında mekik dokurken, kalbi deli gibi çarpıyordu.</p>

    <p class="normal">Farlardan oluşan üçgen, gecenin içindeki uzak bir umut pırıltısı gibi, çok yavaşça istasyona doğru ilerliyordu. Mark yukarıda, üstgeçitte telaşlı hareketlenmeler gördü. Bir adam merdivenden koşarak indi ve kendisine yöneldi.</p>

    <p class="normal">Fakat bu bir polis memuru değildi. En azından üstünde üniforma yoktu. Mark şüpheli gözlerle adama baktı, fakat yabancı ona dikkat bile etmedi. Zor nefes alarak durdu ve istasyona girmekte olan trene doğru baktı. Görünen o ki, treni yakalamak isteyen bir yolcuydu sadece.</p>

    <p class="normal">Mavi-sarı boyalı, iki katlı tren nihayet istasyona girdiğinde, frenlerin tiz sesi duyuldu. Mark bindi ve üst vagonda cam kenarına oturdu. Şimdi üniformalı bir adamın merdivenden koşarak indiğini görüyordu, ardından bir başkasının. Kapanan kapıların sesini duyduğunda rahatladı. Polisler peronda koşturuyor, el kol hareketleri yapıyorlardı, ancak tren hareket etmişti ve artık durmazdı.</p>

    <p class="normal">İki polis memuru peronda etrafına bakındı. Bir tanesi Mark’ın oturduğu vagona doğru baktı ve bir saniye için bakışları buluştu. Polis onu tanımış mıydı? Tren istasyondan ayrılmadan önce, memurun telsizle bir şeyler söylediğini gördü.</p>

    <p class="normal">“Üzgünüm, delikanlı, ama yanlış trendesiniz,” dedi kondüktör, Mark ona biletini gösterdikten hemen sonra.</p>

    <p class="normal">“Biliyorum. Sanırım henüz yeterince ayılamamışım.”</p>

    <p class="normal">Kondüktör gülümsedi ve başını salladı. İnce bir tarifenin sayfalarını karıştırdı. “En iyisi Buchholz’ta inin ve saat altı kırk yedide Harburg’a geri dönecek bölgesel trene binin. Şansınız varsa, saat yedi on ikide kalkıp Hannover’den geçecek ICE’yi yakalarsınız. O da karşıdaki perondan kalkıyor.”</p>

    <p class="normal">“Teşekkür ederim. Buchholz’a kadar ödemem gereken ücret nedir?”</p>

    <p class="normal">Kondüktör dostça gülümsedi. “Hiç gerek yok. Hepimiz bazen hata yaparız.”</p>
  </div>

  <div class="calibre1" id="calibre_pb_25"></div>
</body>
</html>
