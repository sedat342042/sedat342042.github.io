<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Efendi Hazretleriyle beraber kılınan namazlara dikkat ediyordum: Yakınlardan bazılarını, namazda titre¬meler tutuyordu. Omuz ve kol başlarından göğse doğru akan ra'şeler... Bu ra'şeler, namaz dışında, mukaddes isimlerden biri geçerken de oluyordu. Bilhassa Efendi Hazretleri konuşurlarken ve Allah Resulünün isimleri ge¬çerken... </p>
<p>Hareket, yalnız Efendi Hazretlerinde yoktu. Tam ve kat'î temkin makamındaydılar. Sonradan öğrendim ki, bu da, yolun başına mahsus hususiyetlerden biridir; ve kalbde nur ile zulmet çarpış¬masından doğmaktadır. Tam istifaya varmış, süzülmüş temkin ve istikraT makamına varmış olanlar, böyle haller¬le alâkalı değil... </p>
<p>Bana başta, kendisini gizleyememek, zaaf gibi gö¬rünen bu ra'şeler, epey sonra, namazlarımda beni de sar- </p>
<p>169 di. Zaaf olmaya zaaftı; çünkü eksik çok eksik, her ân renk değiştirici bir makamın habercisiydi. Fakat ben bu zaafı düşünürken, eksikten de eksiktim. Demek ki, o ân, bana göre çok fazla bir nimetti bu... </p>
<p>«— Namazını kıl, namazını kıl!..» —  Efendim, namazda üstüme müthiş «havâtır» yükleniyor. «— Olsun... Namazını kıl!..» </p>
<p>— O kadar kılmak istiyorum ki, eskilerini de kaza etmeği düşünüyorum. Hattâ sormak istiyorum: Acaba geçmiş namazlar ikişer rekât üzerinden kaza edilebilir mi?.. </p>
<p>Sualimi, bilgisizlik içinde o kadar saffetli buldular ki, aydınlık ve ılık, gülümsediler: «— Hayır! Her namaz kendi miktarınca kaza edi¬lir. Sen namazını kıl!» </p>
<p>Bir kere de «Sehiv Secdesi»ni sormaya kalktım. Hatadan korkuyordum; sanki hatâ korkusiyle namaz kıla-mıy ordum. </p>
<p>«— Sen bunları bırak da, dediler; namazını kılma¬ya bak!» AKIL </p>
<p>Hikmet, hikmet, hikmet. «— Her ilmin butlanı (yanlışı), o ilmin münteha-sında (en ileri noktasında) belli olur.» Yalnız bu ölçü Yirminci Asır felsefesinin, müsbet </p>
<p>170 bilgiler manzumesinden tüten metafizik anlayışla bera¬ber, kafasını çarptığı en büyük hakikati çerçevelemeye yeter. </p>
<p>«— Allah, zuhurunun şiddetinden gaiptir.» ;&lt;— Haddini aşan her şey, zıddına döner.» «— Akıl için idrak, zevk yoliyledir.&gt; </p>
<p>«— Hangi akıl, kimin aklı?.. Hakikat gibi selim akıl da birdir ama, o kimde?..» Bir adet, hem tek, hem çift olamaz.» </p>
<p>«— Dstidat birdir, iyiliğe veya kötülüğe istidat... Ds¬tidat birdir; ve dâva, kötüyü iyiye çevirmekte...» 171 </p>
<p>«— Allah, kâmil kudrettir; kâmil, fazlası ve eksiği olmayan...» Ve dalgın, vecde batmış, gözleri her zaman olduğu gibi, ötelerde: «— Lateşbih, çocukların çelik çomak oynayışı gi¬bi, kâinatla oynar.» «— Velî, mevzuunu bulamaz ki, ben desin...» </p>
<p>Ve (ben)in insanda ne korkunç bir meçhul veya mevhum belirttiğinin, harikaüstü harika izahı: «— (Ben) nerede?.. Onu daima bir başka unsura bağlı olarak ifade ediyoruz: Benim elim, benim ayağım, benim gözüm, benim yüzüm... Bütün bunların görünme¬yen merkezinde (ben)... O nerede?.. Vücudumuzda her mevcut, o meçhulde toplanıyor. O nerede?.. Onu göstere¬bilir miyiz?» Şimdi ben konuşuyorum: </p>
<p>Hikmetlerin en derini; mutlak varlık, mutlak vücut tecellisi önünde birden bire mevhumlaşan, yokluğa kaçan (ben)... </p>
<p>Kur'ândan hikmet: </p>
</body>
</html>
