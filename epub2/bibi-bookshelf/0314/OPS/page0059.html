<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Bütün bunlar oluyor, görülüyor, düşünülüyor ya... Beni hâlâ adam olmuş, hiç değilse dış hiza çizgisine gire¬bilmiş sanmayın! </p>
<p>Canevimden oku yemiş bulunuyorum ama okun sapındaki, bolca tutulmuş, kalomalı ipi istediğim tarafa sürükleyerek yine dış dünyayı taş taş koklamakta devam ediyorum. Sonra dövünüyorum, ağlıyorum, bazan dövün¬mek de gelmiyor hatırıma; ve daima nefsime müddet üs¬tüne müddet, vâde üstüne vâde bağışlayarak, sefil ve pe¬rişan, sürünüyorum. </p>
<p>Kırk yaşına kadar tesellim: — Ellisinden sonra inşallah... Pârisa Hazretlerinin sözlerini elimle kaydediyor, ona bayılıyor da bir türlü tâbi olamıyorum: «— Gafil halk, kesik ve bitkin, bir lâf eder: Yarın olsa da bir iş işlesem... Bilmez ki, bugün, dünkü günün yarınıdır. Bugün ne işlemiştir ki, yarın bir şey işleyebil¬sin?» </p>
<p>152 Teselli, hep teselli, kuru teselli; şeytan tesellisi... Efendimin başka bir münasebetle sözleri: </p>
<p>«— Allah herkese bir türlü, tesellisini verir.» Burhan Toprakla gittiğimiz ikinci bir defa, mesci¬de bitişik oturma odasının camından onları, akşam nama¬zını kılarken görmüştük. Namaz bitinceye kadar ayakta beklemiş ve haşyetimizden oturamamıştık. </p>
<p>Şakir, imam; Efendi Hazretleri ve yakınları, arka¬sında... O ne namazdı! </p>
<p>Şakir'in sesindeki ahenk, ahengi bitirdikten ve onun ötesine geçtikten sonra başlayan kalb sesinin, kıyam halinde bir ruh haykırışının ta kendisiydi. Evet; kıyam, gönlün ayağa kalkması, Allah </p>
<p>kelâmının büründüğü o ha¬rikalar harikası seste topyekûn bütün insanlık mezardan kollarını yükseltmiş gibi bir eda: </p>
<p>— Allahü Ekber, Allahü Ekber... Ben henüz bu hizanın dış çizgisine bile geçeme¬miştim. KERAMET MAHCUP </p>
<p>Dşte şimdi, Efendimin, yalnız bana tecelli eden, çünkü yalnız bana cevap olarak gösterilen bir işini belirt¬mek zamanı geldi. </p>
<p>Dş mi; her şey iş... Keramet sözü, bu işdeki büyük¬lüğü belirtmekten mahcuptur. Yâni herkesin ağzındaki keramet sözü... Onunki gerçek keramet... </p>
<p>Allah bilir ki, kerametlerin en ulvisinde bildiğim Efendimden hiç bir ân zahir kerameti beklemeden, iste¬meden, bu lütuf bana geldi: </p>
<p>153 Kendilerini galiba bir camiden, galiba Beyazıt ca¬miinden almıştım. Ders bittikten sonra beraberce bir oto¬mobile binmiş, Eyüb'e gelmiştik. Mahut dik yokuşu, be¬raber, küçük adımlarla çıkmıştık. Ben; onun, ayağındaki toza kurban fedaisi, koluna girmiştim. Şakir'in yerini al¬mıştım. </p>
<p>Şadırvan başında oturmuş, mescide bitişik came¬kânlı odaya geçmiş, çaylarımızı içmiş, namazımızı kıl¬mış, ev tarafından aşağı kata inip yemeğimizi yemiş, tek¬rar yukarıya çıkmış; evin kapısı önüde yer almış bulunu¬yoruz. Hemen bütün gün devam eden beraberlik ve soh-betden </p>
<p>sonra, hafif bir dalgınlık, düşünce ânı... Uzun sükût... Ben kapıya karşı bir banko üzerindeyim. Kendileri, bir iki metre ilerimde, cephemle solum arasında; hasır koltuğunda... </p>
<p>Etrafta birkaç yakını; o kadar... Uzun sükût... </p>
<p>Birden, içime bir ateş düştü. Kendime, içimden, harfi harfine şunları söylemeğe başladım: — Sen ne âdi, ne pestpâye insansın! Efendinin ya¬nına geliyor, birkaç saat kalıyor ve kar gibi beyazlaşıp uçarak, bulutların üstüne basarak gidiyorsun! Kapıdan çı¬kar çıkmaz yine eski insan!.. O bembeyaz halinle zift fıçı¬larına balıklama dalıyorsun! Sonra yine gel, yine temiz¬len, yine git, </p>
</body>
</html>
