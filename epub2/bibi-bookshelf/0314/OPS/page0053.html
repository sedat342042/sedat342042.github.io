<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Zaten ve esasen sohbet temeli üzerine kurulu; ve görünmez radyo dalgaları şeklinde kalb antenlerine çar¬pan gizli nura bağlı bu yol, hükümetlerce aziz tutulduğu günlerde de dış tezahür perdelerindeki cümbüşlere, üni¬formalara, kalıplara, törenlere iltifat göstermiş değildi. Öylesine ulvî, öylesine lâtifti ki, onu kalp paralar gibi te¬davülde bulmanın ve ayrıca kalbten kalbe </p>
<p>tedavülüne mâni olmanın imkânı yoktu. Yol buydu; Efendi Hazretleri buydu ama ben ney¬dim?.. 136 </p>
<p>Şeyh Safiyüddin Hazretlerinin: Bîçâre Safi, sen tek ayağı yanmış bir köpeksin ki, Uç ayakla o şan kervanının ardından koşmaktasın... Dediği köpek kadar olsun, içeriye, öz kadroya kabul edilmiş miydim? Bu nükteyi, uzun müddet, çok uzun müddet, Efen¬dimin vefatına kadar tam çözemedim. Ancak vefatların¬dan sonraki ikinci buhranımdadır ki, birdenbire, on yıldır açmadığım bir çekmecenin ayağıma düşüp içinden bir kâğıt çıkması gibi, her şeyi keşfettim. </p>
<p>Efendimin ileri dereceli yakınlarından merhum Zi¬ya Bey'in bana söylediği, keşfime tıpatıp uygundu: </p>
<p>«— Sen gemidesin! Ayak silmeye mahsus bir pas¬pas olsan yine gemidesin! Seni bırakmazlar! Aldıklarını, , bir daha bırakmazlar!» </p>
<p>MEMURDYET Kalemime, fetih ve inkişaf onunla geldi. Dçimde yepyeni bir dünya görüşü, daha evvel cüm¬le ve fikir kalıplarına dökülmeksizin, yalnız huzurlarında-ki kelime üstü feyizle, kendilerini tanıdıktan sonra tütme-ye başladı. </p>
<p>«Fildişi Kule»yi yıkıp büyük içtimaî plâna, cemi¬yet meydanına çıkmak; orta yere bir tarih, nefs, Şark ve Garp muhasebesi çıkarmak, asrın nabzını bulmak ve her şeyi kendi vahidine ve oradan mutlak vahide irca' etmek ihtiyacı, bende onunla doğdu. </p>
<p>(Sokrat)ın yaptığı gibi, insanları eteklerinden çe¬kip: — Hey, nereye?.. </p>
<p>137 Diye haykırmak ve: — Her şey yanlış; her şey yeni baştan ele alınmaya ve inşa edilmeye muhtaç!.. Bizim dışarıda aradığımız gü¬neş, cebimizde kayıp!.. </p>
<p>Narasını basmak borcu, bende onunla gerçekleşti. Tekrar ediyorum; tek kelime konuşmadan, yalnız görünmez feyiz mevceleriyle... Bu bir memuriyet miydi? </p>
<p>Allah bilir... Muhakkak olan şudur ki, ben kendilerini tanıma¬dan dik bir kaya üzerinde gururla dünyaya karşı dikilmiş uyuz bir keçiyken, tanıdıktan sonra; yere inen ve geçtiği yol boyunca süt koyuveren </p>
<p>memeleri şiş, patlayasıya şiş bir koyun olmuştum. Otuz yaşına kadar tıknefes yaşayan ve bir iki şiir kitabından başka bir şey veremeyen ben, ondan sonra, piyes, fikir, tetkik, dâva, tez; kırk elli ciltlik bir çapa doğru yükselecektim. Varsın benim «lâhik şair» olduğumu görmeyenler bana «sabık şair» desin, şiir ve san'ata sırt çevirdiğimi sansın ve buna hayıflansın... </p>
<p>1935'te (Tohum), 1936'da (Ağaç Mecmuası), 1937'de (Bir Adam Yaratmak) ve saire... Bilhassa (Çile) şiiri... Derken (Ddeolocya Örgüsü) ve bugünedek dâva yo¬lunda tip tip ve çap çap yüz cildi geçen eser... </p>
<p>Mecmuamı çıkaracağım sıralarda huzurlarında ni¬yetimden bahsetmiş; ve emirleriyle Şakir'in getirdiği Mu-hiddin-i Arabî Hazretlerine ait (tefe'ülname)den niyetime bir âyet meali halinde şu cevap çıkmıştı: </p>
<p>«— Onlara müjdeler olsun...» Müjde, çeyrek asırdır hep çile ve kahır şeklinde te¬celli etti. Fakat müjdeliğini kaybetmedi. Çileler ve kahır¬lar caddesinde itişe kakışa yol açmaya çalışarak müjdeyi arıyorum. </p>
</body>
</html>
