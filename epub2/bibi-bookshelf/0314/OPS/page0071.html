<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>183 fırın gibi bir kalp yanması... Kalbim yanıyor, yanıyor, sonra derinlere gömülerek bir merhem hokkasına batırıl-mışcasına uyuşuyor, donuyor. Evvelâ korkmuştum: </p>
<p>— Yoksa kalb hastası mı oluyorum? Bilmiyordum ki, tam on yıl sonra, 1950'de mahpus sıfatiyle bulunduğum Guraba hastahanesinde, doktorlar bana şöyle diyecektir: </p>
<p>— Kalbiniz yirmi yaşındaki sporcu bir gencin kal¬binden farksız... Fakat kaygım çabuk geçmiş ve manevî değer ölçü¬sü, hemen madde kıymetinin üstüne çıkmıştı. Ne zaman namaz kılsam, dinî bir vecd ve heyecana düşsem, mukaddes isimleri ansam o vakit oluyor... Nere¬de maddî sebep; nerede bu?.. </p>
<p>Efendime, Beylerbeyindeki yalı arsasında, eteğinin yanıbaşında halimi anlattım. Bu dünyada hiç bir şeye o şey için bakmamış olan büyük insan, heybetli nazarlarını bana dikti, adetâ sualimi bekliyormuş gibi, hemen, hemencecik cevabını verdi: </p>
<p>«— Yolun, yola girmenin başlarına ait bir haldir bu... Sonra, ileride, aynı yanıklığı, arkada, kalbinin muka¬bil tarafında hissedeceksin!» </p>
<p>«Dptilâ defteri»ne yapıştırılmak üzere 1960 - 61 hapsimde birer takvim yaprağının üstüne kaydettiğim iki notu ayniyle takdim ediyorum: </p>
<p>«1 Ocak 1961... 13 Recep... Saat 19,15... Nezirlerim (40 Yasin) tamamlandı. Saat 20... Bu akşam ilk defa olarak kalbimdeki hara¬reti mukabil taraftan ve şiddetle duydum.» «8 Ocak 1961... Elhamdülillah, her iki taraftan kal¬bim cayır cayır yanıyor, Yarabbi bu ateşi bana kaybettir¬me...» </p>
<p>184 Demek ki, temizlik veya kirlilik dereceme göre devre devre tutuşan, parlayan, yine devre devre küllenen, gizlenen fakat asla sönmiyen mukaddes ateş önümden gi¬rip arkamdan çıkmış bir kılınç gibi gerçek harını o tarih¬ten tam yirmi yıl sonra bulacakmış... </p>
<p>Demek ki, kalbinin üstünden dağlanmışlardan¬dım..- Bağlanmış ve hesabı görülmüşlerden; deftere kay¬dedilmişlerden... </p>
<p>Hâlâ anlayamıyordum. Zira yolumuzun edebinde «Aldım - verdim, yaz¬dım - çizdim» gibi adilikler yoktu. Bu yolda mürid, kütüğe, sonsuz oluş kütüğüne ya¬zıldığını her zaman bilemeyeceği gibi, mürşidin bilmesi daima şart değildi. </p>
<p>Emir ve ferman 33'ler yolundan geliyordu. ALTUN SDLSDLE </p>
<p>Efendim, «Altun Silsile»nin 33'üncü halkasıdır. Teşbihin son tanesi gibi, başmdakine ve bütün sayılara sayı ve yollara yol verene en yakından bağlı ve tam bir devrin dönüm ifadesi... Ayrıca devrimizin, yirminci asır ortalarının mânâ ve ruh buhranına denk bir ifade; memu¬riyet ifadesi... Mukaddes silsile şöyle: </p>
<p>1 - O... (Bütün zaman ve mekânın Efendisi)... 2 - Hazret-i Ebu Bekir </p>
<p>3 - Selman (Fârisî)... 4 - Kasım Bin Muhammed Bin Ebu Bekir... 5 - Cafer-i Sadık... </p>
<p>185 6 - Beyazıd (Bestamî)... 7 - Ebulhasan (Harkanî)... 8 - Ebu Ali (Fârimedî)... 9 - Yusuf (Hamedânî)... 10 - Abdülhalik (Gucdevânî)... 11 - Arif (Reyvegerî)... </p>
<p>12 - Mahmud Encir (Fagnevî)... 13-Ali(Râmitenî)... 14 - Muhammed Bâbâ (Semmâsî)... </p>
</body>
</html>
