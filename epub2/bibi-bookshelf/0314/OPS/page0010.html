<html xmlns="http://www.w3.org/1999/xhtml" >
<head>
<meta http-equiv="Content-Type" content="text/html; charset=utf-8"/>
</head>
<body>
<p>Azapkapısı... Ne korkunç isim... Altı köşeli çivi başlarına çarpılan kafalardan, kanlı saç yoluntuları yapış¬mış demir çaprazlı, içinden bir evcik geçecek kadar geniş ve yüksek kapı... Güngörmezler. Damları birbirine yapı¬şık eğri - büğrü evlerin sınırladığı yılankavi sokaklar. Cin yatağı ahşap eve sokulan kundak. Kundakta, buruş buruş bir çocuk yüzü. Çocuk katıla katıla ağlıyor... Şeytan </p>
<p>alev¬lerin yaylanışına bak!.. Birden çöken dam ve bir ateş püs-kürtüsü; kıvılcım tipisi... Ve bütün bu hayallerin gerisin¬de artık uzaklarda, çok uzaklarda, Anadolulu bir ses: </p>
<p>27  Yangın var!! Yangın kundağı gözümde gazlı bir bez değil «kun¬dak» kelimesinin iltisakiyle, yüzü buruş buruş, katıla ka¬tıla ağlayan bir çocuk... Alevler içinde unutulmuş bir ço¬cuk. Ve işte korkunun en </p>
<p>dokunaklı timsali!.. Ve satıcılar... Ruhumu acılaştıran akşam saatlerin¬de satıcılar: — Yoğurtçu!.. Yoğurtçu!.. </p>
<p>— Simitçi!.. Akşam simidi! O zaman, oturduğum odanın tavan köşesine doğru bir noktada can çekişen günün son ışıklarına bakıp sedire yüzükoyun uzanmak ve hıçkıra hıçkıra, katıla katıla ağla¬mak isterdim. </p>
<p>Güneşin, kıvrıla kıvrıla, istikametleri burgulaya burgulaya ancak sabah ve akşamın bellibaşlı saatlerinde ve bellibaşlı noktalarına sızabildiği bu loş konakta bana her şey dipsiz bir mânânın ihtarcısıydı. </p>
<p>Güneş gören tarafları soluk kadife perdeler... Tavanarasındaki tahtapoştan seyrettiğim, yırtıcı çığlıklarla koşuşan ve arkasında dumanları yavaş yavaş eriyen trenler... </p>
<p>Arka bahçeye inen merdivenin tepesinde kırmızı, sarı, portakal rengi, mor, yeşil, mavi camların ötesindeki dünya... Ve her şey... </p>
<p>Çocuktan daha çocuk, 6-7 yaşlarında, yakıcı bir hayâl beni her şeyin ötesine sürüklüyor, bana bu dünyayı dar ve bunaltıcı gösteriyordu. </p>
<p>Kulağıma bende bir anlatılmaz, isimlendirilmez, derinliğine sarkılmaz «dâüssıla»nın yankısını fısıldıyor her şey... </p>
<p>Ve ben ağlıyordum. Sebebini bilmeden, ne istediğimi bilmeden... 28 </p>
<p>Bu hallerim gözden kaçmamış olacak ki, bir aralık kitaplarıma el koydular: — Artık okumak yasak!.. </p>
<p>ERMDŞLDK VEHMD Büyük babamın kitap odasındaki sedirde geçirdi¬ğim bir hastalık içinde, gece yarısı birden bire uyandım. Ateşimin düştüğünü hissettim, basımdaki sirkeli bezi at¬tım ve yatakta doğruldum. Günlerdir uyumayan anneci¬ğim, bir koltuk üzerinde sızmış, dalmıştı. </p>
<p> </p>
<p>Gökler dolusu sessizlik... Çok uzaklarda tek tük köpek havlamaları... </p>
<p>Birden bire kendimi öyle hafif, derin, eşya ve hâdiselerin nabzını tutan öyle ince bir idrak duygusu için¬de buldum ki, acaba bu dünyada benim kadar duyan ve anlayan ikinci bir mahlûk var mıdır, düye düşündüm. Sanki hayatın düğümleri lif lif çözülmüş, muammaların anahtarları elime teslim olunmuştu. Annem uyandı: </p>
<p>— Ne var Necip? — Bir şey yok anneciğim! — Ateşin düştü mü? </p>
<p>— Düştü. ,       — Kendini nasıl hissediyorsun? — Çok iyi anneciğim! </p>
</body>
</html>
