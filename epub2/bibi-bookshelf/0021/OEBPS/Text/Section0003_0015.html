<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <link href="../Styles/stylesheet1.css" rel="stylesheet" type="text/css" />
</head>

<body>
  <h1>GÖZLERİNİZ</h1>

  <p>Nasıl bakıyor sizin gözleriniz?</p>

  <p>Kilitli bir kapı gibi mi, hiçbir ışık sızdırmayan? Karanlık ve kapalı mı?</p>

  <p>Hiç merak ettiniz mi, nasıl bakıyor sizin gözleriniz...</p>

  <p>Oğlu kaybolmuş bir anneyi gördüğünüzde, gözleriniz nasıl bakıyor?</p>

  <p>Bir zengin gördüğünde gözleriniz nasıl bakıyor?</p>

  <p>Bir general gördüğünde...</p>

  <p>Çocukları yerlerde sürüyen polislere nasıl bakıyor?</p>

  <p>Ya kocasını arayan bir kadının kederli gözlerine nasıl bakıyor gözleriniz?</p>

  <p>Ağaçlara nasıl bakıyor?</p>

  <p>Denize, bulutlara, çiçeklere...</p>

  <p>Martılara...</p>

  <p>Çocuklarınıza nasıl bakıyor gözleriniz?</p>

  <p>Gözleriniz nasıl bakıyor, hiç merak ettiniz mi?</p>

  <p>Kilitli bir kapı gibi mi, hiç ışık sızdırmayan?</p>

  <p>Korkuyla mı, elemle mi, çaresizlikle mi, sevgiyle mi, acıyla mı, sevinçle mi?..</p>

  <p>Nasıl bakıyor gözleriniz?</p>

  <p>Ne görüyorsunuz kendi bakışlarınızda?</p>

  <p>Size yalan söyleyenlere nasıl bakıyor gözleriniz...</p>

  <p>Sizi korkutanlara...</p>

  <p>Size saldıranlara...</p>

  <p>Cellatlara nasıl bakıyor gözleriniz?</p>

  <p>Uçurtmalara, sandallara, faytonlara, havai fişeklere...</p>

  <p>Otobüslere, arabalara...</p>

  <p>Denize nasıl bakıyor gözleriniz?</p>

  <p>Dağlara nasıl bakıyor?</p>

  <p>Çöplükten ekmek toplayan bebeklere...</p>

  <p>Banka kapılarında sıra bekleyen yaşlılara...</p>

  <p>Sahipsiz hastalara...</p>

  <p>Bir mahkûm arabasının dar ve demirli penceresinden el sallayan genç kızlara...</p>

  <p>Gözleriniz nasıl bakıyor?</p>

  <p>Hiç merak ettiniz mi?</p>

  <p>Baktınız mı hiç kendi gözlerinize?</p>

  <p>Kilitli bir kapı gibi mi, hiç ışık sızdırmayan...</p>

  <p>Çıplak kadınlara nasıl bakıyor gözleriniz?</p>

  <p>Sevişenlere nasıl bakıyor, öpüşenlere...</p>

  <p>Vurulmuş bedenlere nasıl bakıyor?</p>

  <p>Parlak kravatlara, şık tayyörlere, rüzgârlı eşarplara nasıl bakıyor?</p>

  <p>Nasıl bakıyor gözleriniz, gözlerinize hiç baktınız mı?</p>

  <p>Ne var sizin gözlerinizde, elem mi, keder mi, çaresizlik mi, korku mu, sevinç mi, ümit mi, bezginlik mi?</p>

  <p>Kilitli bir kapı gibi mi yoksa?</p>

  <p>Şehir ışıklarına nasıl bakıyor gözleriniz?</p>

  <p>Bulutlara, doğan güne, akşam kızılına...</p>

  <p>Silahlara nasıl bakıyor gözleriniz?</p>

  <p>Üstünüze tutulan silahlara...</p>

  <p>Kelepçelere, hapishanelere, darağaçlarına...</p>

  <p>Sokak çocuklarına...</p>

  <p>"Hakkımı istiyorum," diye bağıran o ihtiyara...</p>

  <p>"Yalnız değilsin kızım" diye hapishaneye giden kızının ardından hıçkıran anaya...</p>

  <p>"Nerede benim kocam" diye soran yaşlı kadına...</p>

  <p>Sizi korkutan eski generallere nasıl bakıyor gözleriniz?</p>

  <p>Dünyaya, hayata, dostlara ve düşmanlara...</p>

  <p>Nasıl bakıyor sizin gözleriniz?</p>

  <p>Kilitli bir kapı gibi mi, hiç ışık sızdırmayan?</p>

  <p>Gözleriniz, bir aynada gözlerinize değdiğinde, nasıl bakıyor?</p>

  <p>Utançla m ı, ıstırapla mı, ko rkuyla mı?</p>

  <p>Sizin gözleriniz nasıl bakıyor, hiç merak ettiniz mi?</p>

  <p>Nasıl bakıyor o gözleriniz şu yaşadığınız hayata?</p>
</body>
</html>
