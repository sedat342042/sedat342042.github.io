<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>John Steinbeck</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h1 class="heading" id="sigil_toc_id_9"><b class="calibre1">X</b></h1>

  <p class="heading1">Frankie, Batı Biyoloji Lâboratuvarı'na on bir yaşlarındayken gelip gitmeye başlamıştı. Önce birkaç hafta aşağı kapının dışında durup, içeriyi seyretmekle geçirdi. Sonra bir gün eşiği aştı. On gün sonra ilk kattan içeri girmişti. İri saçları, bir tutam kirli sırım gibi saçları vardı. Elleri de kir, pas içindeydi. Yere düşen birkaç talaş döküntüsünü alıp çöp kutusuna bıraktıktan sonra, eflâtun Vellela'ların durduğu şişeleri etiketleyen Doc'a baktı. Sonunda Frankie, masaya kadar yaklaşmış, kirli ellerini masaya dayamıştı. Buraya kadar ilerlemesi üç hafta süren çocuk, her an fırlayıp kaçmaya hazır durumdaydı.</p>

  <p class="heading1">Sonunda bir gün Doc, onunla konuştu: «Senin adın ne, evlât?» diye sordu.</p>

  <p class="heading1">«Frankie.»</p>

  <p class="heading1">«Nerede oturuyorsun?» Yokuşu işaret etti: «Nah, orada.» «Niye okulda değilsin?» «Okula gitmiyorum ki.» «Sebep?» «Beni almıyorlar.»</p>

  <p class="heading1">«Tabiî almazlar, baksana ellerin kir içinde. Sen hiç ellerini yıkamaz mısın?»</p>

  <p class="heading1">Frankie ürkek ürkek bakındı. Sonra doğru musluğa giderek ellerini iyice ovaladı. Ondan sonra da her gün ellerinin derisini yüzercesine yıkamayı unutmadı.</p>

  <p class="heading1">Artık her gün lâboratuvara geliyordu. Çok konuşmaya dayanmayan bir dostluk başladı aralarında. Doc telefonla Frankie'nin söylediklerinin doğruluğunu soruşturmuştu. Onu gerçekten okula almıyorlardı. Kendisine gösterilenleri öğrenemiyordu; hareketlerinde bir şey, bir dengesizlik vardı. Okulda ona yer yoktu. Pek aptal değildi; çevre için bir tehlikesi de yoktu. Bir müesseseye konulmasına, gerekli parayı ödemesine elverişli değildi ailesinin durumu. Frankie, geceleri lâboratuvarda kalmıyor ama gündüzleri hep orada geçiriyordu. Bazan talaşların durduğu büyük sandığın içine girer, bir kenara kıvrılarak uyurdu. Bu, çok kere evde bir hırgür, patırdı olduğu zamanlara raslıyordu galiba.</p>

  <p class="heading1">Doc: «Niye buraya geliyorsun?» diye sormuştu bir gün.</p>

  <p class="heading1">«Sen beni dövmüyorsun, para da vermiyorsun da ondan.»</p>

  <p class="heading1">«Seni evde dövüyorlar mı?»</p>

  <p class="heading1">«Evde her zaman bir alay amca olur. Bazıları beni döver, dışarı kovar. Bazıları da elime para verip öyle sokağa atar.»</p>

  <p class="heading1">«Baban nerede senin?»</p>

  <p class="heading1">«Ölmüş.» Sesinde gizli bir ifade vardı.</p>

  <p class="heading1">«Annen nerede?»</p>

  <p class="heading1">«Amcamlarla birlikte.»</p>

  <p class="heading1">Doc, Frankie'nin saçlarını kırptırıp, bitlerin kökünü kuruttu. Lee Chong'dan bir yeni tulum ile bir de çizgili fanila aldı. Oğlan, doktora kulköle olmuştu.</p>

  <p class="heading1">Bir gün öğleden "sonra: «Seni çok seviyorum,» deyiverdi. «Seni öyle seviyorum ki.»</p>

  <p class="heading1">Lâboratuvarda çalışmak istiyordu. Her gün etrafı silip süpürüyordu, ama bir hal vardı oğlanda. Yeri bir türlü iyice temizleyemiyordu. Istakozları boy boy ayırmayı denedi. Hayvanların hepsi karışık, bir kovanın içinde duruyordu. Biraz irice, sekiz on santimlikleri bir bir ayırıp küvetlere yerleştirecekti. Frankie alnında boncuk boncuk ter taneleri belirene kadar uğraştı, didindi, ama bir türlü beceremedi. Boy, büyüklük küçüklük kavramı bir türlü kafasına girememişti.</p>

  <p class="heading1">Doc: «Olmadı, Frankie,» dedi. «Bak şunları parmaklarının yanına koy, o zaman hangisinin büyük, hangisinin küçük olduğunu anlarsın. Gördün mü, bak bu işaret parmağından başparmağına kadar uzanıyor. Bir başkasını al, o da aynı yerden başparmağına kadar geliyorsa ikisi aynı boyda demektir.» Frankie de aynı şeyi yapmayı denedi, ama yine beceremedi. Doc yukarı çıktığı zaman da talaş sandığına girip kıvrıldı; o gün akşama kadar da dışarı çıkmadı.</p>

  <p class="heading1">Ama Frankie iyi kalpli, hoş, insan oğlandı. Doc'un purolarını yakmayı öğrendi, sırf sigarasını yakmış olmak için adamın bütün gün ağzından sigara düşürmemesini istiyordu.</p>

  <p class="heading1">Bundan başka Frankie, lâboratuvarda, yukarıda toplantılar olduğu zaman, zevkten bitiyordu. Kadın, erkek bir araya toplanmış konuşurlarken; gramofonda, içinde bir şeylerin gıvıl gıvıl edip, kafasının içinde birtakım silik, ama harikulade resimler çizdiren plâklar çalınırken kabına sığamıyordu Franki. O zaman bir sandalyenin veya koltuğun arkasına, kimsenin göremeyeceği bir yere kıvrılıp, olup bitenleri seyrediyor, konuşmaları dinliyordu. Saklandığı sandalyenin arkasında anlayamadığı bir şakanın sebep olduğu kahkahalara o da katılıyordu. Yahut, konuşma yalın şeylere saplanır, ciddileşirse; onun da kaşları çatılır, yüzü bulanır ve baştanbaşa dikkat kesilirdi.</p>

  <p class="heading1">Bir gün Frankie, boyundan büyük bir işe girişti. Lâboratuvarda yine bir toplantı vardı. Frankie, yanıbaşında belirdiği zaman Doc, mutfakta bira bardaklarını dolduruyordu. Oğlan, bardaklardan birini kaparak içeri odaya fırladı. Kanapede oturan kızlardan birine götürdü.</p>

  <p class="heading1">Genç kız bardağı alırken: «Çok teşekkür ederim,» diyerek Franike'ye gülümsedi.</p>

  <p class="heading1">O sırada Doc içeri giriyordu. «Frankie hep böyle bana yardım eder,» diye oğlanı övdü.</p>

  <p class="heading1">Frankie bunu bir türlü unutamadı. Olup bitenleri defalarca aklından geçirdi. Bardağı nasıl kapıp dışarı fırlamış, nasıl kanapede oturan kıza vermiş, o da: «Teşekkür ederim,» demişti. Doc da Frankie'nin bana böyle yararı dokunur, demişti. Tabiî dokunuyordu ya, ona büyük yardımı oluyordu. Frankie işine yarıyordu. Frankie... Aman Allahım!</p>

  <p class="heading1">Doc bir sürü pirzola yaptırmış, bira almış, üst katı temizlerken kendisini de çağırmış olduğundan, Frankie yakında büyük bir toplantı olduğunu anlamıştı. Ama bunlar bir şey miydi ya. Kafasında daha şimdiden görür gibi olduğu muazzam bir plân kurmuştu. Üzerinde defalarca düşünmüştü. Her şey güzel, her şey mükemmel olmuştu.</p>

  <p class="heading1">Millet teker teker sökün etmeye başladı. Kadın, erkek ön odada toplanıyorlardı.</p>

  <p class="heading1">Frankie'nin mutfakta yalnız başına kalıp kapının kapanmasını beklemesi gerekiyordu. Bunar olana kadar da epey vakit geçti. Sonunda içeride tek başına kalabildi. Gidip kapıyı kapadı. İçeriden konuşma sesleri, büyük gramofonda çalan plâğın sesi geliyordu. Yavaş yavaş işe koyuldu. Önce tepsileri, sonra kırmadan bardakları çıkar. Şimdi bunları teker teker doldur. Köpüğü inene kadar bekle. Sonra yeniden doldur.</p>

  <p class="heading1">Sonunda her şey hazırdı. Derince bir nefes alıp kapıyı açtı. Müzik ve konuşma sesleri birden çevresinde uğuldadı. Frankie bira tepsisini yakaladığı gibi kapıya yürüdü. Nasıl yapılacağını biliyordu. Önce doğruca kendisine teşekkür eden kıza gitti. İşte tam o sırada, onun önünde olup bitti her şey. Hareketlerindeki tutarlılık kaybolmuş, elleri titremeye başlamıştı. Bozguna uğrayan adaleleri sinir merkezlerine boşuna tel çektiler; merkezler ölmüş, bir türlü karşılık gelmiyordu. Tepsi üstündeki biralarla birlikte genç kadınının kucağına yığıldı. Frankie bir an içinde dondu kaldı. Sonra döndü, kaçtı.</p>

  <p class="heading1">Odada çıt çıkmıyordu. Merdivnelerden aşağı koşup, bodruma girdiğini duydular. Boşlukta bir yere tırmanışının sesi geldi. Sonra yine sessizlik.</p>

  <p class="heading1">Doc usulca aşağı indi, bodruma girdi. Frankie talaş sandığının içinde ta dibe büzülmüş, üstüne bir tutam talaş çekmişti. Bir süre, sandıktan gelen iniltileri dinledi. Sonra tekrar geldiği gibi yavaşça yukarı döndü.</p>

  <p class="heading1">Dünyada onun için yapabileceği bir şey yoktu ki!</p>

  <h1 class="heading" id="sigil_toc_id_10"><b class="calibre1">XI</b></h1>

  <p class="heading1">Lee Chong'un T modeli Ford'unun şerefli bir tarihi vardı. 1923'te Dr. W. T. Waters'e ait bir binek arabasıydı. Beş yıl kadar kullanıldıktan sonra Rattle adında bir sigortacıya satılmıştı. Mr. Rattle, pek öyle dikkatli bir insan değildi. Eline geçen temiz, bakımlı arabayı deli gibi sürdü. Cumartesi akşamları kafayı çekmenin ceremesini otomobil çekiyordu. Çamurlukları eğilip koptu. Pedalları fazla kullanıldığından sık sık balataları değiştirmek gerekiyordu. Mr. Rattle müşterilerin paralarını iç edip de San Jose'ye kaçtığı zaman yanında bir sarışınla yakalanıp on gün içinde içeri tıkılmıştı.</p>

  <p class="heading1">Arabanın karoseri öylesine perişan olmuştu ki, ondan sonraki sahibi ortadan ikiye bölüp arkaya küçük bir kamyonet şasisi oturttu.</p>

  <p class="heading1">Dördüncü sahibi arabanın ön kaplamalariyle camını söktü. Balık işinde çalıştığından, gidip gelirken rüzgârın yüzüne serin serin esmesinden hoşlanırdı. Francis Almones adındaki bu adamın hazin bir hayatı vardır. Zira, geçinmesine yetecek parayı tam çıkaramaz, biraz eksik kazanırdı. Babasından biraz bir şeyler kalmamış değildi ama yıldan yıla, aydan aya Francis ne kadar çalıştı, çabaladı, biriktirdiyse nafile, paralar yavaş yavaş suyunu çekti, kurudu, onu da beraberinde kurutup götürdü.</p>

  <p class="heading1">Borcuna karşılık kamyon da Lee Chong'a kalmıştı.</p>

  <p class="heading1">Bu süre içerisinde kamyon dört tekerlek ve bir makineden başka bir şey değildi. Makine de o derece ters, sert ve somurtkandı ki, hep anlayışlı, ustaca bir özen istiyordu. Lee Chong bütün bunları vermedi; veremezdi de. Kamyon çoğu zaman dükkânın arkasındaki otlukta kaldı. Arka tekerleklerine dolma lâstik, ön tekerleklerinin yerine de destekler konmuştu.</p>

  <p class="heading1">Sefalet Palas'taki oğlanlardan herhangi biri bu kamyonu yürütürdü; hepsi becerikli makinistlerdi, ama içlerinde Gay bambaşka, Allah vergisi bir ustaydı. Zira, öyle adamlar vardır ki; şöyle bir bakar, kulak verir, bir iki vurur, şurasını burasını kurcalar, motor çalışıvermiştir. Gerçekten yanında otomobilin bile daha iyi işlediği, hızlı gittiği insanlar vardır. İşte Gay da böylelerinden biriydi. Bir kronometrenin veya bir karbüratörün vidasını elleyen parmakları şefkat dolu, anlayışlı ve kendinden emindir. Lâboratuvardaki en hassas motorları, âletleri bile tamir edebiliyordu. Canının istediği sardalye fabrikasında her zaman için iş bulabilirdi. Yatırılan sermaye bir yılda kâr clarak çıkarılamazsa acı acı dert yanılan bu işde patronlar, makineden çok mala önem verir. Hattâ sardalyeleri yalnız defteri kebir tutmakla kutulayabilselerdi, çok daha memnun olacaklardı. Buna imkân olmayınca Gay gibi bir insanın daimî ihtimamına muhtaç, modası geçmiş makineler kullanırlardı.</p>

  <p class="heading1">Mack, oğlanları erkenden kaldırdı. Kahvelerini içtikten sonra hemen yola düzülüp otların arasında bekleyen kamyonun başına vardılar. Gay hemen kontrolü ele aldı. Ön tekerleklere yerleştirilmiş destekleri bir tekmeyle bir kenara fırlattı. «Gidin bir pompa bulun, şunları şişirin!» dedi. Sonra oturak tahtasının altındaki benzin deposuna bir sopa soktu. Mucize kabilinden içinde bir parmak kadar benzin vardı. Gay çıkabilecek güçlükleri teker teker gözden geçirdi. Bobinleri dışarı çıkardı, uçlarını kazıyıp temizledi, uzunlukları ayarlayıp tekrar yerlerine taktı. Karbüratörü açıp, benzinin rahat rahat gelip gelmediğine baktı. Pistonların durumunu, şaftın paslanıp paslanmadığını anlamak için krankı çalıştırdı.</p>

  <p class="heading1">Bu arada pompayı iletmişler; Eddie ile Jones işe girişmişlerdi.</p>

  <p class="heading1">Gay, «Tralaa..» diye bir şarkı tutturmuş, çalışıyordu. Bujileri çıkarıp, uçlarını kazıdı, karbonları dışarı döktü. Sonra bir teneke kutuya biraz benzin akıttı. Bujileri yerleştirmeden bundan biraz silindire döktü. Doğruldu. «Şimdi iki pil lâ zım bana,» dedi. «Bakın bakalım Lee Chong'tan koparabilir misiniz?»</p>

  <p class="heading1">Mack'ın gitmesiyle gelmesi bir oldu. Lee Chong, ileride ortaya çıkabilecek talepleri karşılamak için bir «Hayır»ı çakmış, başından atmıştı.</p>

  <p class="heading1">Gay'ı bir düşüncedir almıştı. «İyi bir çift pilin nerede olduğunu biliyorum ama ben gidip alamam.»</p>

  <p class="heading1">Mack: «Nerede?» diye sordu.</p>

  <p class="heading1">«Bizim evin bodrumunda. Sokak kapısının zillerini işletir. İçinizden biri bizim karıya görünmeden bodruma kayacak olursa, sol taraftaki potrel demirinin üstündedir. Yalnız Allahaşkma, temkinli olun da bizim karıya enseleneyim demeyin.»</p>

  <p class="heading1">Arada kısa süren bir müşavere yapıldı. Eddie'yi seçmişlerdi bu iş için. O da vakit geçirmeden yola koyuldu.</p>

  <p class="heading1">Gay, arkadan seslendi: «Eğer enselenecek olursan benden hiç sözetme.» Bu arada Gay balataları muayene etti; ikinci vitese basınca iyice köklemiyordu. Balatalardan birinin düştüğünü anladı. Fren kolu da doğru oturmuyor, iyi iş görmüyordu. Onun da balataları boşalmış demekti, ama buna karşılık geri pedal iyice doluydu. T modeli Fort otomobilinde geri pedal da bir güvenlik aletidir. Fren tutmuyorsa, yerine geri vitesini kullanabilirsiniz. Birinci vitesin balatası yokuşu çıkamayacak kadar eskiyip incelmişse kolayı var. Arabayı geri çevirir yokuşu geri geri çıkarsın- Gay tornistan vitesinin dolu olduğunu görünce her şeyin yolunda olduğunu anladı.</p>

  <p class="heading1">Eddie'nin herhangi bir güçlüğe uğramadan pillerle beraber geri dönmesi hayra alâmetti. Mrs. Gay, mutfaktaymış. Eddie onun ayak seslerini duyuyor ama o Eddie'yi duymuyordu. O böyle işlerde pek becerikli, eli yatkındı.</p>

  <p class="heading1">Gay pilleri bağladı, makineye benzin verdi; avansı azaltıp: «Basın bakalım şunun kuyruğuna,» dedi.</p>

  <p class="heading1">Gay böyle dehşet bir adamdır. Allanın yeryüzüne lütfettiği bu küçük makinist; dönen, bükülen, patlıyan şeylerin, bobinlerin, armatürlerin, çarkların Hızır Aleyhisselâmıdır. Eğer bir zaman gelir de bütün eski otomobiller enkazı, parçalanmış Dusenberg'ler, Buick'ler, De Soto'lar, Plymouth'lar, Amerikan Austin'leri, Issotto Franchini'ler büyük bir koro halinde Tanrının övgüsünü ederlerse, bu Gay ve kardeşliğinin gayretlerinin semeresi olacaktır.</p>

  <p class="heading1">Gay makinenin bir tarafını büktü. Şöyle hafif bir büküş; derken makine deprendi, zorlukla bir iki sarsıldı, durdu, sonra yine işledi. Gay avans verdi, gazı kıstı, manyeto düğmesini çevirdi. Lee Chong'un eski Ford'u sanki kendisini seven ve anlayan bir insan için çalıştığını biliyormuş gibi neşeli neşeli fıkırdadı, bir iki sıçrayıştan sonra tıkırdayarak ilerlemeye başladı. Kamyonun kanunî ve teknik bakımdan bir iki küçük eksiği kalmıştı artık. Plâkası eskiydi ve fenerleri yoktu. Oğlanlar arkadakinin üstüne kazara takılmış gibi bir çuval sallandırdılar, ön taraftaki de iyice çamura belendi. Yolculuğun teçhizatı pek "sudandı; bir iki tane uzun saplı kurbağa kepçesi, bir iki de telis çuval. Spor olsun diye ava çıkan şehirliler bir sürü yiyeceği, boşuna yük edinirler. Ama Mack öyle bir şey yapar mı? Gayet haklı olarak yiyeceğin zaten köyden geldiğini düşündü. İki somun ekmek ile Eddie'nin getirdiğinden artakalanı yüklendiler sadece. Millet kamyona doldu. Arabayı Gay kullanıyor, yanında Mack oturuyordu. Lee Chong'un köşesini dönüp, boruların arasında süzüle süzüle arsayı geçtiler. Kazanın önünde oturan Mr. Malloy el salladı. Gay, ön lâstikler iyice aşınmış, altındaki bezi görüldüğünden, çok tedbirli şekilde kaldırımı yavaşça aştı, yola indiler. Bütün tezcanlılıklarma rağmen, yola çıkmaları ikindiyi bulmuştu.</p>

  <p class="heading1">Kamyon yavaşça Red Williams'in benzin is tasyonuna geldi. Mack aşağı atlayarak elindeki kâğıdı Red'e uzattı. «Doc'un bozuk parası yoktu da,» dedi. «Sen bize beş galon çek, geri kalan beşinin de parasını ver. Doc da öyle söyledi zaten. Güneye gidecekti esas, biliyorsun. Önemli bir işi varmış.»</p>

  <p class="heading1">Red tatlı tatlı güldü: «Mack, sen de bilirsin ki,» diye söylendi. «Doc akıllı adamdır. Bu işde bir dalavere yapabileceğini düşünmüş de bana dün gece telefon etti. Senin şimdi söylediğini aynen söyledi.»</p>

  <p class="heading1">«Pekâlâ yahu. Onunu da çek bakalım, ne olacaksa. Yok, yok, dur. Yine sen beşini çek, beşini de senin ağzı mühürlü tenekelerinden birine koyalım, ha?»</p>

  <p class="heading1">Red hâlâ gülüyordu: «Doc onu da söyledi,» dedi.</p>

  <p class="heading1">«Peki canım onunu da çek bakalım. Ama bile bile bir damla istemem, ha!»</p>

  <p class="heading1">Küçük kafile Monterey'in ortasından geçmedi. Gay plâka ve ışık sorununun nezaketinden dolayı arka sokakları tercih etmişti. Nasıl olsa Carmel tepesini aşıp vadiye inmek için tam dört mil ana yoldan gitmeleri gerekecekti. Yani, vâsiye inen oldukça tenha yola sapana kadar gelen geçen aynasızların gözü önünde bulunacaklar demekti. Gay yan sokaklardan birine daldı. Bu yol onları tam Carmel tepesi yokuşunun başladığı noktada Peter's Gate'te anayola çıkardı. Gürültülü bir hamleyle yokuşu saldırıp şöyle bir çıktılar, ellinci metrede Gay kolu birinci vitese taktı, ama bu işin boşuna olduğunu biliyordu. Balatalarda hayır yoktu ki, nasıl olsa tutmayacaktı. Düzlükte zararı yoktu ama yokuşta sökmüyordu. Kamyonu durdurup ters döndü; sonra yokuş aşağı bıraktı. Aşağı düzlüğe inince, tornistan koluna taktı kolu, gazı kökledi. Araba ağır ağır, ama hep aynı karar çabayla tepeyi tırmanmaya başladı.</p>

  <p class="heading1">Tam yokuşun başına varmışlardı ki, radyatör kaynamaya başladı. Fakat T modeli uzmanlarının çoğuna göre radyatör kaynamazsa motor iyi çalışmıyor demekti.</p>

  <p class="heading1">Birisi muhakak T modeli Fordlarmm Amerikan milleti üzerindeki ahlâkî, fizikî ve estetik etkilerine ilişkin bilgiç bir yazı yazmalı. Amerikalıların iki nesli Ford arabalarının bobinleri, fren-teşkilâtı hakkında güneş sisteminden çok bilgi sahibidir. T modeli ile özel konut kavramının bir parçası kayboldu. Pensler şunun bunun malı olmaktan çıktı; lâstik pompaları en son kimin elinde kalmışsa onun oluyordu. O devrin çocuklarının çoğu T modelinde anasının karnına düşmüştür, hattâ onun içinde doğanlar da yok değildir. Anglo-Saxson aile ocağı teorisi öylesine bozuldu dağıldı ki, bir daha da kendini toparlayamadı.</p>

  <p class="heading1">Kamyon tepeyi azimle tırmanıyordu; Jack's Peak yolunu geçti, yokuşun en son ve en dik kısmına gelmişlerdi ki; motorun çalışması hafifledi, nefesi zorlaştı, bir iki öksürme, aksırma derken&gt; hepten boğulup kaldı. Motor susunca çevreyi derin bir sessizlik kaplamıştı. Gay yirmi metre kadar aşağı inip, Jack's Peak yoluna saptı.</p>

  <p class="heading1">Mack: «Ne oldu be?» diye sordu.</p>

  <p class="heading1">Gay: «Galiba karbüratörde,» diye cevap verdi. Makine ısıdan cızırdayıp gıcırdıyordu. Eksos borusundan çıkan gaz, ihtiyar bir timsahın homurtusunu andırıyordu.</p>

  <p class="heading1">T modelinin karbüratörü pek karışık bir şey değildir, ama çalışması için bütün parçalarının yerli yerinde tamam olması gerekir. İğneli supap tam yerli yerinde olmalıdır, aksi halde çalışmayı verir.</p>

  <p class="heading1">Gay iğneyi eline alıp baktı; ucu kırılmıştı. «Bu Allanın belâsı nasıl oldu da kırıldı be!» diye söylendi.</p>

  <p class="heading1">Mack: «Uğursuzluk,» diye mırıldandı. «Bal gibi uğursuzluk. Yapabilir misin, ha?»</p>

  <p class="heading1">Gay: «Allah kahretsin, pek olur şey değil. Bir yenisini bulmaktan başka çare yok,» dedi.</p>

  <p class="heading1">«Kaç paradır bu?»</p>

  <p class="heading1">«Yenisi bir papel ama biraz kullanılmışını yirmi beşe verirler.»</p>

  <p class="heading1">Mack: «Sende para var mı?» diye sordu,</p>

  <p class="heading1">«Var ama ona gerek olmıyacak galiba.»</p>

  <p class="heading1">«Neyse, çabuk dön emi. Biz burada bekliyoruz.»</p>

  <p class="heading1">«Zaten bu olmadıkça bir yere gidemezsiniz.»</p>

  <p class="heading1">Gay yola çıktı. Başparmağıyla geçen otomobillere işarete başladı, kendini alacak biri önünde durana kadar üç tanesi geçti. Çocuklar onun arabaya çıkıp yokuş aşağı inişini seyrettiler. Ve bir daha da tam yüz seksen gün birbirlerini görmediler.</p>

  <p class="heading1">Ah, bu imkânlar sonsuzluğu! Nasıl oldu da Gay'ı götüren araba Monterey'e varmadan bozuldu? Eğer Gay makinist olmasaydı makineyi tamir edemeyecekti. Eğer arabayı tamir etmeseydi, sahibi onu Jimmy Brucia'ya bir kadeh içmeye götürmeyecekti. Ya o gün Jimmy'nin doğum günü oluşuna ne demeli? O gün bu imkânlar dünyasında milyonlarcası arasında yalnız insanı Salinas hapishanesine götürecekler vuku buldu. Sparky Enea ile Tiny Colleti bir münakaşaya girişmiş, Jimmy'nin doğum gününü kutlamasına yardım ediyorlardı. Tam o sırada içeri bir sarışın girdi. Gramofonun başında münakaşa alevlendi. Gay'in jiujitsu bilen yeni arkadaşı bu bilgisini Sparky'nin üstünde denemeye kalktı; bileğini yakaladı, ama işler birden tersine dönmüştü. Gelen polisin midesinin bozuk oluşu, birbiriyle ilgisi olmıyan bir takım ayrıntılarla karışmıştı... Ama hepsi de tek yönde gelişiyordu. Kader, Gay'a o gün kurbağa avına gitmeyi kısmet etmemişti. Bunu temin için de dünya kadar aksiliği, belâyı hep onun başına verdi. Bütün bu olup bitenler sonunda son haddine eriştiğinde, Holman kundura mağazasının camı aşağı indirilmiş, doğum günü davetlileri ayakkabıları kendi ayaklarında deniyorlardı. İçlerinde yangın düdüklerini işitmeyen bir Gay oldu. Düdükleri duymayınca da yangına bakmaya gitmedi ve polisler geldiği zaman bir ayağında kahverengi bir iskarpin, diğerinde rugan gri karışığı bir başka ayakkabı olduğu halde tek başına oturan bir onu buldu orada...</p>

  <p class="heading1">Yukarıda kamyonun başında bekleyen oğlanlar ortalık kararıp da, Okyanustan bu yana sinsi bir serinlik başlayınca bir ateş yakmışlardı. Tepelerdeki çamlar Okyanus rüzgârlariyle hışır hışır ötüyordu. Delikanlılar çam yaprakları üstüne uzanıp, dalların arasından ıssız gökyüzünü seyre koyuldular. Bir süre Gay'ın iğneli supapı temin etmekte karşılaşmış olacağı güçlüklerden sözü açtılar. Sonra yavaş yavaş vakit ilerledi. Onun da sözü edilmez olmuştu.</p>

  <p class="heading1">Mack: «Birimiz onunla birlikte gitmeliydik,»d edi.</p>

  <p class="heading1">Saat ona doğru Eddie ayağa kalktı. «Yukarıda bir şantiye var,» diye söylendi. «Gidip bakayım, orada T modeli bir kamyon var mı?».</p>

  <h1 class="heading" id="sigil_toc_id_11"><b class="calibre1">XII</b></h1>

  <p class="heading1">Monterey şehrinin uzun ve parlak bir edebî geçmişi vardır. Bir zamanlar Robert Louis Stevenson'un orada yaşadığı zevkle ve biraz da övünülerek hatırlanır. Define Adasının topografyası ve kıyı plânı tıpkı Pt. Lobos'unkine benzer. Daha yakın zamanlarda da Carmel civarında bir hayli kalem erbabı ortaya çıktı; ama o eski şan ve şöhreti yok. Vaktiyle bir yazara haraket olarak kabul edilen bir olay bütün şehir halkını son derece kızdırmıştı. Bu büyük mizaçhı Josh Billings'in ölümüyle ilgilidir.</p>

  <p class="heading1">Postahanenin olduğu yerde bir zamanlar ortasından su akan bir hendekle, küçük bir yaya köprüsü vardı. Hendeğin bir tarafında eski güzel bir bina; öte yanında da şehrin bütün doğum, ölüm ve hastalık olaylarının elinden geçtiği doktorun evi vardı. Bu doktor, hayvanlar üzerinde de çalışır, hattâ Fransa'da okumuş olduğundan, yeni yeni ortaya çıkan ölüleri gömmeden mumyalamak usulleriyle de uğraşırdı. Kasabanın yerlilerinden kimileri bu yeni âdeti gereksiz bir duyarlık ifadesi, kimileri israf, kimileri de, buna dair mukaddes kitaplarda bir bahis olmadığından, günah sayıyorlardı. Buna rağmen ileri gelen ve zengince aileler bunu gittikçe benimsiyor, bir nevi yeni moda, iptilâ halini alıyordu.</p>

  <p class="heading1">Bir sabah yaşlı Mr. Carriaga, tepedeki evinden çıkmış, Alvarado caddesine iniyordu. Tam hendeğin üstündeki yaya köprüsünden geçiyordu ki; gözü hendeğin dibinde yukarı çıkmaya çalışan bir oğlanla yanındaki köpeğe takıldı. Oğlanın elinde bir ciğer vardı, köpek de bir ucunda işkembe sallandığı upuzun bir barsak demetini sü-rüklüyordu. Mr. Carriaga durdu, nezaketle çocuğa, «Günaydın evlât!» diye seslendi,</p>

  <p class="heading1">O zamanlar küçük çocuklar terbiyeliydi de, «Günaydın efendim,» diye cevap verdi. «O ciğeri nereye götürüyorsun?» «Balık tutmak için yem yapacağım.» Mr. Carriaga gülümsedi. «Köpeğin de mi balık tutacak?»</p>

  <p class="heading1">«Onu kendi buldu efendim. Ne yapacağını kendisi bilir. Şurada hendeğin içinde bulduk».</p>

  <p class="heading1">Mr. Carriaga gülümseyerek yoluna devam etti. Derken kafasına bir şey takıldı. O gördüğü bir sığır ciğeri de olamaz, çok küçüktü. Dana ciğeri de değildi, rengi kırmızıydı. Hele koyun hiç değildi. Birden kafasında bir şimşek çaktı. Köşede Mr. Ryan ile karşılaşmıştı.</p>

  <p class="heading1">«Dün gece Monterey'de ölen oldu mu?» diye sordu.</p>

  <p class="heading1">«Haberim yok.» «Öldürülen de olmadı ya?»</p>

  <p class="heading1">«Bilmem.»</p>

  <p class="heading1">Birlikte yürümeye başladılar. Mr. Carriaga rastladığı küçük çocukla köpekten sözetti.</p>

  <p class="heading1">Adoba Bar'da birkaç kişi sabah şerbeti için toplanmıştı. Mr. Carriaga hikâyeyi orada da tekrarladı, sözünü bitirirken içeri bir polis girdi. Ölüp kalan olursa onun bilmesi gerekti. «Monterey'de ölen olmadı,» diye karşılık verdi. «Yalnız Del Monte Oteli'nde Josh Billings ölmüş.»</p>

  <p class="heading1">Ortalığı derin bir sessizlik kapladı. Herkesin içinde aynı meraklı soru oynaşmıştı. Josh Billings büyük bir adam, büyük bir yazardı. Orada ölmekle Monterey'e büyük bir şeref vermiş olan bu insan, küçük düşürülmüştü. Fazla münakaşaya gidilmeden hemen orada bulunanlardan bir komite kuruldu. Asık suratlı adamlar hendeğe doğru koyulup, köprüyü geçtiler: Fransa'da okuyan doktorun kapısını çaldılar.</p>

  <p class="heading1">Doktor gece geç vakte kadar çalışmıştı. Kapının sesiyle uyandı, saçbaş darmadağınık, pijamalariyle inip kapıyı açtı. Mr. Carriaga ciddî, sert bir tavırla: «Josh Billings'i sen mi tahnit ettin?» diye sordu.</p>

  <p class="heading1">«Evet, ne olmuş?»</p>

  <p class="heading1">«İç takımlarını ne yaptın?»g ibi, hendeğe attım» &gt;ru çarçabuk giydirip aiçük oğlan elini çabuk ıklardı. Heyet yetiştiği na binmiş, açılmak üzeköpeğin bıraktığı, yerdea rçaları toplamaya zoriduğu kadar yıkatıp, yaer. Josh Billings'in tarşun masrafını da ödetatçının şerefiyle oynanrlerden değildi.</p>

  <h1 class="heading" id="sigil_toc_id_12"><b class="calibre1">XIII</b></h1>

  <p class="heading1">Mack ile tayfası çam yapraklarının üstünde rahat bir uyku çekmişlerdi. Şafak sökeceğine yakın Eddie geri döndü. Bir T modeli bulana kadar epey dolaşmak zorunda kalmıştı. Arabayı bulunca da yalnız iğneyi alıp almamak konusunda epey düşünmüş, sonra belki uymayı verir diye bütün karbüratörü söküp getirmişti. Geri döndüğü zaman millet daha uyanmamıştı. O da bir kenara kıvrılıp çamların altında derin bir uykuya dal t di. Model T'lerin iyi bir yanı yardı. Parçaları birinden diğerine değiştirildiği gibi, hangi parça hangi makinenindir ayırt edilmez.</p>

  <p class="heading1">Carmel yokuşunun manzarası çok güzeldir. Bir yay gibi içeri yumulan körfez, kumların üstünde köpüren dalgalar, daha geride kum tepeleri ve hemen aşağıda şehrin sıcak dostluğu.</p>

  <p class="heading1">Mack şafakla birlikte kalkıp, belini sıkan pan talonunu şöyle bir gevşeterek körfezi seyre koyuldu. Uzaktan bir iki balıkçı teknesi dönüyordu. Sea Side'a doğru bir tekne yanaşmış, petrol yüklüyordu. Tam o sırada arkadaki çalılıkta bir tavşan kıpırdadı. Sonra güneş çıkıp halı silkeler gibi havanın ayazını silkip attı. Güneşin ilk sıcaklığını duyan Mack’ın bütün vücudu ürperip tüyleri diken diken oldu.</p>

  <p class="heading1">Eddie yeni karbüratörü takarken delikanlılar birer lokma ekmek atıştırdı. Her şey tamamlanınca öndeki kolu çevirmek zahmetine katlanmadan ite ite yola çıktılar ve makine harekete geçene kadar vitese takıp yürüttüler. Sonra Eddie direksiyona geçti, arka arka tepeyi tırmandılar, yukarı varınca arabayı çevirdiler; başı gidecekleri yöne yokuş aşağı inip Hatton Fields'i geçtiler. Carmel vadisinde enginarlar griye çalan bir yeşillikte, su boyundaki söğütler sık ve gürbüzdü. Vadide sola saptılar. Daha ilk adımda talih yüzlerine gülmüştü. Toza bulanmış bir kırmızı Rhoda Island horozu çiftliğinden uzağa düşmüş, yolun bir tarafından öte yanına geçiyordu. Eddie arabayı pek tehlikeye sokmaksızın horozcuğu altına alıverdi. Arkaya yerleşmiş olan Hazel yollarına devam ederken hayvanı yolup tüyleri teker teker havaya uçuruyordu. Jamesburg'dan bu yana hafif bir sabah rüzgârı esmekte olduğundan, tüylerin bir kısmı St. Labos'a yığılmış bir kısmı denize kadar uçmuştu. Bir olayın ispatına yarayacak delillerin bu derece geniş bir alana yayılması âdeta bir rekor teşkil ediyordu.</p>

  <p class="heading1">Carmel suyu küçük, hoş bir çaydır. Pek uzun olmamakla birlikte, yatağı boyunca bir nehirde bulunması gereken her şey bulunur. Tâ yukarıda dağbaşlarmdan doğar; bir süre aşağı yuvarlanır, kumluklardan akar; bir bendin önüne gelince birikir bir göl olur. Sonra setin üstünden aşıp, büyük yuvarlak kayaların arasında çağıldar; çınarların altından tembel tembel süzülerek alabalıkların yaşadığı çukurlara, İstakozların sığındığı kıyılara sokulur. Kış gelince azgın, yaman bir nehircik kesilir. Yazın da çocukların dizboyu suyun içinde oynaştığı, balıkçıların cirit attığı bir yer olur çıkar. Kıyılarında kurbağalar göz kırpar, kenarlarında sık eğrelti otları biter. Sabah akşam geyikler, tilkiler gizli gizli su içmek için buraya gelir, arasıra bir dağ kaplanının vücudu boylu boyunca toprağın bağrına basıp, serin sulara uzatılır. Vâdidedi çiftlikler hep bu küçük suyla beslenir, bostanları, sebzeleri sulayan suyu hep oradan çekerler. Bıldırcınlar onun yanında ötüşür, yabanî güvercinler karanlık basarken onun kıyılarında dolaşır. Kısacası bir nehirde bulunması gereken her şey onda da vardır.</p>

  <p class="heading1">Vadinin birkaç mil yukarısında nehir, aşağı doğru sarmaşıkların, otların sarktığı yüksek, sarp bir kayalığı altından oyu geçer. Bu yarın dibinde su derin, kuytu, yeşil bir havuzcuk yapar; havuzun öteki başında oturup yemek pişirecek güzel bir kumluk vardır.</p>

  <p class="heading1">Mack ile arkadaşları neşe içinde buraya kadar geldiler. Her şey yolundaydı. Kurbağa varsa en bereketli yer burasıydı. İnsanın oturup tembel tembel dinleneceği, keyifleneceği bir yerdi. Yolda, kısmetleri ayaklarına kadar gelmişti. Büyük kırmızı horozdan başka sebze götüren bir kamyondan düşen bir çuval havuç ile kamyondan düşmemiş altı baş soğanları vardı. Mack’ın cebinde de bir kese kâğıdı kahve duruyordu. Kamyonda da ağzı açık, beş galonluk boş bir teneke vardı. İçki testisi de yanlarındaycjı. Tuz, biber gibi şeyleri de ihmal etmemişlerdi. Tuzunu, biberini, kahvesini yanına almadan çıkan adamlara enayi göziyle bakardı bunlar.</p>

  <p class="heading1">Fazla gayret, karışıklık ve düşünceye gerek kalmadan dört yumruk taş sahilde, kumların üstünde bir araya getirildi. Daha o sabah güneşin doğuşuna meydan okumuş olan kırmızı horoz; kolu kanadı kırılmış, çevresinde soğanlar, altında kuru söğüt dallarının çatırdayarak yandığı küçük bir ateş olduğu halde beş galonluk tenekenin içinde yatıyordu. Büyük bir ateş yakmak enayilikti. Horozun bu cüsseye gelip yetişmesi epey sürdüğünden, pişirilmesi de biraz uzunca sürmeliydi. Ama çok geçmeden su kaynamaya başlayınca etrafa mis gibi bir koku yayılmakta gecikmedi.</p>

  <p class="heading1">Mack arkadaşlarına şöyle hafiften bir tav nutku çekti:</p>

  <p class="heading1">«Kurbağa avlamak için en verimli, en uygun zaman gecedir,» dedi. «Onun için hava kararana kadar şıracıkta uzanıp bekleriz.» Bunun üzerine gölgeye uzanıp teker teker uykuya daldılar.</p>

  <p class="heading1">Mack’ın hakkı vardı. Kurbağalar gündüzleri pek oynaşmazlar; bir çalının, taşın altına saklanıp gizli gizli dışarıyı kollarlar. Onları yakalamanın en kolay usulü, geceleri bir fener kullanmaktır. Delikanlılar gayet hareketli bir gece geçireceklerini bilerek uyuyorlardı. Yalnız tavuğun altındaki ateşi beslemek için Hazel biraz daha uyanık kaldı.</p>

  <p class="heading1">Kayalık yarın civarında ikindiler pek öyle altunî değildir. Saat ikiye doğru güneş arkada kalınca kıyıya fışıltılı bir gölgedir çöktü. Çınarlar tatlı ikindi rüzgârıyle hışır hışırdı. Küçük sayılanları kayalardan aşağı süzülüp, yavaşça suya daldılar; başları birer küçük periskop gibi dimdik, arkalarında oylum oylum bir iz bırakaraktan havuza doğru süzüldüler. Derken bir alabalık sıçrayıverdi. Güneşten ürken sinekler, kızböcekleri, eşekarıları da kendi köşelerine çekildi. Sonra gölgeler uzayıp bütün kıyıyı bastı. Tektük bıldırcın sesleri duyulmaya başlarken Mack ile tayfası uyandı. Tavuk haşlamasının kokusu insanın içine işliyordu. Hazel biraz ileriden birkaç tane defne yaprağı koparıp tencereye atmıştı. Havuçları da doğradılar. Kahve de çabucak kaynamasın diye ateşten ayrı bir köşede kendi kabı içinde. Mack doğrulup şöyle bir gerindi; suya giderek elini yüzünü yıkadı. Genzini temizledi. Tükürdü, ağzını çalkaladı, bir iki sefer yellendi, pantalonunu toparladı, ayaklarını gerdi, ıslak parmaklarını saçlarında gezdirip düzeltti; testiden bir iki yudum içip geğirdikten sonra ateşin başına çöktü. «Allah bilir a, mübareğin kokusu dünyayı tuttu», diye söylendi.</p>

  <p class="heading1">Erkekler uykudan uyanınca hemen hemen aynı şeyi yaparlar. Mack’ın hareketlerini ötekiler de aynen tekrarladılar. Biraz sonra hepsi ateşin başında toplanmış, Hazel'i övmeye başlamışlardı. Hazel cebinden çakısını çıkarıp horozun buduna doğru daldırdı.</p>

  <p class="heading1">«Hani pek pamuk gibi denen cinsten değil,» diye söylendi. «Öyle olması için en azından iki hafta kaynamak. Mack, ne dersin, bu kaç yaşında vardı?»</p>

  <p class="heading1">«Ben kırk sekizime bastım ama onun kadar kart değilim.»</p>

  <p class="heading1">«Kimse bir köşeye sıkıştırıp canına okumazsa bir tavuk kaç yıl yaşar be?» diye sordu.</p>

  <p class="heading1">Jones buna «İşte bunu kimse bilmez,» diye cevap verdi. «Bu gidişle öğrenilmiyecek de.»</p>

  <p class="heading1">Keyifli bir saatti. Testi elden ele dolaşmaya, içlerini ısıtmaya başladı.</p>

  <p class="heading1">Jones: «Eddie be,» diye söylendi. «Hani şikâyet ediyor, dırlanıyor gibi olmasın ama aklımdan ne geçiyor biliyor musun? Sen bara iki şişe götürsen. Viskileri birine, ötekileri de ötekine, yani her birini ayrı ayrı şişelere toplasan diyorum, ha?»</p>

  <p class="heading1">Bu teklifin ardından garip bir sessizlik çöktü ortaya. Jones hemen söz değiştirmeye kalktı. «Boş verin dediklerime be,» diye söylendi. «Böylesi daha tatlı oluyor.» Baltayı taşa vurduğunu anlamış, durmadan anlatıyor, durumu düzeltmeye çalışıyordu. «Bu şeklin bir faydası da içinden ne cins bir içki çıkacağını kestirememesidir adamın. Eninde sonunda ne biçim bir şey olacağını, sonunda ne çıkacağını bilirsin. Sarhoşluğun kavgası olursa dövüşürsün; sulu gözlüler zırlar falan filan... Ama bu, bu öyle mi ya! Biraz sonra sipsivri ağacın tepesine mi tırmanacağını, yahut Santa Cruz'da suya mı atlayacağını önceden kestiremezsin. Böylesi daha fiyakalı, daha matrak oluyor.»</p>

  <p class="heading1">Jones'u susturmuş, araya söz karıştırmış olmak için Mack: «Denize girmekten açılmışken,» diye söze karıştı, «Mc Kiley Moran denen herifin ne olduğunu merak ediyorum. Hani canım şu dalgıcı, hatırlamıyor musunuz?»</p>

  <p class="heading1">Hughie: «Hatırlamaz olur muyuz,» diye cevap verdi. «Çoğu zaman işe birlikte giderdik. Bir ara işleri bozulunca kendini içkiye verdi. Hem dal, hem iç; ikisi birden gitmiyor. Sıkıntısı da vardı herifin. Sonunda tulumunu, başlığını, pompasını, nesi var nesi yok sattı, hepsini içkiye yatırdı. Sonra da ortalıktan kaybolup gitti. Nereye cehennem olduğunu ben bile bilmiyorum. On İki Kardeşler demir atarken, demire takılıp batan Wop vardı ya, işte onu çıkarmak için daldıktan sonra Mc Kiley bir daha kendine gelemedi. Ayaküstü öylece olduğu gibi dalmıştı. Kulak zarları patlamış. Sonra bir daha kendini toparlıyamadı. Wob'a da bir şeycik olmadı, ne dersiniz.</p>

  <p class="heading1">Mack şişeyi bir daha tepesine dikti. «İçki yasağı sırasında epey dünyalık kıvırmıştı,» dedi: «Hükümet denizin dibine bir şey saklamışlar mı baksın diye ona dalış başına 25 kâğıt verirdi. Dalıp da bir şey bulamadığı için de Louise'den kasa başına üç papel keserdi. Hükümetin elini boş çıkarmasın diye günde birkaç kasa yukarı almayı da ihmal etmezdi. Louise de bu kadarına ses çıkarmıyordu. İşi öylesine idare ediyordu ki, başka dalgıç tutmaya gerek görmüyorlardı. Mc Kiley bu arada epey para yaptı.»</p>

  <p class="heading1">Hughie: «Evet,» diye karşılık verdi, «o da herkes gibi cebi para görünce evlenmek istedi. Paralar suyunu çekene kadar üç defa dünya evine girdi. Ben hemen çakazlardım işi. Gider bir beyaz tilki kürkü alır, sonra tamam! Bakmışım herif evlenivermiş.»</p>

  <p class="heading1">Eddie: «Gay'a ne oldu dersin be!» diye söylendi. İlk defa olarak aralarında Gay'dan söz ediyorlardı.</p>

  <p class="heading1">Mack: «Hep aynı şey, ne olacak,» diye cevap verdi. «Evli adamlara oldum olası güven olmaz. Kaşık düşmanından ne kadar nefret ederse etsin, eninde sonunda yine onun yanına dönecektir. Pis pis düşünmeye, efkarlanmaya başladı mı, bir de bakarsın ki efendi ortadan yokolmuştur. Tabiî geriye, karıya dönmüştür. Böylelerine güvenilmez. Meselâ Gay'ı ele alalım. Karı, herifi mis gibi pataklıyor. Ama Gay üç gün ondan uzak kaldı mı yavaş yavaş suçu kendinde bulmaya karıya hak vermeye başlayacaktır. Sonra barışmak için yaltaklanmak faslı gelir ardından.»</p>

  <p class="heading1">Yavaş yavaş, içlerine sindire sindire büyük bir iştiha ile yemeye başladılar. Tavuğun parçalarını kemiğinden tutarak sudan çıkarıyorlar, bir süre havada tutup soğuttuktan sonra hiçbir parçasını ziyan etmeden iyice sıyırıyorlardı. Suyun içindeki havuçları da söğüt ağacından kestikleri çöplerle topladılar, onlar da bitince tenekeyi aralarında dolaştırıp suyunu içtiler. Bu arada akşam tatlı, bir müzik gibi çevrelerini sarmaktaydı. Şuradaki kurbağalar birbirlerine seslenmeye başlamışlardı. Havuzumsu yerde bir alabalık sıçradı. Gün ışığı karanlığın içinde erirken sinekler, pervaneler aşağı inmiş, suyun üstüne dolanmaya başlamışlardı. Kahve tenekesi elden ele dolaşırken içleri ısınmış, karınları doymuş olmanın sessizliği çökmüştü çevreye.</p>

  <p class="heading1">Neden sonra Mack: «Allah kahretsin,» diye söylendi. «Şu yalancılardan da nefret ederim.»</p>

  <p class="heading1">Eddie: «Yalan söyliyen kim?» diye sordu.</p>

  <p class="heading1">«Hiç. İnsanın söz açmak ya da onunla bununla hoş geçinmek için ufak tefek şeyler uydurmasına bir şey dediğim yok ama kendi kendini aldatmasına pek tutulurum.»</p>

  <p class="heading1">«Kimden bahsediyorsun be?»</p>

  <p class="heading1">«Kendimden, yahut sizlerden birinden.» Sonra heyecanlı heyecanlı ekledi: «Bakın,» dedi, «hepimiz buradayız. Eğlene eğlene, işin tadını çıkara çıkara buraya kadar geldik. Geri dönüp şehre varınca Doc paraları sulanacak. Şunun şurasında beş kişiyiz. Onun içeceğinin beş mislini çekebiliriz. Ama bu işi Doc için yapıp yapmadığımızdan emin değilim. Kendimiz için yaptığımıza da inanmıyorum ya. Doc böyle bir şey yapılacak adam değildir. Görüp tanıdığım insanların en iyisi. Onun bu halinden yararlanmaya kalkacak cins biri olmak istemem. Bilirsin bir seferinde bir papele bir arı yutturmak için neler uydurmuştum. Ben o mavalları okurken bir ara herifin her şeyi farket-tiğini anladım. Ve sözünü ortasında kesip, «Doc anlattıklarımın hepsi yalan.» Dedim. O da elini cebine sokup bir kâğıt çıkardı. «Mack,» dedi, «İnsanın bir papel uğruna bu kadar yalan uydurması için gerçekten paraya ihtiyacı var demektir Al!» diye parayı elime tutuşturdu. Ben de ertesi gün gidip borcumu ödedim. Zaten hiç harcamamıştım. Yalnız bir gece cebimde tutup geri vermiştim.»</p>

  <p class="heading1">Hazel: «Doc gibi eğlenceye düşkün adam da yoktur bence,» diye söylendi. «Biz de onun için bir ziyafet yapsak ya. Bana bakın, biftek neye derler?»</p>

  <p class="heading1">«Bilmem ki,» dedi Mack. «Çoğunu geri almak istemediğim bir şey yapmak istedim.»</p>

  <p class="heading1">«Öyleyse bir hediye alalım,» diye teklif etti Hughie. «Meselâ bir şişe viski versek de gerisini kendimize bıraksak.»</p>

  <p class="heading1">Mack: «Bak işte bu fikri beyendim,» dedi. «Öy le yapmak en uygunu olacak. Viski şişesini eline tutuşturup sıvışırız.»</p>

  <p class="heading1">Eddie: «Sonunda ne olacağını biliyorsun,» diye söze karıştı. «Henri olsun, yahut Carmel'deki öteki herifler içkinin kokusunu aldılar mı damlayıverecekler tabiî. O zaman, beşimizin yerine en azından yirmi kişi olacak. Doc bir seferinde bana Sardalye Sokağı'nda kızarttığı pirzolanın kokusunu tâ Point Sur'dan alıp geldiklerini anlatmıştı. Ben bu işte kârlı bir taraf göremiyorum. Ziyafeti biz kendimiz hazırlasak daha iyi olacak.»</p>

  <p class="heading1">Mack bu düşünceyi de beyendi. «Belki haklısın,» dedi. Ya da viskiden başka bir şey verecek olsak, örneğin, üzeri markalı bir çift kol düğmesi hediye etsek, ha?»</p>

  <p class="heading1">Hazel: «Hassiktir,» diye tersledi. «Doc öyle şeylerden hoşlanmaz.»</p>

  <p class="heading1">Gece iyiden iyiye çökmüş, gökte beyaz beyaz bulutlar parlamaya başlamıştı. Hazel birkaç dal atarak ateşi besledi, alevler sahili biraz aydınlatmıştı. Tepenin üstünde bir tilkinin tiz ulumaları duyuluyordu. Adaçaymm kokusu gecenin kokusuna karışarak bulundukları yere kadar geliyordu. Derenin üzerinden atlarken çıkardığı ses de hafiften inliyordu.</p>

  <p class="heading1">Bir ayak sesi üzerine başlarını çevirdikleri zaman Mack aklına takılan son fikir üzerinde geveleyip duruyordu. Kapkara iri yarı bir adam kendilerine doğru geliyordu. Koltuğunun altında çiftesi, ayaklarının dibinde bir köpek olduğu halde yumuşak adımlarla yaklaştı.</p>

  <p class="heading1">«Burada ne arıyorsunuz?» diye sordu. Mack: «Hiç,» diye cevap verdi. «Burası yasak bir yerdir. Balık tutup avlanmak, ateş mateş yakmak olmaz. Haydi bakalım her şeyinizi toparlayıp kirişi kırın buradan.»</p>

  <p class="heading1">Mack, süt dökmüş kedi tavrıyla ayağa kalktı. «Kusura bakma âbi, bilmiyorduk. Gerçekten yolda levhaya mevhaya benzer bir şeye rastlamadık.»</p>

  <p class="heading1">«Her yer levhayla dolu, nasıl oldu da görmediniz.»</p>

  <p class="heading1">«Bak âbi, eğer bir suç işledikse affet. Kusura bakma.» Mack bir süre sustu, karşısındaki adamı süzüyordu. «Siz asker misiniz efendim?» diye sordu. «Ben askerleri bir bakışta anlarım. Asker A-damlar omuzlarını bizlerden başka tutarlar. Ben de epey askerlik ettim. Böyle şeyleri iyi bilirim.»</p>

  <p class="heading1">Adam farkında olmayarak omuzlarını düzeltti, ama kendini toparlamakta güçlük çekmedi.</p>

  <p class="heading1">«Ben arazimde öyle ateş mateş yakılmasını istemem.»</p>

  <p class="heading1">«Kusura bakma dedik a, yüzbaşım. Şimdiden tezi yok, toparlanıp gidiyoruz. Yalnız buraya gelmemizdeki nedeni de açıklayayım. Bir ilim adamına yardım etmek için tâ buralara kadar taşındık. Birkaç kurbağa toplayacaktık, o kadar. Kanser araştırmaları yapıyor da.»</p>

  <p class="heading1">Adam bir an duralar gibi oldu. «Kurbağa mı? Kurbağayı ne yapacakmış?» diye sordu.</p>

  <p class="heading1">«Üzerinde deneme yapıyorlar. Önce kurbağalara kanser aşılıyorlar, ondan sonra üzerinde denemeler yapıp işin aslını bulmaya çalışıyorlar. Tabiî biz kurbağa götürürsek yapacaklardı. Madem ki, bizim gitmemizi istiyorsunuz, biz de gidiyoruz, yüzbaşım. Bilseydik, zaten hiç gelmezdik.» Mack birden köpeği ilk defa görüyormuş gibi bir tavır takındı. «Vay canına be!» diye söylendi, «bu ne kadar güzel köpek böyle. Geçen yıl Virginia yarışlarında kazanan Nola'ya ne kadar benziyor. Yüzbaşım, Virginia'dan mı bu?»</p>

  <p class="heading1">Yüzbaşı bir an tereddüt eder gibi olduysa da yalanı yapıştırmakta gecikmedi. «Evet,» dedi, «yalnız ayağı topallıyor. Omuzbaşlarma kene yapışmış, bir türlü kökünü kurutamadım.»</p>

  <p class="heading1">Mack ilgilenmişti. «İzin verirseniz bir bakalım, yüzbaşım. Gel yavrum, gel. Gel kızım.» Köpek başını kaldırıp sahibine baktıktan sonra yavaş yavaş Mack'a doğru sokuldu. Mack: «Ateşe biraz gazel atın da şuna bakalım,» diye seslendi. Yüzbaşı da. «Her zaman ağzının ulaşamayacağı bir yerde», diye açıklayarak Mack'la birlikte eğildi.</p>

  <p class="heading1">Mack köpeğin omuzundaki yara yerine baktı. «Vaktiyle bende de bir köpek vardı», dedi, «o da böyle hastalandıydı da göz göre göre ölüp gittiydi hayvan. Bu yeni yavrulamış galiba?»</p>

  <p class="heading1">«Evet, altı tane. Tentürdiyot pastım ama fayda etmedi.»</p>

  <p class="heading1">«Etmez. Bu cenabetlere hiç fayda etmez o. İngiliz tuzu bulunur mu sizde?»</p>

  <p class="heading1">«Evet, evde bir şişe vardır.»</p>

  <p class="heading1">«İyi ya işte. Onu biraz suda ezerek bir macun gibi yaranın üstüne sürün. İyi hayvan, ölürse yazık olur.» Köpek, Mack’ın yüzüne bakarak elini yalamaya başlamıştı. «Bırakın bu işi ben halledeyim, yüzbaşım,» diye devam etti. «İngiliz tuzu üe hallederiz. Ondan daha iyi .ilâcı yoktur bu musibetin.»</p>

  <p class="heading1"></p>

  <p class="heading1">Yüzbaşı köpeğin başını okşuyordu. «Size bir şey söyleyeyim mi,» dedi. «Benim evin yanında bir havuz vardır. İçi kurbağa dolu. Geceleri gürültüden uyuyamıyorum. Bu işi orada yapsanız nasıl olur? Hem bana da iyilik etmiş olursunuz.»</p>

  <p class="heading1">«Eksik olmayın. Doktorlara bu iyiliğinizi anlatırım, onlar da memnun olacaklardır şüphesiz. Yalnız önce şu hayvanın derdine bakalım.» Sonra öteki oğlanlara döndü: «Ateşi söndürün,» dedi. «Dikkat edin hiç kıvılcım mıvılcım kalmasın. Çevresindeki döküntüleri de toplayın. Biz yüzbaşıyla önden gidip Nola’nınişine bakacağız. Sizd e arkadan gelirsiniz.» Mack'la yüzbaşı yan yana uzaklaştılar.</p>

  <p class="heading1">Hazel ayağiyle ateşe doğru bir kum attı. «Bahse girerim ki, bu oğlan isterse Reisicumhur olur vallahi,» diye söylendi.</p>

  <p class="heading1">«Reisicumhur olursa ne olur?» diye sordu Jones. «O işin ne zevki var?»</p>

  <h1 class="heading" id="sigil_toc_id_13"><b class="calibre1">XIV</b></h1>

  <p class="heading1">Sabahın erken saatleri Sardalye Sokağı'nda bir büyü gibidir. Ortalığın ağarıp ta güneşin doğmasına yakın sokağı saran grilik içinde her şey zamanın zincirinden kurtulmuşcasma gümüşî bir ışığa asılıdır sanki. Sokak fenerleri teker teker söner; arsaları bürümüş otlar yemyeşildir. Balıkhanenin üstündeki oluklu saçlar plâtinleşmiş, ya da eski kalayların buğulu rengine bürünmüştür. Otomobiller de daha çıkmamıştır. Sokak işten ve hareketten sıyrılmış, sessizlik içindedir. Sardalye imalâthanelerinin direkleri arasında çalkalanan dalgaların çırpınışları, iç çekişleri işitilir. Bu büyük bir sessizlik, ıssızlık ve dinlenme anıdır. Kediler tahta parmaklıklar üzerinden aşıp balık başlarının peşinden akıp giden bir şurup gibi sokağa yayılırlar. Erkenci köpekler soylu bir tavırla ortalıkta dolaşarak, bacağını kaldırıp si-ğecek bir yer ararlar. Martılar, kanatlarını çırpa çırpa gelir, fabrika damlarının üstüne yerleşerek günün artıklarını beklemeye koyulurlar. Damların üstünde sıra sıra birbirlerine sokulmuşlardır. Hopkins Deniz İstasyonu yakınlarındaki kayalardan ayıbalıklarınıntazı seslerini andırır bağrışmaları gelir. Hava soğuk ve taptazedir. Arka bahçelerde köstebekler taze nemli toprağı atıp, bir yığın ederek, gizlice dışarı süzülür; yuvasına çiçekler taşır. Çevrede pek az insan vardır. Bu ıssızlığı gerçektekinden biraz daha arttırır. Dora'nın kızlarından biri Bear Flag'ı ziyaret edemeyecek kadar zengin ve hasta bir patronun ziyaretinden dönüyordur. Yüzünün boyası biraz yayılmış bacakları yorulmuştur. Lee Chong çöp tenekelerini dışarı çıkarır, kaldırım kenarına gider. İhtiyar Çinli denizden bu yana görünüp, şak şak tabanıyla taşları döverek caddeyi geçer. Palas’ın doğrultusunda gözden kaybolur. Sardalye bekçileri başlarını dışarı uzatarak sabah ışığına göz kırparlar. Bear Flag’ın bekçisi pijamasının ceketiyle dışarı çıkıp, şöyle bir gerinip esner; karnını kaşır. Mr. Malloy'un borudaki kiracılarının horultusu daha derin, daha içten gelen bîr ton kazanmıştır. İnci saatleri, geceyle gündüzün arasında zamanın durup kendine çekidüzen verdiği vakte ulaşmıştır.</p>

  <p class="heading1">İşte böyle bir sabahtı, böyle bir ışıkta iki asker ve iki kız sokakta kolayca dolaşabilirlerdi. Hep birlikte La Ida'dan çıkmış, yorgun argın, ama mutluydular. Kızlar iri yarı, kocaman göğüslü, güçlü kuvvetliydiler, sarımsı saçları hafiften dağılmıştı. Giydikleri üzeri çiçekli ray on gece elbisesi buruşmuş, kullanışının gereğine uymuştu. Kızlar başlarına askerlerin şapkalarını geçirmişlerdi-Birinde şapkanın viziyeri burnuna kadar inmiş, ötekinde arkaya yatmıştı. Kocaman dolgun ağızlı, büyük burunlu, geniş kalçalı kızlardı ve çok yorulmuşlardı.</p>

  <p class="heading1">Askerlerin ceketleri iliklenmemiş, kemerleri, apuletleri birbirine karışmıştı. Boyunlarmdaki kıravatı biraz aşağı çekerek gömleklerinin yakalarını açmışlardı. Askerler de kızların şapkalarını giyiyorlardı. Bir tanesi ufacık, sarı hasırdan, kenarlarında çiçekler dizili bir bone; ötekisi mavi selofandan bir madalyon konulmuş elörmesi, beremsi bir şeydi. Elele tutuşmuşlar, yavaş yavaş sallanarak yürüyorlardı. Dış taraftaki askerlerden biri elinde soğuk konserve bira dolu bir kese kâğıdı taşıyordu. İnci aydınlıkta yavaş yavaş ilerliyorlardı. Delicesine eğlenmiş olmanın hazzı içindeydiler. Tatlı bir partiyi hatırlayarak gülümseyen çocukların masum neşesiyle gevşemişlerdi. Ellerini sallarken birbirlerine bakıp gülümsüyorlardı. Bear Flag’ın önünden geçerken kapının önünde karnını oğuşturan bekçiye bir merhaba çektiler. Borulardan gelen horultuları dinleyip kendi kendilerine güldüler. Lee Chong'un dükkânı önüne geldikleri zaman bir an durarak her şeyin birbirine girmiş olduğu vitrinine bir göz attılar. Sonra birbirine yapışmış ellerini sallıya sallıya yollarına devam edip Sardalye Sokağ'ımn sonucunda demiryolu yanına döndüler. Kızlar rayların üstüne çıkmış, iki yanlarına yalpalıya yalpalıya bu ince demirlerin üstünde yürümeye çalışıyorlardı. Askerler de bellerine sarılarak düşmemeleri için tutuyorlardı. Kayıkhanenin önünden geçtikten sonra Hopkins Deniz İstasyonu'nun malı olan parka girdiler. İstasyonun önünde küçük mercan kayalarının arasında mini mini minyatürcesine nakışlı bir sahil parçası vardır. Yumuşak sabah dalgaları tatlı tatlı sahili okuşuyor, yavaştan fısıldaşıyordu. Deniz yosunlarının güzelim kokusu sarmıştı çevreyi. Dört kişi sahile geldikleri zaman güneş Tom Work'un toprağının üstünden boy göstermiş, etrafı ışıl ışıl bir sarılıktır almıştı. Kızlar kumların üstüne oturarak, bacaklarını uzattı. Askerlerden biri bira tenekelerini delerek herkesin eline birer tane tutuşturdu. Erkekler de yere yatıp başlarını kızların dizlerine koymuşlar, aşağıdan yukarı doğru yüzlerini seyrediyorlardı. Yorgun, sakin ve harikulade bir esrar içinde birbirlerine gülümsüyorlardı.</p>

  <p class="heading1">Yakındaki istasyondan bir köpek havlaması duyuldu; kara suratlı ters bir adam olan bekçi de kara kıvırcık tüylü spanieli de bu gelenleri gör müştü. Arkalarından bağırdığı halde kimse aldırış etmediği için peşlerinden gelmişti. Yanındaki köpeği durmadan havlıyordu.</p>

  <p class="heading1">«Burada yatmanın yasak olduğunu bilmiyor musunuz?» diye sordu. «Haydi çekin bakalım. Burası özel bir yerdir.»</p>

  <p class="heading1">Askerler onun sözlerini duymuyor gibiydiler sanki. Gülümsüyor, kızların alınlarından dökülen perçemleri seyrediyorlardı. Neden sonra içlerinden biri başını hafifçe çevirerek bekçiye baktı. «Şu aya gidecek uçağa atlasana, ha?» diye söylendi. Sonra yeniden kıza döndü.</p>

  <p class="heading1">Güneş kızın sarı saçlarında ışıldamaya başlamıştı. Elini uzatıp dizinde yatan oğlanın kulağını okşamaya koyuldu. Bekçinin geri dönüp gidişini bile farketmediler.</p>

  <h1 class="heading" id="sigil_toc_id_14"><b class="calibre1">XV</b></h1>

  <p class="heading1">Delikanlılar çiftlik evine vardıkları zaman Mack'ı mutfakta buldular. Köpek bir kenarda yere uzanmıştı. Mack da İngiliz tuzunu hamur yapıp buladığı bir bezi yaralarına sarıyordu. Köpeğin bacakları arasında iri, tombul yavrular kafalariyle toslayıp, burunlarını sokarak meme emiyorlardı. Ana köpek gözlerini Mack’ın yüzüne dikmiş, her haliyle «Görüyorsun a,» diyordu. «Bizimki bir türlü derdimizin ne olduğunu anlayamıyordu ki.»</p>

  <p class="heading1">Yüzbaşı elinde tuttuğu lâmbayla Mack'ın omuzundan aşağı yaptıklarını seyrediyordu.</p>

  <p class="heading1">«Ne iyi oldu size rastladığım, bu sayede bunu da öğrenmiş oldum.»</p>

  <p class="heading1">Mack: «İşinize karışmak gibi olmasın ama yüzbaşım,» diye söylendi, «bu yavruları sütten kesmeli. Memelerinde bir şey kalmamış hayvancağızın. Neredeyse analarını yiyip bitirecekler.»</p>

  <p class="heading1">«Farkındayım. Bir tanesini alıkoyup ötekilerin hepsini boğmak gerekti ya. Bir türlü işden vakit alıp ta yapamadım ki. İnsanlar eskisi gibi av köpeklerine rağbet etmez oldular artık. Şimdi her keşte bir bokser, fino, debermon merakı var.»</p>

  <p class="heading1">«Hakkınız var. Bence av köpeklerinin üstüne yoktur. Erkek dediğin av köpeği besler. Millete ne oldu aklım ermiyor. Ama buncağızları boğmaya kıyamadınız değil mi?»</p>

  <p class="heading1">«Karım aklını siyasete takalı neredeyse deli olup çıkacağım. Şehir Meclisi'ne seçildikten sonra işi gücü toplantıların peşinde gezip nutuklar çekmek oldu. Evde olduğu zamanlar da okuyup hazırlanıyormuş hanım.»</p>

  <p class="heading1">«Kötü, yani pek yalnız kalmış olmalısınız demek istiyorum... Benim böyle bir yavrum olsaydı...» Yumuk yumuk yavrulardan birini eline almıştı. «İnan olsun, üç yıl geçmeden birinci sınıf bir av köpeği yapıp çıkarırdım. Bu işde dişilerin üstüne köpek çıkmaz.»</p>

  <p class="heading1">«Bunlardan birini almak ister misiniz?»</p>

  <p class="heading1">Mack gözlerini yukarı kaldırdı. «Yani birini bana mı veriyorsunuz? Allahım, nasıl istemem!»</p>

  <p class="heading1">«Seç öyleyse birini, av köpeğinden anlayan insan pek az kaldı şu dünyada.»</p>

  <p class="heading1">Delikanlılar mutfakta durmuş, çevreyi süzüyorlardı. Kadının evde olmadığı besbelliydi. Açılmış konserve kutuları kenarlarına yumurta bulaşıkları yapışmış tava, masanın üstünde ekmek kırıntıları, ekmek kutusunun üzerinde açık bir kutu tüfek kurşunları hep birlikte evde bir kadının yokluğunu bağırıyorlardı. Öte yandan pencerenin beyaz perdeleri, tabak raflarına serili kâğıtlar, ipte asılı küçük havlu parçaları, tabak tutacak bezler bir zamanlar burada da bir kadrim bulunduğunu gösteriyordu. Çocuklar onun şu anda orada bulunmadığına şükrettiler âdeta. Raflara kâğıt seren, bunun gibi küçük bezler kullanan kadınlar içgüdüsel olarak Mack ve tayfası tipinde insanlara güvenmedikleri gibi, onları sevmezler de. Böyle kadınlar onların aile ocağının başdüşmanı olduklarını bilirler. Çünkü bu delikanlılar, aile hayatının istediği temizlik, intizam ve yakışık alırlık özelliklerine karşı rahatı, düşünce ve arkadaşlığı temsil ederlerdi. Kadının evde olmayışına gerçekten memnundular.</p>

  <p class="heading1">Yüzbaşı, oğlanların kendisine bir lütuf yaptıklarını sanıyordu. Bırakıp gitmelerini hiç istemiyordu. Bir ara: «Kurbağa avına çıkmadan önce delikanlılar içlerini ısıtacak bir şey içerler herhalde?» diye söylendi.</p>

  <p class="heading1">Millet Mack'a baktı. Mack’ın bu teklifi düşünüyormuş gibi bir hali vardı. «Nisbeten ilmî bir görev için yola çıktığımız zaman içkiye dokunma mayı prensip edinmişizdir,» diye karşılık verdi. Fazla ileri gittiğini anlıyarak: «Ama» diye ekledi, «bize karşı o kadar iyi davrandınız ki, kendi hesabıma bu nazik teklifi reddedemiyeceğim. Bilmem çocuklar ne der?»</p>

  <p class="heading1">Onlar da bir kadehi geri çevirmeyeceklerini söylediler. Yüzbaşı bir elfeneri alarak aşağı bodruma indi. Aşağıda sandıkları, kutuları çektiğini duydular; biraz sonra koltuğunun altında beş galonluk bir meşe fıçısıyla döndü. Fıçıyı masanın üstüne bıraktı. «Yasak sırasında biraz Mısır viskisi çekip bir kenara bırakmıştım,» dedi. «Şimdi aklıma geldi, bakalım ne hale geldi diye düşündüm. Eh, oldukça yaşlandı. Unutmuş gitmiştim mübareği. Anlıyorsunuz ya, karım...» Lâfının sonunu getiremedi, oğlanların ne demek istediğini anladıklarını farketmişti. Yüzbaşı fıçının tıpasını çıkararak oymalı kâğıt serili raftan bardakları indirdi. Beş galonluk fıçıdan birazcık viski almak kolay olmuyordu. Herbirinin payına boz renkli içkiden yarımşar su bardağı düşmüştü. Törene uymakla yüzbaşıyı beklediler, sonra, «Nehrin şerefine!» diye tokuşturarak birer yudum aldılar; tadına baktılar,dudaklarını yaladılar,gözlerinde uzak bakışlar yanıyordu.</p>

  <p class="heading1">Mack dibinde eski, mukaddes bir söz yazılıymış gibi boş bardağın dibine bakıyordu. Sonra gözlerini yukarı kaldırdı. «Doğrusu diyecek yok,» diye söylendi. «Şişeyle aldıklarımız arasında böylesine rastlanmıyor.» Derin bir soluk alıp; soluğunu verirken dudaklarını emdi. «Böyle lezzetlisini daha önce tatmış olduğumu hatırlamıyorum,» dedi.</p>

  <p class="heading1">Yüzbaşı pek memnun olmuştu. Gözlerini tahta fıçıya çevirdi. «Fena olmamış,» dedi. «Ne dersiniz, birer tane daha içer miyiz?»</p>

  <p class="heading1">Mack yine bardağına göz attı. «Eh birazcık daha içebiliriz,» dedi. «Büyük bir kaba boşaltsak ne dersiniz? Bardaklara korken dökülüyor da.»</p>

  <p class="heading1">İki saat sonra ne için geldiklerini hatırlayabildiler.</p>

  <p class="heading1">Kurbağalı havuz dörtköşe; elli ayak eninde, yetmiş ayak boyunda, dört ayak derinliğindeydi. Kenarlarını sık, yumuşak otlar bürümüştü. Su buraya nehirden küçük bir arkla geliyor, öte baştan da bostanlara gidiyordu.</p>

  <p class="heading1">Havuzda kurbağa vardı, hem de binlerce. Ses leri geceyi inletiyor; gıcırdar, havlar, öter gibi seslerle çın çm ötüyorlardı. Yıldızlara karşı türkü söylüyor, aya sesleniyor, dalgalanan otlara söz atıyorlardı. Aşk şarkılarıyla şakıyor, her şeye meydan okuyorlardı. Karanlıkta sessizce havuzal its okuldular. Yüzbaşı yanları sıra elinde dolu bir sürahiyle geliyordu. Bir de adam gibi işleyen elfeneri bulmuştu. Hughie ile Jones'un elinde çuvallar vardı. Yavaş yavaş havuza yaklaşırlarken kurbağalar onların gelişini hissetti. Kurbağa sesleriyle inim inim inleyen gece, bir anda bir sessizliğe bürünmüştü. Mack ile tayfası ve yüzbaşı yere çöküp son gittilik birer yudum daha yuvarlamaya karar vermişlerdi. Plânları pek cesurâneydi.</p>

  <p class="heading1">Kurbağalarla insanların birlikte yaşadığı bu yeryüzünde insanların kurbağa avlamış olduğu şüphesizdir. Ve bütün bu süre içinde bir avlama usulü ve savunması ortaya çıkmıştır. İnsanoğlu kendi düşüncesine göre ağ ile, ok ile, mızrak ile, tüfekle yavaş yavaş kurbağaya sokulur. Bu usulde kurbağanın sessiz ve hareketsiz durması gerekir; sessiz ve sakin durup bekleyecektir. Bu oyunun kuralları kurbağanın; ağın kapandığı, okun havaya fırladığı, ya da tetiğin çekildiği son saniyeye kadar hareketsiz kalmasını gerektirir. O an gelince kurbağa suya atlar, dibe dalar ve insan uzaklaşana kadar orada bekler. Bu hep böyle olmuş, böyle olagelmiştir. Kurbağaların da bu işin hep böyle olmasını beklemeye hakları vardır. Bazen ağ çabuk kapanır, ok daha tezcanlıdır, tüfek daha atik davranır; işte o zaman kurbağacık gidivermiştir. Ama bunların hepsi haklı, oyunun çerçevesi içinde kalan şeylerdir. Kurbağalar bu kadarına aldırış etmezler. Ne var ki, Mack'ın ortaya çıkardığı yeni usulü nereden bilebilirlerdi? Bunun arkasından gelecek dehşete nasıl akıl erdirebi lirlerdi?</p>

  <p class="heading1">Işıkların bir anda parlayıverişi, adamların birbirine karışan bağrışı, çığlıkları, ayak sesleri. Kurbağaların hepsi fırlayıp havuza daldılar, telâşla dibe doğru yüzdüler. Arkalarında havuza bir sıra insan girdi, ayaklarını vurup, bacaklarını sağa sola sallıyarak suları çalkalıyor, çılgın bir sıra halinde ilerliyorlardı. Sığındıkları yerde telâşlanan kurbağalar, heyecan ve korku içinde bu çılgın ayakların önünden kaçıyorlardı; ayaklar da peşlerinden geliyordu. Kurbağalar iyi yüzücü olmakla beraber, dayanma güçleri noksandır. Havuzun boyunca aşağı kadar gidip, hep bir arada dibe dayandılar. Ayaklar ve hoyratça suya dalmış vücutlar da peşlerinden. Kurbağaların arasında birkaçı akılları oynatarak bu ayaklara doğdu atıldılar, aralarında sıkışıp, örselenerek arkaya geçebildiler; işte bunlar kurtuldu. Ama çoğunluk böyle şeylerin olmadığı yeni bir yuva, yeni bir uygarlık kurmak için havuzdan ebediyen ayrılmaya karar vermişti. Çılgın, kırgın, büyük küçük, kahverengi, yeşil, erkek, dişi, yavru kurbağalardan ibaret bir kurbağa dalgası havuzun kenarını aşıp yere atladı. Otların arasına saldırıyor, birbirlerine giriyorlardı. Küçükler, büyüklerin üstüne çıkmıştı. Ondan sonrası korkunç, "korkunçtu: Birden parlayan ışıklar onları bulmuştu. İkiinsan onları dut toplar gibi topluyordu- Sudaki dizi de dışarı çıkmış arkalarını tutarak patates gibi toplamaya başlamıştı onları. Onu, ellisi telis çuvallara doldurulmuş; çuvallar yorgun, korkmuş, perişan olmuş, sırsıklam viyaklayıp duran kurbağalarla dolmuştu. İçlerinde kurtulanlar da oldu tabiî, zaten bir kısmı havuzdayken kurtulmuştu. Ama kurbağa tarihinde böylesine bir katliâm daha olmamıştı. Kurbağalar kilolarla, ellişer kilolarlaydı. Teker teker sayılmadılar ama en azindan altı yedi yüz tane vardı. Sonra Mack sicimle torbaların ağzını bağladı. Torbalar ıslanmış, sular sızıyordu; hava da öylesine soğuktu ki. Eve dönmeden evvel soğuk almamak için çayırlıkta birer küçük yudum daha aldılar.</p>

  <p class="heading1">Yüzbaşının daha önce bu derece eğlenip eğlenmediği şüphelidir. Mack ile tayfasına minnertardı. Daha sonra perdeler tutuşup da küçük havlularla söndürdükleri zaman onlara aldırış etmemelerini söylemişti. İsterlerse evlerini cayır cayır yaksınlar, onu. bile şeref sayabilirdi. Bir nutkun sonunu getirir gibi: «Karım hârika bir kadındır,» diye söylendi. «Kadınların en fevkalâdesi. Yalnız erkek olmalıymış, erkek. Eğer olsaydı onunla evlenmemiş olurdum.» Bunun üstüne uzun süre güldü; bir kaç defa kendi kendine tekrarlıyarak, başkalarına da söylemek üzere ezberlemeye çalıştı.</p>

  <p class="heading1">Bir testiyi viski doldurarak Mack'a vermişti. Onlar la birlikte Sefalet Palas'a gitmek istiyordu- Kendilerini tanımış olsaydı, karısının Mack ile öteki oğlanları seveceğinden söz ediyordu. Sonunda başı köpek yavrularının arasında, yerde döşemenin üstüne sızıp uy uy akaidi. Mack ile öteki oğlanlar bardaklarına birer içimlik içki koyarak ciddî bir tavırla onun halini süzdüler.</p>

  <p class="heading1">Mack: «Bu testi dolusu viskiyi bana verdi, değil mi? Duydunuz mu?» diye sordu.</p>

  <p class="heading1">Eddie: «Tabiî,» diye karşılık verdi, «ben iki kulağımla duydum».</p>

  <p class="heading1">«Yavruyu da bana bağışladı.» «Evet onu da alabilirsin. Hepimiz duyduk. Niye soruyorsun ki, bunları be?»</p>

  <p class="heading1">«Ömrümde sarhoş adamın malına el uzatmadım da... Buradan gitmenin zamanı geldi artık. Sabah kalktığı zaman hiç de keyfi yerinde olmıyacak, hem bunların hepsi de bizim suçumuz. Burada daha fazla durmak istemiyorum.» Mack yanık perdelere, dökülen viskiyle parlayan yere bir göz attı. Etraf, köpek yavrusu pisliğiyle kirlenmiş, köşedeki sobanın önüne sucuk yağı göllenmişti. Yavruların yanına varıp teker teker muayeneye başladı. Yapılışına, gözlerine, ağzına bakıyor, muayene ediyordu. Sonunda koyu renkli benekli, koyu sarı gözlü bir dişi yavruyu ayırdı. «Gel bakalım canikom,» diye söylendi.</p>

  <p class="heading1">Yangın korkusundan lâmbayı üflediler. Şafak sökmek üzereyken dışarı çıktılar.</p>

  <p class="heading1">«Ömrümde böyle zevkli bir gezme yaptığımı hatırlamıyorum,» diye söylendi Mack. «Ama karısının eve dönüşü aklıma gelmiyor mu, tüylerim diken diken oluyor.» Elindeki yavru sızlanmaya başlamıştı, onu ceketinin altına soktu. «İyi bir adam,» diye devam etti. «Yani bir defa içini rahat ettirip güvenini kazandıktan sonra...» Ford'u bıraktıkları yere doğru ilerliyorlardı. «Bütün bunları Doc için yaptığımızı unutmıyalım,» dedi. «İşlerin gidişine bakılırsa Doc, adamakıllı şanslı bir adam.»</p>

  <h1 class="heading" id="sigil_toc_id_15"><b class="calibre1">XVI</b></h1>

  <p class="heading1">Bear Flag'daki kızların işlerinin en sıkı olduğu zaman Mart içinde sardalye akınının başladığı zamanlardır. Bu sıralarda yalnız gümüşî sardalyeler akmaz, para da su gibi akar gider, Presidio'ya yeni bir alay nakletmiş, yerlerine yerleşene kadar çevrede asker grupları eksik olmamıştı. O zamanlar Dora’nınelinde de fazla kız yoktu. Eva Flanegan tatilini geçirmek için Doğu St. Louis'e gitmiş; Phyllis Mae, Santa Cruz'da bindiği dönmedolaptan inerken düşüp bacağını kırmış; Elsie Doublebottom dokuz gün sürecek olan dualarına başladığından işe yaramaz olmuştu. Ev bütün gün sardalye avından cebi dolu dönen balıkçılarla dolup dolup boşalıyordu. Gece geç vakit balığa çıkıyor, bütün gün avlanıyorlardı; öğleden sonralarını da eğlenmekle geçiriyorlardı. Akşamları yeni alayın askerleri de sık sık geliyor, pikabın başına toplanıp plâk çalıyor, CocaCola içerek maaş alacaklarını düşünürken kızları gözlüyorlardı. Dora’ınn başında bir de gelir vergisi derdi vardı. İşini gayri kanunî sayan ve bu yüzden ağır vergiler koyan garip sorunun içinde bocalayıp duruyordu. Bütün bunlara ek olarak her zamanki devamlı, yıllardır gidip gelen müşteriler; maden ocaklarından gelen işçiler, çiftliklerdeki biniciler, ön kapıdan gelen demiryolu memurları ve arka kapıyı kullanan ve içeride kendilerine ayrılan küçük özel odalara kapanan büyük memur ve tanınmış iş adamları da vardı.</p>

  <p class="heading1">Bütün bu hercümercin arasında bir de grip salgını başlayınca işler hepten karıştı. Bütün şehir hastalanmıştı Tom Work, Benjamin Peadbody ve karısı da gribe yakalanmıştı. Excelentine Maria Anthonia Field, bütün Gros ailesi de elinden kurtulamamıştı.</p>

  <p class="heading1">Alelade hastalıkları, kazaları, sinir hastalarını tedavi için yeter sayıda olan Monterey doktorları neredeyse deli olacaklardı. Başka borçları ödemeseler bile kendilerine vizite parasını ödeyecek kadar parası olan müşterileri arasında altından kalkabileceklerinden çok iş vardı. Şehrin öteki semtlerinden çok daha fazla dayanıklı insanlar yetiştiren Sardalye Sokağı en sona kalmakla beraber, o da yakasını kurtaramadı. Mektepler tatil edilmişti. Ateşli bir çocuğun, hasta ana-babanın bulunmadığı tek ev yoktu. 1917 de olduğu gibi, öldürücü bir hastalık değildi ama çocuklarda kulak iltihabına çevrilmek yeteneği gösteriyordu. Tıp ilgilileri fevkalâde meşguldü; hem Sardalye Sokağı malî yönden pek verimli de değildi.</p>

  <p class="heading1">Batı Biyoloji Lâboratuvarlarmm sahibi Doc'un hekimlik ruhsatı yoktu. Sokakta herkes akıl danışmak için ona geliyorsa bunda onun ne suçu vardı. Olup bitenin farkına varıncaya kadar kendini; baraka baraka dolaşıp dereceleri kontrol ediyor, müshil içiriyor, ondan ona battaniye getirip götürüyor ve hattâ evden eve yiyecek taşıyor buldu. Hasta analar yattıkları yerden kızarmış gözleriyle ona bakıyor, teşekkür ediyor ve çocuklarının iyileştirilmesi sorumluluğunu tamamen ona bırakıyorlardı. Herhangi bir olay kapasitesinin üstüne çıkınca, civardaki bir doktora telefon ediyor, yahut çok gerekiyorsa biri gelip hastaya bakıyordu. Ama aileler için her hasta âcil görünüyordu. Doc'un pek uyku yüzü gördüğü yoktu. Bira ve sardalye balıkla yaşıyordu. Bira almak için gittiği Lee Chong'un dükkânında bir çift tırnak törpüsü almaya gelen Dora'ya rastladı.</p>

  <p class="heading1">Dora: «İyice bitmişsin,» diye söylendi.</p>

  <p class="heading1">«Ya öyle oldum. Bir hafta var ki, doğru dürüst uyuyamadım.»</p>

  <p class="heading1">«Biliyorum. Durum kötü diyorlar. Kötü bir zamana rastladı.»</p>

  <p class="heading1">«Neyse, şimdiye kadar hiç fire vermedik. Ama çocuklar arasında iki tane çok hasta var. Ronsel'in oğlanlarının hep kulakları akmaya başladı» .</p>

  <p class="heading1">Dora: «Benim yapabileceğim bir şey var mı?» diye sordu.</p>

  <p class="heading1">Doc: «Bulunur,» dedi, «millet öyle korkak, öyle perişan ki. Örneğin, Ronsel'leri ele alalım. Korkudan bitiyorlar, yalnız kalacağız diye korkudan ölecekler neredeyse. Sen, ya da kızlardan biri yanlarında oturabilirsiniz.»</p>

  <p class="heading1">Bir fare karnı kadar yumuşak olan Dora, sırasında çelik gibi sert olmasını da bilirdi. Bear Flag'a dönerek bir hizmet ekibi teşkil etti. Onun için hiç sırası değildi ama yaptı. Rum aşçı on galonluk bir tencere gıdası kuvvetli bir çorba pişirdi; tencereyi her zaman dolu, gıdasını da tam tutuyordu. Kızlar, hem işlerini devam ettiriyor, hem de nöbetleşe gidip ailelerin yanında oturuyor, ihtiyacı olanlara tas tas çorba taşıyorlardı. Doc her yerde, her zaman aranıyordu. Dora ona danışıyor, kızları onun tavsiyesi üzerine sevk ve idare ediyordu. Ve bütün bu süre içersinde Bear Flag'daki işler gittikçe artıyordu. Pikap hiç susmuyordu. Balıkçı kafilesinin adamları ve askerler sıraya dizilmişlerdi. Kızlar da işlerini bitirdikten sonra çorba taslarını alıp Ronseİ'lerin McCarthy'lerin, Ferria'larm yanında oturmaya gidiyorlardı. Arka kapıdan çıkıyor ve uyuyan çocukların başını beklerken bazen oturdukları sandalyede uyuyakalıyorlardı. İş için boyanmaz olmuşlardı. Buna gerekte yoktu ki. Dora, Yaşlı Kadınlar Yur-du'nun bütün üyelerine iş bulabilirim, diyordu. Bear Flag'dakilerin hatırladığına göre, işlerin en çok olduğu jzaman o ay olmuştu. Her şey bittiği zaman herkes sevindi.</p>

  <h1 class="heading" id="sigil_toc_id_16"><b class="calibre1">XVII</b></h1>

  <p class="heading1">Bütün dost canlılığına, dostlarına rağmen Doc, yalnız, herkesten uzak, tek başına kalmış bir adamdır. Bunu herkesten çok Mack anlamıştı. Bir topluluk içinde bile Doc her zaman tek başına kalmış gibidir. Işıklar yanıp, perdeleri çekilerek, gramofonda o kilise şarkıları çalınırken Mack, Sefalet Palas'tan lâboratuvan seyrederdi. Doc'un içeri bir karı aldığını bildiği halde, bundan kahredici bir yalnızlık hissi çıkarırdı. Kızla birbirlerine en yakın oldukları anda bile Mack, Doc'un yalnız olduğunu bilirdi. Doc, bir gece kuşuydu. Bütün gece lâboratuvarda ışık yanardı. Buna rağmen, bütün gün de ayakta dolaşırdı. Gece ve gündüz, günün her saatinde o gürültülü müzik sesi eksik olmazdı. Bazen her şeyin kararıp, sonunda uykuya daldığı sanıldığı bir sıra lâboratuvar penceresinden Şistine korosunun billur gibi pırıl pırıl çocuk sesleri taşardı.</p>

  <p class="heading1">Doc, toplamalarına ara vermeden devam etmek zorundaydı. Kıyı boyunca med ve cezirin en iyi olduğu zamanları yakalamaya çalışırdı. Onun deposu kayalar, kumsallardı. Aradığı bir şeyin nerede bulunduğunu çok iyi bilirdi. Ticaretini yaptığı şeylerin hepsi kıyı boylarından toplanmıştı. Denizbeşikleri bir yerde, ahtapotlar öte yanda, solucanlar beride denizhercaileri başka bir yerdeydi. Her şeyi nerede bulabileceğini biliyordu, ama ihtiyacı olduğu anda elde edemiyordu ki. Tabiat bazı şeyleri kilit altına alıyor, zaman zaman serbest bırakıyordu. Doc için yalnız denizin gidiş ve geliş zamanlarını bilmek yetmiyordu; herhangi bir yerde ne zaman suların verimli bir şekilde çekildiğini de bilmek gereği vardı. İşte böyle bir çekilme zamanı geldi mi, âlet ve edevatını, kavanozları, şişeleri, lamelleri, koruyucu ilâçları arabasına doldurur, sahilin, ya da aradığı hayvanların toplandığı kayalığın yolunu tutardı.</p>

  <p class="heading1">O günlerde küçük yavru ahtapot siparişi almıştı; bunların bulunduğu en yakın yer de Los Angeles ile San Diego arasında La Jolla'daki kayalık sahildi. Beş yüz mil uzaktaki bu yere tam sular çekilirken varmak niyetindeydi.</p>

  <p class="heading1">Ahtapot yavruları kuma gömülü kayaların arasında yaşarlar. Genç ve çekingen olduklarından, bir sürü girinti çıkıntı ve çamur yataklarının bulunduğu dibi tercih ederler. Bu suretle kendilerini düşmanlarından korudukları gibi dalgaların elinden de kurtarırlar. Aynı yerde milyonlarca da denizbeşiği vardır. Ahtapot siparişini düzerken Doc, elindeki denizbeşiği stokunu da takviye edebilirdi.</p>

  <p class="heading1">Sular, perşembe günü sabah 5.17'de çekilecekti. Eğer Doc, Monterey'den çarşamba sabahı ayrılacak olursa, perşembe sabahı sular çekilmeye başlamazdan önce rahat rahat orada olabilecekti. Yanına bir canyoldaşı alabilirdi, ama tesadüfen o sırada herkes bir yanda ve bir işle meşguldü. Mack ile oğlanların hepsi kurbağalar için Carmel vadisine gitmişlerdi. Arkadaşlığından çok zevk duyacağı üç kadın da hafta ortasında iş alıp, bir süre için uzaklaşmıştı. Ressam Henri meşguldü; Holman Bonmarşesi reklâm için direğin tepesinde oturan bir adam değil, aynı yerde patinaj yapan birini tutmuştu. Mağazanın üstündeki uzun direğin tepesine yuvarlak bir plâtform yapılmıştı; adam durmaksızın burada döne döne patinaj yapıyordu. Ama üç gün, üç gecedir buradaydı. Direk tepesinde patinaj yapma konusunda yeni bir rekor yapmaya karar vermişti. Önceki rekor 127 saat olduğundan, daha bir süre dönmeye devam etmesi gerekiyordu. Henri, mağazanın karşısında benzinci Red William'ın önündeki yerine yerleşmişti. Hayran olmuş, büyülenmişti sanki. «Direk Üstü Patinaj cısının Dayanak Rüyası» adında abstre bir tablo yapmayı düşünüyordu. Henri, patinaj cı orada olduğu sürece kentten ayrılamazdı. Direk tepesinde patinaj yapmanın da birtakım felsefî sonuçları olabileceğini ileri sürüyor, kimsenin buna dikkat etmemesine itiraz ediyordu. Henri bir sandalyeye oturmuş, Red Williams’ın dükkanındaki erkeklere ait tuvaletin önünü kapatan tahta perdeye dayanmıştı. Gözlerini fırıl fırıl dönen patinaj cıdan ayırmadığından Doc ile birlikte gidemezdi. Cezir bunları bekliyemeyeceği için Doc yalnız başına gitmek zorunda kaldı.</p>

  <p class="heading1">Sabah erkenden eşyalarını toparladı. Özel eşyalarını küçük bir çantaya koymuştu. Bir başka çantaya âlet ve şırıngalarını yerleştirdi. Bu işler bittikten sonra, kumral sakalını tarayıp düzeltti, kalemlerinin gömlek cebinde olup olmadığını yokladı, kemerindeki büyütece el attı. Tepsileri, şişeleri, cam plâkları, ilâçları, lâstik çizmeyi ve battaniyeyi de arkaya yükledi. Günün ilk saatlerinde çalışıyordu; üç günlük bulaşığı yıkadı, artıkları çöp tenekesine boşalttı. Kapıları kapadı, ama kilitlemedi; saat dokuz olmadan yola düzülmüştü.</p>

  <p class="heading1">Doc'un bir yere gitmesi başkalarından daha çok vakit alırdı. Hızlı gitmediği gibi, ikide bir, bir şeyler yemek için dururdu. Fener caddesine çıkarken bir köpeğe el salladı, o da başını çevirip hafifçe gülümsedi. Daha Monterey'den çıkmadan acıkmıştı. Herman’ın dükkânına uğrayıp köfteyle bira içti. Köfteleri yiyor, birayı içiyorken çok eskiden gelip geçen bir konuşmayı hatırladı. Şair Blaisedell: «Birayı ne kadar çok seviyorsun,» demişti. «Bahse girerim ki, günün birinde içeceğin her şeye bira karıştırmak isteyeceksin.» Bu anlamsız, budalaca bir sözdü ama o günden beri Doc'a ders olmuştur. Bira karıştırılmış şeyler nasıl olur acaba diye düşünür durur. Bunu düşünmek bile midesini bulandırıyordu, ne var ki, bir türlü söküp atamıyordu aklından. Bira dublesini her eline alışta aklına gelir. Örneğin, süte karıştırınca kesilmez mi? Şeker eklemek ister mi? Karidesli dondurma gibi bir şeydi bu. însanınaklına bir şey takılmaya görsün, bir daha söküp atamaz. Yemeğini bitirip, parasını ödedi. Duvarın kenarına dizilmiş, pırıl pırıl parlayan şurup makinelerine özellikle bakmıyordu. Adamın biri, biralı bir şerbet ısmarlayacak olursa diye düşündü; bunu kendisini tanıyıp bilenlerin bulunmadığı bir memlekette yapmalı. Ama o zaman bile biralı şurup ısmarlayan sakallı bir adam, yabancı olduğu bir şehirde bile hemencecik tanınacak, hemen polise haber vereceklerdi. Sakallı bir adam her yerde şüphe ile karşılanır. Sakal sevdiğiniz için sakal bıraktığınızı söyleyemezsiniz. İnsanlar doğruyu konuşanlardan hoşlanmazlar.Ürktüğümüz için traş olmadığımızı söylemek zorundayızriır. Doc, daha Chicago Üniversitesindeyken hem sevdalanmış, hem de çok çalışmıştı. Uzun bir yürüyüşe çıkmanın iyi olacağını düşündü. Sırtına küçük bir çanta yüklenerek yola çıkmış; Indiana'ya, Kentuky'ye, North Carolina'ya, oradan Georgia ve Florida'ya kadar uzanmıştı. Çiftçilerin, dağ köylülerinin, bataklık halkının, balıkçıların arasından geçmişti. Ve her yerde, herkes ne diye böyle memleket memleket, baştan ayağa, yaya olarak dolaştığını sormuştu.</p>

  <p class="heading1">Doc, gerçeğe düşkün olduğundan, durumu açıklamaya kalkmıştı. Asabının bozuk olduğundan; hem memleketi görmek, toprağı yakından koklamak, kuşları, çayırları, ağaçları seyretmek istediğinden sözetti; bu işi istediği gibi yapabilmek için, yürümekten başka çare bulunmadığını anlattı. Halk doğruyu söylediği için ondan hoşlanmadı. Ya yüzlerini buruşturdu, ya başlarını sailayıp alay etti. İçlerinde bu işlerin yalan olduğunu bile bile kabul eder görünüp, kahkahalarla gülenler de oldu. Bazıları kızları ve domuzları hesabına çekinerekten ona durmayıp yoluna devam etmesini söylediler; çıkarını biliyorsa oralarda oyalanmamasmı tavsiye ettiler.</p>

  <p class="heading1">Bunun üzerine doğruyu söylemekten vazgeçti. Bu işi giriştiği bir iddia yüzünden yaptığını, kazanırsa yüz dolar alacağını söyledi. Herkes onu alkışlayıp, söylediklerine inandı. Sofralarında yemeğe çağırıp, yatak ikram ettiler; yolda yemesi için azık verenler, iyi talih dileyenler oldu; arkasından ne iyi oğlan olduğunu düşündüler. Doc hâlâ gerçeği seviyordu, ama bunun herkesin paylaşmadığı bir sevgi olduğunu da biliyordu.</p>

  <p class="heading1">Doc, köfte yemek için Salinas'ta durmadı, ama Gonzoles'ta, King City'de ve Paso Robles'de yaptı bu işi. Santa Maria'da köfte, hem de ondan sonraki durak Sonta Barbara epey uzak olduğundan, iki köfte yedi. Santa Barbara'da çorba içti, taze fasulye, salata, güveç, patates püresi, elmalı pasta ve mavi peynir yiyip üstüne de kahve içti. Arkasından otomobilin benzin deposunu doldurtarak apteshaneye gitti. Benzinci, lâstiklere bakıp, yağ durumunu muayene ederken Doc yüzünü yıkayıp, sakalını taradı; dışarı çıktığı zaman, arabanın yanında her zaman olduğu gibi bir sıra beleşçi bekliyordu.</p>

  <p class="heading1">«Güneye mi Mister?» diye sordu. Doc epey yolculuk etmişti. "Bu işlerde hayli tecrübesi vardı. Yanına alınacak beleşçiyi dikkatle seçmek gerektiğini biliyordu. Buna alışık birisini seçmek en iyisidir; gevezeliğe kalkıp can sıkmaz. Ama acemiler ilgi çekici olmaya çalışarak, yol parasını bu suretle ödemeye kalkarlar. Bunlardan bazılarının gevezelikleriyle Doc'ım canına, okuduğu olmuştur. Bunlardan hangisini alacağınıza karar verdikten sonra, çok ileri gitmeyeceğini söyleyerek kendinizi korumaya çalışırsınız. Seçtiğiniz adam canınızı sıkmaya başlarsa, bir kenara bırakıverirsiniz. Belli olmaz, bakarsınız gerçekten tanınmaya değer bir adam seçmiş olabilirsiniz. Doc kenara dizililere süratle bîr göz gezdirerek yanına alacak adamı seçti. Bu, zayıf yüzlü, satıcı kılıklı, mavi elbiseli bir adamdı. Ağzının kenarında derin çizgiler, koyu renkli, düşünceli bakışları vardı.</p>

  <p class="heading1">Doc'a kendisinden hoşlanmadığını belli eder bir tavırla bakarak: «Güneye mi?» diye sordu «Evet, biraz gideceğim.» «Beni yanınıza alır mısınız?» «Gel bakalım.»</p>

  <p class="heading1">Ventura'ya vardıkları zaman, o derya yemeği yiyeli pek çok olmamıştı, onun için Doc sadece bir duble bira için durdu. Yanındaki beleşçi, yolda tek kelime bile konuşmamıştı. Doc, yolun kenarındaki büfeye yanaştı.</p>

  <p class="heading1">«Bir bira da sen içer misin?» «Hayır,» dedi adam, «hem izin verirseniz alkolün etkisi altında araba kullanmak iyi bir şey değildir. Kendi hayatınıza olan kastınız beni ilgilendirmez, ama şu anda, altınızda bir otomobil vardır ve sarhoş bir şoförün elinde çok tehlikeli korkunç bir silâh olabilir bu.»</p>

  <p class="heading1">Sözün bu başlayış şekli bile Doc'u adamakıllı sinirlendirmişti. Yavaşça: «İnin aşağı,» diye söylendi.</p>

  <p class="heading1">«Efendim?»</p>

  <p class="heading1">«Şimdi yüzünüze yumruğu yiyeceksiniz. Ona kadar sayıyorum, derhal dışarı çıkın. Bir... iki... üç...»</p>

  <p class="heading1">Adam kapıyı açıp alelacele aşağı atladı. Sunra da: «Polis çağıracağım, sizi tevkif ettireceğim,» diye yaygaraya başladı.</p>

  <p class="heading1">Doc âlet kutusunu açarak bir İngiliz anahtarı çıkardı. Konuğu onun bu hareketini farkettiğinden hızla uzaklaşmıştı.</p>

  <p class="heading1">Doc, öfkeyle büfenin tezgâhına yanaştı.</p>

  <p class="heading1">Tezgâhtaki sarışın güzel, hafif bir gülümseyişle. «Ne emredersiniz?» diye sordu.</p>

  <p class="heading1">Doc: «Biralı şerbet,» diye cevap verdi.</p>

  <p class="heading1">«Ne?»</p>

  <p class="heading1">İşte olan olmuştu sonunda. Ama ne vardı, sonra olacağına şimdi olmuşsa, ne çıkardı!</p>

  <p class="heading1">Sarışın: «Alay mı ediyorsunuz?» diye söylendi.</p>

  <p class="heading1">Doc açıklayamayacağını, gerçeği söyleyemiyeceğini biliyordu. «Hastayım,» diye devam etti. «Bipalychaetorsonectomy diyor doktorlar. Biralı şurup içmem gerekliymiş. Öyle emrettiler.»</p>

  <p class="heading1">Sarışın: «Ben de alay ediyorsunuz sanmıştım,» diye karşılık verdi. «Yalnız nasıl yapılacağını tarif ederseniz. Hasta olduğunuzu bilmiyordum.»</p>

  <p class="heading1">Doc «Çok hastayım,» diye söylendi. «Biraz şurup koyun, yarım şişe de bira,. Biranın geri kalanını da başka bir bardakta bana verin. Hayır, şeker istemez.»</p>

  <p class="heading1">Kız söylenilenleri yapıp ta bardağı önüne sürdüğü zaman, yüzünü buruşturarak ağzına götürdü. Hiç te fena olmamıştı. Biraz bayat bira lezzetindeydi o kadar.</p>

  <p class="heading1">Sarışın: «Pek berbat galiba?» diye söylendi.</p>

  <p class="heading1">«İnsan alışınca pek kötü gelmiyor. Ben on yedi senedir alıştım buna.»</p>

  <h1 class="heading" id="sigil_toc_id_17"><b class="calibre1">XVIII</b></h1>

  <p class="heading1">Doc arabayı yavaş sürerdi. Ventura'ya vardığı zaman vakit ikindiyi geçmek üzereydi. Burada peynirli bir sandviç yiyerek tuvalete gitti. Los Angeles'te iyi bir yemek yemeye niyet ediyordu. Oraya ulaştığında ortalık kararmıştı. Eskiden bildiği bir tavukçu dükkânının önünde durdu. Kızarmış piliç patates, sıcak çörek, bal, elmalı pasta ve mavi peynir yedi. Termos şişesini de sıcak kahveyle doldurup, altı tane jambonlu sandviç yaptırıp kahvaltı için de çeyreklik iki kutu bira aldı.</p>

  <p class="heading1">Gece araba kullanmak pek eğlenceli olmazdı. Yolda köpek möpek görülmez, yalnız yol boyunca elektrikler ışıldar. Doc yolu bir an önce bitirmek için hızını arttırdı. La Jolla'ya, vardığında saat iki olmuştu. Şehri geçerek aşağıda denizin göründüğü yarın başına kadar geldi. Burada arabayı durdurarak bir sandviç yedi, biradan biraz içti, sonra farları söndürüp bir kenara kıvrıldı.</p>

  <p class="heading1">Doc'un hiç saate ihtiyacı yoktu. Suların alçalıp yükselişine bağlı.olan bu işi uzun zamandan beri yaptığından, uykusunda bile suların durumunu, hissedebilirdi. Şafağa doğru uyandı. Ön camlardan aşağıda suların taşlıklı düzlükten öte yana çekilmeye başladığı belli oluyordu. Sıcak kahveden biraz içti, üç sandviç yiyerek kutunun birinde geri kalan birayı da yuvarladı.</p>

  <p class="heading1">Sular hissettirmeden belli belirsiz çekilir. Sanki sular altından yükseliyormuş gibi kayalar ortaya çıkar; deniz, ardında küçük havuzcuklar, su birikintileri, ıslak yosun ve süngerler, kırmızı, mavi, esmer pırıltılar bırakaraktan çekilir. Dipte denizin o akıl ermez artıkları, kırılmış ezilmiş artıkları, kemik parçaları, hayvan tırnakları kalır. Denizin dibi baştan başa, serapta yaşıyanlarm üzerinde koşup, kaçıştıkları fantastik bir mezarlıktır.</p>

  <p class="heading1">Doc lâstik çizmelerini ayağına çekerek, başına yağmur şapkasını geçirdi. Kovalan, kavanozları, uzun demir çubuğunu yüklendi; sandviçleri bir cebine, termos şişesini ötekine sokarak düzlüğe inen yokuştan aşağı indi. Kaçan denizin ardından gidercesine çalışıyordu. Büyük taşları demir çubuğuyla deviriyor, zaman zaman elini durgun suya daldırarak öfkesinden kıpkırmızı, kesilen eline mürekkep tüküren küçük ahtapotları çıkarıyordu. Sonra onu da deniz suyu dolu kovalardan birine, ötekilerin yanına atıyordu. Ve çoğu kez bu yeni gelen o kadar öfkeli oluyordu ki, acısını içerideki arkadaşlarına saldırmakla çıkarıyordu.</p>

  <p class="heading1">O gün av bereketli oldu. Yirmi iki küçük ahtapot toplamıştı. Bu arada yüzlerce deniz salıncağı da bulmuş, tahta kovanın içine doldurmuştu. Sabah olup gün doğana kadar kaçan denizin peşini kovaladı. Düzlük iki yüz yarda kadar uzanıyor, ondan sonra yosun bürümüş kayaların ardında birdenbire derinleşiyordu. Doc çalışa çalışa buraya kadar geldi. İstediğini elde etmiş, geri kalan zamanını taşların altına bakmak, su birikintilerini yoklamak, içlerindeki o parlak mozayikler ve öteye beriye seyirten, gıvıl gıvıl kaynaşan hayatı seyretmekle geçiriyordu. Sonunda kayış gibi esmer, kaygan deniz nebatlarının dibe doğru sarktığı dış sınıra ulaştı. Kayaların üstüne kızıl denizyıldızları kümelenmişti; tekrar içeri yayılmayı bekleyen deniz, kayaların dışında alçalıp yükselerek bir nabız gibi atıyordu. Yosun bürümüş iki kaya arasında Doc, suyun içinde beyaz bir şeyin bir görünüp bir kaybolduğunu farketti. Kaygan taşların üzerine tırmanıp iyice tutunarak eğildi; eliyle hafifçe yosunları araladı. Birden olduğu yerde donup kaldı. Genç bir kız kendisine bakıyordu. Güzel, soluk yüzü, koyu saçları vardı. Gözleri açık ve berraktı, yüzü bozulmamış, saçları hafif hafif başının çevresinde dalgalanıyor, okşuyordu. Kayaların arasında bir yarığa saplanan vücudu görünmüyordu. Hafifçe aralanmış dudaklarının arasından dişleri görünüyor; yüzünden huzur ve sükûnet taşıyordu. Su yüzeyinin biraz altında, berrak su içinde fevkalâde güzeldi, Doc'a orada durmuş, dakikalardır bu yüzü seyrediyormuş gibi geldi; gördükleri alev alev zihnine kaydolmuştur.</p>

  <p class="heading1">Yavaş yavaş ellerini çekti; bıraktığı yosunlar gidip kızm yüzünü örtmüştü. Doc'un kalbi şiddetle çarpıyor, boğazına bir şeyler tıkanıyordu. Kovayı, kavanozları, uzun demiri topladı; kaygan kayalar üstünden ağır ağır sahile doğru yürümeye başladı.</p>

  <p class="heading1">Kızm yüzü de önünden gidiyordu. Sahile varınca kumların üstüne çöküp lâstik çizmeleri çıkardı. Kavanozdaki yavru ahtapotlar mümkün olduğu kadar birbirlerinden uzak olmaya çalışarak birer köşeye büzülmüştü. Doc'ün kulaklarında müzik sesleri çınlıyordu; tiz perdeden, ince, insanın içine işleyen tatlı bir flüt sesi, hiç hatırlamadığı bir melodiyi sürüklüyor; buna karşı tahta nefesli sazlar dalgalı bir yüzeyin temposunu vuruyordu. Flüt sesi gittikçe yükselerek insan kulağının duyamayacağı perdelere çıktı. Orada bile inanılmaz, akıl almaz melodiyi sürdürüyordu, büyük bir güzelliğin büyüsüne kapılmışçasına gözleri yaşarıyordu. Kızın gözleri tertemiz elaydı. Koyu saçları dalga dalga yüzüyor, yüzünün üstünde oynaşıyordu. Bu hayal, sonsuza kadar sürecekti. Suların yükselişini haber veren ilk fiskeler kayalık şeddi aşana kadar Doc orada, kumların üzerinde hareketsiz kaldı. Deniz, sinsi sinsi düzlüğe yayılırken o kulaklarında çınlayan seslere kulak vererek oturuyordu. Eliyle hafiften tempo tutuyordu- Korkunç flüt beyninin içinde çın çındı. Gözleri ela, dudakları belli belirsiz mütebessim, yahut bir haz içinde soluğunu tutuyor gibiydi.</p>

  <p class="heading1">Bir sesle kendine geldi. Yanıbaşında bir adam duruyordu. «Balığa mı çıktınız?» diye sordu.</p>

  <p class="heading1">«Hayır, bunları topluyorum.»</p>

  <p class="heading1">«Bunlar da ne?»</p>

  <p class="heading1">«Yavru ahtapot.»</p>

  <p class="heading1">«Yani şeytan balığı dedikleri mi? Burada onlardan bulunduğunu hiç bilmezdim. Bütün ömrümce burada otururum oysaki.»</p>

  <p class="heading1">Doc kayıtsızca: «Aramanız gerek,» diye söylendi.</p>

  <p class="heading1">Adam: «Ne o, hasta mısın?» diye sordu. «Hiç iyi görünmüyor sun.»</p>

  <p class="heading1">Flüt yine yukarı çıkmış, aşağıda çellolar da işe karışmıştı. Deniz sinsi sinsi sahile sokulmakta devam ediyordu. Doc kulaklarındaki müziği, yüzü, vücudundaki ürpertiyi silkip attı. «Civarda bir karakol var mı?» diye sordu. «Şehirde var. Ne o, bir şey mi oldu?» «İleride, kayaların arasında bir ceset gördüm de.»</p>

  <p class="heading1">«Nerede?»</p>

  <p class="heading1">«Nah, orada. İki kayanın arasına sıkışmış. Genç bir kız.»</p>

  <p class="heading1">«Baksana, ceset bulana ikramiye verirler. Ama ne kadar unuttum.»</p>

  <p class="heading1">Doc ayağa kalkarak âletlerini topladı. «Sen haber verir misin?» diye söylendi. «Ben pek iyi hissetmiyorum kendimi de.»</p>

  <p class="heading1">«Sarsıldın galiba ha? Kötü durumda mıydı? Kokmuş, parçalanmış mı?»</p>

  <p class="heading1">Doc yürümeye başlamıştı. «İkramiyeyi de sen alırsın,» dedi. «Ben istemem.» Otomobile doğru ilerledi. Kafasında flütün son en soluk sesleri işitiliyordu.</p>

  <h1 class="heading" id="sigil_toc_id_18"><b class="calibre1">XIX</b></h1>

  <p class="heading1">Holman Bonmarşesi'nin reklâm kısmında yaptığı hiç bir şey direk üstünde patinaj yapan adam kadar genel ilgiyi toplayamamıştı. Adam günlerdir tepedeki o küçücük plâtformda dönüp duruyordu; geceleri de karanlık gökyüzüne karşı kapkara bir gölge olarak besbelli olduğundan.</p>

  <p class="heading1">Herkes onun hâlâ orada olduğunu anlıyabiliyordu. Bununla birlikte, geceleri plâtformun ortasına çelik bir çubuğun çakıldığı ve patinaj emin buna bağlandığı konusunda genel bir kanaat vardı. Ama adam yere çöküp oturmadığından, bu kadarına aldırış eden yoktu. Tâ kıyı boyunca onu görmeye gelenler vardı. Hele. Salinas'lı meraklılar sürüyleydi. Bu şehrin Çiftçi Ticaret Birliği, Holman'daki işini bitirdikten sonra patinajcıyı tutmak için bir teklif yaptı. Kendi rekorunu yine kendisi kırmaya çalışacak, bu suretle yeni dünya rekorunu Salinas'a mal edecekti. Bayrak direği patinaj alarmın sayısı pek az ve bu içlerinde en iyisi olduğundan, geçen bir yıl içinde kendi rekorunu yine kendisi kırarak dolaşıp duruyordu.</p>

  <p class="heading1">Holman'lar, bütün bu olup bitenlerden pek hoşnut kalmıştı. Beyaz eşya satışı, parça kumaş, alüminyum satışı, çanak, çömlek, porselen satışı bir arada sürüp gidiyordu. Sokakta kalabalık bir halk kitlesi durmuş, tepedeki garip adamı seyrediyordu.</p>

  <p class="heading1">Adam ikinci günü aşağı bir haber göndererek, birinin hava tabancasıyla ateş ettiğini bildirdi. Mağazanın teşhir şubesi kafasını kullanarak, çeşitli açıları hesap edip, mütecavizin yerini tesbiti başardı. Bu, muayenehanesinin penceresinde perdenin arkasına saklanarak Daisy modeli bir hava tabancasıyla ateş eden yaşlı bir doktordu. İşi açığa vurmayacaklarını söyleyince, o da bu işden vazgeçmeye söz verdi. Mason, localarında mevki sahibi bir zattı.</p>

  <p class="heading1">Ressam Henri, Red Williams’ın servis istasyonundaki sandalyesinden ayrılmamıştı. Durumu her türlü felsefî yönden tahlil ederek, evde bir plâtform kurup bunu bizzat denemeye karar vermişti. Şehirde uzak yakın herkes patinajemm etkisi altında kalmıştı. Onun görülmediği yerlerde alış veriş durmuş, Holman’ın dükkânına yaklaştıkça işler artar olmuştu. Mack ile oğlanlar da gidip bir süre seyrettikten sonra Palas'a dönmüşlerdi. Bunda pek anlam, akıllı bir taraf görememişlerdi.</p>

  <p class="heading1">Holman mağazası, vitrine iki kişilik bir karyola kurdu. Patinaja yukarıda dünya rekorunu kırdıktan sonra, aşağı inip, ayağındaki patinajları çıkarmadan bu karyolaya yatacaktı. Ayak ucuna üstünde şiltenin markası yazılı küçük bir kart asılmıştı.</p>

  <p class="heading1">Artık bütün kent bu spor olayı ile ilgileniyor, hep onun münakaşasını ediyordu. Ama aralarında en ilginç olan meseleye ilişkin kimse tek kelime konuşmuyordu. Herkesin aklı orada olduğu halde, kimse ağzını bile açmıyordu. Mrs. Trolat, elinde bir kesekâğıdı çörekle İskoçya'lıların pastahanesinden çıkarken bunu düşünüyordu. Erkek eşyası dairesindeki Mr. Hall da o işle uğraşıyordu. Ne zaman akıllarına gelse Willioughoby'nin kızları kıkır kıkır kıkırdıyorlardı. Ama tutup ortaya dökmeye kimsenin cesareti yoktu.</p>

  <p class="heading1">Dik kafalı, ateşli bir delikanlı olan Richard Frost, bu iş konusunda herkesten çok üzülüyordu. İçini cinler basmıştı sanki. Çarşamba gecesi bu işin üzüntüsünü çekti. Perşembe gecesi yerinde duramaz olmuştu. Cuma gecesi iyice sarhoş olup, karısıyla dalaştı. Kadın bir süre ağladıktan sonra, uyur numarası yapmaya başladı. Derken, kocasının yataktan çıkıp, mutfağa gittiğini hissetti. Delikanlı yeniden içmeye başlamıştı. Sonra sessizce giyinip, dışarı çıktığını işitti. O zaman biraz daha ağladı. Vakit adamakıllı geç olmuştu. Mrs. Frost kocasının aşağı, Dora’nın Bear Flag’ına gittiğinden emindi.</p>

  <p class="heading1">Richard, tepeden aşağı yürüyerek, çamların altından geçip, Fener caddesine kadar vardı. Sonra sola dönerek Holman’ın dükkânına doğru ilerlemeye başladı. İçki şişesi cebinde olduğundan, mağazanın önüne gelmeden biraz önce, derin bir yudum daha aldı. Sokak fenerleri yer yer söndürülmüştü. Şehir boşaltılmış gibiydi. Ortalıkta tek bir ruh bile sezilmiyordu. Richard, yolun ortasında durup, yukarı baktı.</p>

  <p class="heading1">Yüksek direğin tepesinde patinaj cinin garip gölgesi görünüyordu. Şişeden bir yudum daha aldı. Elini ağzına götürüp: «Hey!» diye seslendi. Buna kimse karşılık vermemişti. Bu sefer daha yüksek sesle bir daha bağırdı. Sonra polislerin gelip gelmediğini anlamak için çevresine bakındı.</p>

  <p class="heading1">Yukarıdan aşağı, kendinden emin bir sesin: «Ne istiyorsun?» diye sorduğu duyuldu.</p>

  <p class="heading1">Richard ellerini yine ağzının iki yanına koyarak: «Aptesin geldiği zaman, o zaman ne yapıyorsun?» diye sordu.</p>

  <p class="heading1">«Yanımda bir teneke var,» diye cevap verdi ses.</p>

  <p class="heading1">Richard geri döndü, geldiği yolları bir daha geçti. Fener boyunca yürüyüp çamlığın yanından evine geldi, içeri girdi. Soyunurken, karısının uyanık olduğunu anlamıştı. Kadın uyurken birazcık horlardı. Yatağa girerken, karısı kenara çekilip ona yer açtı.</p>

  <p class="heading1">Richard: «Yukarda, yanında bir tenekesi varmış,» dedi yalnız.</p>
</body>
</html>
