<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Schmidt havayı kokladı. "Bu koku da nesi? Daha demin yoktu bu/' diye sordu afallayarak. "Sadece örümceklerdir. Ya da gazyağıdır," diye yanıtladı Meyhaneci, yılışık bir ses tonuyla ve içini tutuşturmak için gazyağı sobasının önünde diz çöktü. Bayan Schmidt, başını iki yana salladı. Kabanını üstünden, sonra altından kokladı, sandalyeyi kokladı, sonra diz çöküp dikkatle araştırmayı sürdürdü. Birdenbire doğrulduğunda yüzü artık az kaldı döşemeyi sürtecekti. “Bu, toprak/' dedi.</p>
<p class="calibre1">ı“i * * | ••</p>
<p class="calibre1"><a id="bookmark0"></a>bokuluyor</p>
<p class="calibre1">Kolay olmadı. O zamanlar ayağını nereye koyacağının, neye tutunacağının ve evin arka tarafındaki, o ilk bakışta umutsuzca dar görünen delikten kendini sıkıştırarak içeri nasıl sokacağının ayırdına varmak, onun için bile iki gün sürmüştü, elbette şimdilerde her şey bir yarım dakikanın başına patlıyordu. Siyah brandayla örtülü odun yığınının üstüne riskli ama iyi seçilmiş hareketlerle zıplayıp saçak oluğunun demirine tutundu, sol ayağını aralıktan içeri sokarak yana kaydırıp, daha sonra başıyla öne doğru atak bir hareketle içeri süzüldü, diğer ayağıyla kendini itti ve artık içeride, tavan arasının bir zamanlar güvercinlerin sığındığı bu bölümündeydi; sırrını yalnızca kendisinin bildiği bir kişilik imparatorluktu bu, burada ağabeyinin beklenmedik ve anlaşılmaz saldırılarından çekinmesine gerek yoktu, gelgelelim ortalıktan kayboluşlarının uzamasının annesini ve ablalarını kuşkulandırmamasına da içgüdüsel olarak özen gösteriyordu, -burada olduğu bir ortaya çıksa- insafsızca aşağı inmesini buyururlar ve ondan sonra da ağzıyla kuş tutsa işe yaramazdı. Ama şimdi bunun ne anlamı vardı ki! İyice ıslanan eşofmanının üstünü sıyırıp çıkardı, en sevdiği, beyaz yakalı, pembe giysisini düzeltip “pencere'nin önüne oturdu, yağmurun kiremitlerin üstünde uğuldayışını yumuk gözler-</p>
<p class="calibre1">le, titreyerek, yerinden zıplamaya hazır durumda dinlemeye koyuldu. Annesi aşağıda, evde uyuyordu; ablaları bugün öğle yemeğine de eve gelmemişlerdi, bu yüzden öğleden sonra kendisini aramayacaklarından neredeyse adı gibi emindi; eğer nerelerde gezindiğini hiçbir zaman bilmedikleri ve bu yüzden de sanki ancak ve ancak böy-lesi -apansız, şaşırtmacalı bir saldırıyla- açığa çıkarılabilecek, sinerek saklanan bir gizemin peşindeymişçesine her zaman beklenmedik biçimde ortaya çıkıveren Sanyi aramazsa tabii... Aslında korkmak için gerekçesi dahi olamazdı, sonuçta onu hiç aramamışlardı, üstelik daha ziyade katı bir şekilde emirler vererek uzak durmasını söylemişlerdi, özellikle de -ki bu sık sık olurdu- evde konuk olduğunda. Hep iki ateş arasında kalırdı; çünkü emirlerden tekinin bile hakkını veremezdi: Alıp başını uzaklara gidemediği gibi, kapının yakınında da kalamazdı, çünkü her an ona seslenebilirler (‘Tırla da bir şişe şarap getiriver hele!” ya da, “Kızım, bir paket sigara getir, Kos-suth olsun, unutmazsın değil mi?’'), olur da kaçırdığı tek bir sefer olursa kesin olarak evden uzaklaştırıverirlerdi. Çünkü kalan tek buydu; zira annesi "ortak anlaşma” ile şehirdeki destek okulundan eve geldiği zaman mutfak işlerine sokmuştu onu, ge! gör ki bir şeyleri ıskalama korkusu yüzünden tabaklar yerde un ufak olup tencerelerin emayeleri çatırdayarak atarken köşedeki örümcek ağı yerinde kalmış, sonunda artık en basit işleri bile yerine getiremezken çorba tatsız olmuş ve biberli yemeğin tuzu kaçmışken onu mutfaktan da sürmekten başka çıkar yol kalmamıştı. Bundan başlayarak günleri gergin bekleyişlerle geçti, zahire ambarının arkasına, yağmur yağarsa eğer, evin sonuna, saçağın altına sokulurdu, çünkü içeriden kendisini görememelerine karşın mutfak kapısını oradan göz önünde tutabilir, ilk seslenişlerinde gene de orada bitiverirdi. Bitmez tükenmez izlemeden kısa sürede altüst olan duyularının düzeni şu şekildeydi: Görüşü, oldu olacak tümüyle mutfak kapısıyla sınırlanmıştı, ne var ki bunu ölçülemez bir keskinlikle, neredeyse delip parçalayan bir acıyla duyumsuyordu; bütün ayrıntılarını yukanda üzerinden hayal meyal görünen, raptiyelerle pekiştirilmiş dantel perde ile iki kirli camını, aşağıda tahtaya sıçrayıp kurumuş çamuru, kapı kolunun aşağı doğru sarkan çizgisini, tek kelimeyle biçimler, renkler ve hatların bütün ürkütücü zincirini eşzamanlı olarak ayrımsıyor, dahası, bir dakikadan diğerine tehlike ve fırsatların değişik değişik derecelerinden haber vererek temposunu sıradışı biçimde artıran şu havada mutfak kapısının aldığı çeşit çeşit durumları da ayrıca duyumsuyordu. Ancak hareketsizliğin aniden sonu geliverince çevresindeki her şey harekete geçiyordu: Yanında evin duvarı ve saçağın eğri büğrü kıvrımları bir koşturma, pencere bir seğirtme tutturmuş; soldansa kümes ve kendi haline bırakılmış bahçe, yanından akıp geçmiş; gökyüzü, tepesinde yuvarlak hareketlerle hareketlenmiş; toprak, ayaklarının altından sökülmüştü ve o daha açılan kapıyı göremeden annesi veya ablası önünde duruyordu, bir anda orada bitivermişlerdi. Gözlerini açıp kapatıncaya kadar geçen süre, onları tanıyabilmesi için yeterli olmuştu, zaten başka bir şeye de ihtiyacı olmamıştı; çünkü bu andan başlayarak uzunca bir süre, annesi veya ablasının bulanık sureti, depreşen nesnelerle dolu alana oldu olacak mıhlanmış, kör bakışlarıyla onların <span class="calibre3">orada olduğunun ve kendisinin orada,</span></p>
<p class="calibre1">aşağıda</p>
<p class="calibre1">onların karşısında olduğunun</p>
<p class="calibre1">ayırdına varmıştı ve aynı şekilde biliyordu ki öylesine büyük bir güçle kendisine doğru büyümekteydiler, ki olur da tutup başını kaldırarak onlara baksa belki de bütün resim paramparça olabilirdi; çünkü tahammül edilemez yükselme hakları o kadar açık seçikti ki içindeki saldıran görüntü bunu havaya uçurabilirdi. O âna kadar-ki uğuldayan sessizlik ancak hareketsiz kapıya kadar sürmüş, burada annesinin ve ablalarının hızla uzaklaşarak kesilen sinirli buyruklarını ("İnsana inme indirirsin sen! Ne koşturup duruyorsun böyle üstüme doğru! Başka işin gücün yok mu senin? Hiç mi kutsal diye bir şey kalmadı artık burada? Hemen geri, oynamaya git bakayım!”) artık zonklayan gürültünün içinden seçip ayırması gerekmişti. Yerini rahatlama duygusu doldursun diye o arada zahire ambarına ya da saçağm altına geri koşuyordu, çünkü neredeyse sonu gelen, şimdi yeniden devam edebilirdi. Oyunun, tabii ki, lafı bile olmazdı; hayır, sanki elinin altında -eğer avluda herhangi bir yabancı görülürse veya onlar, içeriden ona denetleyici bir bakış fırlatacak olurlarsa- sürekli oyun görüntüsünü koruyabileceği bir saçlı bebek, masal kitabı ya da bir bilye yok değildi; dur durak bilmez hazırlıklı oluşu yüzünden cesaret de edemiyordu ama, zaten artık epeyce bir zamandır hiçbir çeşit oyuna kendini kaptıracak hali yoktu. Yalnızca bu duruma uygun şeyleri ağabeyinin neyi ne kadar süreyle kendisinde tutabileceğine ilişkin, sınırlarını acımasızca çizdiği, anlık tutkusu belirlediği için değil, neredeyse kendini korumak amacıyla bir ödev şeklinde davranarak, daha çok (“Elinden bir gelse!”) günbegün “hastalıklı bir şekilde gözetleyip her bir hareketimizi izliyor” utancım taşımak zorunda kalmayacakları kadar -ki bunu gayet iyi biliyordu- “yaşma uygun oyuncaklar'da ısrar etmesine katlanan annesinin ve ablalarının beklentilerini karşılayabilmek için oynuyordu oyunları. Kendini sadece burada, yukarıda, bir zamanlar güvercinlerin sığmağı olan yerde güvende hissediyordu; burada oynaması gerekmiyordu, burada “içeri girilebilecek” bir kapı yoktu (daha ebediyen alacakaranlıkta kalacak bir tasarının ilk adımı olarak babası çivilemişti), "içeri" bakılabilecek bir pencere yoktu, güvercinlerin öne fırlayan çatı pencerelerine ise kendisi "manzara güzel olsun” diye raptiyeyle gazeteden koparılmış renkli iki tane resim tutturmuştu. Biri, bir deniz kıyısını batan güneşle betimlerken diğerinin üstünde ön tarafta dikkat kesilmiş bir geyikle karla kaplı bir dağın tepesi görülüyordu... Elbette her şeyin ebediyen sonu gelmişti! Bir zamanlar tavan arasına çıkılan yerden cereyan yapmasıyla ürperdi. Eşofman üstünü yokladı ama henüz kurumamıştı, böylece eve inmesine ve annesini sırtına geçirecek kuru bir şeyler için uyandırmasına gerek kalmasın diye en değerli hâzinelerinden birini, arka mutfağın ıvır zıvırlan arasından apardığı beyaz dantel perdeyi üstüne örttü. Bu kadar gözükara olabilmesini, daha bir gün öncesinde dahi akla hayale sığabilecek bir şey olmadığını düşünürdü. Dün ıslandığına göre derhal giysilerini değiştirdi, çünkü hastalanıp yatağa düşecek olursa kendisinin ağlamasını bastıramayacağım, annesi ve ablalannınsa onun ağlamalarına tahammül edemeyeceğini biliyordu. Fakat daha dün sabah bile, tıpkı bir şeylerin çökmek yerine akşama temizlenerek inşa edildiği bir patlamadaki gibi, başını "baştan çıkarıcı bir saygınlığa duyulan inanç” ile uykuya bırakacağını nereden bilebilirdi ki. Daha birkaç gün önce ağabeyinin başına bir şeyler geldiğini fark etmişti: Kaşığı başka türlü tutuyor, ardından kapıyı başka türlü çekiyor, yanında, mutfaktaki demir yatakta sıçrayarak yerinden kalkıyor ve gün içinde bir şeyler kafasını kurcalayıp duruyordu. Dün kahvaltıdan sonraysa zahire ambarına, onun yanına gitmiş ama saçından tutup kaldıracağına veya -daha kötüsü- bir ağlama koparıncaya kadar arkasında ses çıkarmadan duracağına, cebinden yarım bir Balaton gofret çıkarmış ve eline tutuşturmuştu. Estike, bunu neye yoracağını bilememiş ve öğleden sonra Sanyi “gelmiş geçmiş en muhteşem sır rı kendisiyle paylaştığı zaman da kötü bir şeyler olacağı içine doğmuştu. Şüphe ettiği, ağabeyinin sözleri değildi, buna asla cesaret edemezdi, o daha çok, Sanyi'nin sırlarını tam da kendisine açmasını, tam da kendisinden, “gerçekten bel bağlanamaz” olan kişiden yardım istemesini, inanılmaz ve açıklanamaz buluyordu. Ama yine de bu kez yeni bir tuzağın söz konusu olmayacağına yönelik umut<sub class="calibre5">;</sub> iç sıkıntısından daha güçlü gelmişti; Estike yine de, gerçeğin ne olduğu ortaya çıkmadan önce, hatta tam da hiçbir şekilde ortaya çıkmaması için, her şeye -önkoşulsuz ve yıldırım hızıyla- razı olmuştu. Elbette başka türlü de davranamazdı zaten, Sanyi her halükârda ondan “evet^i zorla alırdı ama bu kez buna gerek de kalmamış, kız kardeşinin sınırsız güvenini, para ağacının gizemini Estike nin önüne serince tek vuruşta kazanıvermişti. Daha sonra Sanyi “nihayet” bir son verip kız kardeşinin *'ar damarı çatlamış” yüzündeki etkisini merakla beklemeye başladığında, beriki bu kez, üstüne çöken mutluluktan az kalsın zırıl zırıl ağlayacaktı; ne var ki bunu yapamayacağım acı deneyimlerinden birliyordu. Ta Paskalyamdan beri dişten tırnaktan artırdığı servetini kafası karışmış halde, "kesinkes deneme” uğruna uzatmıştı; çünkü eve gelip giden konukların iki forintlerinden biriktirdiği bu miktarı zaten öyle de böyle de Sanyi'ye adamıştı ve bütün bunların -ön hazırlıkların- saklı kalması için aylardan beri her şeyi gizlemesi ve yalanlar söylemesi gerektiğini şimdi nasıl söyleyebilirdi... Fakat ağabeyi meseleyi kurcalamadı, dahası, onun gizem dolu serüvenlerinde yer alabilmesinden kaynaklanan memnuniyet, kafa karışıklığını da ânında silip süpürüvermişti. Gelgelelim sonuç olarak bu tehlikeli güvenin, bir sırnn kendisiyle paylaşılmasını hak edebilmek için ne yaptığına ve özellikle de başarısızlık riskini neden kendisinin üstlenmesi gerektiğine bir açıklama bulamıyordu; çünkü “cesaret, haşinlik ve zafer buyruğu<sup class="calibre6">M</sup>na kız kardeşinin bir gün karşılık verebileceğini ciddiyetle düşünemezdi bile. Bununla birlikte, bu açıklamanın her türlü incitme ve hoyratlıkta, her acımasız davranışının derinliklerinde, oralarda da gizlendiğini, çünkü bazen hasta olduğunda, Sanyi'nin mutfaktaki yatağa sokulması için kendisine izin verdiğini, hatta bir keresinde kucaklamasına ve öylece uyuyakalmasına da ses çıkarmadığını unutmuş değildi. Bundan yıllar önce ise, babasının cenazesinde “meleklerin arasına giden tek yol” olan ölümün yalnızca Tanrının isteğiyle gerçekleşmediğini, seçilebilir de olduğunu anladığında, bunu nasıl yapması gerektiğini ne olursa olsun öğrenmeye karar vermiş ve onu, bu konuda o zaman da ağabeyi aydınlatmıştı. Bir başına hiçbir şey elde etmesi mümkün olmazdı, tam olarak ne yapması gerektiğini, olur da “fare zehrinin de iş göreceği*nin bir şekilde ayır-dına varacak olsa bile bunu onsuz asla öğrenemezdi. Ve dün, şafak vakti, uyandıktan sonra, en sonunda korkusunun üstesinden gelip yükseklere çıkacağı ânı, bir çekimin onu rüzgâr hızıyla yukarı doğru çekişini, yerden gittikçe daha uzaklara ve daha uzaklara gidişini ve evlerin, ağaçların, patikaların, kanalların, aşağıdaki bütün dünyanın büzüşüp ufacık kalışını, sonra da dalgalanan kızıllığın içinde yaşayan melekler arasında Gökyüzünün Kapısı ’nda durmayı yalnızca düşlemek değil, gerçekten hissetmek de istediği için bu işi daha fazla ötelemcnıeye karar vermişti -para ağacının sırrıyla onu bu büyülü ama korkutucu uçuştan çekip çıkaran, sonra da akşam inerken birlikte olduğu kişi de Sanyi’ydi- birlikte! Artık kanala doğru yönelmişlerdi; ağabeyi omzunda kazmayla keyifle ıslık çalıyor, o ise birkaç adım gerisinde mendile bağlanmış serveti, karnına heyecanla bastırıyordu. Sanyi, işinin ehli bir ketumlukla kıyıda çukur kazmaya koyuldu; onu oradan kovmak şöyle dursun, parayı çukurun</p>
<p class="calibre1">dibine onun koymasına bile izin vermişti. Ektikleri para tohumlarını sabah ve akşam olmak üzere günde iki kere bolca sulamak gerektiğini (“Yoksa hepsi kurur!”) sıkı sıkı tembihlemiş, sonra da “tam” bir saat sonra sulama kovasıyla geri gelmesi için onu eve yollamıştı; çünkü o sürede ''birtakım büyülü sözlerdi onun kendisinin -Yalnız başına!- okuması gerekiyordu. Estike, kendisine verilen görevleri büyük bir hevesle yerine getirdi ve o gün huzursuz uyudu; düşünde zincirlerinden boşanmış köpekler kovaladı onu; ama sabah dışarıda yağmurun bardaktan boşanırcasına yağdığını görünce her şeyin üstüne iyileştiren bir alacakararanlık çöküverdi. İlk yolu tabii ki kıyıya çıkıyordu; olur da gene de gereksinim duyduğu kadar su alamazlar düşüncesiyle işini sağlama bağlamak için büyülü tohumlan adamakıllı suladı. Öğle yemeğinde Sanyi’ye -bütün geceyi eğlenerek geçiren- annelerini uyandırmamak için fısıldayarak, "Daha hiçbir şey ama hiçbir şey görünmüyor../' diye haber verdi, fakat beriki akıl vermekten geri durmadı: Topraktan en iyi durumda üç, ama daha ziyade dört günde uç verir, bundan önce hiç oluru yok, "Tabii, yatağın gereken miktarda suyu alması koşuluyla...” Sonra da itiraz kabul etmeyen bir ses tonuyla, sabırsızca sürdürdü: “Hemen hemen her gününü başında pinekleyerek geçirmene de gerek yok... Bu iyi gelmez ona... Sabah ve akşam baksan yeter, o kadar. Ne dediğimi alıyor musun bakayım sen, sukafa?” Bunları söyleyip evden alelacele çıkıp gitti, Estike ise gün kara-rıncaya kadar tavan arasındaki yerinden -mecbur kalmadıkça- kıpırdamamaya karar verdi. "Hele bir çıksın da!” "Ağacın büyüdüğü'nü, yapraklarının gittikçe sıklaştığını, sonra da çok geçmeden altın dallarının da o kocaman ağırlıktan ötürü eğildiğini ve kendisinin de sapı kopuk hasır sepeti -ağzma kadar tıka basa- doldurup eve gelerek masaya boşalttığını görebilmek için artık kaç kez ama</p>
<p class="calibre1">kaç kez yummuştu gözlerini!Ağızları nasıi da açık kalacaktı ama! O günden başlayarak temiz odada, büyük yatakta, büyük yorganın altında uyuyacak; sabahlan kanala gidip hasır sepeti tıka basa doldurmaktan başka işi de olmayacak; ondan sonra sadece dans ve kakao olacak ve sonra melekler de gelip orada, masanın çevresinde oturacaklar, bir dolusu... Kaşlarını çattı (“Hele dur bakalım!”) ve bir ileri, bir geri salma salına bir şarkı tutturdu:</p>
<p class="calibre1">Dün bir gün, bugün iki, yarın da üç,</p>
<p class="calibre1">yann da yarın etti dört!</p>
<p class="calibre1">“Belki de yalnızca iki kez uyumak gerekiyor,” diye düşündü heyecanlanarak. 'Ama yok," diyerek aniden durdu. “Olmadı!” Başparmağını ağzından çıkarıp dantel perdenin altındaki diğer elini de beri çekti ve parmaklarıyla yeniden saymaya koyuldu:</p>
<p class="calibre1">Dün bir,</p>
<p class="calibre1">bugün iki,</p>
<p class="calibre1">iki, bir daha, etti üç,</p>
<p class="calibre1">yann, ee yarın,</p>
<p class="calibre1">üç, bir daha, etti dört!</p>
<p class="calibre1">"Tabii ya! Ee, o zaman belki de daha bu gece! Bu gece!” Dışarıda kiremitlerden yuvarlanarak düşen su, engelsiz, katı, keskin hatlar çizerek Horgosîarın çiftlik evinin çevresinde tıpkı her bir yağmur damlasında gizli bir amaç için çabalarmışçasına yalnızca binanın çevresini arklar oyarak ev sakinlerini dünyadan yalıttıktan sonra düşman topraklarda, çamura yerleştirilmiş temel taşlarına kadar ağır ağır, milimetre milimetre sızsınlar ve her şey sular altında kalsın diye giderek derinleşen arklar oyarak evin duvarları boyunca toprağa ulaşıyordu; acımasızca belirlenen o zamanda, duvarlar, pencereler art arda çatırdayacak, kapılar yerlerinden oynayıp dışarı devrilecek, baca yıkılıp yere çakılacak, duvara çakılan çiviler yumuşayacak, orada kalan aynalar körleşecekti; böylece dizlerinin bağı çözülen bütün yapı, nihayetinde köhne, salaş bir kulübe halinde su alan bir gemi gibi batsın ^ yağmur, toprak ve insanın kırılgan emellerinin içler acısı mücadelesinin boşunaiığını haber vererek: Çatı, bir koruma değildir, Altında neredeyse tamamen karanlık çökmüş, içeri yalnızca açıklıktan az buçuk bir ışık -sanki anaforlanarak savrulan sis gibi- süzülüyordu. Onu bir huzur sarmaladı, sırtını kirişlerden birine yasladı ve deminki sevinçten bir şeyler kaldığından, gözlerini -“İşte, şimdi! - yumdu... Babası alıp beraberinde şehre götürdüğünde yedi yaşındaydı, Ulusal Simsarlar Panayırı zamanıydı; çadırlar arasında avare avare dolanıp durmasına babası ses etmemiş, en son savaşta iki gözünü birden kaybeden ve yaşamını panayırlarda ve büyükçe meyhanelerdeki eğlenceler sırasında armonika çalarak kazandığı azıcık parayla yaşayan Korin'le de o zaman tanışmıştı. Körlüğün “büyülü bir durumdur, kızım<sup class="calibre6">5</sup>’ olduğunu ondan öğrenmişti ve o, yani Korin, yerinmek bir yana, düpedüz mutluydu ve bu 'sonsuz karanlık” için Tanrı ya minnettardı, bu yüzden birileri, önünde, yeryüzündeki yoksul yaşamın “renkler ini ballandırarak tarif etse o yalnızca gülüp geçiyordu. Estike, büyülenmiş halde dinlemişti Korin'i ve bir sonraki panayır zamanında en önce ona gitmişti; bu harikalar diyarına girmesi için önünde "kapıların sürgülü olmadığını o zaman açıklamıştı kör. Gözlerini uzun uzun kapalı tutmaktan başka bir şeycik yapmasına gerek yoktu. Ne var ki ilk denemeleri onu dehşete düşürmüştü: Yakınlaşan alevler, dalgalanan renk</p>
<p class="calibre1">şınları, kelle koltukta, apar topar kaçan, biçimsiz suretler görmüş ve yakınlardan dinmek bilmez bir uğultu ve gıcırtı işitmişti. Güzden bahara kadar meyhanede oturan Kerekes e akıl danışmak için yaklaşmaya cesaret edememişti, bunun için de gizemin çözümüne, ancak bundan bir yıl sonra ağır bir akciğer iltihaplanmasına yakalanıp da siteden apar topar getirilen Doktor, başucunda sabahladığında uyanmıştı: Şişman, koskocaman, ketum Dok-tor’un yanı başında kendini sonunda güvende hissetmiş, ateşten duyarlılığını yitirmiş, içinden bir çeşit hızlı sevinç geçivermiş, sonra gözlerini kapatmış ve Korin'in sözünü ettiği o şeyi o zaman görmüştü. Harikalar diyarında babasını, tam atm dizginlerini tutarak at arabasını bir avluya sürerken başında şapkayla, uzun bir palto içinde görmüştü; arabadan masaya <span class="calibre3">süvegcukor\</span> zencefilli bisküviler ve binlerce panayır hediyesi indirilmişti... Bu diyarın kapılarının ancak ve ancak "derisi ateş topu olur”, bedeni ürperir ve gözkapakları yanmaya başlarsa açılacağının ayırdına varmıştı. Dizginlerinden boşanan hayal gücü, patikadan ağır ağır taş yol yönüne uzaklaştıkça ölü babasını daha bir sıklıkla diriltiyor; rüzgâr, kuru yaprak yığınlarını önünde ve arkasında savurup duruyordu; daha sonra ağabeyini de neşeyle kaş göz ederken ya da başucunda demir yatakta uyurken daha bir sık görmeye başladı, tıpkı şimdi de gözünün önüncîe belirdiği gibi: Sakin yüzüne uyku, saçları gözlerine dökülmüş, bir kolu yataktan aşağı sarkmıştı; daha sonra derisi büzüştü, parmakları kıpramaya başladı, birdenbire öbür yanına dön* dü; battaniyesi üstünden kayıp aşağı sarkmıştı. “Şimdi nerelerdedir acaba?” İmparatorluk, uğuldayarak, cufcufla-yarak önünden akıp geçti, gözlerini açtı. Başı ağrıyor;</p><div class="calibre7">
<p class="calibre1">1. (Mac.) Konik blok şeklinde rafine şeker.</p></div>
<p class="calibre1">hararet, tenini yakıyordu ve elleri, ayakları ağırlaşmıştı. Sonra gözlerini “pencere'ye dikince birden afalladı: Gene de uğursuz alacakaranlığın öyle kendiliğinden bir anda temizlenivermesi için hiçbir şey yapmadan duramazdı, ta ki ağabeyinin açıklanamayan iyi niyetine layık olduğunu kanıtlayıncaya kadar ancak ve ancak bu güveni mutlak oİarak kaybetme tehlikesini göze alabileceğini anlamıştı ve bunun ilk ve belki de son fırsatı olduğunun da ayırdındaydı/ Dünyanın muzaffer, içten pazarlıklı ve düşmanca” yapısını bildiği için Sanyi’yi kaybedemezdi; hınç, öldürücü merhamet, savurganlık ve öfkenin binlerce tehlikesi arasında onsuz olsa olsa kör bir şekilde aylaklık edebilirdi. Korkuyordu ama artık bir şeyler yapması gerektiğini de anlamıştı ve bunu şimdiye kadar tanımadığı bir duygu, anlık yanıp sönme gibi, bulanık bir öykünme dengeliyordu: Eğer ağabeyinin gözüne girebilirse dünya onun yanında <sup class="calibre6">{i</sup>!ethedilebilir olacak”tı. Böylece daha sonra -yavaşça, farkına varmadan- büyülü servet, sapı kopuk hasır sepet ve aşağı sarkan altın dallar, yerlerini, ağabeyine duyduğu hayranlığın doldurması için dikkatinin dar alanından sıyrılıp çıkıverdi. Eski korkularını, dün korkması gereken şeyle birbirine <span class="calibre3">bağlayan</span> bir köprünün üzerinde dikildiğini duyumsadı; artık nihayet yalnızca üstünden geçip gitmesi gerekiyordu ve buraya kadar sonsuza kadar anlaşılmaz olan her şey karşıda -Sanyi artık sabırsızlıkla onu bekliyordu!- hemen bir açıklamaya kavuşacaktı. Ağabeyinin, “Yenmek gerek, anladın mı, sukafa? Yenmek!derken ne demek istediğini şimdi kavrıyordu; çünkü kazanma umudu kendisine de dokunmuştu ve hiçbir şey bitemediği için hiç kimsenin kimseyi yenemeyeceğini duyumsadıysa da Sanyi nin dün akşamki sözleri ("Herkes ancak pislik kurcalayıp duruyor ama biz, birkaç kişi burada düzenin nasıl sağlanması gerektiğini biliyoruz, sukafa!..”) her türlü karşı koyuşu gü-</p>
<p class="calibre1">lünç bir hale ve her türlü başarısızlığı kahramanlığa dönüştürmüştü. Başparmağını ağzından çekip çıkardı, üstündeki dantel perdeyi daha bir sıkı sarındı ve o kadar üşümemek için, olduğu dar yerde gezinmeye koyuldu. Ne yapsındı? “Zafer” kazanmayı başarabileceğini nasıl kanıtlasındı? Tavan arasında çaresizce sağına soluna bakındı. Tepesinde kirişler tehditkâr bir şekilde gerilmiş, orada burada ahşap kilitler, demir çiviler çıkıyordu. Yüreği hoyratça çırpındı. Bu sırada aşağıdan bir gürültü duydu. Sanyi mi? Ablaları mı? Sakına sakına, çıt çıkarmadan odun yığınına süzüldü, sonra da duvarın yanından mutfak penceresine kadar gidip yüzünü soğuk cama bastırdı. '‘Pisi pisi!” Kara kedi mutfak masasının üstünde çömelmiş, yemekten arta kalan biberli yemeği kırmızı tencereden neşeyle yiyordu. Kapak, ta köşeye kadar yuvarlandı. “Ah, Pisicik ah!" Sesini çıkarmadan kapıyı açtı, kediyi yere atıp kapağı hızlıca tencerenin üstüne koymuştu ki o anda kafasında bir ışık çaktı. Yavaşça ardına döndü. Bakışları Pisicik'i aradı. “Ben daha güçlüyüm!” düşüncesi aydınladı içinde. Kedi yanına doğru seğirtip ayaklarına sürtünmeye başladı, Estike, parmak uçlarına basarak portmantoya kadar gitti, sonra da yeşil fileyi alarak çıtını dahi çıkarmadan ona doğru yöneldi. “Gel bakalım şimdi güzel güzel!” Pisicik uslu uslu ona doğru geldi ve Estike'nin kendisini fileye koymasına izin verdi. Aldırmazlığı elbette çok sürmedi. Deliklerden dışarı sarkan ayaklarıyla boşlukta tutunabileceği bir yer bulamayınca ürkerek bir miyavlama kopardı. “Bu da nesi şimdi gene?!” sözleri duyuldu odadan. "Kim var dışarıda?” Estike ürkerek ansızın durakladı. “Ben... sadece benim...” "Orada ne halt ediyorsun sen?! Hemen oyununun başına!'* Estike elinde miyavlayan fileyle, ağzını dahi açmadan, soluğunu da tutarak avluya çıktı. Çiftlik evinin köşesine kadar sorunsuzca ulaştı, orada durdu ve bir soluk aldı; ardından da koşturmaya başladı, çünkü çevresindeki her şeyin yerinden sıçramaya hazır olduğunu duyumsuyordu. Sonunda -üçüncü girişiminde- gizleneceği yere ulaşabildi, göğsü ine kalka çatı kirişlerinden birine yaslandı ve ardına bakmadı, ama biliyordu ki zahire ambarı, çamur ve karanlık, altında, odun yığınının çevresinde eli kolu bağlı halde -ellerinden kaçırdıkları ganimet yüzünden tepinen aç köpekler gibi- dişini sika sika öfkeyle birbirlerine düşüyordu. Pisicik'i salıverdi ve parıldayan tüyleriyle kara kedi evvela açıklığa seğirtti, sonra da döşemenin üstünde ötesini berisini koklamaya koyuldu; ara ara başını kaldırıyor, sessizliğe kulak kabartıyor, sonra da kuyruğunu şehvetli bir şekilde kaldırarak Esti» ke’nin ayaklarına sürtünüyordu ve sahibi "pencere’nin önüne oturunca kucağına zıpladı. Estike, “Sonun geldi/' diye fısıldadı ve Pisicik dostça mırıldanmaya başladı. “Sakın senin için üzüleceğimi falan sanma! Tabii savunursun kendini, yapabilirsen tabii, ama zaten gene de boşuna!..' Kediyi yere fırlattı, aralığa yöneldi ve çıkışın üstünü çatı çıtalarına dayanmış tahtalarla kapattı. Gözlerinin karanlığa alışması için azıcık bekledi, sonra ağır ağır Pisicik’e doğru hareketlendi. Kedi bundan huylanmadı, Estike nin kendisini yükseklere kaldırmasını uslu uslu idare etti, kaçmayı ancak sahibi kendisini yere atı-verince denedi ve onunla birlikte o köşe senin bu köşe benim yuvarlanmaya başladı. Estike<sup class="calibre6">3</sup>nin parmakları kelepçe şeklinde boğazına sarıldı, onu hızla kendine doğru kaldırıp tepesine o kadar hızlı döndü ki, Pisicik ilk dakikada dehşetle katılaştı ve kendini korumayı bile denemedi. Gelgelelim boğuşma uzun süre devam edemedi. Kedi çok geçmeden elverişli ilk fırsatı kullanarak pençelerini sahibinin eline daldırdı; fakat Estike de ne yapacağını bilememişti. Onu yüreklendirmek için (“Tamam, haydi! Gel bakalım şimdi güzel güzel! Hadi bakalım artık! Gel buraya! Saldır artık, saldırsana!”) boşuna nefesini tüketmişti, Pisicik hiçbir şekilde onunla kapışmaya yanaşmıyordu^ üstelik tepesinden fır dönerek atladığında da elinin tarağına dayanmaya ve kediyi ezerek öldürül emey e de dikkat etmesi gerekti. Köşeye doğru kaçıp diken diken olmuş tüylerle ve yanıp yanıp sönen tuhaf gözlerini üzerine zıplamaya hazır vaziyette diken Pisicik* e kararlı gözlerle baktı. Ne yapsaydı? Bir daha mı deneseydi? Ama nasıl? Ürkütücü bir surat ifadesi takındı ve sanki kedinin üstüne atılacakmış gibi yaptı; kedi bunun üstüne kelimenin tam anlamıyla uçarak kendini karşı köşeye attı. Sonra da artık sadece tek tük ani hareketler yaptı -elini havada bir savurdu, ayaklarını tapırdattı, beklenmedik bir şekilde yanında sıçradı- çünkü Pisicik'in daha büyük bir dehşete düşmüş durumda, kirişlerden çıkan ahşap kilitlerin ve çivilerin bedenini yaralamasına bile aldırmadan, iyice dizginlerinden boşanarak var gücüyle kiremitlere, sırt kirişlerine ya da çıkışın üstündeki tahta potaya bodoslama girerek daha korunaklı bir köşeye kendisini atmasına bu da yetmişti. İkisi de yekdiğerinin nerede olduğunu ölümcül bir güvenle biliyordu: Estike kedinin gözlerinde çakmaklaşan ışık, şangırdayan kiremitler ya da bedenin boğuk patırtısına dayanarak Pi-sicik’in anlık olarak durumu hakkında her zaman tam olarak ve yıldırım hızıyla bilgi ediniyor, kendisini ise yoğun havada kollarıyla karıştırdığı, belli belirsiz duyumsa-nabilen o burgaç bile eie veriyordu, içinde derece derece büyüyen sevinç ve gurur, hayal gücünü hararetlendirmiş, artık kıpırdamasına bile gerek olmadığını, gücünün dayanılmaz bir ağırlıkla kedinin üstünde ağırlaştığını duyumsuyordu; bolluk ve bitip tükenmeyeceğini bilmesi (“Her şeyi ama ne olursa olsun, her şeyi yapabilirim sana...”) daha ilk anlarda birazcık aklını karıştırmıştı bile. Önünde tümüyle bilinmez bir evren, ortasında da sınır-</p>
<p class="calibre1">sız seçenek arasında ne yapacağını bilmez halde kendisi duruyordu; fakat bu belirsizliğin, bu mutlu tıka basa doygunluğun hemencik sonu gelivermişti ve artık kendisini bir çırpınışta ön patilerini çekip alırken ya da Pisi-cik’in dehşet içinde çakmaklaşan, ölümcül biçimde ışıldayan gözlerini oyarken ya da en basitinden kilitlerin <span class="calibre3">hepsine</span> sicimle asarken görüyordu. Bedeninin hiç alışkın olmadığı kadar ağır olduğunu ve kendisininse daha da ziyade yabancı bir bilincin kurbanı olduğunu hissediyordu. Galibiyetin tutkulu arzusu kendisinde neredeyse daha önce olduğu şeyin üstünü örtmüştü; ama biliyordu ki adımını nereye atarsa atsın, son anda dahi içinden yükselen üstünlük ve kararlılığı yaralamak için kaçınılmaz bir şekilde tökezleyip üstünden aşarak yere çakılacaktı. Kedinin gözlerinde fosforlaşan ışıldamayı kaskatı halde dikkatle izledi ve şu âna kadar ayırdına varmadığı şey şimdi ansızın içine saplandı: Işıkta dehşeti, ötekinin elleri kolları bağlı haldeki çırpınışını, az kalsın kendi kendisine yönelecek çaresizliği, olur ya belki kaçabilirim, diye kendisini köpeğe atılacak bir kemik olarak sunmak için son umudunu görmüştü. Bu gözler, tıpkı karanlığı delip geçen bir projektör ışığı gibi, geçen birkaç dakika-yi, öldürücü boğuşmalarının kâh parçalanıp sağa sola savrulan, kâh birleşip yapışan anlarını beklenmedik bir şekilde aydınlatıvermişti ve Estike, içinde öylesine ağır ağır, nice işkenceyle inşa olanın şimdi bir hamlede yerle bir olduğunu çaresizce görüyordu. Kirişler, “pencere*^ tahta pota, kiremitler, kilitler ve tavan arasının etrafı duvarla örülmüş merdiveni gene bilincine süzülüp girivermiş ama -tıpkı emir bekleyen başıbozuk bir ordu gibi— önceden belirlenmiş yerlerinden ayrılmıştı. Hafif nesneler kademe kademe uzaklaşıyor, ağır olanlarsa sanki hep birden ışığın artık ulaşmadığı ve hareketlerinin yönünün atılımlarınm öyküsünün ağırlıkları tarafından belirlendi-</p>
<p class="calibre1">ği derin bir gölün dibine düşmüşlercesine acayip bir şekilde usul usul kendisine doğru yaklaşıyordu. Pisicik; kasları çatlayıncaya kadar gerilmiş halde tavan arasının çürümüş tahta döşemesini kaplayan kuru güvercin pisliklerinin üstüne yapışmış, vücudunun hatlarını karanlık gevşetmişti ve sanki ağır havada kedisine doğru yüzmeye başlayacakmış gibiydi; Estike aslında gerçekten ne yaptığının ayırdına ancak ve ancak kedinin hızlı hızlı inip kalkan sıcak karın duvarını, birçok yerinden yaralanmış deriyi, sıyrıkların çevresinde fışkıran kanı yanan avucunun içinde <span class="calibre3">neredeyse</span> hissettiğinde varmıştı. Utanç ve acıma boğazını tıkıyordu; zaferini artık hiçbir şeyin telafi edemeyeceğini biliyordu. Yerinden kıpırdar da okşamak için ona doğru yönelirse her şey boşuna olacak, Pisicik kaçıp gidecekti. Ve bu artık bundan sonra sonsuza kadar böyle olacaktı. Onu boşuna çağıracak, nafile seslenip duracak, kucağına alması nafile olacak, Pisicik dur durak demeden tetikte bulunacak, bu ölümcül maceranın ürkütücü anısı gözlerinde <span class="calibre3">silinmesi mümkün olmayacak biçimde</span> hep kalacaktı, bununla son hareketi de içinden zorla söktürsün diye. Bugüne kadar sadece fiyaskonun katlanılmaz olduğunu sanırdı hep, oysa şimdi artık kazanmanın kendisinin de dayanılmaz olduğunu biliyordu, çünkü korkunç boğuşmalarındaki utanç verici olanın, boğuşmalarında onun üstte kalması değil, yenilgi olanağının bulunmamasıydı. Olur ya belki de bir kere daha deneyebiliriz düşüncesi çaktı geçti aklından (“...Eğer pençeleriyle... Eğer ısırırsa../') ama kaçışın olmadığını hemen gördü, güçlü olan kendisiydi. Ateş, tenini yakıyor, alnı terliyordu. İşte kokuyu da bu sırada duydu. İlk anda ürkmüştü de, çünkü tavan arasında kendilerinden başka birlerinin de olduğunu sanmıştı. Ne olup bittiğinin ayrımına ancak Pisicik -çünkü Estike “pencere<sup class="calibre6">,J</sup>ye doğru kararsız bir atım atmış (“Bu koku da nesi?”) ve kedi de sa-</p>
<p class="calibre1">hibinin yeniden saldırıya geçeceğini sanmıştı- hızla bitişikteki köşeye sıvıştığında varmıştı. “Altına sıçmışsın!” haykırdı öfkeli bir serzenişle. “Altına sıçmaya cüret ettin!” İğrenç koku bir anda dört bir yanı tutmuştu. Soluğunu tuttu ve yığından yana eğildi. “Bir de üstüne işemişsin!” Açıklığa doğru seğirtti, derin bir soluk çekti, sonra da suç mahalline geri dönüp bir tahta parçasıyla dışkıyı bir gazete kâğıdına küredi ve bununla Pisicik e bir tehdit savurdu. “Bunu sana öyle bir yediririm ki!” Birden sanki sözleri peşinden yetişmişçesine durakladı, sonra da açıklığa koşup tahtaları bir yana itti. “Ben de sen korkuyorsun sandımdı! Ben de tutup senin için üzülmüştüm bir de!” Yıldırım hızıyla -kaçışa vakit bırakmamak için- sarkarak odun yığınına indi, tahtaları düzeltti, sonra da kokular yayan paketi karanlığın içine fırlattı -bırak indirsinler bakalım mideye görünmez umacılar- ve saçağın altına çekilerek parmak uçlarına basarak mutfak kapısına kadar gitti. Sakına sakına açtı, annesi odada horul horul uyuyordu. "Yapmaya cesaret ederim. Elbette, yapmaya cesaret ederim.” Sıcakta silkindi, başı ağırdı, ayakları zayıf düştü. Ses çıkarmadan kilerin kapısını açtı. “Boklu mundar. Tabii ki hak ediyor.” Terekten süt tenceresini indirdi, bir kupa doldurdu ve yine parmaklarının ucunda mutfağa geri döndü. “Şimdi artık öyle de böyle de hiçbir şey yapmak mümkün değil.” Annesinin sarı hırkasını askıdan kaldırarak aldı ve gürültü koparmamak için usulca avluya çıktı. "Önce hırka." Hırkanın içine kolayca sokulabilmek için kupayı kaldırıma koymak istedi ama çömelmesiyle hırkanın ucunun çamura değmesi bir oldu. Bir elinde kupa, diğerinde hırka, hızla ayağa kalktı. Ne olacaktı şimdi? Yağmur eğimli yağarak saçağın altına çarpıyordu, sağında dantel perde hemen hemen sırılsıklam olmuştu. Kafası karışık, süt dökülmesin diye dikkatle arkaya yöneldi (“Hırkayı odun yığınına asanm ve o</p>
<p class="calibre1">zaman kupayı da...”}, birden durdu; çünkü kedinin mama kabını eşiğin dibinde unuttuğunu anımsamıştı. Ne yapması gerektiğini ancak mutfak kapısının önüne geldiğinde anladı: Eğer hırkayı başının üstüne kaldırırsa kupayı yere koyabilirdi, böylece -sonunda bir elinde kedinin mama kabı, diğerinde içinde süt dolu kupayla odun yığınına doğru yöneldi- artık her şey basit görünüyordu. Yaşadığı bir anlık keşmekeşin üstesinden gelmesiyle önünde duran olayların anahtarını da bulmuştu. Öncelikle kabı yukarı kaldırdı, daha sonra kupayla da başarılı bir şekilde yukarı ulaşabildi. Tahtaları açıklığa geri itti ve zifirî karanlıkta Pisicik’e seslenmeye girişti. “Pisicik! Pisicik! Neredesin? Gelsene hele, senin için neler var elimde!" Kedi en uzak köşede yere yapışmış, olduğu yerden sahibinin, “pencere "nin dibindeki kirişin altına sokularak bir kesekâğıdı çıkarıp mama kabına bir şeyler saçtıktan sonra üzerine süt döküşünü izliyordu. “Ama dur hele, bu iş böyle olmayacak.” Azığını orada bırakıp açıklığa doğru gitti -Pisicik sinirli sinirli silkiniyordu- ama tahtaların arasını yarıya kadar boşuna açtı, artık dışarıdan da hiçbir aydınlık gelmiyordu. Kiremitleri döven yağmurun vuruşlarından başka duyulabilen, yalnızca uzaklardan yükselen köpek havlamalarıydı. Dizlerine kadar inen hırkanın içinde eli böğründe ve zavallı bir halde dikilip kaldı. O an, bu karanlıktan, bu iç karartıcı sessizlikten koşarak çıkmak istedi; çünkü artık kendini burada da güvende hissedemiyordu; burada yalnız bulunmaktan üstüne bir korku çullanmıştı ve her an köşeden bir şey üstüne atılabilir ya da kendisi, açılmış, buz gibi bir elin içine toslaya-bilirdi. “Acele etmeli!" diye haykırdı ve neredeyse kendi sesine tutunarak kediye doğru bir adım attı. Pisicik yerinden kıpırdamadı. “Neyin var, aç değil misin?" Şımartan bir ses tonuyla ona seslenmeye başladı ve bununla istediğine birazdan ulaştı; sahibi, kedisine doğru adım</p>
<p class="calibre1">atarken kedi hemen bir yana çekilivermedi. Ve sonra beklenen an geldi: Pisicik -bu şımartan sese bir anlığına yelkenleri suya indirmiş olacak ki- Estike'nin adamakıllı yakınına sokulmasına ses çıkarmadı, o sırada Estike yıldırım hızıyla üstüne atıldı, önce yere yapıştırdı, sonra da pençelerini kullanamasın diye özenle tutarak yukarı kaldırıp “pencerelin altındaki daha önce hazırlanmış kaba doğru sürüdü. “Hadi bakalım, ye! Sana küçük bir atıştırmalık!” diye haykırdı titreyen sesiyle ve kuvvetli bir devinimle kedinin kafasını sütün içine zorla bastırdı. Pisicik’in kurtulma çabası boşunaydı, sanki daha fazla mücadele etmesinin umutsuzluğunu anlamışçasına daha fazla kımıldamadı ve sahibi en sonunda salıverdiğinde boğulup boğuimadığını ya da 'mış gibi mi yaptığını” kendisi de bilmiyordu; çünkü tabağın yanında boylu boyunca öyle bir uzanmıştı ki adeta artık içinde can bile kalmamıştı. Estike yavaşça geri geri adımlayarak en uzaktaki köşeye çekildi, bu tehditkâr, ölümcül karanhğı görmemek için iki avucuyla gözlerini kapattı, başpar-makîarınıysa kulaklarına bastırdı, çünkü sessizliğin, içinden üstüne ansızın patırdayan, takırdayan, viyaklayan sesler boşanıvermişti. Gene de içinde dehşetin izi yoktu daha, çünkü zamanın kendisine çalıştığını iyi biliyordu. Yalnızca beklemesi gerekiyordu, tıpkı kumandanından mahrum edilmiş, sapır sapır dökülen ordunun da -kısa, başıbozuk bir çalkantıdan sonra- savaş meydanından tabanları yağlamasıyla ya da eğer artık kurtuluş olanaksızsa, kazananın merhametine sığınmaya çalışmasıyla gürültünün kendiliğinden kesileceği gibi. Sessizliğin patırdayan son sesi de yutuvermesinin üzerinden uzunca bir zaman geçtiğinde de ayaklan dolaşmadı, aceleyle koşturmadı, çünkü ne yapması gerektiği düşüncesi artık sorun yaratmıyordu; adımını nereye atacağını tam olarak biliyordu, hareketleri adeta yendiği şeyler onu kendiieri-</p>
<p class="calibre1">nin üzerine yüksekmişçesine kusursuz ve hedefe odaklıydı. Kasları tutulmuşçasma katılaşan kediyi arıyordu ve yüzü ateşten kıpkırmızı kesilmiş halde avluya süzülüp dört bir yanı kolaçan etti, sonra da mutlu, gururlu bir şekilde Altyol'dan kanala doğru yöneldi, çünkü içgüdüleri Sanyi’yi artık kesinlikle orada bulacağını fısıldamıştı. Eğer o zamana kadar soğuyacak leşle önüne dikilirse "suratının neye benzeyeceği’ni yüreği güp güp atarak düşledi; arkasında çiftlik evini çevreleyen titrek kavak ağaçlarının hemen eğilip büküldüklerinin ve tam da ebedî olarak kasılmış, gebermiş Pisicik'in ön patilerinden yakalayarak onu kendisinden uzakta tutarken uzaklaşan suretini tıpkı gelinini gözetleyen huysuz kocakarılar gibi çekemezlikle atışa çekişe izlediklerinin ayırdına vardığında da sevinçten boğazı düğümlendi. Yol uzun değildi, yine de kanala ulaşması başka zamanlarda olduğundan daha fazla zaman almıştı, çünkü her üç adımda bir çamura saplanmış, ayacıkları kendisine ablalarından kalan potinlerin içinde bir oraya bir buraya kayıp durmuş, üstüne üstlük "şu boklu mundar” da ağırlaştıkça ağırlaşmış, bu yüzden de durmadan el değiştirmesi gerekmişti. Fakat yılmadı ve şakır şakır yağan yağmurun da farkına varmadı, yalnızca Sanyi' nin yanına rüzgâr hızıyla uçamadığma yanıyordu, böylece en sonunda oraya varıp da ortalıkta kimselerin olmadığını görünce bir tek kendi kendisini suçladı. "Ee, şimdi nerededir ki acaba?” Leşi çamurun içine attı, yorgunluktan yanan kollarını mıncıkladı, sonra da bir dakikalığına her şeyi unutarak ektikleri tohumun üstüne şefkatle eğildi, daha sonra da sanki serseri bir kurşun kalbinden vur-muşçasına, durumu anlayamadan, yapayalnız, soluğu kesilerek bu tamamlanamamış harekette öylece kalakaldı. Sihirli bitki altüst olmuş, para ağacının yerini belirlemek için çaktıkları kazık, yağmurda ikiye kırılmış halde sırılsıklamdı ve onca uzun saatler boyunca bakışlarıyla el bebek gül bebek ısıtıp özenle baktığı toprak yığınının yerinde, şimdi suyun yarısına kadar doldurduğu boş bir ark, tıpkı oyulmuş bir göz gibi kendisine dik dik bakıyordu. Çaresizlik içinde kendini yerlere atarak haşin bir şekilde kazınmış boşluğun dibini kazımaya koyuldu. Ardından yerinden fırladı ve önünde büyüdükçe büyüyen geceyi yeniden kurgulayabiîmeye mecali olsun diye olanca gücünü top]adı ama zorlanmaktan çatallaşan sesi ("Sanyi! Sany-i-i! Gel!..”) rüzgâr ve yağmurun alt edilemez uğultusunun içinde yitip gitti. Kıyıda, kendini kaybetmiş halde, ne tarafa gideceğini bilemeden öylece dikilip kaldı. Ardından kanalın yanında kendini iterek ileri doğru hareketlendi, ama hemen geri dönüp tam tersi yönde koşturmaya başladı; birkaç metreden sonra yeniden durup taş yola doğru döndü. Güçbela ve giderek daha da yavaşlayarak ilerliyordu, çünkü arada bir, orada burada artık neredeyse bataklığa dönüşen toprakta ayak bileklerine kadar batıyor ve böyle zamanlarda durup içinden kendini söküp alarak tek ayak üstünde dengesini sağlaması ve potinini asılarak çıkarması gerekiyordu. Paytak adımlarla taş yola ulaştı ve terk edilmiş manzarayı bir uçtan bir uca süzerken -başının üstünde ay, bir anlığına belirivermişti-yanlış yola girdiği duygusuna kapıldı, belki de önce evde arasa daha iyi ederdi. Ancak hangi yoldan dönsündü ki şimdi geri? Eğer kendisi Horgoslann yolundan giderse Sanyi de tutup Hochmeiss yolundan çıkıp gelebilir miydi? Peki ya şehirdeyse?.. Ya Meyhanecimden kendisini arabasına almasını istediyse?.. Ama onsuz ne yapabilirdi ki? ikirciklenerek meyhaneye doğru yöneldi; çünkü düşünmüştü k^ eğer arabayı orada bulursa, o zaman... Ateşin kendisini artık tümüyle zayıf düşürdüğünü itiraf etmeye cesaret edemiyor ve bakışlarını daha ziyade uzaklardan kırpışan pencere camı çekiyordu. Bununla birlikte birkaç adım attı atmadı, yan taraftan bir çıtırtı geldi. “Ya parayı</p>
<p class="calibre1">verirsin ya da canını!" Estike ürkerek haykırdı ve koşmaya başladı. “Ee, bu da nesi? Altına mı sıçtın yoksa minik sincabım?./' diye sürdürdü ses, karanlığın içinden ve tiz bir kahkaha patlattı. Fakat bunun üzerine artık küçük kızın korkusu da buhar olup uçtu ve hafiflemiş halde geri doğru koşturdu. “Gel... Çabuk gel! Para!.. Para ağacını!.." Sanyi yavaş yavaş taş yola çıkıp sırtını dikleştirerek sırıtmaya başladı. "Annemizin hırkası! Aha, bunun için seni öyle bir dövecekler ki gene bir hafta boyunca iki seksen</p>
<p class="calibre1">yatacaksın! Seni ahmak seni!” Sol elini cebinin dibine ka-</p>
<p class="calibre1"><span class="calibre3">*</span></p>
<p class="calibre1">dar daldırmış, sağı elindeyse sigara yanıyordu. Estike kafası karışmış halde gülümseyerek başını önüne eğdi ve öyle sürdürdü. “Para ağacını!.. Binleri**/' Başını kaldırmaya cesaret edemiyordu, çünkü Sanyi’nin gözlerinin içine bakacak olursa onu nasıl da kudurtacağını iyi biliyordu. Oğlan, Estike'yi enine boyuna tarttı ve dumanı onun yüzüne üfledi. “Tımarhaneden ne haber?” Tıpkı tam da kahkahasını tutmaya çalışan biri gibi suratını şişirdi, sonra da birdenbire bakışları sertleşti. "Eğer buradan hemen kaybolmazsan, tatlım, kafana öyle bir patlatırım ki o basık kafan yere düşer! Hem bir tek, birilerinin seninle burada olduğumu görmesi eksikti zaten... Sonra bir hafta herkes bana gülecek... Ee, yıkıl bakalım!" Başını arkaya kaldırdı ve karanlıkta kaybolan taş yolu telaşla izledi, sonra da -sanki kız kardeşi orada değilmişçesine- başının üstünden karşıya bakıp meyhanenin uzaklarda ışıldayan penceresini merakla incelerken düşünceli bir yüz ifadesi takındı. Estike adamakıllı dehşete kapılmıştı. Ne olmuştu? Ne olmuş olabilirdi ki Sanyi gene... Bir şeylere mi bulaşmıştı? Bir şeyleri eline yüzüne mi bulaştırmıştı? Bir defa daha denedi. “Para tohumlarını da... çal... çalmışlar..." "Çalmışlar mı?" diye haykırdı oğlan öfkeyle. “Şuna bak hele! Çalmışlar diyorsun yani! Peki, kim çalmış?!” “Be... ben... bilmi... işte biri çal..." Sanyi soğuk soğuk ba-</p>
<p class="calibre1"><span class="calibre3">*</span></p>
<p class="calibre1">kıyordu ona. "Küstahlık mı ediyorsun sen? Bana küstahlık etmeye mi cüret ediyorsun?” Estike hızlıca, korkarak başını iki yana salladı. "Hah, şöyle. Ben de az daha öyle sanacaktım/' Sigarasından bir soluk çekti; gene aniden arkasına döndü, dönemeci sanki birini beklermiş gibi gergin bir şekilde izledi, sonra da kız kardeşini sinirli sinirli ölçüp biçmeye başladı. "Ne dikilip duruyorsun burada?!” Kızcağız kendini hızla geri çekti ama başını önünde tutmaya da devam ediyor, potine ve çamura bakıyor; saman sarısı saçları öne dökülmüş, yüzünü örtüyordu. Sanyi’nin iyiden iyiye tepesi atmıştı. "Ne sanıyorsun sen, ben neyi bekliyorum? Ne halt etmeye eğleşip duruyorsun burada?! Bas git artık, ananın amına kadar yolun var! Anlaşıldı mı?!” Sivilceli, yeni terlemeye başlayan çenesini bir güzel ovuşturduktan sonra Estike'nin yerinden kımıldamadığını görünce kendini sika zorlaya söze girdi. "Tamam, bana bir baksana sen! Para lazımdı! Ee, o zaman ne olacak, ha?” Kısa bir ara verdi ama önünde kız kardeşi kımıldamıyordu bile. “Hem zaten, hey Tanrı’nın cezası... O para... benim. Anladın mı?” Estike ürkerek başını öne salladı. "O para... benimdi de! Benden saklayıp gizlemeye nasıl<span class="calibre3">yelte-nebildin?\”VG</span> halinden memnun, bir kikirdeme tutturdu. "Bu kadarla kurtulduğuna sevin sen! Zaten alabilirdim!" Estike katıldığını gösteren bir ifadeyle başını sallıyor, arada da usul usul geri çekiliyordu, çünkü ağabeyinin kendisine vuracağını düşünmüştü. “Hem,” -ekledi yardakçı bir gülüşle-"tamamen orijinal bir şarabım var. Ha? Dökeyim mi bir tane? Veriyorum. Ya da bir fırt, ha? Al bakalım.” Ve sönen sigarayı ona doğru uzattı. Estike almak için sakarca uzandı ama uzanmasıyla elini geri çekmesi bir oldu. “İstemiyor musun? Öyle olsun. Buraya bak hele, sana bir diyeceğim var. Senden asla bir halt olacağı yok. Salak doğdun, salak kalacaksın/’ Küçük kız cesaretini topladı. “Sen... biliyor muydun?”“Neyi, yumurcağım, neyi biliyor muydum?” “Para to... tohum... larının hiç... hiç...?” Sanyi'nin sabrı gene taşmıştı. "Ee, beni yemlemeye kalkmayı kes artık! Bunun için daha erken uyanman gerekir, küçük avanağım! işin ucunun nereye varacağını anlamadığını yiyeceğimi mi sandın sen? O kadar da değilsindir canım, seni avanak seni...” Bir kibrit çıkardı ve avuç içini siper ederek sigarasını yaktı. “Ne güzel! Bir de zeytinyağı gibi üste çıkmaya çalışıyorsun! Seninle ilgilendiğime sevineceğine!” Sigaranın dumanım üfledi, gözlerini kırpıştırdı. “Bu konu burada kapanmıştır. Benim burada salaklarla çene çalacak zamanım yok. Yaylan bakalım, pilicim, yaylan!"' Sonra Estike'yi işaretparmağıyla ittirdi ama tam küçük kız koşmaya başlamıştı ki ardından seslendi. “Geri gel! Önüme dur bakayım şuraya! Yaklaş. Yaklaş, dedim. Hah, şöyle! Cebinde ne var?” diye hırkanın cebine davrandı ve kesekâğıdını iki parmağıyla çıkardı. “Vay! Bu da neymiş bakalım böyle?!” Kaldırdı ve üstündeki yazıyı harf harf okudu. “Vay anasını! Fare zehri bu! Bunu da nerden ele geçirdin?" Estike'nin gıkı bile çıkamamıştı. Sanyi dudağının kenarını ısırıyordu. “Tamam, pekâlâ. Ben biliyorum aslında!,. Zahire ambarından <span class="calibre3">aşırdın!</span> Doğru, değil mi?" Keseyi gıcırdattı. "Hem senin neyine gerek bakayım bu, avanakçığım, söyleyiver hele abiciğe!” Estike yerinden kımıldamadı bile. “Evde yatakta artık herkes birbirinin üstünde yatıyor, ha?!” diye sürdürdü oğlan gevrek kahkahalarla. “Şimdi de benim sıram geldi, ha, öyle mi? Tamam, peki! Göreyim bakalım içinde şu kadarcık cesaret var mıymış senin! Al sana!" Ve keseyi hırkanın cebine geri tıktı. “Ama bak, dikkat et sonra! Gözüm üstünde olacak çünkü!” Estike paytak adımlarla meyhane yönüne seğirtmeye başladı. "Ama bak, dikkatli ol, dikkatli!" diye seslendi Sanyi arkasından. “Hepsini birden kullanma!” Başını omuzlarına gömerek yağmurda bir süre daha dikildikten sonra başını kaldırdı, soluğunu tuttu ve gccenin sesine kulak kabarttı; daha sonra gözlerini uzaktaki pencereye dikip yüzünde bir sivilce patlatarak o da koşturmaya başladı; yol bekçisinin evinin oradan kıvrılınca karanlık onu yutuverdi. Estike ardına dönüp dönüp birçok defa baktıktan sonra onun sigarasındaki korun son defa ışıldadığını gördü; bu ışıidayış tıpkı sonsuza kadar uzaklaşıp giden bir yıldızın, izi daha uzun dakikalar boyunca karanlık gökyüzünde kalan, gökteki son yıldızın sönen ışığıydı sanki ve daha sonra, şimdi üstüne çöken, yolu ayağının altından alıveren gecenin ağır karanlığı, dalgalanan o suretini de kalıcı olarak içivermişti ve bu karanlığın içinde tutunacak yeri olmaksızın, ağırlıksız ve kendi başına kalmış halde, eli kolu bağlı yüzdüğünü hissetti . Ağabeyinin sigarasının son olarak daha korlanmakta olan közünü sanki telafi edebilirmişçesine, meyhanenin kırpışan ışığı yönüne koştu ve üstü başı tamamen ıslandığından, oraya varıp da pencerenin denizliğine tutununca-ya kadar soğukta birçok kez içi ürperdi; dantel perde, yanan bedenine yapıştı ve artık adeta buza döndü. Parmak uçlarında yükseldi ama pencereye yetişemedi, bunun için, meyhanenin içerisini görebilmek için zıpladı; fakat cam hafifçe puslanmıştı ve içeriden ancak kargaşalı bir çeşit uğultu, bir kadeh tıkırtısı, cam şangırtısı, kendisine cevap yetiştiren, gitgide yükselen insan sesleriyle silikleşen tek tük, kesik kesik kahkaha sesleri seçilebiliyor-du. Başı uğulduyordu, etrafında ara ara sanki ciyaklayan, görünmez kuşlar döneliyormuş gibiydi. Pencerenin ışığından bir kenara çekildi, sırtını duvara dayadı ve dışarı vuran aydınlığın yere çizdiği o lekeyi, düşlere dalarak izlemeye koyuldu. Ama daha sonra neredeyse son anda birisinin yavaşça, ağır adımlarla, göğsü hırlayarak yoldan, meyhaneye çıkan yokuştan yaklaşmakta olduğunun ayır-dına vardı. Artık kaçacak zaman yoktu, bu yüzden yere kök salmış ayaklarıyla, duvarın dibinde, olur da fark ütmez umuduyla öylece dikildi. Ancak ve ancak Doktor'u seçebildiğinde yerinden kıpırdadı ve oldu olacak aklını yitirmiş bir halde ona doğru koşmaya başladı. Sırılsıklam olmuş kabanına tutundu ama içine kendisi de sokulmak için can atıyordu ve bir ağlama koyuvermemesinin biricik sebebi, Doktor’un kendisini kucağına çekmemesiydi, bunun için başı önde, öylece dikildi; yüreği güp güp atıyor, kalp atışları, kulağında zonkluyordu ve Doktor un yalnızca bir şeyler tekrarlayıp durmasına, sözlerinden sadece sabırsız, sinirli bir reddediş duymasına, ancak anlamlarının kendisine ulaşmamasına gerçekten bir anlam verememişti ve o, kendisine çekip sarmalayacağına uzaklaştırmaya çalışınca, içinde ilk baştaki rahatlamanın yerini hemen anlayışsız bir düş kırıklığı aldı. Doktor'a, “o zaman bütün geceyi yanında geçirerek sabahlayan ve alnının terini silip duran o tek adam”a neler olduğuna bir türlü akıl erdiremiyordu, kendisinden iterek uzaklaştırmaması için neredeyse boğuşmasını gerektirecek ne olmuş olabilirdi ki, ama aynı şekilde onun kendisi de mantonun eteğini salamadı ve ancak çevresindeki her şeyin -ansızın- içe büzülüp yerden yükseldiğini gördüğünde pes etti; Doktor’u geri çekebilmek için boş yere debeleniyordu, sonuçta yapabileceği bir şey yoktu artık. Arkalarında toprağın yanlışını dehşet içinde izledi ve o -Doktor- dipsiz uçurumun içine çakılıp gitti. Hemen koşturdu, arkasında, tıpkı vahşi köpek iirümesi gibi kendisini kovalayan seslerin izine düşmüştü ve artık sonun geldiğini, daha ileri gidemeyeceğini, bu ulumaların kendisine tutunup onu çamura yapıştıracağını sanıyordu; beklenmedik biçimde bir sessizlik çökünce yalnızca rüzgârın uğultusunu ve çevresinde milyonlarca yağmur damlasının toprakta dört bir yana saçılırken çıkardığı kesik kesik pıtırtıları duydu. Hızını ancak Hochmeiss yolunun başına vardığında azıcık yavaşlattı, ne var ki durmayı bu kez dc beceremedi. Rüzgâr, yağmuru yüzüne çarpıyor, durmadan öksürmesi geliyordu ve üstündeki hırkanın düğmeleri çözülmüştü. Sanyi'nin ürkütücü sözleri ve Dok-tor’un başına gelen kaza, üstüne öyle bir ağırlıkla çökmüştü ki bu konuları düşünemedi bile; dikkati ufak tefek şeylere bağlanıp kalmıştı: Potininin bağlan çözülmüştü... hırkasının düğmeleri açılmıştı... kesekâğıdı hâlâ duruyor muydu?,. Kanala ulaşıp da allak bullak olmuş yatağın önünde durduğunda acayip bir rahatlama sarıverdi onu. “Evet," diye düşündü. “Evet, melekler bunu görür ve anlar." Ektikleri tohumun çevresindeki ufalanıp dağılmış toprağa baktı, alnından gözlerine yuvarlanarak akıyordu su ve önündeki toprak, garip bir şekilde, zarafetle dalgalanmaya koyulmuştu. Bağcığı bağladı, hırkanın düğmelerini ilikledi, boşluğu ayaklarıyla gömmeyi denedi. Durdu, bunu yapmayı bıraktı. Yanına döndü ve Pisicik'in kasılıp kalmış ölüsüne bir göz attı. Gözleri camsı bir bakışla hiçliğe bakıyordu; tüyleri suyu içine emmiş, karnı tuhaf bir şekilde gevşeyip genişlemişti. “Geliyorsun benimle," dedi sessizce ve toprağın içinden çekip kaldırdı onu. Kucağına alıp temkinli ve kararlı bir şekilde yerinden hareketlendi. Bir süreliğine kanal boyunca yürüdü, sonra Kerekeslerin çiftlik evinin önünden saparak -şehre inen taş yolu kestikten sonra- doğruca Weinckheim Şatosu'nun yıkıntılarının yanında sislere karışan Pöstelek Ormanları yönüne çıkan uzun, yılankavi Pöstelek patikasına ulaştı. Önünde uzun bir yol olduğunu bildiğinden, potinin iç astarının topuğunu olabildiğince az sürtmesi için büyük uğraş vererek adımlıyordu; gün doğuncaya kadar Weinckheim Şatosu’nda olması gerekiyordu. Yalnız olmadığına sevindi; Pisicik hâlâ ısıtıyordu karnını, “Evet/' dedi sesini yükseltmeden önüne bakıp, “melekler bunu görür ve anlar." İçinde bir huzur hissetti ve dört bir yanındaki ağaçlar, yol, yağmur ve gece de hep birlikte bir huzur yayıyordu.</p>
<p class="calibre1">"Olan biten her şey iyi," diye düşündü. Her şey basitleşmişti, mutlak biçimde. Yolun iki yanında düzgün adımlarla ilerleyen, dımdızlak akasya ağaçlarına, birkaç metre önünde artık karanlığın içinde yitiveren kırlara baktı. Yağmur ve çamurun boğucu kokusunu duyuyor, doğru ve tam olması gerektiği gibi davrandığını yanılmaz bir şekilde biliyordu. Geçirdiği günün öyküsünü düşündü ve durumların birbirine nasıl bağlı olduğunu gülümseyerek belirledi; bu olaylar artık birbirlerine rastlantı sonucu ve gelişigüzel bağlanmıyor, aradaki boşluğa, dile getirilemeyecek kadar güzel, anlamlı bir köprü kuruyordu. Bir başına olmadığını da biliyordu, çünkü her şey ve herkes -göklerdeki babası, annesi, kardeşleri, Doktor, kedi, şu akasya ağaçları, şu çamurlu yol, şu gökyüzü, burası, aşağıdaki gece- ona bağlıydı, tıpkı kendisinin de neredeyse her şeye bağlı olduğu gibi. "Nasıl bir rakip olurdum ben? Böyle yalnızca onun yoluna engel olurum.<sup class="calibre6">1</sup>' Pisicik'i kendisine bastırdı, başını kaldırıp hareketsiz göğe baktı, sonra da hızla durdu. "Sonra oradan yardım ederim." Şafak, gönülsüzce, ayağını sürüye sürüye sökmüştü artık. Ve doğan güneşin ilk ışınlan VVeinckheim Şatosu'nun harap duvarlarına ulaşıp da çatlaklardan ve koskocaman pencere ara-hklanndan ayrıkotlarıyla dolu kavruk odalara girdiğinde Estike artık her şeyi hazırlamıştı. Sağ yanına Pisicik'i yatırdı ve artığı kardeş payı yaparak ikiye bölüp kendisine düşeni az bir yağmur suyuyla en sonunda yutahildikten sonra kesekâğıdını soluna, çürümüş bir tahta parçasının üstüne koydu, çünkü daha sonra ağabeyinin dikkatinden kaçmayacağından emin olmak istiyordu. Kendisi de ortaya yatıp ayaklarını rahatça uzattı. Saçlarını alnından tarayarak düzeltip başparmağını ağzına aldı ve gözlerini yumdu. Huzursuz olması için sebep yoktu, iyi biliyordu ki melekleri, kendisi için yola çıkmışlardı artık.</p>
<p class="calibre1"><a id="bookmark1"></a>VI Örümceğin işi - II</p>
<p class="calibre1"><a id="bookmark2"></a><span class="calibre9">İblis memesi, şeytan tango</span></p>
<p class="calibre1">“Arkamda olan, henüz önümde duruyor. İnsan, rahat olamaz/' dedi içinden Futaki üzgünce, yumuşak kedi adımlarıyla, sopasına yaslanarak, aksi aksi kulak veren Schmidt ve kâh dilsizleşip kâh yılışık yılışık sırıtan Bayan Schmidt'in yanma, tezgâhın sağ tarafında duran “personel masasının yanTna döndüğü sırada ve büyük güçlük çekerek yerine çöktü; kadının sözlerini duymazdan gelip ("Siz şarapçısınız, öyle görüyorum! Benim, sanırım azıcık başıma vurdu, karıştırmamam lazım, nafile... Ama yani, işte siz öylesine centilmensiniz ki...”) düşüncelere dalmış halde, yeni bir şişe şarabı şapşal bakışlarla tutup ortaya sürüdü, çünkü birdenbire kendisine neler olduğunu o da anlamamıştı, zira bu tutkulu melankoli için gerçekten hiçbir sebep yoktu. En nihayetinde bugün sıradan bir gün değildi; Meyhaneci'nin haklı çıkacağını biliyordu, artık “yalnızca birkaç saatçik beklemek gerekiyordu” ve Irimiâs ile Petrina yıllardır süregelen “iç karartıcı sefaletle son vermek için, şu rutubetli sessizliği insanı yatağından bile kovalayıp daha sonra kan ter içinde yüzdürerek, her şey ağır ağır elden giderken eli kolu bağlı halde sonuna kadar izlettiren şafak vakitlerinin şu sinsi çan seslerini sürmek için gelecekti. Adımlarını meyhaneye attıklarından beri sesini çıkarmaya bile yanaşmayan</p>
<p class="calibre1">Schmidt (büyük harala gürelenin içerisinde Krâner ve Bayan Schmidt parayı üleşirken biîe ancak'her şey "e sırtını dönerek homurdanmıştı) başını kaldırdı ve sandalyede yalpalayan kansına öfkeyle saydırmaya başladı (“Demek bir de başına vurdu, ha!.. Kör kütük sarhoşsun sen!”), ondan sonra tam o sırada kadehleri silme doldurmaya çalışan Futaki<sup class="calibre6">3</sup>ye döndü. “Daha fazla koyma ona, amma koduğum! Görmüyor musun, nasıl görünüyor?!” Futaki karşılık vermedi, durumu mazur göstermeye çalışmadı, yalnızca eliyle, sonuna kadar onunla aynı fikirde olduğunu işaret ederek şişeyi hızlıca masaya bıraktı. Saatlerdir Schmidt'e durumu açıklamak için uğraşıyordu ama beriki inatla başını sallayıp duruyordu. Ona göre, Irimiâsİarın çıkardığı curcunayı kullanarak parayla efendi efendi toz olmak yerine, hem üstelik "‘burada Krâner in de kıçına kıran girerdi..." tıpkı ‘iğdiş kertenkeleler” gibi buraya oturup pinekleyerek "tek fırsatın da içine etmişlerdik O, yarından başlayarak burada her şeyin farklı olacağım , içini ferah tutmasını ve şimdi şeytanın bacağını kırdıklarını haybeye tekrarlayıp durmuştu; Schmidt alaycı bir tavır takınarak dinliyordu ve bu, ta Futaki gerçekten bir anlaşmaya varamayacaklarının ayırdına varıncaya dek böyle sürdü, çünkü kankası Irimiâs da "fantezinin olduğu' nu görmeye eğilimliydi, gelgeldim başka seçeneklerinin pek de olmadığını kabul etmeye yanaşmıyordu. Onsuz (ha, bir de Petrina olmadan) bundan sonra da tıpkı “mezbahalardaki ölüme gönderilen atlar” gibi ancak gözü kapalı, ite kaka, beceriksizce ve yer yer de birbirlerine zarar vere vere aylaklık edebilirlerdi. Schmidt'in direnişini derinlerde bir yerlerde -elbette-aniıyordu, çünkü çok uzun zamandan beri talihsizlik bir türlü yakalarından düşmek bilmiyordu; yine de şöyle düşünüyordu: Irimiâs’ın işleri eline alacağına dair umut, tek başına bile, "koşulların sunduğu her türlü olanak san daha değerliydi, çünkü o, ' elimizde paramparça olanı bir arada tutabilecek" tek kişiydi. Hem zaten şu kirli paranın da şimdi artık kesin olarak kaybedildiğinin kaybedilmesinin ne önemi kaldı ki? Bir tek şu kekremsi tat kaybolsun, yalnızca dışarıda sıvanın dökülüşüne, duvarın çatlamasına, çatının çöküşüne günbegün gözlerini dikip bakmak zorunda kalmasın, sadece yüreğinin gitgide daha ağır çarpışına, ayaklarının gittikçe daha sık uyuşmasına dayanmak zorunda kaîmasındı. Çünkü Futaki, haftadan haftaya, aydan aya yineleyip duran fiyaskoların, birdenbire küllenen, daha bir bulanık hal alan tasarıların ve dur durak bilmeden körelen umudun kurtuluş için asıl tehlikeyi oluşturmadığından emindi, dahası aslında onları bir arada tutan tam da bunlardı, çünkü talihsizlik ve yoko-luş arasındaki yol uzundu ama burada, sonunda, artık yenilgiye uğramanın bile olanağı yoktu. Gerçek tehdit, onlara sanki yer altından saldırıyordu ama kaynağı daima belirsizdi; insan, sessizliği önce yalnıza ürkütücü olarak hisseder, kıpırdamaz, korunabileceğini umut ettiği bir kuytuda büzüşür, çiğneme ıstıraba, yutma işkenceye dönüşür, ondan sonra artık çevresindeki her şeyin ağırlaştığının, alanın bir kat daha daraldığının ayırdın a bile varamaz hale gelir ve en dehşet verici olansa, geri çekilirken baş gösterir: hareketsizlik. Futaki, çevresini ürkerek kolaçan etti, titreyen elleriyle bir sigara yaktı ve kadehini tamahkârca içip bitirdi, “içmemem lazım,” diye payladı kendini. “Böyle zamanlarda durmadan, sadece tabut var aklımda.” Ayaklarını uzatarak gerindi, oturduğu sandalyede rahatça arkasına yaslandı ve bundan sonra bir daha bu korkuya pabuç bırakmamaya karar verdi; gözlerini yumdu ve sıcaklığın, şarabın ve gürültü patırtının kemiklerinde dolaşmasına izin verdi. Sonra bu gülünç panik, tıpkı ansızın geldiği gibi yine aynı hızia süzülüp gidiverdi; artık yalnızca çevresindeki neşeli seslere kulak veriyor ve kapıldığı duygusallıktan gözyaşlarının sele dönmemesi için kendini zor tutuyordu; çünkü demin bütün benliğini iç sıkıntısı kaplarken şimdi onca ıstıraptan sonra, o da bu harala gürelenin içinde oturabildiği için minnet kaplamıştı içini, şu dakikaya kadar kora kor yüzleşmek zorunda kaldığı her şeyden koruyarak, güven veren ve heyecanlı bir şekilde,.. Eğer sekiz buçuk kadehten sonra gücü daha yetse, ellerini kollarını sallayıp duran, terli arkadaşlarını bir bir kucaklayacaktı, çünkü derin duygulanışına bir şekilde biçim verebilme arzusuna karşı koyamıyordu. Ne var ki başı birden çatlayacak gibi oldu, ansızın ateş bastırdı, midesi kalktı, alnını ter bürüdü. İyice halsiz düşerek düşüncelere daldı ve derin nefes alarak durumunu toparlamaya çalıştı; bu halde az sonra -Futaki'nin solgun bir halde midesini ovuşturduğunu ve ıstıraplı yüzüyle acı çekerek önüne baktığını gören- Bayan Schmidt’in sözlerini duymadı bile (“Ne oldu, sağır mı oldunuz? Hey, Futaki, bir şeyiniz mi var?”}, Bayan Schmidt bezgince elini yana savurdu (“Buyur bakalım. Buna da bel bağlamak mümkün değilmiş...”) ve dönüp uzunca bir süredir aç bir şekilde gözlerini kendisine dikmiş olan Meyhaneciyle göz göze geldi. “Bu sıcaklık dayanılır gibi değil! Jânos, bir şeyler yapın artık!” Fakat “şu lanet olası yaygaranın içinde” onu duymayan beriki, ne yapacağını bilmez halde ellerini iki yana açıp -sobayı kurcalayıp duran Bayan Schmidt’e de durmasını işaret etmeden- derin anlamlar taşıyan bakışlarla ona doğru başını salladı. Daha sonra kadın, denemesinin semeresini alamadığını görerek öfkeyle yerine geçip de limon sarısı bluzunun üst düğmelerini açmaya başlayınca Meyhaneci, dirayetinin, her zaman olduğu gibi, bu sefer de arzuladığı sonucu vermesinden duyduğu memnuniyeti belli etti. Cazibesi, kendisine bugün alışılmıştan da büyük bir kuvvetle etki yapan Bayan Schmidt'i ilk önce kabanın-dan, sonra da hırkasından "kurtarabilsin” diye -Tabii ya, bunca gürültü patırtıda kim fark edecekti ki?- saatlerden beri, gizliden gizliye, gazyağı sobasının düğmesini minik minik ısrarlı bir işçilikle iyice yukarı doğru çevirmiş, sonra da sert bir hareketle ölçekten dışarı doğru kal* dırarak yana kaydırmıştı, Kadın, yakınlaşmalarını anlaşılmaz bir sebeple, ta şu âna kadar büyük bir kibirle reddetmiş -Halbuki o hiç pes etmemiş, edememişti!- bütün denemeleri fiyaskoyla sonuçlanmış ve reddedilmenin ıstırabı, ha bire yeni serüvenleri hakkında bilgilenmek zorunda kaldıkça şiddetlenmişti. Ancak beklemek, daha da çok beklemek için sabrı vardı, çünkü nihai zafere ulaşıncaya kadar gidilmesi gereken yolun uzun olduğunu, Bayan Schmidt’i ilk kez daha yıllar önce değirmende traktörcü bir delikanlıyla bastığı ve kadın, yerinden fırlayıp utanç içinde kaçıp gitmek yerine oğlanın kollarında doyuma ulaşıncaya kadar, kendisinin boğazı düğümlenerek orada öylece durmasına hiç ses çıkarmadığı zaman anlamıştı. Gelgelelim bundan birkaç gün önce Futaki ile Bayan Schmidt arasında "kiriş’lerin çatırdamaya başladığı bilgisi kulağına ulaştığında, sevincini insanların önünde güçlükle gizleyebilmiş, çünkü bu sefer sıranın kendisinde olduğunu, bir daha asla geri gelmeyecek fırsatın ayağına geldiğini hissetmişti. Ve şimdi, kadının bluzunu göğüslerinin üzerinde zarifçe çimdikleyerek kendini böyle yelpazelediğini görünce elleri dindirilemez bir halde titremeye başladı, gözleri buğulandı: "Ah şu omuzlar! Şu birbirine sokulan iki baldırak! Şu kalça! Şu memeler, aman Tanrım..." Bakışlarıyla bütün her şeyi ellemek isterdi ama heyecanından yalnızca ayrıntıların “zıvanadan çıkaran peş peşe gelişi’nin görgü tanığı olabiliyordu. Yüzünden kan çekilmiş, başı dönmüş, Bayan Schmidt'in vurdumduymaz (“Sanki ebleh...") bakışlarını neredeyse yalvara yakara yakalamaya</p>
<p class="calibre1">çalışıyordu ve "hayatın irili ufaklı gerçeklerini tek bir özlü tümceye yoğunlaştırabilme becerisinden oldum olası yakasını kurtaramadığından, mutlu bir kendinden geçişle içinden o soruyu sordu: “Bu durumda gazyağı için üzülecek bir insan var mıdır?!" Ancak eğer mücadelesinin ne kadar boşuna olduğunu bir bilse, hiç şüphesiz düşmanca veya düpedüz oh olsuncu bakışlardan uzak olarak, canı sıkkın bir şekilde taze yaralarının bakımını yapmak için derhal depoya çekilirdi. Çünkü daha Bayan Schmidt'in -şu meydan okuyan yan bakışlarla, şu Krâner’i, Halics’i, Okul Müdürü'nü, hatta onun kendisini de tehlikeli girdaplara sürükleyen yavaş gerinişi eriyle-yalnızca vakit doldurduğunu bile anlamamıştı, zira onun hayallerinin en küçük kuytularını bile Irimiâs meşgul ediyor; anılar, ortak geleceklerinin yürek hoplatan görüntüleriyle silinip birbirine karışarak şu “ yakında bırakıp gitmesi gereken” dünyaya karşı duyduğu tiksinti ve nefreti derinleştirmek için bilincinin “kayalıklı kumsalına, adeta çağıldayan denizin fırtınalı köpükleri gibi” çarpıyordu. Ve arada sırada kalçasını sırf “ağır ağır akıp giden zaman'ı geçirmek için kıvırmadığı, dillere destan göğüslerini keskin bakışlara yalnızca geriye kalan saatlerin daha hızlı akması için germediği de oluyor, ama bu da sırf “iki yüreğin yeniden hatırlayacağı" o dört gözle beklenen buluşma için bir hazırlıktan öte bir şey olmuyordu. Diğer yandan, Krâner ve Halics (hatta Okul Müdürü de] -Meyhaneci nin tersine- hiçbir umut olmadığının ayırdındaydılar. Arzularının okları Bayan Schmidt'in ayaklarının dibine sapır sapır dökülmüş, böylece daha sonra hiç değilse bunun diri kalması için her üçü de ucu görünmeyen tutkularında eriyip gitmişti. Kel, zayıf ve uzun boylu (“Ama kösele gibi...") gövdesine karşın orantısız biçimde küçük kafalı olan Okul Müdürü, köşede, Kerekes'in arkasında ikinci şarap şişesinin yanında gü-</p>
<p class="calibre1">cenmiş halde oturuyordu. Irimiâs'ların gelişlerinden bir şekilde haberdar olması düpedüz bir rastlantıydı ve hem bir de o -oldum olası sarhoş, düdüğü sünük Doktor u saymazsak- gene de çevredeki tek okumuş adamdı! Bunlar kendilerini ne sanıyorlar? Nereye varabiliriz böyle? Eğer Schmidt ve Krâner’in bağışlanamaz özensizliği canına tak demez de sonunda -Kültür Evi'ni kapatıp da projeksiyon cihazını talimatnamelere göre güvenli bir yere yerleştirdikten sonra-“enformasyon için” meyhaneye gidip bilgilenmeye karar vermezse, bütün olup bitenlerden hiçbir şekilde haberdar olamaması da mümkün... Onsuz ne yapabilirlerdi ki? Peki ya çıkarların korunması? Bunlar, îrimiâs'ın, teklifi hemen öyle kabul edeceğini mi sanıyorlar; böyle derme çatma bir topluluğu idare etmeye kim yanaşır ki? Ortalığa çekidüzen vermek, “temel eğilinileri madde madde özetleyerek planlar hazırlamak gerek! İlk öfkesinin geçmesiyle ("Ham bu insanlar, ne yapalım! Adım adım ilerlemek gerekir, her şeyi bir günden diğerine yapmak mümkün değil..."] dikkatini Bayan Schmidt ve plan taslağının bitirilmesi arasında bölüştürdü ama çok geçmeden İkincisini askıya aldı, çünkü "belli bir zamanda sadece belli bir şeyle uğraşmak gerektiğini salık veren, temelini yıkılmaz deneyimlerinin oluşturduğu düstura verdi kendini. Bu kadının, diğerlerinden farklı olduğundan emindi. Site sakinlerinin kaba, hayvani tekliflerini şimdiye kadar bir bir geri çevirmiş olması bir rastlantı olamazdı. Bayan Schmidt'in "ciddi, ayaklan yere sağlam basan bir adam "a ihtiyacı var, diye düşünüyordu, böyle Schmidt gibi, kaba saba mizacı, onun ağırbaşlı, sade ve temiz varlığına şu kadarcık olsun yakışmayan birine değil. Hem zaten kadının su götürmez bir şekilde ondan etkilenmesinde de "katiyen” şaşılacak bir şey yoktu; okulun kapatılmasından sonra da sitede müdürlük unvanına dört elle sarılmış olduğundan</p>
<p class="calibre1">kendisini gülünç duruma sokmayı hiç denemeyen yegâne kişinin o olması da bunun için yeterli olmalıydı. Çünkü bu kadın -doğal çekimin ötesinde- kendisine, belirgin bir şekilde görülebilen bir saygıyla davranıyordu, bu besbelli ki kendisinin sırf münasip zamanı beklediğini (şimdiki kendini beğenmiş soytarı sürüsünün önünden geri çekilmeleri yalnızca taktiksel tedbirlerin sonucu olabilecek olan, şehrin resmî kurumlarındaki o insani ve mesleki yönlerden üstün nitelikli kişiler, kendilerinin layık oldukları yerlere hele bir geri gelsinler) ve binayı derhal tadilattan geçirtip “öğretimi dinamik bir şekilde başlatacağını bildiği için böyle olmalıydı. Bayan Schmidt -tabii ki- yadsımanın âlemi yok, hakikaten alımlı kadındı; çekilen fotoğrafları (onları ucuz ama buna karşın güvenilir bir makineyle yıllar önce kendisi çekmişti) uykusuz ve sonu bir türlü gelmeyen gecelerinin huzursuzluğunu def etmek için çabalayıp durduğu, onun görüşüne göre favori yayını olan kare bulmaca dergisi <span class="calibre3">Füles</span>’in "gerçekten cüretkâr fotoğraflarını” çoktan geçmişti... Şimdiye kadar düzenli, yalın<sub class="calibre5">;</sub> açık ve saydam düşünceleri -belli ölçüde, yeniden boşalan şişenin herkesçe bilinen etkisinden- burada bir anda karmaşıklaşıp bulanıklaştı, midesi kalkmaya başladı, "damarlar” beyninde boğuk bir sesle zonkladı ve çenesi düşük "amele takımı” ile hiç oralı olmadan neredeyse yerinden zıplayıp kadını masasına davet etti, ama Bayan Schmidt’in çok şey vaat eden bedeninde bir oraya bir buraya kızak gibi kayan bakışları, “bilardo”ya devrilmiş horlayan Kerekes'in omzunun üzerinden kadının kayıtsız görünen, aslında her şeyi insafsızca açık eden bakışıyla kesiştiğinde pancar gibi kızararak başını önüne eğdi ve “utancıyla baş başa kalabilmek için” köylünün koskocaman kalabalığının arkasına çekilip hiç değilse bir süreliğine pes etti, tıpkı -tam karşısında oturan Bayan Schmidt’in</p>
<p class="calibre1">epeyce uzun bir süredir dillerde dolaşan hikâyenin gerçek versiyonunu ya hiç duymadığını ya da basitçe kendisinden duymak istemediğini gördüğünde- tümcesinin ortasında kelimesinin yarısını yiyip Krâner ve daha da sinirli haie geîen Biletçi nin bağırıp çağırmasına ve kavgalarını sürdürmelerine ses çıkarmayan Halics gibi ama -izin verin- onsuz, çünkü o tabii ki boşuna çaba harcanmayacaktı; örümcek ağlarını üstünden başından silkeledi ve Bayan Schmidtİe kesişen Meyhanecinin halinden memnun» yağlı suratını küp i ere binerek izledi, zira -uzun uzun düşünüp taşındıktan sonra- “böylesi mundarlar en basiti nden var olmadıktan sonra, besbelli ki bütün bu örümcek ağı meselesi, sırf meyhanedeki bir çeşit numara olmalıydı. Ne iflah olmaz, kaşarlanmış bir mendebur! Bir de şu çocuksu ahmaklığıyla gene bizi zıvanadan çıkarmaya çalışması yetmedi, şimdi Bayan Schmidt<sup class="calibre6">3</sup>e de “ağını attı!" Oysa bu kadın ancak ve ancak onun... olacaktı, çünkü kör bile gördü ona iki kere gülümsediğini ve onun da karşılık verdiğini!.. Bir de bütün bunlardan sonra -oysa görmesi gerekiyordu, ki rivayete göre bunun kartal gibi keskin gözleri vardı- bunu da yapabilir mi bu yol kesen eşkıya, bu gözü doymaz bezirgan, pabucu damda kunduracı!.. Cepleri parayla, deposu ağzına kadar şarapla, <span class="calibre3">pâlinka yl%</span> dolu, üstelik işte bir de şu meyhanenin tamamı, dışarıda araba ama! Ama ve ama! Bütün bunlar kendisine yetmiyor da canı bir de Bayan Schmidt'i mi çekiyor! Ama yok artık, o kadar uzun boylu değil! Halics, bu küstahlığı sesini çıkarmadan içine sindirecek adam değil! Tabii ya, buradakilerin hepsi sanıyor ki, o sadece öylesine ürkek bir küçük zıpçıktı ama bu sadece yüzeyi, dışarıdan görünüşü! Heîe Irimiâs ile Petrina bir gelsin bakalım! içinde öyle şeyler yapabilir ki, bunlar daha rüyalarında bile görmemişlerdir! Şarabını başına dikti, kendisini yerinden kımıldamadan izleyen</p>
<p class="calibre1">karısına kaçamak bir bakış attıktan sonra kadehini hızlıca ağzına kadar doldurmak istedi; ama şaşkınlıktan küçük dilini yutarak fark etti ki şişe boştu; oysa biraz önce en az iki kadehlik şarabın daha şişenin dibinde çalkalandığını net biçimde anımsıyordu. “Şarabımı yürütüyorlar!" düşüncesi saplandı içine, yerinden zıpladı ve tehdit-kâr bakışlarla çevresine bakındı, sonra da tek bir tane bile dehşete kapılmış, itiraf eden bakışla karşılaşmayınca homurdana homurdana yerine oturdu, Sigara dumanından artık göz gözü görmüyor, gazyağı sobası sıcağı boca ediyordu, üstü kıpkızıl korlanmış, herkes kan ter içinde kalmıştı. Yaygara büyüdükçe büyüdü; çünkü en cırtlak olanları, Krâner ve Kelemen, Bayan Krâner ve ara ara -gücünü toplayabilirse şayet- Bayan Schmidt kendilerinin alevlendirdiği tantanayı yeniden ve yeniden deneyerek daha büyük çığlıklarla bastırmaya çalışıyordu; üstüne üstlük Kerekes de uyanmış, bangır bangır bağırarak Meyhaneciden yeni bir şişe daha istiyordu. “Sen öyle san bakalım, kanka!” diyerek öne devrildi Krâner. Bardak tuttuğu elini, cinleri tepesine çıkmış Kelemen’in burnunun dibinde sallayıp duruyor, alnındaki damarlar şişip çıkıklaşmış, katarakt bozu gözleri tehditkâr biçimde ışıldıyordu. “Kankan falan değilim ben senin!" diyerek fırladı yerinden Biletçi, kendi kabuğundan çıkarak. “Asla hiç kimsenin kankası olmadım ben, anladın mı!?” Meyhaneci, onları tezgâhın arkasından yatıştırmaya çalışıyordu (“Kesin artık şunu! İnsanın kafası patlayacak bu bağrış çağrıştan!"), bunun üzerine Kelemen, Futakilerin masasını pas geçip tezgâha doğru seğirtti. “Öyleyse, hiç olmazsa siz söyleyin ona! Söyleyin artık ona!” Meyhaneci burnunu karıştırıyordu. “Ne söyleyeyim ona? Azıcık bir rahat durun artık, diğerlerini rahatsız ettiğinizi görmüyor musunuz?!" Ancak Kelemen sakinleşeceğine, kan beynine sıçradı. “Demek siz de anlamıyorsunuz! Herkes</p>
<p class="calibre1">mi aptal burada?!" diye haykırdı ve tezgâhın üstüne hoyratça vurmaya girişti. “Bir zamanlar ben... rica ederim; ben... Irimiâs'la arkadaş olduğumda... Novosibirsk yakınlarında... tutsak kampında, daha Petrina hiçbir yerde yoktu! Anlıyor musunuz? Hiçbir yerde!”"Nasıl yani hiçbir yerde? Herhalde bir yerlerdeydi canım, öyle değil mi?” Kelemen öfkeden köpürerek tezgâha büyük bir tekme yapıştırdı. “Eğer ben hiçbir yerde dediysem, o zaman hiçbir yerdedir! Bu kadar... hiçbir yerde yoktu!""Ee, tamam, tamam...” diyerek yatıştırdı Meyhaneci. "Öyleydi, tıpkı sizin anlattığınız gibi oldu, şimdi güzel güzel yerinize dönün ve burada tezgâhımı tekmeleyip durmayı bırakın!” Krâner, Futakilerin üzerinden sırıtarak karşı tarafa haykırıyordu. “Neredeydin sen bakayım, neredeydin?! Bir de... Novobiszirk midir ne ananın nikâhıdır?! Kankacığım, eğer içkiyi kaldıramıyorsan o zaman içme sen de!” Kelemen, acılı biçimde buruşan yüzüyle önce Meyhaneci ye, ardından Krâner’e bir göz attı ve öfkeli, canı sıkılmış halde birkaç kere başını iki yana salladıktan sonra bu dehşet verici anlamsızlığa elinin tersiyle bir “hadi ordan” çekti... Yalpalaya yalpalaya yerine döndü ve kendini sakin bir yerde tutmaya çalıştı; ama evdeki hesap çarşıya uymadı, sandalyesini de sürükleyerek yere serildi. Krâner için artık bu kadarı fazlaydı, makaraları koyuverdi. “Ne oldu sana Bono... Bonomisli?! Ay şimdi gülmekten çatlayacağım! Bir de... bu... tutsak... Dayanamayacağım!..” Gözleri yuvalarından uğramış, elleri kasıklarına basılı halde ayaklan dolaşa sendeleye, ayaklarını sürüye sürüye Schmidtlerin masasına vardı, Bayan Schmidt'in arkasında durdu, sonra da birdenbire onu kucakladı. “Şunu duydunuz mu?” diye sordu kahkahalardan hâlâ boğulmak üzere olan sesiyle. “Bu adam... şuradaki... bana neler okutmak istiyor... Duyuyor musunuz?!” “Duymuyorum ama umurumda da değil!” diye terslendi</p>
<p class="calibre1">Bayan Schmidt ve Krâner<a id="footnote1"></a><sup class="calibre6"><a href="#bookmark3">1</a></sup><sup class="calibre6"></sup> in kürek gibi ellerini üstünden söküp atmaya çalıştı. “Ve şu kirli pençeleri de çek üstümden!" Krâner ise bunu duymazdan gelip bütün bedeniyle kadının üzerine kaykıldı, sonra da -sanki sırf bir tesadüfmüşçesine- sağ elini Bayan Schmidt'in açık bluzundan içeri kaydınverdi. “Oo! Ne kadar sıcakmış burası böyle/' diyerek sırıttı ama kadın öfkeli bir hareketle kendisini kurtarıp yüzünü ona dönerek var gücüyle bir tokat aşk etti. “Sen!" diye haykırdı Bayan Schmidt, Krâner'in kikirdemeye devam ettiğini görünce, “Sen öylece oturuyor musun?! Buna sesini çıkarmıyor musun?! Elleyip mıncıklasınlar! ?” Schmidt kendini zorlaya zorlaya masadan başını kaldırdı ama sanki bununla gücünün sonuna gelmiş gibi tekrar masaya yığılıp kaldı. “Peki, ne olmuş?" diyerek kekeledi ve sıklıkla hıçkırmaya başladı. “Bırak mmcık-lasın-lar! Hiç olmaz-sa başka-larına bari bir şeyler düşsün... ha!..” O sırada artık Meyhaneci de orada bitmiş, sanki bir horoz gibi Krâner’in üstüne çullanmıştı. “Ne yaptığınızı sanıyorsunuz siz?! Bu da ne demek oluyor?! Kerhane mi burası?!” Ancak Krâner tıpkı bir boğa gibi sadece dikiliyordu, sendelememişti bile, gözlerini yan yan belertti, sonra birden yüzü aydınlandı. “Kerhane! İşte bu, kankacığım! İşte bu!” diyerek kollarını Meyha-neci’ye doladı ve onu kapıya doğru sürüklemeye başladı. "Gel sen hele kankam azıcık! Burada bırakalım şu pis deliği! Değirmene gidelim! Gerçek hayat orada olacak... Hadi... gel artık, naza çekme kendini!.." Fakat Meyhaneci kurtulmayı başarıp çabucak tezgâhın arkasına geri sıvıştı ve “bu sarhoş dümbüğün” en nihayetinde, iriyarı karısının epeydir sessizce, parıldayan gözlerle ve elleri belinde orada, kapıda dikildiğini fark etmesini bir çeşit tazminat misali bekledi. “Duymuyorum! Bana da söylesene bir!" diye tısladı kocasının kulağına, kafasına kafasına indirirken. “Hangi cehenneme gitmek istiyorsun ba-</p>
<p class="calibre1">kayım sen?!” Krâner bir vuruşta ayılmıştı. “Ben mi?” diyerek baktı berikine anlamaz anlamaz. "Nereye gideceğim ki? Hiçbir yere gittiğim yok, hem zaten bana sadece ve sadece biricik canım ciğerim gerek!” Bayan Krâner kocasının kollarını üzerinden söküp aldı ve ağzı keskin bir jilet gibi sürdürdü: “Sana bir canciğer veririm ben, hele sen yarın sabah bir ayıl da! Benden öyle bir canciğer alacaksın ki, yediğinde gözün şişecek!” Kendisinden iki karış uzun, kuzu gibi uysal Krâner'in gömleğinin koluna yapışıp onu masalarına geri götürdü ve bastırarak sandalyeye oturttu. "Eğer bir daha ben söylemedikçe buradan kalkmaya yeltenirsen, sana pahalıya patlar...” Kendi bardağını ağzına kadar doldurdu, öfkeyle höpürdetti, sağma soluna bakındı, sonra derin bir iç çekti ve, canıma değsin, diyen bakışlarla sahneyi izleyen Bayan Halics'e doğru (“Yemin ederim, gerçek bir batakhane! Ama peygamberin dediği gibi, Ağlaya ağlaya gelecekler<span class="calibre3">.<sup class="calibre6">v</sup></span> ”) döndü. “Nerede kalmıştım?*' diye sürdürdü Bayan Krâner demin yarım kalan konuşmasını ve arada da sakına sakına kadehine yumulan kocasını parmağıyla tehdit etti. “Ha, evet! Yani benim beyim iyi adamdır, şikâyet ettiğim yok, işin doğrusu bu! Bir tek içkisi var, biliyorsunuz işte, şu içki! O olmasa, bal gibi, bak ben söylüyorum, inanın, bal, bal! Çünkü istese o kadar mübarek bir adam olabilir ki bu! İşe de dayanır, siz de biliyorsunuz, iki kişilik işi bile kaldırır bu! Ufak bir kusuru da var tabii, ah benim güzel Tanrım! Kimin yok ki, ha, söyler misiniz, Bayan Halics, şekerim, kimin yok kusuru? Daha yeryüzünün öyle birini sırtında taşımışlığı yok! Ne, nasıl? Ha? Aa, kendisine kötü hitap edilecek olursa buna dayanamaz. Bir tek bu noktada çok duyarhdır beyim. Doktor’la arasında geçen de bu yüzden olmuştu, Doktor nasıldır, bilirsiniz, insana köpek muamelesi yapar! Ama işte, akıllı adam sırf başını eğer, dinler ve alır başını gider, hem zaten altı üstü doktor işte, bu o kadar büyük bir mesele de değil, idare etmek lazım birazcık, o kadar. Hem zaten o, kendisini göstermeye çalıştığı kadar da kötü bir adam da değil ki. Biliyorum ben, çünkü inciğini cinciğini tanıdım, Bayan Halics, şekerim, hem bunca yıl boyunca türlü türlü ufak tefek müşkülpesentliğini nasıl tanımam ki?” Futaki dikkatli bir şekilde, bir elini korunarak öne uzatıp diğeriyle sopasına dayanarak, ayağını sürüye sürüye çıkışa doğru ilerledi; saçları darmadağın, gömleği arkadan pantolonundan fırlamış haldeydi ve adeta kireç kadar beyazdı. Takozu büyük bir güçlükle çekip dışarı adımını attı ve taze hava bir anda ayaklarından biçip onu yere serdi. Yağmur aynı tempoda kuvvetle şakırdıyor, su damlaları meyhanenin yosunlarla kaplanmış kiremitlerinin üstünde, akasyaların gövdelerinde ve dallarında, yukarıda hayal meyal görünen taşlı yolun engebeli yüzeyinde ve burada, daha aşağıda, kapının önündeyse Futaki acıdan kıvranarak çamura serilirken onun orası burası bertilmiş, kamburu çıkık bedeninde tıpkı bir “değiştirilemez, tehditkâr ileti” gibi çarpıyordu. Uzun dakikalar boyunca neredeyse bilinçsizce karanlıkta uzandı; daha sonra nihayet hafiflemeyi başarınca da hemen uyku bastırdı ve eğer bir yarım saat kadar sonra Meyhaneci hâlâ geri gelmediğini fark edip onu aramış ve sarsmış olmasaydı ("Hey! Aklınızı mı kaçırdınız!? Kalkın artık ayağa! Bakın, zatürree olacaksınız sonra!”), belki de yarın sabaha kadar bile kendine gelemezdi. Başı dönerek meyhanenin duvarına tosladı, Meyhaneci’nin önerisini başından savdı (“Gelin hele, bana yaslanın, burada dışarıda ıslana ıslana boka döneceksiniz, bırakın artık şunu...”), bu amansız gücün içinde öylece, sadece alık alık ve bomboş dikildi, daha sonra -bir yarım saat daha geçince- yağmur oldu olacak tepeden aşağı yıkadıktan sonra, bir anda ayıldığını fark edinceye kadar çevresinde sendeleyip duran bu dünyayı gördü ama anlamadı. Binanın köşesinden döndü, işemek için çıplak bir akasya ağacının dibinde durdu, arada gökyüzüne bakınca kendisini dehşet verici biçimde küçük ve çaresiz hissetti ve sidik, içinden bitmek tükenmek bilmez bir şekilde, erkeksi bir kuvvetle şırıldadıktan sonra üstüne gene hüzün çöktü. Üzerindeki göğü yılmaz bir şekilde gözleriyle taradı ve sonsuza kadar tepelerine gerilmiş olan gök kubbenin, “burada her şeyin yazılı bir sonu var" düsturuna göre kendileri için bir yerlerde -ne kadar uzak olursa da olsun- gene de sonunun geleceğini düşündü. “Tıpkı bir ağıla doğar gibi doğduk bu dört bir yanı çevrili dünyaya ve tıpkı kendi pisliğinde ağnayan domuzlar gibi en sonunda besleyici memeler etrafındaki itiş kakışın, yem teknesine çıkan çamurun içindeki bitmez tükenmez yakın dövüşün ya da günbatımında uyuyacak yer için tepişmenin nedenini biz de bilmiyoruz/' diye düşündü hâlâ uğuldayan beyniyle. Düğmelerini ilikledi ve su kendine serbestçe ulaşabilsin diye az öteye geçti. “İhtiyar kemiklerimi yıka bir hele!” diye homurdandı kederle. “Yıka, çünkü bu kart sidikli, artık ayağını daha uzun süre sürümeyecek.” Sonra kıpırdamadan, gözleri kapalı ve başı arkaya devrilmiş halde öylece dikildi, çünkü bu inatçı, yeniden ve yeniden üstüne çöken, en sonunda hiç değilse şu son yıllarında, "Ne halt etmeye geldi buraya şu Futaki?” sorusunun cevabını öğrenme arzusundan kurtulmak isterdi. Çünkü zırıldayan bir süt çocuğu olarak buraya geldiği gibi, çukura da aynı kör teslimiyetle düşmeye artık razı gelmek en iyisi olurdu; ağılı düşündü yeniden ve de domuzları, çünkü -her ne kadar bunu artık kurumuş bir dille sözcüklere dökmek zor da olsa- rahatlatıcı -çünkü tekrarlıyor- sıradan günlerinin üstünde dalgalanan ihtimamın ('‘Kaçınılmaz bir şafak vakti!") yalnızca domuz öldüren bıçakta bir ışıltı olacağını onlar da tahmin edemiyor, aynı şekilde biz de kuşkulanmıyoruz ve anlaşılmaz olduğu için bu korkulu vedanın nedenini hiçbir zaman anlayamayacağız. Ve derman yok ve kaçış yok, darmadağın perçemini üzgün baygın gözlerle savurdu, çünkü “gerekirse zamanların yazgısına kadar yaşayabilecek olan benim, bir gün -bir sebeple- durup dururken voltasını alıp, aşağı, solucanların yanına, pis kokulu karanlık balçığa gitmesi gerektiğine kim akıl sır erdirebilirdi. Futaki, “makinelerin sevdalısıydi ve öyle de kaldı, daha şimdi de, burada, sırılsıklam bir kuş olarak, çamura bulanmış ve üstüne başına kusmuş halde ve çünkü en sıradan pompa makinesinde bile ne türden bir menfaatin işlediğini biliyor ve şöyle düşünüyordu: Eğer bir yerlerde (“Ve bu makinelerde kesinlikle!”) bu disiplin işbaşındaysa, o zaman (“Üstüne kalıbımı basarım ki!..”) şu çarkı bozuk dünyanın da bir çeşit bağımlı manaya işaret etmesi gerekir. Şakır şakır yağan yağmurda kendini kaybetmiş halde dikilip duruyordu, daha sonra aralık vermeden kendisini hırpalamaya başladı. “Ne biçim bir ahmak mankafasın sen, Futaki! Önce tıpkı kepaze bir domuz gibi çamurun içinde debeleniyorsun, sonra da kaybolmuş bir kuzu gibi buraya dikiliyorsun... Ne oluyor ha, şu kadarcık aklın da mı gitti başından?! Bir de sanki yasak olduğunu bilmiyormuşsun gibi ziftleniyorsun, öyle mı?! Aç karnına?!” Başını öfkeyle iki yana salladı, kendini iyice bir süzdü ve utana sıkıla üstünü başını temizlemeye koyuldu ama pek de başarılı olamadı: Pantolonu, gömleği iyice çamura bulanmıştı, bunun için karanlıkta hızlıca sopasını arayıp Meyhaneciden yardım istemek için çaktırmadan meyhaneye süzülmeye çalıştı. “Ee, daha iyi misiniz artık?” diye sordu beriki gözlerini yardakçı gibi kırpıştırarak ve onu depoya</p>
<p class="calibre1">buyur etti. İşte leğen ve sabun burada, bununla da kurulanabilirsiniz, rahat olun." Kollarını göğsünde kavuşturmuş halde, arkasında durdu ve oradan da Futaki, yıkanmasını bitirinceye kadar kıpırdamadı; oysa onu burada bir başına bırakabileceğini de biliyordu ama sonra gene de kalmanın daha iyi olacağında karar kıldı, “çünkü ne olur ne olmaz, şeytan uyumaz'dı. “Pantolonunuzu da fırçalayın, fırçalayabildiğiniz kadar, gömleğinizi yıkayabilirsiniz, sonra sobanın üstünde kurur! O zamana kadar şunu alın, geçirin üstünüzer Futaki teşekkür etti, yırtık pırtık, örümcek ağlı önlüğü sırtına geçirdi, yapış yapış saçlarını arkaya yapıştırdı ve Meyhanecinin ardından depodan çıktı. Schmidtlerin yanına gitmeyip sobanın yanına çekildi, gömleğini arkalığa serdi ve, “Katı bir şeyler var mı?" diye sordu. “Sütlü çikolata ve şu çubuk gevrek var," diye gösterdi Meyhaneci. “Bana iki çubuk kraker verin!” diye işaret etti eliyle Futaki ama daha Meyhaneci elinde tepsiyle yanma gelmeden ansızın sıcakta bir uyku bastırdı. Vakit geç oluyordu, üstelik yalnızca Bayan Krâner, Okul Müdürü, Kerekes, işte, bir de (diğerlerinin üstüne çöken yorgunluktan istifade edip şimdi artık hiçbir şeyin ayırdında olmayan Halics'in <span class="calibre3">rieslîng,</span> şişesini serbestçe ve cüretkârca kaldırıp ağzına götüren) Bayan Halics uyanıktı ve bu halde Meyhaneci nin sözlerini (‘Çubuk gevrekler taze, buyurun, yiyebilirsiniz!”) yalnızca alçak sesli, geri çeviren bir mırıltı karşılayınca doldurulan tepsi, el değmeden eski yerine geri döndü. “Pekâlâ, tamam. Canınız cehenneme... Bir yarım saat sonra dirileceksiniz zaten..." diye homurdandı hınçla; uyuşan bacaklarını gerdi, sonra da “şimdi neredeyiz bakalım* diye akıldan yıldırım hızıyla hesap etti. Durum epeyce umutsuz görünüyordu, çünkü şimdiye kadarki ciro başta hesapladığının çok gerisinde kalmıştı ve artık “bu sarhoş sürüsü" nün aklını başına daha sonra olsa kahvenin getireceğine güvenebili-</p>
<p class="calibre1">yordu. Gelgelelim, maddi kaybın ötesinde (çünkü "Aman aman!" ıskalanmış gelir de kayıptır) onun canını sıkan daha ziyade demin Bayan Schmidt'le aralarını yalnızca bir adımın ayırmasıydı, onu depoya götürebilirdi ama o -sanki kafasına balta vurulmuş gibi- beklenmedik biçimde uyuyakalmış ve bu yüzden yeniden Irimiâs’ı düşünmesi gerekmişti (oysa karar vermişti, "sinirlenmeye-cekti; iş, olacağına varırdı,..”), çünkü artık yakında geleceklerini ve o zaman da "her şey"in içine edeceklerini biliyordu... “Daima yalnızca bekleme ve bekleme!..” diyerek köpürüyordu içinden, sonra hızla yerinden fırladı; çünkü geri koyduktan sonra çubuk gevrek tabağının üstünü streç filmle kapatmadığı akima gelmişti, oysa “bu kepaze”lere azıcık zaman yeterdi, sonra arkalarından saatler boyunca gevrekleri kazıması gerekecekti. Daima tetikte olmaya alışmıştı artık, çünkü öfkelenmenin ilk dalgalarını da çoktan geride bırakmış ve mekânın önceki sahibini, “o lanet olasıca Schwabenliyi araştırmayı uzun zaman önce bırakıp ona “örümceklerden yine de bahse-dilmediğİ’ni belirtme isteğinden vazgeçmişti. Çünkü açılıştan ancak birkaç gün öncesinde kendisini şaşkınlıktan kurtarmasından sonra bu mundarları hayal edilebilecek her türlü araçla ve yolla kırıp geçirmeyi denemiş; ama daha sonra bunun umutsuz bir çaba olduğunu ve alış fiyatını birazcık aşağı çekmesi için Schwaben lıyla konuşmaktan başka çıkar yol kalmadığını kabullenmek durumunda kalmıştı. Ancak meyhanede “neşeyle hoplayıp zıplamaya” hâlâ devam eden örümceklerin aksine o, sanki yer yarılmış da içine girmişti; berikininse açıkça onlarla başa çıkamayacağını anlayıp yaşamının sonuna kadar elinde toz beziyle peşlerinde sürünmeye rıza göstermesi gerekmişti; hatta gecenin bir yarısında yatağından çıkıp “hiç olmazsa büyük” olanı temizlemeye de alıştırmışlardı onu. Meseleden -neyse ki- bir söylenti çıkmadı, zira örümcekler mekân açık olduğu sürece "tam olarak işe koyuiamadılar” çünkü “hareket eden her şeyi salya sümük içinde bırakmak” onların da elinden gelmiyordu. Sorun her zaman en sonuncu müşteri de gidip de kapının sürgüsünün vurduğunda baş gösteriyordu; yani bardakları yıkayıp, ortalığa bir çekidüzen verdikten sonra envanter defterini kapatınca artık temizliğe başlayabiliyordu, çünkü köşeleri, masa ve sandalyelerin ayaklarını, pencere aralığını, sobayı, bir kuleye dönüşen kasaları, hatta zaman zaman tezgâhın üstünde dikili duran kül tablalarını bile yumuşak örümcek ağları kaplıyordu. Sonra durum daha da içinden çıkılmaz bir hal alıyordu: Bir şekilde bitirip de depoda söve saya uzandığında, gözüne uyku da kolayca girmiyordu; çünkü birkaç saat sonra onun gözünün yaşına da bakmayacaklarını biliyordu. Bütün bunlardan sonra azıcık bile olsa örümcek ağını anıştıran her şeyden katıksızca tiksinmesine şaşırmamak gerekir, bu yüzden çok defa artık daha fazla dayanamayacağını hissedip de küplere binerek depoya ya da meyhanenin pencerelerini koruyan parmaklıklara saldırdığı olmuş, gelgelelim -bereket versin ki- çıplak elle bugüne kadar onlara bir zarar verememişti. “Ve bu da hiçten de az/' diye yakındı karısına. Çünkü bütün bu olup bitenlerdeki en korkutucu şeyse daha tek bir örümcek dahi görmemiş olmasıydı, oysa o zamanlar tezgâhın arkasında pusuya yatarak günlerce sabahlamıştı; ama onlar sanki kendilerini izlediğini hissetmişler gibi hiç ortaya çıkmamışlardı. Böylece artık onları asla yok edemeyeceğini kabullenmişse de en azından bir kerecik olsun -tek bir kerecik- birini dikkatle seyredebilmekten vazge-çemiyordu. Bu nedenle daha sonra belli aralıklarla -o sırada yaptığı işi bir kenara bırakmaksızın- tıpkı şimdi de köşeleri adamakıllı süzdüğü gibi, meyhanenin içinde dört bir yanı kolaçan etmeyi alışkanlık haline getirdi.</p>
<p class="calibre1">Ama hiçbir şey yok. Derin bir iç çekti, tezgâhın üstünü sildi, sonra masalardaki boş şişeleri topladı, daha sonra da meyhaneden çıkıp bir ağacın arkasına çekilerek işemeye başladı. Geri gelince, “Biri geliyor/’ diye törensel bir şekilde haber verdi içeriye. Bir anda bütün meyhane ayaktaydı. "Biri mi? Nasıl yani biri?” diye sızıldandı Bayan Krâner. "Yalnız mı?” "Yalnız/<sup class="calibre6">1</sup> diye yanıtladı Meyhaneci iç rahatlığıyla. "Peki, Petrina?" diyerek ellerini iki yana açtı Halics. "Dedim ya, bir kişi geliyor sadece. Didikleyip durmayın.” ‘‘Demek ki... bu, o değil,” diyerek kestirip attı Futaki. "Demek ki o değil/’ diye söylendi diğerleri... Yerlerine geri oturdular, hayal kırıklığı içinde sigaralarını yaktılar veya kadehlerinden birer yudum aldılar; meyhaneden içeri girdiğinde iliğine kadar ıslanan Bayan Horgos'a şöyle bir bakış atanlar olduysa da hemencecik başlar geri dönmüştü; çünkü pek de yaşlı sayılmayacak ama gene de kocakarı görünüşlü dul (“Onun için artık mukaddes hiçbir şey yok!” diye kestirip attı Bayan Krâner) sitede çok da popüler değildi. Bayan Horgos, kabanından suyu silkeleyip tek söz etmeden tezgâha doğru geçti, dirseklerini dayadı ve yanına yöresine bakındı. “Ne verebilirim?” diye sordu Meyhaneci soğuk bir şekilde. "Bir şişe bira verin. Cehennem yanıyor,” dedi Bayan Horgos kasık sesle. Meyhaneyi delici gözlerle bir baştan bir başa, öyle sadece meraklı biri gibi değil, tam da doğru zamanda gelmiş ve onların ipliğini pazara çıkarabilecek biri gibi süzdü. Bakışları en sonunda Halics'in üstünde karar kıldı. Dişsiz, kızıl dişetlerini ışıldatıp Meyhaneciye seslendi. “İşleri iş bunların.” Hınç, kırışık karga suratından neredeyse fışkırıyordu, üstünden hâlâ suların damladığı kabanı sanki kamburu varmışçasına arkasında tuhaf bir şekilde yığıntı yapmıştı. Şişeyi ağzına doğru kaldırdı ve tanrıahkârca içmeye koyuldu. Bira, çenesinden aktı ve daha sonra oradan boynuna doğru in-</p>
<p class="calibre1">meye devam ederken Meyhaneci tiksinerek ona bakıyordu. "Kızımı görmediniz mi?” diye sordu Bayan Horgos ve ağzını, elinin tersiyle sildi. "Ufak olanı.” "Yok,” diye yanıtladı Meyhaneci istemeye istemeye. "Buralara uğramadı.” Kadın, tıksırarak gırtlağını temizledi ve yere tükürdü. Cebinden bir sigara çıkarıp yaktı ve dumanını Meyhanecinin yüzüne üfledi. "Biliyorsunuz durumu,” dedi. "Dün akşam Halics'le ufak bir cümbüş yaptık, şimdiyse dönüp selam bile verdiği yok, pislik. Bütün gün uyudum. Sonra şimdi akşam sonunda uyandım, bir de baktım, hiçbir yerde hiç kimse yok. Ne Mari ne Juli ne de Sanyi’cik. Ama daha dur, bu daha işin başı. Ufaklık da çekip gitmiş bir yerlere. Ama ayaklarını kıracağım, hele bir ortaya çıksın. Ne olduğunu biliyorsunuz.” Meyhaneci hiçbir şey söylemedi. Bayan Horgos, kalanı da içip hemen bir şişe daha söyledi. "Yani, demek buraya gelmedi,” diye tısladı dişlerinin arasından. “Ufak orospu.” Meyhaneci ayak parmaklarını çalıştırıyordu. "Orada, çiftlik evinde bir yerlerdedir muhakkak. Yanlış bilmiyorsam, öyle kaçan bir çocuk değil.” Kadın gazaba gelmişti. "Yok bir de öyle olsundu! Boyu posu devrilesice! Keşke bir gün sıraca tutsa artık! Buyur işte, az sonra tan ağaracak ve şu yağmurda dışarıda sürtüyor. Eğer sonsuza kadar yatalak kalacak olursam şaşırmayın.” Krâner o tarafa doğru haykırdı. “Pekâlâ, kızcağızlarınızı nerede bırak-mıştınız?”"Sizin üstünüze vazifemi bu?”Bayan Horgos’u bir öfkedir kaplamıştı. "Kızlar benim kızlarım!” Krâner bir kıkırdamadır koyuverdi. "Tamam, tamam... Hemen ısırmaya gerek yok!" "Benim ısırdığım falan yok, sadece siz kendi işinize gücünüze bakın!” Bir sessizlik oldu. Bayan Horgos bara sırtını dönüp bir koluyla tezgâha dirseğini dayadı ve başını arkaya atarak şişeyi kafasına dikti. “Benim hasta mideme işte bu lazım. Böyle zamanlarda tek ilaç bu.” "Biliyorum,” diyerek başını salladı Meyhane-</p>
<p class="calibre1">ci. “Kahve istemiyor musunuz?" Kadın başını iki yana silkeledi. “Onu içecek olursam bütün gece yalnızca yatağımda kıvranıp duruyorum. Hem zaten ne halta yarar ki o. Hiçbir şeye." Şişeyi yeniden ağzına hizaladı ve ancak en son damla da boğazından aşağı yuvarlanınca indirdi. “Peki, iyi geceler! Ben gideyim. Herhangi birini görecek olursanız, onlara hemen eve uzamalarını söyleyin. Bütün gece sürtecek halim yok ya?! Ne olduğunu biliyorsunuz. Benim yaşımda.” Meyhanecinin önüne bir yirmilik uzattı, üstünü aldıktan sonra dışarı yöneldi. “Kızcağızlarınıza söyleyin, azıcık sabır, telaşa hiç gerek yok!” diye seslendi arkasından Krâner kahkahalarla. Bayan Horgos, kendi önüne doğru bir şeyler söylendi ve Meyhaneci önünde kapıyı açıncaya kadar veda niyetine yere bir daha tükürdü. Hâlâ çiftlik evine onun yanına giden Halics onu “iplemiyordu bile" çünkü uyandığından bu yana önündeki boş şişeye dalmış, kafasını gittikçe sadece burada kendisiyle kafa bulanın kim olduğu kurcalayıp duruyordu. Delici bakışlarla çevreyi merakla kolaçan etti, bakışları sonunda Meyhaneci’nin üzerinde karar kıldı ve şu andan başlayarak tetikte olup eninde sonunda bu mendebur herifin ipliğini pazara çıkarmaya karar verdi. Gözlerini yumdu, başını göğsüne eğdi, gel gör ki kendini birkaç dakika tutabildi, çünkü gene hemen uyku bastırı-vermişti. “Az sonra şafak sökecek," dedi Bayan Krâner. “Bence artık gelmeyecekler." “Keşke haklı olsanız!" söylendi elinde kahve termosuyla masaları dolaşan Meyhaneci ve alnını sildi. “Panik yapıp durma şurada!" diyerek lafı boğazına tıktı Krâner. “Zamanı gelince, onlar da gelir.” “Tabii ya,” diyerek katıldı Futaki. “Geriye pek bir şey kalmadı, görürsünüz." Üstünde dumanı yükselen kahveyi ağır ağır höpürdetti, kurumakta olan gömleğini yokladı, sonra da bir sigara yaktı ve Irimiâs'ın işe neyle başlayacağını düşünmeye koyuldu. Pompalara, bir de jeneratörlere tam bir yenileme iyi olurdu, bu kesin, ilk sırada bu olacak. Sonra da bütün makine dairesini badanalamak lazım, pencereleri ve kapıları da onarmak gerekir; çünkü o kadar cereyan var ki insan ha bire baş ağrısıyla uyanıyor. Tabii ki o kadar da kolay olmayacaktı; binalar yıkılmaya yüz tutmuş, bahçeleri zararlı otlar tutmuş ve eski mali işler binalarından işe yarar ne varsa alıp götürülmüş, sanki bütün site bombalanmış gibi bir tek çıplak duvarlar ayakta kalmıştı. Ama Irimiâs imkânsız diye bir şey bilmez! Sonra bir de şans, çünkü o olmadan her şey boşuna! Ama şans da ancak ve ancak zekânın olduğu yerde olur! Irimiâs ın ise öyle keskin bir zekâsı var ki, sanırsın ustura! Futaki gülümseyerek makine atölyesine şef olarak atanıp da insanların onun yanına seğirttiği zamanları hatırladı, dahası, yöneticiler de ona koşuyordu; çünkü Petrina'nın da dediği gibi, Irimiâs'tı "umutsuz durumların ve umutsuz insanların çobanı”. Ne var ki ahmaklık karşısında onun da eli kolu bağlıydı, bir yıl dolunca pılı pırtısını toplaması tevekkeli değildi. Onun buradan çıkıp gitmesiyle birlikte giderek daha derine, daha bir dibe battılar. Don oldu, şap hastalığı çıktı, koyunlar tepeleme telef oldu, daha sonra maaşlarını bir haftalık gecikmeyle aldıkları zamanlar geldi, çünkü nereden bulup ödeyeceklerdi ki... ama o zaman artık herkes bunun ötesinin olmadığından, dükkânı kapatmak gerektiğinden söz ediyordu. Ve öyle de oîdu. Gidecek yeri olanlar hemen topukladı, olmayanlarsa burada kaldı ve başladı bir kavga, didişme; gerçekleştirilmesi mümkün olmayan planlar havada uçuşuyor, ne yapılması gerektiğini biri diğerinden daha iyi biliyordu; tabii ki hiçbir şey çıkmadı. Sonra artık herkes bu acizliği kabullendi, sadece mucizelere inanmaya başladılar ve saatleri, haftaları, ayları giderek daha da sinirli bir şekilde saydılar, daha sonra bunun da bir önemi kalmadı, varsa yoksa sabahtan akşama kadar mutfaklarda pineklediler ve arada bir ellerine bir gıdımcık para geçince onu da birkaç günde meyhanede içip bitirdiler. Son zamanlardaysa artık makine dairesinden o da hiç kıpırdamıyor, burada bir şeylerin değişebileceğine inanamadığından sadece meyhaneye ya da Bayan Schmidt'in yanına geçiyordu. Artık ömrünün sonuna kadar burada kalacağını kabullenmişti, hem zaten başka ne yapabilirdi ki? Bu yaşta yeni bir yaşama mı başlasındı? Peki, şimdi bunun sonu geliyor, Irimiâs ileride "işleri hizaya getirecek.” Heyecandan yerinde hop oturup hop kalkıyordu, çünkü birçok kere binlerinin kapıyı ittirdiğini duymuştu ama sonra kendisine sakin olmasını telkin etti (“Sabır, sadece sabır...”) ve Meyhaneciye bir kahve daha söyledi. Futaki yalnız değildi; heyecan, meyhaneyi hissedilir bir şekilde dolaşmıştı, özellikle de Krâner pencerenin camından dışarıya bakıp da törensel bir şekilde konuştuğunda (“Göğün altı aydınlanıyor.”) insanlar canlanıverdi, şarap yeniden akmaya başladı, özellikle Bayan Krâner kendini toplayıp cırtlak bir sesle haykırmıştı: “Bu ne şimdi burada?! Cenaze mi?!” Kocaman kalçasını fettanca sallayarak meyhanenin bir ucundan diğerine kadar yürüyüp Kerekes’in önünde durdu. “Hey, uyumayın artık siz de! Onun yerine şu akordeonla bir şeyler çalın hele!” Köylü başını kaldırdı ve sağlamından birkaç kez geğirdi. “Meyhaneciye söyleyin, bana değil. Onun.” “Hey! Meyhaneci!” diye haykırdı Bayan Krâner. “Akordeon burada mı?” “Burada... getiriyorum...” diye söylendi beriki ve depoda gözden kayboldu. “Yalnız şarabın hakkını vereceksiniz sonra.” Arkaya suni yemlerin yanına gidip örümcek ağlarıyla örülmüş çalgıyı çıkararak kabaca temizledi, sonra da kucağında taşıyarak Kerekes'e götürdü. “Yalnız, biliyorsunuz! Dikkat edin ona, çünkü nazik maldır...” Kerekes kışkışlayarak kendisinden uzaklaştırıp kayışlara davran-</p>
<p class="calibre1">dı, çalgıyla birkaç geçiş çaldıktan sonra öne eğilip bardağını içip bitirdi. “Ee, şu şarap nerede?!" Bayan Krâner gözleri kapalı, meyhanenin ortasında salınıyordu. “Pekâlâ, kendisine bir şişe götürün!" dedi Meyhaneciye ve ayağını yere bir kez sabırsızca vurdu, “Ne var, miskinler kumpanyası! Uyumayın!” Elini kalçasına koydu ve gülüşüp duran erkeklere saydırmaya başladı. "Ödlek kurtçuklar! Ne o, hiç kimse benimle aşık atmaya cesaret edemiyor mu?" Halics, kim olursa olsun ödlek olarak adlandırılmaya dayanamayacağından, yerinden fırladı ve sanki karısının, arkasından seslendiğini ("Burada kalıyorsun!") duy-mamışçasına Bayan Krâner’in önüne atladı. “Bir tango!” diye haykırdı ve doğruldu. Fakat Kerekes dönüp bakmadı bile, hal böyleyken Halics, Bayan Krâner'in belini kavrayıp “adımı aldı.” Diğerleri yer açıp alkışlayarak, naralar atarak onları cesaretlendirdiler ve Schmidt de kahkaha atmadan duramadı, çünkü gerçekten karşı koyulmaz bir görüntü sunmuşlardı: Halics partnerinden en azından bir baş boyu kadar kısaydı ve bir tek kocaman kalçasını kıvırtıp olduğu yerde tepinen Bayan Krâner'in çevresinde öyle bir hoplayıp zıplıyordu ki, sanki yukarı sıvanmış gömleğinin içinde eşekarısı var da ondan kurtulmaya çalışıyor sanırdınız. Sonra ilk çardaşın<sup class="calibre6">1</sup> sonu gelince kutlama yaygarasının içinde el pençe eğilip duran Halics'in gururla göğsü kabarmıştı ve kendine, “Çok yaşa!" diye tezahürat yapıp kikirdeyen insanların yüzüne haykırmamak için kendine güçbela hâkim olabiliyordu: “İşte, görüyorsunuz! Halics budur!" Sonraki çardaşta şimdiye ka~ darki performansının da ötesine geçti, inanılmaz ve taklit edilemez bir şekilde karmaşık figürleri göz açıp kapayıncaya kadar süren canlı tabloyla sekteye uğratıyor, o</p>
<p class="calibre1">Macaristan ulusal dansı.</p>
<p class="calibre1">zamanlar da soluk soluğa kalan, kikir kikir gülen Bayan Krâner'in etrafında eksiksiz bir başarı yakalayan şeytani dans adımlarını daha sonra sıradaki vurgulu tempoyla sürdürmek için ya sol ya da sağ kolunu başının üzerine atarak, ileri doğru şişirdiği bedeniyle neredeyse bir taş kesiliyordu. Halics her parçadan sonra giderek emirler veren bir tavırla tango istiyordu ve en sonunda Kerekes isteğini yerine getirip de muazzam potinleriyle ölçüyü vura vura herkesçe bilinen bir nağme tutturunca Okul Müdürü de daha fazla dayanamayıp naralardan coşan Bayan Schmidt'in önüne dikilerek kulağına eğildi. “Lütfeder misiniz?” Ve sol elini -nihayet- Bayan Schmidt'in sırtına avuç içiyle bastırabilip de ufaktan takıla tökezle-ye dans etmeye başladıklarında burnuna çarpan kolonya kokusu onu artık salmıyordu ve “zorunlu mesafeyi” koruyabilmek için olanca gücünü toplaması gerekti; çünkü yüreğine kalsa kadının ateşli göğüslerinin arasında yitip gitmek için onu kendine çekip kucaklayacaktı. Ancak Bayan Schmidt hülyalı bakışlarla gittikçe "daha da kanına dokunan bir şekilde” yanına sokulduğundan, durum hiç de öyle umutsuz değildi, müzik şimdiye kadarkinden de lirikleştiğindeyse, başını yaşlı gözlerle Müdür’ün omzuna dayayıverdi ("Biliyor musunuz, dans benim zaafım...”) ve bedeninin bütün ağırlığını üstüne bıraktı. O anda artık Okul Müdürü de daha fazla dayanamayıp elinde olmadan Bayan Schmidt’in boynunun kenarına bir öpücük konduruvermişti; tabii ki derhal aklını başına toplayıp dikleşti ama iş özür dilemeye kadar varmadı, çünkü kadın sessiz bir güç kullanarak onu tekrar kendine çekmişti. Şu andan itibaren eski savaşçı olan Bayan Halics, etkin nefretten sessiz horgörüye kadar ulaşmış, doğal olarak her şeyi görmüş, önünde hiçbir şey gizli kapaklı kalmamıştı; burada nelerin döndüğünü iyi biliyordu o. “Ama benim Tanrım benimle, benim hamim benimle!” diye söylendi kendinden emin bir şekilde, bir tek bunları şuracıkta Cehennem ateşinde yandıracak hükmün nereye takılıp kaldığını anlamıyordu. “E e, neyi bekliyorlar yukarda, nasıl oluyor da seyredebiliyorlar bu *So-dom ve Gomorrayı?!” Ve dosdoğruca kendisinin hakkı olduğunu düşündüğünden, günahlarına bağışlanma kazanabilmeyi daha bir sabırsızlıkla bekliyordu artık, hatta kötü ruhun bir yudumcuk şarabı içmeye zorladığında veyahut Şcytan’ın tutsağı olmuş Bayan Schmidt’in sallanan uzuvlarını günahkâr arzularla izlemesi için onu dürttüğünde -zaman zaman- bir-iki dakikalığına imanını sarstığını itiraf etmesi gerekse bile. Yine de Tanrı, içinde güçlü kalmıştı ve eğer gerekirse -ileride- Şeytan’ın karşısına bir başına çıkacaktı, hele küllerinden dirilen Irimiâs bir gelseydi, çünkü zaten gene de şimdi bu aşağılık saldırıyı yalnız başına durdurup püskürtmesini "ondan beklemek" mümkün değildi. Çünkü Şeytan’m meyhanede kısa bir süreliğine -eğer amacı bu idiyse- geçici de olsa tastamam bir zafer elde ettiğini, zira Futaki ve Kerekes istisna olmak üzere artık hepsinin ayakta olduğunu ve o anda ya Bayan Krâner’den ya da Bayan Schmidt’ten na-siplenemeyenlerin de yerlerine dönmeyip dansın sonunu bekleyerek ortalıkta dolandığını itiraf etmek zorundaydı. Kerekes “bilardo’nun arkasında yorulmak bilmez şekilde ayağıyla ritim tutuyor, sabırsız dansçılarsa ona, iki müzik parçası arasında kafasına bir kadeh şarabı dikecek kadar bile süre bırakmıyor, önüne durmadan yeni şişeler koyuyorlardı, yeter ki dermanı kesilmesindi. Ve Kerekes karşı koymuyor, bir tango bitip diğeri başlıyor, sonra aynısını yeniden ve yeniden çalmaya başlıyor ama bunu kimsecikler fark etmiyordu. Bayan Krâner tabii ki bu süpürüp giden tempoyu uzun süre kaldıramadı, soluğu kesildi, üstünden başından sular boşandı; ayakları yanıyordu ve artık dansın sonunu bile beklemedi, hiçbir şey söylemeden öylece köşeyi döndü, öfkeden köpüren Okul Müdürü’nü orada bırakıp hızla yerine yığılıverdi. Halics, sitcmkâr, yakaran bir yüzle ardından seğirtti. “Değerli Rozi’cik, hayır! Beni burada yalnız başıma bırakmayacaksınız herhalde? Tam da benim sıram geliyordu!” Bayan Krâner bir peçeteyle kurulanıp soluk soluğa nefes alarak elinin tersiyle onu geri çevirdi. "Beni ne sanıyorsunuz siz? Artık yirmi yaşında değilim!” Halics hızlıca bir kadeh doldurup eline tutuşturdu. "Şunu için, sevgili Rozi”cik! Sonra da!..” “Sonrası monrası yok!" diye araya girdi Bayan Krâner gülerek. “Ben artık siz delikanlılar gibi dayanamıyorum!” “O konuya gelince, sevgili Rozi'cik, artık ben de dünkü çocuk değilim! Ha, ama hüner, sevgili Rozi'cik...” Gelgelelim sürdüremedi; çünkü şimdi bakışları, kadının yükselip inen göğüslerine kaymıştı. Derince bir yutkundu, gırtlağını temizledi ve şöyle dedi: “Çubuk gevreklerden getireyim!” "Bu muhakkak iyi gelecek,” diye seslendi arkasından Bayan Krâner uysalca ve terli alnını sildi. Halics tepsiyle dö-nünceye kadar bir adamdan diğerine göçüp hayaller kurarak tango yapan, yorulmak bilmez Bayan Schmidt’i derin düşüncelere dalarak izledi. “İşte, başlayalım bakalım, sevgili Rozicik!” diye gayretlendirdi Halics ve boşluk bırakmadan yanına oturdu. Sandalyede rahatça arkasına yaslandı, karısını uyku duvarın dibinde nihayet alt ettiği için her türlü tehlikeden azade, sağ eliyle Bayan Krâner’i kucakladı. Kuru hamuru hiç söz etmeden çiğnediler, biri bitince diğerini, böylece birkaç dakika geçtikten sonra tam bir sonraki için ellerini uzatmışlardı ki gözlerini birbirlerine diktiler, çünkü tepside artık yalnızca bir tane kalmıştı. “Burada nasıl bir cereyan var, hissetmiyor musunuz?” diyerek söz aldı kadın yerinde duramayarak. Halics, şaraptan şaşılaşmış gözlerle derin derin yüzüne baktı ve şöyle dedi: "Biliyor musunuz sevgili</p>
<p class="calibre1">Rozi'cik, ne yapalım?” Ve sonuncuyu eline tutuşturdu. “Birlikte yiyelim, olur mu? Siz şuradan bir lokma alırsınız... Ben de bu yanından, şu da diğeri... Ve ortasına ulaştığımızda, bırakalım. Peki, biliyor musunuz, ne yapalım, yıldızın ta kendisi? Kalanıyla kapının yalıtımını tamamlayalım!” Bayan Krâner bastı kahkahayı. “Siz benimle hiç durmadan kafa buluyorsunuz! Aklınız ne zaman başınıza gelecek artık? Daha neler... kapının yalıtımını... tamamlayacakmışız!.." Ama Halics yılacak gibi değildi. “Sevgili Rozi cik! Cereyan olduğunu siz söylediniz! Benim kafa bulduğum falan yok! Hadi bakalım, ısırın ! ” Ve çubuğun bir ucunu ağzına tıkıştırıp hemen arkasından diğer ucunu kendisi ağzına attı. Hamur derhal ikiye kırılıp kucaklarına döküldü ama onlar -dudak dudağa- öylece, kıpırtısız kalakaldılar, sonra, başı dönmeye başlayınca Halics her şeyi göze alıp kadını dudaklarından kahramanca öptü. Bayan Krâner allak bullak olmuş halde gözlerini kırpıştırarak, kızışan Halics’i itip üstünden attı. “Amma yaptınız ha, bu olmaz, Lajos! Benimle maskaralık yapmayın artık! Ne yaptığınızı sanıyorsunuz? Kim olsa görebil ir! ” Sonra eteğini düzeltti. Pencerenin ve kapı camının aydınlanmasıyla dansın da sonu gelmişti. Meyhaneci ve Kelemen karşı karşıya, tezgâha yayılmış, Okul Müdürü, Schmidt ve Bayan Schmidt'in yanında masaya kapaklanmış, Futaki ve Krâner, tıpkı bir nişanlı çift gibi birbirlerine eğilmiş, Bayan Halics başı göğsüne düşmüş halde, hepsi derin bir uykudaydı. Bayan Krâner ve Halics daha bir süre mırıldandı ama artık yerlerinden kalkıp da tezgâhtan bir şişe şarap getirmeye mecalleri yoktu, böylece biraz sonra evrensel, huzurlu soluk alış verişler arasında onları da hemen uyku bastırdı. Sadece Kerekes uyanık kalmıştı. Fısıltılar kesin olarak kesilince-ye kadar bekledi, sonra yerinden kalktı, kulunçlarını kırdı, sessizlikte, masaların arasında dikkatli bir şekilde ilerlemeye başladı. Şarap şişelerim yoklayıp içinde hâlâ bir şeyler çalkalananları yanma alarak köşeye “bilardo’nun üstüne koydu; kadehleri de gözden geçirerek içinde şarap bulduklarını hızlıca başına dikip höpürdeterek içti. Koskocaman gölgesi duvarlarda, arada sırada da tavanda hortlak gibi onu izliyor, sonra, sahibi kararsızca yerine oturunca o da arkadaki köşede sakinleşiveriyordu. Yara izlerinden ve yeni sıyrıklardan ürkütücü hale gelen perişan yüzüne bulaşıp yapışan örümcek ağlarını sıyırdı, sonra topladığı içkileri -olabildiğince- birbirine aktardı, bardağını doldurdu ve burnunu çeke çeke, tamahkârca içmeye başladı. Ve sonra ara vermeden, dermanı hiç kesilmeden, sanki duyarsız bir makine gibi doldurup tepesine dikti, sonra bir daha doldurup yeniden, yeniden yuvarladı, ta ki son damla da o muazzam midesinde yitip gidinceye kadar. Sandalyede arkasına yaslandı, ağzını açıp birkaç kez geğirmeyi denedi, sonra işe yaramayınca da elini midesinin üstüne koyup yalpalayarak köşeye gitti. Parmağını boğazına salıp kusmaya başladı. Daha sonra sırtını dikleştirdi, avuç içiyle ağzını sildi. "Hepsi bu kadarmış,” diye homurdanıp “bilardo”nun arkasına döndü. Akordeonu kucağına alıp içli, acıklı bir melodi tutturdu. Koskocaman bedenini yumuşakça uğuldayan melodiyle ileri geri yatırıp kaldırıyordu, yarısına vardığındaysa şabalak gözkapaklarının altından yaşlar süzüliiver-di. Şimdi sarssalar, o bile birdenbire kendisine neler olduğunu söyleyemezdi. Tıslamalı solumalar arasında bir başınaydı ve bu ağır asker türküsünün onu sarıp sürükleyerek götürmesine aldırmadı şimdi. Bu kederli melodiyi bırakmanın bir gerekçesi yoktu, sonuna varır varmaz da ara vermeden yeniden başladı ve içinde, uyuyan yetişkinler arasındaki bir çocuk gibi mutlu bir avuntu yayıldı, çünkü —bunu- kendisinden başka hiç kimse duymuyordu. Ve meyhanenin örümcekleri de kadifemsi bir şekilde</p>
<p class="calibre1">tınlayan akordeon sesinde son saldırıya geçtiler. Şişelerin, kadehlerin, fincanların ve kül tablalarının üstüne gevşek ağlar bıraktılar, masalarla sandalyelerin ayaklarının çevresini ördüler, sonra -tek tük gizli, incecik iple— sanki bu kusursuz, çok özel ve görülmesi neredeyse ola-nakşız ağ zarar görmediği sürece keşfedilmesi mümkün olmayan saklı izbelerinde yere yapışmış halde her kıpır-danıştan, her çıtırtıdan haberdar olmaları önemliymişçesine bunları birbirine bağladılar. Uykudakilerin yüzlerini, ayaklarını ve ellerini de ördüler, sonra da bir soluk kadar nazik örümcek ipliğinin titreşimini bekleyerek yeniden başlamak için tekrar yıldırım hızıyla koşarak so-taya yattılar. Sığır sinekleri -örümceklerin önünden sığınağı ışıkta ve harekette arayarak- müphem sekizlerini zayıfça ışıtan ampulün çevresinde, yorulmak bilmez bir şekilde çekiyorlardı; Kerekes artık neredeyse yarı uykuda çalmayı sürdürüyor, düşüp duran başında bomba oyuklan ve düşen uçaklar, kaçan askerler ve yanan kentlerin resimleri, baş döndürücü bir hızla birbirini izliyordu ve içeri öylesine sezdirmeden girip önlerine serilen manzaranın önünde öylesine apışıp kalmış halde duruyorlardı ki Irimiâs ve Petrina'nm geldiğini bilmekten ziyade ancak tahmin etmişti.</p>
<p class="calibre1">İkinci bölüm</p>
<p class="calibre1"><a id="bookmark3"><sup class="calibre6"><a href="#footnote1">1</a></sup></a></p>
<p class="calibre1"> Eski Ahit, “Yeremya", 31:9.</p>
</body>
</html>
