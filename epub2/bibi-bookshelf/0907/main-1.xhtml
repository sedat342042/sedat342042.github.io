<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>Bir şeyler bilmek</p>
<p class="calibre1"><span class="calibre3">Paleozoyik Zaman’ın bitimiyle birlikte bütün Orta Avrupa'da çöküş sürecine girilir. Bundan doğai olarak Macar topraklan da nasibini alır. Yeni yeryüzü oluşum sürecinde Paleozoyik oluşumlu dağ kütlelerinin tümü batar ve üzerleri denizle kaplanır. Çöküş devam ederken Macaristan topraklan Güney Avrupa yi kaplayan denizin bir bölümüne, onun kuzeybatısındaki bir girintisine dönüşür. Deniz, bütün Mezozoyik Zaman boyunca hükümranlığını sürdürün</span> Doktor, pencerenin dibinde omzuyla soğuk ve ıslak duvara dayanmış, somurtarak oturuyordu ve annesinden kendisine kalan, kir içindeki çiçek desenli perde ile çürümeye yüz tutmuş pencere çerçeveleri arasındaki açıklıktan siteyi görebilmek için başını kımıldatmasına bile gerek kalmıyordu; kitaptan hafifçe başını kaldırması yetiyor, en ufak bir değişikliğin biîe ayırdına varabilmesi için tek bir bakış yetiyor ve -ister düşüncelere daLıp gittiğinden, isterse de mekânın uzak bir noktasında bulunduğundan- ola ki arada sırada bir şeyler olursa, üstün duyma yeteneği, böylesi durumlarda da imdadına yetişiyordu; gelgelelim nadiren düşüncelere dalıyor ve kürklü kabanı ve battaniyelerle döşediği yerini günlük faaliyetlerin birbiri üstüne inşa edilmiş deneyimlerinin belirlediği, kumaş kaplanmış, kolçaklı iskemlesinden daha da</p>
<p class="calibre1">nadiren ayağa kalkıyor, zira böylece pencerenin yanındaki, gözetleme yaptığı noktayı bırakmasını gerektirecek olasılıkların sayısını mümkün olduğunca en aza indirmeyi başarıyordu. Bu, öyle bir günden diğerine hemen başarılabilecek, kolay bir iş elbette değildi, Tam tersine. Bir araya dermesi ve yeme içme için, sigara içmek için, günlük tutmak için, okumak için ve neredeyse hesabı tutulamayacak kadar çok entipüften yapılacaklar için gerekli nesneleri, olabilecek en avantajlı şekilde düzene koyması gerekmiş, dahası -sırf kendisine karşı yumuşak başlılığından- yaptığı hatalan cezasız bırakmaktan da vazgeçmek durumunda kalmıştı; hem sonuçta böyle yaparsa kendi kendisine karşı hareket etmiş olurdu: Eğlenceyle veya dikkatsizlikle gerekçelendırilmiş yanlışlık, tehlikeyi artırır ve insanın öyle üstünkörü düşünebileceğinden çok daha ağır bedelleri olabilirdi. Gereksiz bir hareket acaba başlangıç aşamasındaki bir kafa karışıklığının üstünü örtüyor olabilir mi; yerinde durmayan bir kibrit veya bir <span class="calibre3">pâlinka</span> kadehi artık kendi içinde bellek yitiminin yıkıcı bir anıtıdır, ardından gelecek diğer değişiklikleri de zorunlu kılacağını söylemeye gerek bile yok: Sigara, defter, bıçak ve kurşunkalem de artık adım adım ilerleyerek daha öteye gider, bununla sonra “optimum hareketlerin bütün düzeni" değişir, tam bir kaos oluşur ve her şey mahvolur. Yani gözetleme için en uygun durumun yaratılması öyle şipşak olmadı, hayır; düzen, yıllar boyunca -kendini kamçılamalar, cezalandırmalar ve yeniden, yeniden tekrarlanan yılgınlıklardan kaynaklanan tiksinti dalgalarından geçerek- günbegün perdahlandı, ancak başlangıçtaki karasızlıklar ve arada bir patlak veren ikilemlerin neden olduğu kafa karışıklığının geçmesiyle birlikte, her bir hareketini ayrı ayrı gözden geçirmesini gerektirmeyen o vakit gelip çatınca eşyalar kalıcı mekânlarım kazandı ve o, kendisi de faaliyetlerinin en</p>
<p class="calibre1">ufak ayrıntılarım bile gözü kapalı ve kendinden emin olarak yönlendirip sonunda yaşamının kusursuz bir şekilde sürdürülebileceğini, her türlü kendini aldatmadan ya da aşırı özgüvenden uzak bir şekilde kendine itiraf edebildi. Tabii ki bütün bunlardan sonra da içindeki korkunun uçup gitmesi için aylar geçmesi gerekti, çünkü mekândaki durumunun temellerini bu şekilde hatasızca belirlerse yiyecek, <span class="calibre3">pâlinka,</span> sigara ve diğer olmazsa olmaz gereksinimlerin tedariki için -maalesef- hâlâ başkalarının yardımına bağlı kalacağını biliyordu. Yiyecek içecek alışverişi için görevlendirdiği Bayan Krâner'le ilgili kaygıların ve Meyhaneci ye karşı hissettiği kuşkuların ise temelsiz olduğu ortaya çıkmıştı: Kadın dakikti ve hatta en beklenmedik anlarda, elinde site çevresinde ender sayılan tek tük yemekle (“Aman soğumasın Doktor Bey!”) rahatsızlık verme alışkanlığını bıraktırmayı da başarmıştı. İçkilere gelince, büyük miktarlarda ve geniş zaman aralıklarıyla ya kendisi satın alıyordu ya da -daha sıklıkla da- belli bir bedel karşılığında bu işin yapılması işini Meyhaneciye bırakıyordu, o da -sağı solu hiç belli olmayan Doktor’un bir gün bu işi kendisinden alacağından ve bu garantili gelirden yoksun kalacağından korktuğu için- Doktor<sup class="calibre6">J</sup>un en entipüften görünen, bazen düpedüz ahmakça arzularını mümkün mertebe hakkıyla yerine getirebilmek için elinden geleni yapıyordu. Yani bu iki kişiden pek de çekinmesine gerek yoktu, sitenin diğer sakinleriyse tek tük, ansızın fırlayan ateş, mide yanması ya da yaralanma bahanesiyle hiçbir türden uyarı olmaksızın, çat kapı gelmekten çoktan vazgeçtiler, çünkü bakanlık emriyle açığa alınmasıyla birlikte tıbbi uzmanlık görüşünün de güvenilirliğinin de uçup gittiğinden hiçbirinin kuşkusu yoktu. Bu -her ne kadar düpedüz abartı olsa da- tamamıyla temelsiz değildi. Güçlerinin büyük bölümünü kırılgan belleğinin sağlığını ko-</p>
<p class="calibre1">rumaya ayırıyordu ve içindeki gereksiz her türlü şeyin dökülüp gitmesi için koyuvermiştL Bütün bunlara karşın sürekli bir iç sıkıntısıyla yaşıyordu, çünkü tıpkı günlüğünde oldukça sık belirttiği üzere; "Bunlardan her şey beklenir!" Bu yüzden de eşikten ister Bayan Krâner'i, ister Meyhaneciyi gözetlerken dakikalarca tek kelime et* meden dururdu, yere sabitlenmiş ya da yana kaçırılmış bakışlarının hızından, bakışlarından yansıyan kuşkuculuk, merak ve korku üçlüsünün oranlarındaki değişimlerden, aralarındaki iş ilişkisinin ardında yatan anlaşmaya sadık kalmaya devam edip etmeyeceklerini tespit edebilmek için gözlerine derin derin bakar ve ancak bundan sonra, daha yakına gelmeleri için işaret ederdi. Sırf en gerekli olanlarla yetinir, selamlarını almaz, o anda tam da tıka basa poşetlerin içine bakar, sonra berikilerin hantal, kaba saba hareketlerini öylesine, hiç de dost canlısı olmayan bir tavırla izlerdi; beceriksizce sunulmuş isteklerini veya bitmeyen açıklamalarını öylesine somurtkan ve sabırsız bir yüz ifadesiyle dinlerdi ki, onlar da (özellikle de Bayan Krâner) normal olarak sözlerinin yarısını yutarak, önceden sayıp hazırladığı parayı yeniden saymadan ve hızla ortadan kaldırıp oradan alelacele çıkarlardı. Kapının yakınma düşen bölgeyi neden o kadar yadırgadığının açıklaması da az çok burada yatıyordu, çünkü bariz bir şekilde kötü hissediyordu kendisini -başı ağrıyor veya aniden nefessiz kalıyordu- ara sıra (özellikle ikisinin savsaklaması yüzünden) odanın sonundan bir şeyler getirmek için kolçaklı iskemlesinden kalkması gerektiği zamanlarda (uzun uzun bocaladıktan sonra) mümkün olduğu kadar, durumu çabuk atlatmaya çabalıyordu ama yerine dönünceye kadar da gününün içine edilmiş oluyordu. Üzerinde açıklanamaz bir şekilde derin bir huzursuzluk, gücünü hissettiriyor, kadeh ya da kurşunkalem elinde titremeye başlıyor ve doğal olarak dah a sonra öfkeden hoyratça sileceği o hınç dolu notlarını günlüğüne düşürüyordu. Bunlardan sonra mekânın</p>
<p class="calibre1">hu lanetli kesiminde her şeyin altüst olmasında şaşılacak</p>
<p class="calibre1">■</p>
<p class="calibre1">bir şey yoktu, içeri taşman çamur, zamanla kalın bir katman oluşturarak tümüyle çürümüş, dağılıp dökülmüş yer döşemesinin üstünde kuruyup kalmış, ayrıkotları kapının yanında, duvarın dibinde başıboş bir şekilde büyümüştü; sağda üstüne basılarak yamyassı edilmiş, neredeyse tanınmaz hale gelmiş bir şapka dururken onun dört bir yanına yemek artıkları, plastik poşetler, birkaç ilaç şişesi, defter yaprağı ve kurşunkalem artıklan saçılmıştı. Doktor -kimilerine göre belki biraz abartılı, hatta denebilir ki, hastalıklı düzen düşkünlüğüyle taban tabana zıt olarak- tahammül edilemez bu duruma son vermek için hiçbir şey yapmayordu. Ne de olsa mekânın arkada kalan yarısının artık “dış dünyaya ait” olduğundan kuşkusu yoktu, orası da artık dışarıdaki düşman sahasına dahildi, böylelikle korkularının, iç daralmalarının, huzursuzluklarının ve kararsızlık duygusunun en belirleyici açıklamasını da bunda buluyordu; çünkü onu sadece bir yönden “koruyordu duvar" ve öbür yönden “serbestçe saldırılabilirdi”. Oda ayrıkotlarımn bulunduğu, karanlık bir koridora açılıyor, oradan da sifonu yıllardan beri çalışmayan tuvalete ulaşılabiliyordu, çalkalama amacına ise Bayan Krâner in bir haftada üç kere suyla doldurması gereken bir kova hizmet veriyordu. Koridorun sonundan açılan iki kapıda kocaman, paslı asma kilitler sarkıyor, karşı taraftaki çıkış kapısı, açık havaya açılıyordu. Daire için kendisinde ayrı bir anahtar olan Bayan Krâner, genellikle hemen burada, içeri giriş ânında giysilerinin, hatta bıkıp usanmadan iddia ettiği gibi derisinin bile içine işleyen o güçlü, ekşimtırak kokuyu hissettiğini duyumsadı. Bu koku nedeniyle -"Doktor Bey'li günlerde”-günde iki kere olmak üzere boşuna yıkanıyordu, içeride</p>
<p class="calibre1">geçirdiği kısa bir süreyi bununla açıklıyordu merakla soran Bayan Halics veya Bayan Schmidt'in yanında; çünkü bu kokuyu bir dakika bile daha fazla çekmek tek kelimeyle saçmalıktı; “Bu dayanılmaz, dediğim gibi, dayanılmaz! Bu tiksindirici, iğrenç kokuda nasıl yaşanır, ben anlamıyorum ki. Bir de okumuş adam olacak, görüyor musunuz...” Doktor un bu dayanılmaz kokuya da, dairedeki gözlem noktası dışında kalanlara da dikkat ettiği yoktu; çevresindeki eşyaların düzenini, yiyeceklerin, çatal bıçağın, sigaranın, kibritin, günlüğün ve kitaplarının masadaki, pencere denizliğindeki, kolçaklı iskemle çevresindeki ve tahtakurtlannın saldırılarından perişan olmuş yer döşemesinin üstündeki birbirlerine olan mesafesini çok daha büyük bir özenle koruyordu: Odanın birdenbire akşam kızıllığıyla dolduğu ender durumlarda bir sıcaklık ve bir çeşit memnuniyet duyumsuyor, huzur verici biçimde döşenmiş alet edevatının üzerinde bir bir göz gezdiriyor ve her birinin yaydığı ışıkta, kendinden emin ve her şeye muktedir şekilde kendi varlığının bulunduğunu kavrıyordu. Aylar önce fark etmişti, daha fazla nafile deneme yapmanın anlamsızlığını ve çok geçmeden, istese dahi en küçük bir değişikliği bile yapamayacağının da ayırdma varmıştı; değişikliklerin bariz bir şekilde olumlu sonuç verdiği kanıtlanamıyordu, çünkü değişiklik yapmak için duyduğu arzunun yalnızca çökmekte olan belleğinin saklı bir dışavurumu olduğundan korkuyordu. İşin doğrusu, sadece anımsama yetisini dört bir yanındaki harap edici yozlaşmadan korumak için nöbet tutmaktan başka da yaptığı bir şey yoktu -sitenin ortadan kaldırılacağını açıkça söylemelerinden sonra kendisi fırsattan yararlanıp "görevine iade edilmesine dair karar” ulaşıncaya kadar burada kalmaya karar verince- Horgosların büyük kızıyla değirmene çıkıp şamatacı yığını, viyaklayan insanların hararetli telaşlarını ve nere-</p>
<p class="calibre1">deyse kaçan, uzaklardaki kamyonları baştan sona kadar izledi; bütün site ölümcül karardan dolayı birazcık çökmüş gibi geldi ona ve o günden başlayarak şöyle hissetmeye başladı: Kendisi her ne kadar çırpınsa da bu muzaffer yıkımın önüne geçebilmek için fazlasıyla güçsüzdü; evleri, duvarları, ağaçları ve toprağı, yükseklerden aşağı süzülen kuşları ve kaçışan hayvanları, insan bedenini, arzuyu, umudu, kısaca her şeyi mahveden bu güce karşı koyamazdı, zaten insan eliyle yaratılana karşı bu alçakça saldırıyı durdurmayı denemek boşunaydı, zaten beceremezdi, bu yüzden mümkün olan her şeyin, bu uğursuz ve sinsi çürümenin karşısına belleğiyle dikilebi-leceğinin tam zamanında farkına varmıştı; çünkü burada duvarcı ustasının inşa ettiği, marangozun derip çattığı, kadınların diktiği bütün o her şey, kadın ve erkeğin büyük zahmetlerle ürettiği o her şey, muğlak, yer altı geçitlerinde koşturan, gizemli işlevleri olan özsulara dönüşse bile, organları, “altında iş ilişkilerinin yattığı anlaşmamdan vazgeçmediği, kemiklerine ve etine çürümenin yok edici akbabaları saldırmadığı sürece belleğinin hâlâ açık ve diri kalacağına güveniyordu. Her şeyi en ince ayrıntısına kadar izlemeye ve tek bir minik ayrıntıyı bile gözden kaçırmamaya özen göstererek sürekli 'belgeleme'ye karar verdi; çünkü ilk bakışta önemsizmiş gibi görünen şeyleri gözden kaçırmanın darmadağın olmakla, kavranabilir düzen arasındaki köprünün “dalgalanan İifier<sup class="calibre6">,?</sup>i arasında kaybolarak savunmasızca kalakaldığımızı kabul etmekle aynı anlama geldiğini şaşırarak fark etmişti; her türlü küçük ayrıntıyı, ister sigara izmaritleri tarafından “masadan keserek ayrılmış alan"*, yabankazlanmn geliş yönü ya da isterse insanların hiçbir şey ifade etmiyormuş gibi görünen hareketlerinin birbirini izleyişi olsun, sürekli dikkatle takip etmek ve buna dört elle sarılmak gerekirdi; böylece yalnızca bizim kendimizin de bir gün,</p>
<p class="calibre1">çürüyen, sürekli olarak inşa edilen bu şeytani düzenin çığırsız ve dilsizleşmiş tutsaklarına dönüşmeyeceğimizi umut edebilirdik. Gelgelelim bir başına, vicdanlı bir bellek yeterli değildi: "Bunun kendi başına henüz eli kolu bağlı ve görevle başa çıkabilecek becerisi de yoktur,” sürekli olarak işleyen belleğin etki alanını genişletebileceği ve zaman içinde kuruyabileceği o araçları, işaretlerin kalıcı ve anlamlı birlikteliğini bulması gerekiyordu. “Yani bence en iyisi, gözetlenen şeylerin miktarını kendimin yükseltebileceği o olasılıkların sayısını en aza düşürmek/' diye düşündü Doktor o zaman yukarıda, değirmende; daha o gün akşam, Horgoslann kalın kafalı kızını kaba bir şekilde evine yolladıktan ve kendisine, ileride hizmetlerine ihtiyaç duymadığını bildirdikten sonra, ilkin pencerenin yanındaki eksikli, kusurlu gözetleme noktasını hazırladı ve belli bazı bakış açılarına göre kaçıkça olarak adlandırılabilecek bu sistemin bazı teme'" unsurlarını düzenlemeye koyuldu. Dışarıda tanyeri artık ağarmaya başlamış, uzaklarda, Szikes üzerinde tüyleri yolunmuş dört karga gözdağı verircesine yavaş devinimlerle döne döne uçuyorlardı; omzundaki battaniyeyi düzeltti ve sigarasını gözleri kapalı yaktı. <span class="calibre3">Mezozoyik Zaman'da ülkemizin gövdesini oluşturan malzemelere göz attığımızda iki büyük takımı ayırt edebiliriz: Bir iç kütle şimdi daha düzenli çökmeler gösterir. Gittikçe daha da belirgin biçimde havza dolgusu özellikli bir çökeltinin gömmeye çalıştığı ka-zansı bir alan oluşur Buna karşın çeperlerde tepecik öbek-lenmeleriyle karşılaşırız, yani senklinalde büklüm sistemleri meydana gelir... Bu sefer Iç-Macaristan kütlesinin tarihinde, dış büklüm çerçevesinin ve iç masif arasında şimdiye kadar süregelen sıkı ilişkinin neredeyse bir reaksiyon şeklinde çözüldüğü yeni bir bölüm başlar, yeni bir gelişim aşaması gelip çatar Yerkabuğunun gerginlik ilişkileri dengelenmeyi bekler ve bu, o âna kadar hüküm süren, içeride</span></p>
<p class="calibre1"><span class="calibre3">bulunan, kırılgan kütlenin çözülüp batmasıyla gerçekleşir ve böylelikle Avrupa'nın en güzel havza takımlarından biri ortaya çıkar. Çökme sonucunda Neojen Dönem de yeni havzayı deniz kaplar.</span> Başını kitaptan kaldırdı ve rüzgârın birdenbire sanki bütün taşraya saldırmak istermiş gibi, beklenmedik bir şekilde canlandığını gördü; doğuda güneşin kızılı, ufuk çizgisinin altını ağır ağır kaplamıştı, az sonra aynı anda güneş de önünden geçip giden kasvetli bulut kütlesinin içinde solgun halde gökyüzündeydi. Schmidt ile Okul Müdürü nün evlerinin yan tarafında, dar toprak yolun yanında akasya ağaçlarının minik taçları ürkekçe ve yazgısına boyun eğmiş bir şekilde salınıyor, üzgârsa önündeki kuru, kalın yapraklan hoyratça yuvarlayarak sürüklüyordu; dehşete kapılmış bir kara kedi, Okul Müdürü'nün evininin çitinden hızla içeri süzüldü. Doktor, kitabını bir yana itip günlüğünü önüne çekti ve pencerenin çatlaklarından içeri sökün eden serin havadan içi titredi. Sigarasını, iskemlenin ahşap kolçağına bastırıp gözlüğünü takarak gece boyunca yazdıklarını gözden geçirdi^ sonra da devam niteliğinde not düştü: “Fırtına çıkacak, akşam pencerenin paçavralarını tıkmak lazım. Futaki daha içeride. Okul Müdürü’nün bahçesine bir kedi girdi, şimdiye kadar da hiç görmemiştim, ne halt eder ki burada bir kedi?! Bir şeyden korkmuş olmalı, umutsuzca dar bir aralıktan süzüldü içeriye... omurgası oldu olacak toprağı kazıdı ama yine de her şey bir anda olup bitti. Uyuyamadım. Başım ağrıyor.” Önceden doldurulmuş <span class="calibre3">pâlinka</span> kadehinin içindekini kafasına dikip hızlıca aynı miktarda yeniden doldurdu. Gözlüğünü çıkardı ve ihtiyatsızca gözlerini yumdu. Karanlıkta koşturan, silik bir suret gördü, iri vücutlu, sırık gibi, beceriksizce devinen bir tipti; yolun, “kıvrım kıvrım, çok sayıda engelle güçleştirilmiş yoPun birdenbire sonunun geldiğini geç fark etmişti. Suretin, uçurumun içine yuvarlanmasını beklemedi, ürpererek gözlerini açtı. Sanki aniden bir çan, boğuk bir şekilde çalmış gibi geldi, hemen de sesi kesiliverdi. Çan mı? Üstüne üstlük alabildiğine ya* kından.., en azından ona alabildiğine yalandanmış gibi geldi bir anlığına. Yarıktan, soğuk bakışlarla bütün siteyi baştan başa taradı. Schmidtlerin penceresinde sanki silik bir yüz görür gibi oldu, ardından da Futaki’nin buruşuk suratını tanıdı. Açık pencere kanatlarının arasından dışarı sarkmış, ürkmüş halde evlerin üzerinde dikkatle bir şeylere bakınıyordu. Ne istiyor acaba? Doktor, masanın sonundaki defter yığınından “FUTAKİ'' başlıklı bir defter çıkarıp uygun sayfayı aramaya koyuldu. “Futaki bir şeyden korkuyor. Sabahın köründe korkmuş bir halde pencereden dışarıyı gözetliyor. F. ölümden korkuyor.” <span class="calibre3">Pâlin-ka</span> sim başına dikti ve kadehi süratle yeniden doldurdu. Bir sigara yaktı ve sesli olarak not düştü: “Eli kulağındadır, öyle de böyle de geberip gidecekler. Gebereceksin Futaki, sen de. Hiç öyle altını doldurmana falan gerek yok." Birkaç dakika geçince dışarıda yağmur atıştırmaya başladı. Çok geçmeden de hoyratça şakır şakır yağmaya başlamış, kısa süre içinde irili ufaklı küçük kanalları kaplamış, dört bir yanda yıldırım hızında derecikler ortaya çıkmıştı. Doktor iyice odaklanarak bir süre izledikten sonra günlüğüne en küçük su birikintilerini, yollan adamakıllı ve titiz bir şekilde işaretleyerek onlar hakkında çalakalem bir taslak çizdi, resmin altına tarih de düştü. Ortalık ağır ağır aydınlanıyor, çıplak armudi ampul, ışığı tavanda saçaklı bir şekilde dağıtıyordu. Doktor destek alarak yavaşça yerinden kalktı, battaniyelerinin içinden süzülerek çıkıp lambayı söndürdü, sonra da gene yerine yerleşti. İskemlenin solunda duran büyük karton kutudan balık konservesi ve peynir çıkardı. Peynirin bir tarafı küflenmişti; Doktor onu bir süre inceledikten sonra kapının önündeki çöpe fırlatıp attı. Konserveyi açtı, yut-</p><div class="calibre7">
<p class="calibre1">î</p></div>
<p class="calibre1">madan önce lokmaları ağır ağır, bir güzel çiğnedi; sonra da yeni bir kadeh daha <span class="calibre3">pâlinka</span> yuvarladı. Artık üşümüyordu ama battaniyeleri biraz daha sırtında tuttu. Kitabı kucağına çekti, sonra ani bir hareketle kadehini ağzına kadar dolduruverdi. <span class="calibre3">Büyük Macar Ovası Denizi’nin artık güçlü biçimde geri çekildiği ve tıpkı bugünkü Balaton gibi çok büyük ve çamurlu göl özelliği sergilediği Pontikum'un sonunda</span>, <span class="calibre3">rüzgâr ve suyun dalgaların vuruşlarındaki ortak çalışmasının nice kayda değer yıkımlar ve değişimlere yol açtığını görmek bizim için ne kadar ilginç.</span> "Ne bu, kehanet mi, yoksa yeryüzü tarihi mi?” diyerek köpürdü Doktor. Sayfalan çevirmeye devam etti. <span class="calibre3">Bununla aynı dönemde Güney Macaristan'ın bütün topraklan da yükselmiş, böylelikle başka bölgelerden gelen küçük göllerin suyu da akma olanağı bulmuştur. Tisia öbeğinin bu epirojenik yükselişi olmadan Levant göllerinin hızla ortadan kalkmasına bir açıklama getiremeyiz. Levant<sup class="calibre6">f</sup>taki birikinti sulann kaybolmasından sonra Pleyistosen Bölüm <sup class="calibre6">}</sup>de içdenizleri belirleyen artık yalnızca daha küçük göller, bataklıklar ve fundalıklardır..</span> Yazı, Benda’nın yerel yayınında kesinlikle inandırıcı bulunarak ses getirmemişti. Doktor, dayanaksız ve mantıksal gerekçelendirmelerdeki ilkelliklerden ötürü yer yer açıkça ciddiyetsiz olduğunu hissetmişti, konu hakkında sadece azıcık bir deneyimi olduğu ve terimlerin anlamlan konusunda kafası özellikle net olmadığı halde, altında ve çevresinde mutlak ve sağlam görünen yeryüzünün tarihi, okuma sırasında yine de gözlerinin önünde canlanıvermiş ve kim olduğu bilinmeyen yaza-nn tökezleyen, yontulmamış üslubundan dolayı yer yer şimdiki zamanda yazılan metinden şunları tam olarak çıkaramamış, aslında çıkarmak da istememişti: Acaba bir çeşit insan sonrası durumun kâhince betimlemesine mi kalkışıyordu; yoksa aslında elinde tuttuğu şey, içinde yaşamayı istediği dünyanın tarihi miydi? Belki de siteyi ve</p>
<p class="calibre1">çevresini saran, bir zamanlar yağlı denen verimli toprakları, milyonlarca yıl önce denizlerin kaplamış olması... bu yerdeki denizlerin ve karaların birbiriyle zaman içinde yer değiştirmiş ve birdenbire -bu arada yalpalayarak yürüyen, tıknaz Schmidt’in pamuklu kabanının içinde sırılsıklam olduğunu, çamurdan ağırlaşan çizmesiyle Szi-kes tarafından gelen patikada göründüğünü, sonra da görülmekten korkan biri gibi alelacele evinin arka tarafından içeri sıvıştığını disiplinli bir şekilde kaydetmişti-dalgalı bir havada batmış olmasıyla bilinci hayal gücünü adeta efsunlamıştı ve bir zerre kadarlık varlığını kanı donarak duyumsuyordu: Salıncak gibi sallanan yeryüzünün korunmasız, zavallı bir kurbanı olarak gördü kendini, doğumu ve ölümü arasındaki yay, çekilen denizler ve yükselip sivrilen sıradağların sessiz kapışmasında kırılgan bir şekilde yok oluyor ve iskemleye sığınmış şişman bedeninin altında, belki de tam da sıradaki deniz istilasının ön işareti olan, zorlayıcı gücünün altından daha sonra onun da kendisini çekip alamayarak ikbale koşan geyikler, develer, tavşanlar, karacalar, sıçanlar, böcekler ve kertenkelelerin, köpekler ve insanların korkutucu, başıbozuk sürüsüyle vahşi bir grupta birlikte -ve bir o kadar hedefsiz ve anlamsız yaşamın ortak ve akıl sır ermez yo-koluşuna- koşturacağı ve tepelerindeki ölesiye yorgun ve art arta yere çakılan kuşların kanat çırpışlarının tek umut olarak kalacağı, neredeyse tümüyle nafile kaçış için bir uyarı niteliğindeki o tatlı titremeyi sanki hemencecik hissedivermiş gibiydi. “Daha fazla deneme yapmaktan vazgeçip buradan ortaya çıkacak güçlerini yeme içmeyi, alkolü ve sigarayı gitgide bırakıp ‘arzularının bitirilmesi'ne ayırsam, her şeyin adını ve tarihini belirleyip durmanın aralıksız ıstırabı yerine susmayı yeğlesem, böylece birkaç ay ya da bir-iki hafta sonunda artık mükemmel şekilde boktan püsürden uzak bir yaşama ulaşarak ardımda ipuçları bırakmak yerine zaten öyle de böyle de telaşla çağırıp duran mutlak sessizliğin içinde işaret bile vermeden çözüîüversem/* diye içinde kısa süreliğine bulanık bir şekilde ifadesini buldu tasarı; ama bütün bunları hemencik çok gülünç buldu, hiç değilse korku ve saygınlık bilincinin doğurduğu zayıflık olarak gördü ve birazcık ürkerek önceden hazırlanmış <span class="calibre3">pâlinkayı</span> başına dikip derhal yeniden doldurdu; çünkü boş bir kadeh onu her zaman birazcık huzursuz ederdi. Sonra bir sigara daha yakıp notlarına devam etti. "Futaki ihtiyatla ve hızlıca kapıdan çıktı. Birazcık bekledi. Sonra kapıyı çalıp bir şeyler seslendi. Sonra da hızlıca yeniden evin içine girdi. Schmidtler dışarı çıkmadılar. Okul Müdürü elinde çöp kovasıyla arkaya gitti. Bayan Krâner kapıdan etrafı kolaçan ediyor. Yorgunum, uyumam lazım. Bugün günlerden ne?<sup class="calibre6">?f</sup> Gözlüğünü alnına iterek kurşunkalemini yere bıraktı ve kızarmış burun kemerini ovuşturdu. Bardaktan boşanırcasına yağan yağmurda dışarıda artık yalnızca silikleşmiş lekeler ve bir netleşip bir bulanıklaşan tek tük ağaç dalları görüyor, bitmek bilmez gök gürültüsü ile yıldırım çakması arası kadarlık aralarda dikkatini acı acı uluyan köpeklere veriyordu. “Sanki biri onlara işkence ediyor.” Burunlarını gözü dönmüş bir yeniyetmenin bir zahire ambarı veya samanlığın ücra köşesinde kibrit ateşiyle kavurduğu, ayaklarından asılmış köpekler görüyordu; dikkatle kulak kabarttı ve not tutmaya devam etti. “Şimdi sanki durdu gibi... şimdi gene artıyor.<sup class="calibre6">5</sup>' Ne var ki birkaç dakika sonra gerçekten bu acı çekme seslerini duyuyor muydu, yoksa mesele sırf yıllarca süren uzun, yorucu çalışması sayesinde gök gürültüsünden zaman içerisinde bir şekilde korunarak gelmiş olan (“Istırap, iz bırakmadan geçmez/’ diye umuyordu) o eski ulumaları da ayırabilecek beceriye de ulaşması mıydı; artık karar veremiyordu ve yağmur bu kez tıpkı tozu döver gibi kaldırıyordu bu sesleri. Sonra aynı anda başka sesler, inleyerek ulumalar<sub class="calibre5">;</sub> böğürmeler ve hıçkırarak ağlayan insan sesleri duymuş gibi geliyordu artık -tıpkı dışarıdaki lekeler halinde katılaşan ağaçlar ve evler gibi- kâh belirginleşip kâh bardaktan boşanırcasına dökülen yağmurun biteviye uğultusunda kaybolan, ısrarla bir şeyler isteyen, çiğ, iç paralayıcı ağlayışlardı bunlar. "Kozmik başıbozukluk,” diye yazdı günlüğüne. "Duyma yeteneğim zayıflıyor." Pencereden dışarı baktı, kadehini içip bitirdi ama bu kez yeniden doldurmayı unuttu. Ateş basmış, alnını ve kalın boynunu ter kaplamış, hafif bir baş dönmesi hissetmişti, bir de kalbinin yakınlarında bir ağrı, daha doğrusu bir sıkışma. Sonuçta bunda şaşıracak bir şey bulamıyordu. Kısa, huzursuz, birkaç saatlik bölük pörçük uykusundan, yakınlardan gelen bir bağrışa uyandığı dün akşamdan beri hiç ara vermeden içmiş (sağında bulunan "büyük önem taşıyan damacanamda artık ancak bir günlük <span class="calibre3">pâlin-ka</span> kalmıştı), üstüne bir de ağzına neredeyse yiyecek bir şey de koymamıştı. Su dökmek için kalktı ama kapının önünde dağ gibi yığılmış çöp tepeciğini görünce fikrini değiştirdi. “Sonra bakarız. Acelesi yok/' dedi yüksek sesle ama yerine geri oturmadı; “olur da 'şu sıkışma' geçer mi/’ diyerek masanın yanından karşı taraftaki duvara kadar birkaç adım attı. Ter, koltuk altından, yağlı gövdesinin iki yanından derecikler oluşturarak akıyordu. Kendisini güçsüz hissetti. Gezinirken battaniye üstünden kaymıştı ama toparlayacak kadar gücünün olmadığını duyumsu-yordu. Kolçaklı iskemlesine geri oturdu, işe yarayacağını düşündüğünden kadehini ağzına kadar doldurdu; gerçekten de birkaç dakika sonra daha iyi olmuştu, daha kolay soluk alıp veriyor ve artık o kadar fazla terlemiyordu, Pencerenin camına çarpan yağmur, dışarıyı görmeyi zorlaştırıyordu, bu yüzden gözetleme işini biraz askıya almaya karar verdi; “en ufacık gürültü ve kıpırtı’ya, hatta bazen içeriden, kalp, beyin ya da mide yönünden gelen incecik pıtırtılara bile ânında kulak kesildiği için hiçbir şeyi kaçırmayacağını biliyordu. Çok geçmeden huzursuz bir uykuya daldı. Uyuyunca, elinde tuttuğu bardak yere düştü ama kırılmadı; başı öne kaymış, ağzının kenarından salya akıyordu. Ve adeta her şey bu ânı bekliyordu: İçeride, sanki biri pencerenin önünü kapatmış gibi birdenbire karanlık çöküverdi, ağaçlar, tavan, kapı, perde ve yer döşemesinin renkleri koyulaştı; Doktor'un bakımsız perçeminde saçlar, yuvarlak ve tombul parmaklarında tırnaklar daha hızlı uzuyor, hem masa hem de sandalye arada bir gıcırdıyor, hatta evin kendisi bile bu sinsi ayaklanmada birazcık batıyor; arkada, duvarın dibinde ayrı-kotları hızla büyümeye başlıyor, dört bir yana saçılmış, yerlere yayılmış haldeki buruşuk defter yaprakları tek tük hızlı silkinmeyle düzleşmeye çalışıyor, çatı kirişleri çatırdıyor, sıçanlar koridorda daha bir cüretkârca koşuşuyordu. Sersem halde, ağzında kötü bir tatla uyandı Doktor. Saatin kaç olduğunu bilmiyor, ancak tahminde bulunabiliyordu; dün akşam kol saatini -dayanıklılığıyla ünlü, çarpmaya, suya, donmaya dayanıklı Raketa sını-kurmayı ihmal etmişti ve akrep şimdi on biri yenice geçmişti. Sırtındaki gömlek terden sırılsıklamdı, üşüyor ve başı dönüyordu; baş ağrısı -her ne kadar belirlemek kolay olmasa da- sanki ensesinde toplanmış gibiydi. Kadehini doldurdu ve demin yanlış karar verdiğinin ayırdına ancak şimdi vardı: Bir gün değil, olsa olsa birkaç saat yetecek kadar <span class="calibre3">pâlinkası</span> vardı. “Şehre inmem lazım,” diye düşündü sinirli sinirli. "Damacanayı Mopsz’ta doldurta-bilirim. Ama ya otobüs! Yağmur dursa o zaman bu yolu tepmeyi göze alabilirim.” Pencereden dışarı baktı ve suyun, yolları yürünemeyecek hale soktuğunu öfkeyle gördü. Bu durumda eğer eski yol kullanılmaz hale geldiyse taş döşeli yoldan gitmesine hiç olanak yoktu; belki de</p><div class="calibre7">
<p class="calibre1">d</p></div>
<p class="calibre1">yarın sabaha bile oraya varamazdı. Önce bir şeyler yiyip daha sonra plan yapmaya karar verdi. Yeni bir konserve açıp öne doğru eğilerek kaşıklamaya girişti. Tam bitirir bitirmez arada genişlemiş, su basmış kanallar ve geçitler üzerine, sabaha karşıki durumları ile şimdiki durumlarını karşılaştırıp aradaki farkları çıkararak yeni taslaklar hazırlamaya koyuldu, o sırada giriş kapısı tarafından gürültüler duydu. Biri anahtarla kapı kilidini kurcalıyordu. Doktor, taslakları ortadan kaldırıp iskemlesinde keyifsizce arkasına yaslandı, “iyi günler, Doktor Bey!” diyen Bayan Krâner, eşikte durdu. "Benim, ben." Durup beklemesi gerektiğini biliyordu, zaten Doktor onun yüz hatlarını bu kez de acımasızca, ağır ağır, en ince ayrıntısına kadar incelemekten geri durmamıştı. Bayan Krâner pismiş bir halde, ne olduğunu anlamadan vaziyeti idare ediyordu (“Bırak baksın, kendisine iyi geliyorsa incelerse de incelesin!” derdi evde kocasına], daha sonra Doktor’un işaretiyle daha yakma geldi. ' Geldim, çünkü görüyorsunuz, yağmur yağıyor, öğlen kocama da söyledim, bunun öyle yakınlarda dineceği falan yok, arkasından bir de kar.” Doktor cevap vermiyor, somurtarak önüne bakıyordu. “Kocamla şöyle konuştuk, ilkbahara kadar otobüs çalışmıyor, ben artık zaten gidemeyeceğime göre, düşündük ki, sizin Meyhaneci'yle konuşmanız gerek; ‘İşte araba, ona tek seferde bir sürü şey getirtilebilir, bir-iki haftayı da idare eder/ dedi kocam. Sonra ilkbaharda nasıl olacağına bir bakarız." Doktor güçlükle soluk alıp veriyordu. “Yani artık bu işi yapmayı kabul etmeyeceksiniz mi demek oluyor bu?” Bayan Krâner bu soruya hazırlıklıymış gibiydi. “Olur mu hiç öyle şey, kabul etmez olur muyum ben, zaten siz beni bilirsiniz, Doktor Bey, asla hiçbir problemimiz olmadı; ama işte siz de görüyorsunuz, şu yağmurlu havalar, otobüs de çalışmıyor zaten, kocam dedi ki, ‘Bunu Doktor Bey de biliyor, anlayış gösterecek-</p>
<p class="calibre1">tir/ dedi. Ben nasıl gideyim şehre yürüyerek, hem Meyhaneci arabayla şey yapsa, sizin için de daha iyi olur, onunla gene de daha fazla şey geti...” "Anlaşıldı, Bayan Krâner. Gidebilirsiniz/' Kadın kapıdan tarafa yöneldi. “Öyleyse konuşacaksınız, değil mi Mey..“Kiminle istersem onunla konuşurum ben/’ diye gürledi Doktor, kadına. Bayan Krâner odadan çıktı ama koridorda bir-iki adım attı atmadı, hızla geriye döndü. “Aman Tanrım, görüyor musunuz, unutuvermişim. Anahtarı." “Ne yapacaksınız anahtarı?” “İşte canım, nereye koyayım diye.” “Nereye istiyorsanız oraya koyun/' Krânerlerin evi, Dok-tor’unkiyle kapı komşuydu, bu yüzden kadın, çizmelerine bulaşan çamurdan çeke çeke eve doğru giderken ancak kısa bir süre izleyebildi onu. Defter yığınından “BAYAN KRÂNER" başlıklı defteri çıkarıp not etti: “K. işi bıraktı. Daha fazla yapmayı kabul etmiyor. Meyhaneci’ye gideyimmiş. Geçen sene güzün yağmurda yürümekle bir sorunu olmamıştı. Kesin bir planı var. Kafası karışık ama kararından döndürülemezdi. Bir şeylere hazırlanıyor. Ne Tanrı'mn cezası olabilir ki istediği?” Öğleden sonra, geçen aylarda Bayan Krâner’le ilgili tuttuğu notlan yeniden okudu ama eli kolu bağlı kaldı; belki de kuşkularının bir dayanağı yoktu ve bütün mesele, kadının bütün gün evde hayaller kurmasından ve şimdi de işlerini arapsaçına çevirmesinden başka bir şey değildi. Doktor, Bayan Krâner’in mutfağını eskilerden tanıyor, o oldum olası fazla ısıtılan, daracık deliği çok iyi hatırlıyordu; bu iğrenç kokan, basık kovukların neredeyse temelden yoksun ve çocukça tasarlanmış, sıcak yuvaları olduğunu ve onlann kaba saba ve gülünç arzularının, çürüyüp kokuşarak zaman zaman tıpkı tencereden yükselen buhar gibi ortalığa yayıldığını biliyordu. Besbelli şimdi olan da buydu; buhar, kapağı kaldırıp duruyordu. Sonra bir de kaç sefer olduğu gibi, ertesi sabah o zahmetli ayılma ânı gelir ça-</p>
<p class="calibre1">tar vc Bayan Krâner önceki gün eline yüzüne bulaştırdıklarını düzeltebilmek için tabana kuvvet koştururdu. Yağmur ara sıra sesini keser gibi oluyor, ardından yeniden şakırdamaya başlıyordu; belli ki Bayan Krâner haklı çıkacaktı. Bu, gerçekten ilk güz yağmuruydu. Doktor, geçen yılın güzünü düşündü, bir de ondan önceki yılları; bu yıl da başka bir şey beklenemezdi: Kısa, birkaç saatlik ya da çok çok olsun birer günlük aralan saymazsak, ta ilk don tutuncaya kadar durdurulamaz biçimde şakır şakır yağacak; yollar kullanılmaz hale gelip dış dünyayla, şehirle, demiryollarıyla bağlantı kesilecek; toprak, aralıksız yağışlar yüzünden bataklığa dönecek; hayvanlar Szikes'ten ötedeki ormanlara, Hochmeiss patikasının daracık korusuna yahut Weinckheim Şatosunun yabanileşmiş parkına çekilecek; çünkü bataklık her türlü yaşamı öldürüp bitkileri çürütecek ve burada araba tekerlerinin yaz sonunda oyduğu çukurlara dolan çirkefle birlikte neredeyse dizlerimize kadar sular altında kalacak topraktan başka hiçbir şey kalmayacak. Ve bu bataklara ve yakından geçen kanalın suyuna, akşam veya sabaha karşı ayın ölü ışığı, tıpkı kırların üzerindeki minicik gözler gibi üzerlerinde parladıkça gümüşümsü gözlerle kör kör gökyüzüne baksınlar diye sumercimeği, sazlar ve <span class="calibre3">poiamegotori</span>lar<a id="footnote1"></a><sup class="calibre6"><a href="#bookmark1">1</a></sup><sup class="calibre6"></sup> yerleşecek. Pencerenin önünde, karşı çaprazının öbür tarafına Bayan Halics geçti ve Schmidt-lerin penceresini tıkırdattı. Bundan birkaç dakika önce Halicslerin o taraflardan bölük pörçük konuşmalar duyar gibi olmuştu; bunun için gene apaçık, “Halicsle ilgili bir sorun var,” diye düşündü ve şimdi de fasulye sırığı gibi olan Bayan Halics, Bayan Schmidt'i yardıma çağırıyordu* “Halics besbelli ki gene sarhoş. Kadın, Bayan</p>
<p class="calibre1">Schmidt'e heyecanlı heyecanlı bir şeyler açıklıyor, beriki de şaşırmış ya da korkmuş gibi ona kulak kesilmiş. İyi göremiyorum. Okul Müdürü de çıktı, kediyi kovalıyor. Şimdi de koltuk altında bir projeksiyon cihazıyla Kültür Evi yönüne doğru yürümeye başladı. Teker teker ötekiler de gidiyor artık, evet, film gösterimi olacak.” Başına yeni bir kadeh daha <span class="calibre3">pâlinka</span> dikip bir sigara yaktı. “Bu ne hareketlilik böyle!" diye homurdandı önüne doğru. Gün kararmıştı, ortalığı aydınlatmak için yatağından kalktı. Birdenbire şiddetle başı dönmeye başladı; yine de ayakları dolaşa dolaşa elektrik düğmesine kadar gidebildi. Elektriği yaktı ama geriye tek bir adım bile atamıyordu artık. Bir şeye takıldı, başım sertçe duvara çarptı ve oracıkta, düğmenin dibine yığılıp kaldı. Kendine geldiğinde ve en nihayet tutuna tutuna yerden kalkmayı başardığında ilk hissettiği, alnından birazcık kanın sızdığıydı. Bilincini kaybettiğinden beri ne kadar zaman geçtiğini bilmiyordu. Yerine döndü. “Görünüşe göre, çok sarhoşum/' diye düşündü, sonra bir gıdımcık <span class="calibre3">pâlinka</span> içti; bu kez canı sigara çekmemişti. Bön bön önüne bakıyordu, güçlük]e kendine gelebildi. Omzundaki battaniyeyi düzeltti ve aralıktan dışandaki kör karanlığa baktı. <span class="calibre3">Pâlinka </span>nın köreltmesine karşın bedeninde “çeşit çeşit ağrı'nın bilincine ulaşmaya uğraştığını hissediyor ve bunlan görmezden geliyordu: “Bir yerim incindi, hepsi bu.” Bayan Krânerle öğleden sonra yaptıkları sohbeti düşündü ve ne yapılacağına karar vermeye çalıştı. Bu havada zaten yola çıkamazdı, gelgeleİim <span class="calibre3">pâlinka</span> sına da bir an önce takviye gerekiyordu. Sadece yiyecek içecek tedariki değil, evin çevresindeki, gerçekten entipüften ama yapılması gereken işler için de birini bulmak zorundayken ve bu hiç de kolay bir iş değilken Bayan Krâner in eksikliğini -eğer yine de kararını değiştirmezse- nasıl doldurabileceği konusu, kafasını meşgul etmiyordu; yine de şimdilik sadece bu beklenmedik değişikliğin sonucu olarak (Bayan Krâner'in Meyhaneciyle bağlantıyı yarın kurması gerekiyordu) “kesin çözüme kadar” kendisini idare edecek içkiyi hangi yolla, yöntemle tedarik edebileceğiyle ilgili mantıklı bir plan yapmaya çalışıyordu. Meyhaneciyle konuşması gerektiği açıktı. Ama bunun için kiminle, nasıl haber verebilirdi? Meyhaneye kendisi gitmeyi -şu andaki sağlık koşullarını göz önünde bulundurarak- düşünmek bile istemedi. Daha sonra gene de başkasına bırakmasa iyi olacağını düşündü; Meyhaneci kesinlikle alkolü sulandırır, sonra da, “siparişin Doktor Bey’e ait olduğunu bilmiyordum," diye kendini savunmaya kalkardı. Azıcık daha bekleyip kendini toparlamaya ve ancak ondan sonra yola koyulmaya karar verdi. Alnını yokladı ve masada duran sürahiye batırdığı bir mendille yarasını temizledi. Baş ağrısı bir nebze olsun hafiflememişti ama ilaç aramayı da gözüne yediremedi. Güzelce uyuyamasa bile hiç değilse birazcık kestirmeyi denedi; gelgelelim yeniden, yeniden patlak veren karabasanlar yüzünden gözlerini açık tutmak durumunda kaldı. Masanın altından eski yapım, hakiki deriden yapılmış bavulunu ayaklarıyla iterek çıkardı ve içinden birkaç yabancı dergi aldı. Gazeteler -gelişigüzel satın aldığı kitaplarıyla aynı şekilde- Kisromânvâros’taki, Schwa-ben’Ulardandı. Yahudi atalarıyla övünüp duran sahaf, Schvvarzenfeld'dendi. Kendisi yılda bir kez, kış aylarında, şehirdeki turist yoğunluğunun azalması nedeniyle dükkânını kapatarak çevredeki irili ufaklı yerleşim yerlerinde eski kitap bulmak ve satmak için sefere çıkar, bu zamanlarda “saygıdeğer, kültürlü bir insan olarak tanıdığı" Doktoru ziyaret etmeyi de asla ihmal etmezdi. Doktor, dergilerin makaleleriyle cebelleşmek yerine -şimdi de olduğu gibi- zamanı bir şeylerle öldürebilmek için fotoğraflarına göz gezdirdi. Genelde olduğu gibi gözlerine hiç de uzak ya da egzotik görünmeyen Asya savaşlarıyla ilgili hazırlanmış haber fotoğraflarına içinden gelerek baktı; fotoğrafların yakınlarda bir yerde çekildiğinden emindi, arada sırada şu ya da bu yüz tanıdık geliyor, böyle durumlarda uzun uzun ve gergin bir şekilde onların kim olduğunu çıkarmaya çalışıyordu. En göze batan çekimleri sıraya koyarak düzenledi ve en beğendiklerini artık bildik, kendinden emin hareketlerle buldu. Özellikle -tabii her ne kadar sıralama belli bir zamanın geçmesiyle birlikte değiştiyse de- havadan çekilmiş bir fotoğraf* beğenisini kazanmıştı: Çöllük bir arazide koskocaman, böîük pörçük bir alay, kıvrımlar çizerek ilerliyor, arkalarında -dumanlar, alevler içinde- yıkılmış, toplarla dövülmüş bir kentin yıkıntıları, fotoğrafın ön tarafındaki yarısında karanlık, büyük bir alana yayılmış, gözdağı veren bir leke. Ve fotoğrafı özellikle dikkate değer kılansa -ilk bakışta gereksiz bir şekilde- resmin sol alt köşesinde görünen bir askerî araçları izleme aygıtıydı. Çekimin, büyük bir dikkati hak ettiği kanısındaydı. Büyük bir güvenle, derinlemesine, öze odaklanarak araştırmanın mükemmel işleyen, kahramanca denebilecek hikâyesini, gözetleyen ve gözet!enenin en uygun uzaklığıyla, gözlemin titizliğine vurgu yaparak görmemizi sağlıyordu; o kadar ki, kendisini çok defa aygıtın arkasında tam da ne yaptığını bilen bir hareketle fotoğraf makinesinin deklanşörüne basarken düşlemişti. Şimdi de, nereyse elinde olmayarak bu fotoğrafa bakıp duruyor, artık tabii ki en küçük ayrıntısına kadar tanıyor, yine de, her bakışında, yeniden ve yeniden şimdiye kadar keşfetmediği bir ayrıntı bulmayı umut ediyordu. Ne var ki gözlüğünün gö~ zünde olması boşunaydı, bir şekilde silikleşmiş buldu bu sefer her şeyi. Dergileri yerlerine geri koyup çıkmadan önce “son bir yudum daha' denedi. Büyük zahmetler çeke çeke kürklü kabanını giydi, battaniyeleri katladı ve yalpalayan adımlarla evden çıktı. Yüzüne temiz, serin hava çarptı. Cebindeki cüzdanını ve not defterini yoklayıp geniş siperlikli şapkasını başına oturtarak değirmene doğru tereddüt içinde yürümeye başladı. Meyhaneye giden daha kısa bir yolu yeğleyebilirdi ama o durumda önce Krâner’in, sonra da Halics'in evinin önünden geçmesi gerekirdi, Kültür Evi ya da makine dairesi dolaylarında “hödüklerden birinin kesinkes yoluna çıkacağından, sinsi ve saldırgan sözlerle, selamlamayla alalanmış tiksindirici meraklarıyla onu durmaya zorlayacaklarından kuşkusu (söz etmeye bile gerek) yoktu. Çamurda güçlükle hareket ediyor, üstelik evinin arka avlusundan geçerek değirmene çıkan patikaya ulaştığında karanlıkta neredeyse hiçbir şey görmüyor, bu arada nerden geçtiğini kavramaya çalışıyordu; ama yitirdiği dengesini geri kazanamamış, yürüyüşü sarsak ve kararsız kalmıştı, bu yüzden sık sık adımlarından bir-ikisini yanlış hesaplayıp bir ağaca tosluyor ya da bodur bir çalıya takılıp tökezliyordu. Çırpınarak nefes alabiliyor, akciğerleri hırlıyor ve kalbinin çevresinde öğleden sonra başlayan sıkışma da geçmek bilmiyordu. Yağmurun Önünden değirmenin sığınağına kendini mümkün olduğunca çabuk atabilmek için adımlarını sıklaştırdı; artık patikanın sinsi su birikintilerinden kurtulmayı denemiyordu bile; gerektiğinde ayak bileklerine kadar suya batıyor, potinlerinin içinde çamur şapırdıyordu ve kürklü kabanı da iyice ağırlaşmıştı. Değirmenin zorlukla açılan kapısını omzuyla iterek açıp bir tahta sandığın üstüne yığıldı ve dakikalar boyunca kendinden geçmiş bir halde soludu havayı. Boynunda atardamarı hoyratça zonkladığı anda, ayaklarının kaskatı tutulduğunu ve ellerinin titrediğini hissetti. Kaderine terk edilmiş yapının en alt katında bekliyordu ve üstünde iki kat daha vardı. Dört bir yana dehşet verici bir sessizlik hâkimdi. Buradaki işe yarar her şeyin alıp götürül-</p>
<p class="calibre1">meşinden sonra, bu koskocaman, karanlık, kuru ambar, boşluktan tın tın ötüyor; kapının sağında hepi topu birkaç meyve sandığı, işlevi bilinmeyen bir demir yalak ve bir de azerinde <span class="calibre3">“Yangın Söndürme</span> ’ diye yazılı, özensizce çakılmış, kumu dökülmüş bir ahşap sandık duruyordu. Doktor, potinini çıkarıp çoraplarını sıyırdı ve suyunu sıktı. Sigara aradı ama ıslanan pakette kullanabileceği bir tek sigara bile bulamadı. Açık kalan kapıdan içeri düşen cansız ışık, yerden bir parçayı ve sandıkları tam da yalnızca lekeleri karanlıktan alıp belirginleştirerek görünür kılıyordu. Bir yerlerden sıçanlann belli belirsiz seslerini işitir gibi oldu. “Sıçanlar mı? Burada mı?” diye şaşırdı Doktor ve ambarın derinliklerinden tarafa birkaç adım attı. Gözlüğünü taktı ve yoğun karanlığın içine gözlerini kırpıştırarak baktı. Fakat sesleri yeniden duyamayınca kapının yanına geri gelerek çorabını ve potinlerini giydi. Kabanını siper edip kibritin kenarını sürtüştürdü, olur ya belki bu sefer başarabilirdi yakmayı... Denemesi işe yaradı, parıldayıveren ışıkta şöyle bir dört-beş metre ötede kapının yanındaki karşı duvarda, katlara çıkan merdivenin birkaç basamağı bulanık bir şekilde belirdi ve Doktor, özel hiçbir amacı olmaksızın, yukarı doğru bir-iki kararsız adım attı. Gelgelelim, kibrit çöpü hemencik yanıp tükendi ve yenisini denemeyi ne canı istedi ne de bunun bir anlamı vardı. Birkaç dakika kadar karanlıkta dikildi, duvarları yokladı elleriyle ve sonunda meyhaneye giden yola koyulabilmek için tam aşağı gitmek üzere hareketlenmişti ki güçlükle duyulan bir gürültü çarptı kulağına. “Gerçekten sıçanlarmış.” Çok uzaklardan, en üst kattan bir yerlerden duydu gibi geldi. Bir eliyle duvarı yoklaya yoklaya merdivenlerden yukarıya yöneldi ve birkaç adım attı atmadı, gürültü güçlendi. “Sıçan değil bunlar. Sanki çalı çırpı çıtırtısı gibi bir şey.” Merdivenin dönemecine ulaştığındaysa, hâlâ çok alçak ama net bi-</p>
<p class="calibre1">çimde duyulan bölük pörçük konuşmalar çarptı kulağına. Orta katın en gerideki bölümünde, kaskatı kesilmiş, olacakları gözleyen Doktordan şöyle bir yirmi-yirmi beş metre uzakta, titrek titrek ışıyan çalı çırpı ateşinin başında yerde iki kadın oturuyordu. Ateşin ışığı yüzlerini keskin bir şekilde aydınlatıyor, yüksek tavana titreşen, büyük gölgeler çiziyordu. İki kadın görünüşe göre sohbete dalıp gitmişti ama birbirlerine değil de közlenen çalı çırpıdan sıçrayan yalımlara bakıyorlardı. “Siz de ne yapıyorsunuz burada?" diye sordu Doktor sesini yükselterek ve onlara doğru yöneldi. Berikiler ürkerek yerlerinden fırladı, sonra biri rahatlayarak bir kahkaha attı. “Ah, siz miydiniz, Doktor Bey?” Doktor, ateşe doğru adım attı ve iki kadının arasında yere çöktü. “Azıcık ısınıvereyim/’ dedi. “Mahzuru yoksa tabii.” iki kadın da ateşin yanındaki yerlerine oturup ayaklarını altlarına çekerek sessizce gülüşmeye başladı. “Bir sigara ikram edebilir misiniz bana?” diye sordu Doktor, ateşten başını dahi kaldırmadan. “Benimki süngere döndü de.” “Tabii ki, buyurun,” diye yanıtladı biri. “Yanınızda duruyor, orada, ayağınızın yanında.” Doktor sigarayı yaktı ve dumanını uzun uzun üfledi. “Biliyorsunuz işte, şu yağmur,” diye açıklamaya girişti kadınlardan biri. "Tam da, iş yok güç yok, diye dertleniyorduk burada, Mari'yle ben, of, son zamanlarda dükkânda da işler kesat,” (bunu derken gevrek gevrek kıkırdamaya başladı) “işte burada çakılıp kaldık, bilirsiniz.” Doktor yanını döndü ki sıcaklık oraya da ulaşabilsin. Büyük olana yol verdiğinden beri Horgosların iki kızıyla hiç karşılaşmamıştı. Biliyordu ki, sabahtan buraya, değirmene lengeri atıyor akşama kadar vurdumduymaz bir şekilde “bir müşteri”nin üstlerine kapıyı açmasını ya da Meyhaneci’nin haber göndermesini bekliyorlardı. Siteye çok seyrek uğrarlardı. “Beklemeye değeceğini düşünmemiştik hiç,” diye sürdürdü büyük Horgos. “Bilirsiniz, çoğu kez günler günleri izler, biz burada öylece otururuz, sıracaya tutuluruz da bir şeycik olmaz. Öyle zamanlar oluyor ki neredeyse birbirimizi boğazlayacak hale geliyoruz, o kadar sinir küpü olduk ikimiz de. Burada yalnız başına da korkuyoruz../' Küçük Horgos sarsıla sarsıla kahkaha atıyordu. "Ama öyle korkuyoruz ki!” Küçük bir kız çocuğu gibi peltek peltek ekledi: 'Burada yalnız olmak o kadar kötü ki.” Bunun üzerine ikisi de havlamasına kısa seslerle bir viyaklama tutturdu. ' Bir sigara daha alabilir miyim?” diye sordu Doktor suratını ekşiterek. <sup class="calibre6">w</sup>Aa, o nasıl soru öyle, alabilirsiniz tabii ki<sub class="calibre5">;</sub> size hayır diyebilir miyim ben?!” Küçük Horgos buna daha büyük kahkahalarla gülmeye başladı ve kardeşinin sesine öykünerek tekrarladı: “Size hayır diyebilir miyim ben? iyiydi bu, cidden, güzel söyledin!” Gülüşmeleri az sonra kesildi ve yorgunca, ateşe daldılar. Sıcak, Doktor'a iyi gelmişti; “Bir süre daha kalıp kurulanarak ısındıktan sonra kendimi toplayıp meyhaneye gitmek için yola çıkarım,” diye düşündü. Islıklı solumalarıyla bön bön alevlere bakıyordu. Sessizliği büyük Horgos bozdu. Sesi vurdumduymaz, kısık ve canı sıkkındı. “Biliyorsunuz, ben artık yirmiyi geçtim, o ise yakında dolduracak. Düşünüyorum da, şimdi de tam ondan söz ediyorduk siz gelmeden önce, böyle nereye varacağız biz? Bazen insanın her şeyden sıtkı sıyrılıyor! Kenara ne kadar koyabiliyoruz, biliyor musunuz? Bir fikriniz var mı hiç? Ah, öldürmeye hazırım ben, cidden söylüyorum!” Doktor tek kelime etmeden ateşi izliyordu. Küçük Horgos duygusuzca önüne bakıyor, ayaklarını iki yana açmış, elleriyle arkasından destek alarak başını sallıyordu. İşte şurada o küçük suçlu binmiş sırtımıza, bir de ondan da salak Estike, sonra annem, o da tutturmuş yok öyle, yok böyle, paraları çıkaralımmış, aşağı para, yukarı para, ne sanıyor bunlar bu işi? Ayağımızdaki donu bile çıkarıp alır bunlar,</p>
<p class="calibre1">inanın bana! Bir de sonunda şehre inelim de bu toz yuvasını burada bırakalım... Duymuşsunuzdur herhalde, onun çıkardığı çıngarı!.. Yok öyle, yok böyle, ne sanıyoruz böyle biz, yani... Ama dur, biz bu hayattan bıktık usandık, öyle değil mi, Mari, usandık?!" Küçük Horgos bıkkınca elinin tersiyle işaret etti. “Kes artık şunu, maval okuyup durma başımızda! Ya gidersin ya da kalırsın! Seni tutan yok, bunu söyleyemezsin.” Ablası gazaba gelmişti. "Canın öyle istiyor, ha, alıp voltamı gideyim?! Doğru mu? Bir başına pek iyi geçinirsin burada artık! Ama yok, o kadar uzun boylu değil! Ben gidersem, sen de geleceksin!" Küçük Horgos alaycı bir ifade takındı. “Mızıldanma o kadar, yoksa şuracıkta ağlamaya başlarım!” Büyük Horgos gene yerinden gürlemeye başladı ama sonuna kadar söyleyemedi, sözleri çiğ bir öksürüğün arasında boğulup gitti. Sonra da korlanan ateşin yanında oturup bir süre tek kelime etmeden sigaralarını içtiler. “Sorun değil, Mari, şimdi bugün burada olacak para, hem de sürüsüyle!” diyerek yırttı sessizliği büyük kız kardeş. “Gör bak, yakında neler olacak burada, vay vay!" Diğeri öfkeyle aksileniyordu. “Çoktan burada olmaları gerekirdi. Bu işin içinde bir bityeniği var, içimden bir ses öyle diyor," “Yok, canım, yorma kafanı buna. Ben Krâner’i tanırım, ötekilerin hepsini de. Eli kulağında, şimdi burada olur, sonra da çükünün peşinden seğirtir, hep öyle oldu, şimdi de olacak olan bu. Hepsini itiraf edeceğini sanmıyorsun herhalde, öyle değil mi?!" Doktor başını kaldırdı. “Ne parasıymış bu?" Büyük Horgos, elinin tersiyle hızlıca savsakladı. “Amaan, ilginç bir şey değil, siz güzel güzel ısının, Doktorcuğum, uğraşmayın başka şeylerle." Doktor, bir süre daha oturduktan sonra bir-iki sigarayla kuru bir kibrit isteyip merdivenlerden aşağı yöneldi. Kapıya kadar sorunsuzca ulaştı; yağmur, yarıktan eğilip bükülerek içeri dökülüyordu. Baş ağrısı</p>
<p class="calibre1">bir nebze hafi i! emiş, baş dönmesi tümden geçmiş^ bir tek göğsündeki şu sıkışma kalmıştı, onun bir türlü sonu gelmek bilmiyordu. Gözleri karanlığa çabucak alıştı, şimdi artık kusursuz bir şekilde yönünü saptayabiliyordu patikada. Durumuna göre hızlı bir tempoda ilerliyor bir tek nadiren bir fışkın veya çalı ayağını sürtüyor, yağmur yüzüne o kadar çarpmasın diye başını yana çevirerek yürüyordu. Birkaç dakikalığına tartı dairesinin saçaklarının altına girdi ama sonra çok kızgın bir vaziyette çıkarak yoluna devam etti. Önü, arkası, sessiz ve karanlıktı. Bayan Krâner e yüksek sesle bir-iki saydırdı, çeşit çeşit öç planları kurdu kafasında, sonra da hemen unutuverdi. Gene yorulmuştu, bazen öyle hissediyordu ki derhal bir yere oturmazsa ânında yığılıp kalacaktı. Meyhaneye giden taş döşeli yola saptı ve artık oraya varıncaya kadar durmamaya karar verdi. "Yüz adım, daha fazla çekmez, o kadarcık kaldı geriye/’ diye avuttu kendini. Meyhanenin kapısından ve minicik pencerelerinden kendisine doğru umut uyandıran bir şekilde yayılıyordu ışık; zifirî karanlıktaki kendini ayarlayabileceği biricik nokta. Gülünç bir şekilde yakınındaydı artık ama o, ansızın, gözlerini dikmiş dışarı süzülen ışığa bakarken sanki yaklaşmamış, ondan uzaklaşmıştı. “Yok canım, sırt hemen iyileşecek bir halsizlik, hepsi bu,” diye düşündü ve bir anlığına durdu. Başını kaldırıp gökyüzüne baktı, hızla koşturan rüzgâr, suyu yüzüne çarptı, Doktor<sup class="calibre6">3</sup>un yardıma ihtiyacı olmalıydı. Fakat halsizliği nasıl hızla patlak verdiyse aynı hızla geçiverdi. Taşlı yoldan aşağı kıvrıldı ve cılız bir ses aşağılardan seslenince meyhane kapısının önünde durdu. “Doktor Amca!” Horgoslann en küçük kızı Estike, kaba-nını çekiştiriyordu. Saman sarısı saçları ve ayak bileklerine kadar inen hırkası sırılsıklam olmuştu. Başını önüne düşürüp Doktor'un kabanına sanki “burada ona tebelleş olmaktan başka işi yokmuş gibi” yapışmıştı. “Ne istiyorsun, sen misin, Estike?” Küçük kız cevap vermedi. “Bu saatte ne arıyorsun sen buralarda?<sup class="calibre6">1</sup>' Doktor afalladı, sonra sabırsızca kendini kurtarmaya çalıştı ama Estike - sanki yaşamı buna bağlıymışçasına- salmıyordu. “Düş artık! Neyin var senin?! Annen nerede?!" Doktor, küçük kızı kavradı, bunun üzerine kız aniden elini itip kendini kurtardı ama hemen kabanın kollarına tutunup başı önde, dilsiz gibi öylece dikilmeye devam etti. Doktor, Estikenin koluna öfkeyle vurarak bir yana savurdu onu ve kurtulunca da elinde olmadan geriye bir adım attı, ama şansı yaver gitmedi ve çamur yığınına takılınca elleriyle boş yere çırpınması da işe yaramadı ve yerdeki çamurun üstüne boylu boyunca serildi. Küçük kız ürkerek meyhanenin penceresine doğru seğirtti ve oradan, koskocaman beden ağır ağır yerden yükselip kendine doğru yönelirken fırlamaya hazır, olup bitenleri izledi. "Gel buraya! Derhal buraya gelir misin?!" Estike pencerenin denizliğine tutunmuştu, sonra badi badi, beceriksizce seğirterek taş yola çıktı. “Bir bu eksikti!’' diye homurdandı Doktor öfkeyle, ardından da kızın arkasından bağırdı. “Bir sen eksik kalmıştın zaten! Nereye koşturuyorsun? Dursana artık, seni seni! Hemen buraya gel!" Eli kolu bağlı, meyhanenin kapısının önünde öylece durdu, olup bitenin ne olduğunu anlamıyor, ne yapacağını bilemiyordu. En sonunda artık işini mi halletsindi, yoksa çocuğun peşine mi düşsündü? “Anası burada içer... kız kardeşleri değirmende orospuluk ederler, ağabeyi ise... kim bilir şehirdeki hangi dükkânı yarıyordur, bu da kalkmış üstünde tek elbiseyle buralarda koşturup duruyor... Hay sizin tepenize yıldırımlar düşsün, e mi!” Taş yola çıktı ve karanlığın içine haykırdı. “Estike! Bir şey yapmayacağım sana! Kafayı mı yedin yoksa?! Hemen buraya gel!" Cevap yok. izinden yola düştü ve öfkeden kudurarak, zaten evden hiç kıpırdamaması gerektiğini düşündü. İliğine kadar ıslanmıştı, zaten iyi hissetmiyordu kendisini ve üstüne bir de bu üşütük, tebelleş çocuk!.. Evden ayrıldığından beri başına fazlasıyla olay geldiğini hissediyordu artık ve her şey kafasında karmakarışık olmuş, fırıldak gibi dönüyordu. Yılların uzun “ve zahmetli<sup class="calibre6">13</sup> mücadelesi boyunca inşa ettiği bu her şeyin nasıl da kırılgan olduğunu canı sıkılarak anlıyor ve -iri, güçlü bünyesine karşın-* kendisinin de çöküp mahvolduğunu daha da büyük bir hınçla görü* yordu: Dur bakalım, öyle hiç de aman aman bir uzaklık olmayan meyhaneye kadar ufak bir yürüyüş (“Bir de dinlenmiştim oysa!”), ve al bakalım, soluğu kesiliyor, göğüs kafesi sıkışıyor, ayaklan güçten düşüyor, her türlü güç, bedenini terk ediyordu. Ona en ağır gelense, aklı başından çıkarak, çırpına çırpına, elinden hiçbir şey gelmeden bir oraya bir buraya sürüklenmek ve kendisinin burada bardaktan boşanırcasına yağan yağmur altında, taş yolda, terelelliye bağlamış bir ufaklığın peşinde koşturup durmasının sebebi konusunda zerre kadar olsun fikre sahip olmamaktı. Çocuğun gittiği tarafa doğru bir kere daha haykırdı, sonra da öfkeyle durup zaten öyle de böyle de yetişemeyeceğini kabullendi. Sonunda kendisini toparlamanın zamanı gelip çatmıştı artık. Arkasına dönünce meyhaneden epeyce bir uzaklaştığının şaşırarak ayırdma vardı. Yürümeye başladı ve iki adımdan sonra dünya, önünde bir anda karanlığa gömüldü, ayaklarının çamurda kaydığını hissediyordu; çok kısa bir süre için daha yere devrildiğini ve derin bir yerlere yuvarlandığını idrak etti, sonra da kesin olarak kaybetti bilincini. Büyük güçlükle, kademe kademe kendine geldi. Buraya nasıl geldiğini hiç hatırlamıyordu, ağzı çamurla doluydu ve toprağın çiğ tadından midesi kalktı. Kabanı çamur içindeydi, ayakları soğuktan ve sudan tutulmuştu ama ıslanmasınlar diye elinde sımsıkı tuttuğu, Horgos'un kızlarından aldığı üç sigaraya şaşılacak şekilde hiçbir şey olmamıştı. Onları çabucak cebine tıkıştırdı ve kalkmak için çabaladı. Ne var ki ayakları küçük kanalın dik, balçıklı yamacında yeniden, yeniden kaydı ve taş yola tırmanıp çıkabilmesi ancak birçok deneme sonrasında mümkün olabildi,"Kalbım! Kalbim!” diye parladı içinde o sırada ve korkuyla göğsünü tuttu. Kendini çok zayıf hissediyordu ve mümkün olan en yakındaki hastaneye gitmesi gerektiğini anlamıştı. Gelgelelim yağmur, onun planlarını olanaksız kılıyor, değişmez bir kuvvetle, yenilenip duran akınlar halinde eğilip bükülerek karayolunu vuruyordu. “Dinlenmeliyim. Bir ağaç altında.,, yoksa meyhane mi? Yok, en iyisi başka bir yerde dinlenirim.” Taş yoldan saptı ve yakınlardaki yaşlı bir akasya ağacının altına sokuldu. Doğrudan toprağa oturmamak için ayaklarını gövdesinin altına çekti. Hiçbir şey düşünmemeye uğraşıyor, gözlerini dikmiş, önüne bakıyordu. Böylece birkaç dakika mı geçti, yoksa birkaç saat mi, bilmiyordu. Ufuk çizgisi gönülsüz bir yavaşlıkla aydınlanıyordu. Doktor, ışığın taşrayı insafsızca kaplayışını çökmüş halde ve bir çeşit belirsiz bir umutla izliyordu. Aydınlıktan umutluydu ama bir o kadar da ondan korkuyordu. Sıcak, sevimli bir odada yatıyor olmayı çok isterdi. Beyaz tenli, genç hemşirelerin bakışlarının koruması altında, sıcacık tavuklu çorbayı kaşıklamayı, sonra da duvara doğru dönmeyi... Yol bekçisinin evinin hattı üzerinde yaklaşan üç tip dikkatini çekti. Onlardan uzaktaydı, umutsuzca uzakta; ufak tefek bir çocuğun tiplerden birine hevesle bir şeyler anlattığını, diğerinin onları birkaç metre geriden izlediğini duymuyor ama görüyordu. Nihayet kendisiyle bir yüksekliğe eriştiklerinde, yürüyenleri çıkarabildi; seslenmeye çalıştı onlara ama belli ki rüzgâr, sesini sürüklüyor, yağmur yıkayıp götürüyordu, çünkü dönüp bakmadılar bile ve meyhane yönünde öylece yürümeye devam ettiler Tam da öldüğü söylenen iki kalender serseriyi burada gördüğüne şaşırmaya başlayacakken her şeyi unutuverdi; ayakları keskin biçimde sancımaya başlayıp boğazı kurudu. Sabahı taş yolda etmişti, şehre doğru gitmeye çalışıyor, meyhaneye geri dönmek istemiyordu. Gitmek de denmez ya, kafasını karıştıran düşüncelerle ve tepesinde çınlayıp duran seslerden ürkmüş halde olsa olsa kendini sürükliiyordu. Peşinde bir karga sürüsü sinsi sinsi dolaşıyordu ve Doktor’a, kesinlik!e, ürkünç bir gayretkeşlikle kendisini izliyorlarmış gibi geldi. Öğleden sonra Elek yol ayrımına vardığındaysa at arabasına bir başına binebilecek kadar dahi gücü kalmamış, evine dönen Kclemen’in, arabacı oturağının arkasındaki samanların üzerine onu bir şekilde çekmesi gerekmişti. Kendini hafiflemiş hissediyordu Doktor; Biletçi’nin paylayan sözleri daha uzunca bir süre yankılanmaya devam etmişti içinde, ta ki araba onu uykuya sarsana kadar: “Doktor Bey, bunu yapmayacaktınız! Yapmayacaktınız bunu!”</p>
<p class="calibre1"><a id="bookmark2"></a>Örümceğin işi -1</p>
<p class="calibre1"><a id="bookmark3"></a>Sekiz şeklinde</p>
<p class="calibre1">"Ocağı yaksaydın!” dedi köylü Kerekes. Çatlak lamba karpuzunun çevresinde sığır sinekleri, boğuk pıtırtılardan sonra kendi ördükleri çekimli ağa geri düşmek ve kapalı yörüngede ilerleyen bu sonsuz devinimi ta ışık sönünceye kadar sürdürmek için, cılız ışığa karmakarışık sekizler çizip vızıldayarak, tekrar tekrar kir pas içindeki porselene çarpıyordu; ama bu merhametli hareketi yapacak olan el, tıraşsız yüzü, Meyhaneci’ninkini henüz içinde tutuyordu, kulağında dinmek bilmeyen yağmurun sesi ve yan uykulu gözlerini kırpıştırarak sinekleri seyretti, sonra da homurdandı: “Yıldınm götüresiceler!” Halics, üstünde düğmeleri çenesine kadar iliklenmiş, -bir şekilde oturabilmek isterse- kasığının önünden katlanması gereken iş önlüğüyle, kapının yanındaki köşede, ince bacaklı, derme çatma bir sandalyede öylece oturuyordu; çünkü doğrusunu söylemek gerekirse yağmur ve rüzgâr kimseye acımamış, onuniaysa kafa bulup sonunda dış hatlarını ortadan kaldırmak için onu yumuşatmış; kabandan ise her türlü esnek kuvveti ıslatıp çıkararak onu artık mahşerin boşboğaz sularından değil, buruşmuş kalbinden çıkarak savunmasız organlarını gece gündüz aralıksız olarak yıkayan, hiç ağzından düşürmediği gibi, “kolayca ölümcül hale dönüşen iç yağmurlar'dan koru-</p>
<p class="calibre1">muştu. Çizmelerinin etrafında su birikintisi oluşmuş, elinde boş bardak ağırlaşmıştı ve duymamaya çalışması boşunaydı: Arkada Kerekes, dirseğini “bilardo'ya dayanmış, kör bakışlarıyla Meyhaneci'ye doğru dönerek şarabı dişlerinin arasında usul usuî süzdükten sonra görgüsüzce, açgözlü yudumlarla yutuyordu. “Dedim, ocağı yak-saydın,” diye yineledi, sonra tek bir sesi bile ıskalamamak için başını hafifçe sağa doğru oynattı. Köşenin dibinden yükselen küf kokusu arka duvardan aşağı inen hamamböceği taburunun ileri karakolunu kuşatma altına almıştı, çok geçmeden ana birlikler de göründü ve yağlı döşemenin üstünde çil yavrusu gibi dört bir yana kaçıştılar. Meyhaneci* müstehcen bir hareketle cevap veriyor ve yardakçı, sinsi bir tebessümle Haİics’in nemli gözlerine bakıyordu, ama sonra köylünün tehditkâr sözlerinden (“El hareketi çekip durma, haşhaş kafalı!”] korkup sandalyede büzülerek dertop oîdu. Teneke tezgâhın arkasında, duvarda, yana kaymış, badana lekeli bir afiş parçası ışıldıyor, karşı tarafta, dışarıdan ampulün ışıtma alanı içinde iyice solmuş bir Coca-Cola reklamının yanındaki demir askılık, unutulmuş, tozlu bir şapka ve önlükle ortada dikilmiş duruyordu; kim olsa asılmış bir insan olduğunu düşünebilirdi bunun. Kerekes, avucunda boşalmış şişe, Meyhaneciye doğru yöneldi, ayağının altındaki döşeme ikide bir gıcırdıyordu^ birazcık öne doğru eğildi; kocaman gövdesi oîdu olacak tıpkı kargaşa çıktığında boğanın çevresinde meydanın bir anda daralması gibi bütün mekânı doldurdu. Halics, Meyhanecinin deponun arkasında gözden kaybolduğunu görmüş ve üstünden de sürgüyü hemen ittiğini duymuştu; korkarak, çünkü bir şeyler olmuştu, ama biraz da yatışarak fark etti ki, bir sefer olsun şimdi, yıllardır yerinden kıpırdamayan, üst üste yığılarak yükseltilmiş suni gübre çuvalları, bahçe aletleri ve domuz yemlerinin iç boğucu surları arasında, o berbat kokunun içinde, arkasını buz gibi soğuk demir kapıya yapıştırarak sinmesi gereken kendisi değildi ve bir ferahlama da gelip geçmişti üstünden; ya da daha ziyade, ışıl ışıl şarapların bir önceki efendisinin, şimdi ne yapacağı kestirilemeyen, öldürücü güce sahip köylünün çırpınan tutsağı olarak onu çözecek bir işaret beklediğinden, bir damla gönül alma. “Bir şişe daha!" dedi Kerekes sinirli sinirli. Cebinden bir tomar kâğıt para çıkardı ama yaptığı hızlı hareketten dolayı bir tanesi -görkemli bir uçuştan sonra- bir planör gibi postalının yanında yere indi. Halics, diğerinin ne yapacağının büyük olasılıkla bilindiği, ânın yasalarından -birkaç dakikalığına da olsa-anlayan biriydi ve tabii kendisinin ne yapması gerektiği belliydi, derhal ayağa kalktı, yine de olur da köylü almak için eğilir, diye birazcık bekledi, boğazını öksürerek temizledikten sonra oraya giderek en son kuruşları topladı ve avuçlarını iyice açtı. Madenî paralar şangırdayarak dört bir yana saçıldı, sonra -en sonuncusu da yanına dönünce- onları toplamak için yere diz çöktü. “Yüzlüğümü de al yerden!" diye gürledi Kerekes, Halics ise dünyanın halini bildiğinden (“Kül yutmam ben!") paralan bir hizmetçinin içten pazarlıklı bağlılığıyla, emre amade, tek kelime etmeden ve tiksinmeyle kaldırıp ona uzattı. “Birimde yanıldı sadece!" dedi içinden ürkmüş bir halde. -“Sadece birimde!.." Köylünün boğuk sözleri üzerine (“Ne olacak artık!?") yerinden fırlayıp dizlerinin tozunu silkti ve umutla dirseklerini Kerekes’ten uygun düşen uzaklıkta, sanki deminki telaşın her ikisi için de mi olduğunu tam bilmek mümkün değilmiş gibi, tezgâha dayadı. Kerekes tedirgin görünüyordu, böyle bir şey mümkünse tabii ve sessizlikte Halics’in tam o sırada duyulan, zayıf sesi (“Ee, ne kadar bekleyeceğiz?") sanki geri alınması olanaksız her bir sözcükle katlanarak çoğaldı; şimdi bu kadar büyük bir gücün yanında var olma zorunlulu-</p>
<p class="calibre1">ğundan, rastlantı sonucu ağzından kaçırdığı sözcüklerden artık çok uzaklara çekilirken Kerekes 1e kabul edebileceği tek bir çeşit bulanık ortaklık duyumsadı, çünkü sadece kırılgan özsaygısı değil, neredeyse hücreleri de -belki de ödleklerin istisnasız kardeşliğinden kendini kurtaramadığından- birlikte hareket etmesine itiraz ediyordu. Köylü yavaşça o yana dönünceye kadar Halics'in içine sinen metazori bağlılık artık yerini apayn bir duyguya bırakmıştı; çünkü gururla yaptığı tespite göre, <sup class="calibre6">&lt;f</sup>rast-gele savurduğu atış, gidip hedefi ortasından vurmuştu.” Bütün bu olanlar onu apansız yakalamıştı, hatta kendi sesine de -böyle- kesinlikle hazırlıklı değildi; işte bu yüzden, bir yolunu bulup köylünün hissedilir sürprizini yakalayarak etkisiz hale getirmek için -ani ve tartışmasız bir geri alma şeklinde- hızla ekledi: “Bana ne, tabii ki...” Kerekes’in sabrı tükenmeye başlamıştı. Başını öne eğdi ve önündeki tezgâhta şarap kadehlerinin dizili olduğunu fark etti; tam yumruğunu kaldırıyordu ki, o anda Meyhaneci depodan çıkıp eşikte durdu. Bir omzuyla kapıya yaslanıp gözlerini ovuşturdu, arkadaki imparatorluğun-daki o bir-iki dakika, birdenbire ve sonuçta gülünç ürk-müşlüğünü (“Nasıl saldıracak! Nasıl da saldıracak bu azgın herifi”) derisinden -o neler neler görmüş derisinden-silmeye yetmişti, evet, çünkü daha ileri gidebilecek başka bir şey pek olamazdı; olsa bile, işte, "tıpkı dipsiz bir kuyuya atılan taşın aşağıya doğru düşmesi gibi” olurdu. “Bir şişe daha!” dedi Kerekes ve parayı tezgâha bıraktı. Meyhaneci bunun üzerine de mesafeli durunca peşi sıra ekledi: "Bu arada korkma sen, haşhaş kafalı! Bir şey yapmayacağım sana! El hareketi çekip durma, yeter!" Yerine, "bilardo ”nun yanına döndüğünde sandalyeyi altından birisinin çekivereceğinden çekinirmiş gibi ihtiyatla oturdu, o arada Meyhaneci de artık çenesinin altındaki elini değiştirmiş, kesik süt suyu rengi gözlerine güvensizlik ve</p>
<p class="calibre1">elle tutulur bir şeyler elde etme hevesinin önündeki perde çekilmiş, kireç beyazı yüzünden dur durak bilmeyen emre amadeliğin, insanı miskinleştirip avuçları nemlendiren ağır sıcaklığı yayılıyordu; yıllardır o aynı yumruğun biçimini vermek için çalışan zarif, parlaklaşmış, uzunca parmaklan, içe çökük omuzları, sivri şiş göbeği... hepsi hareketsizdi; ayak parmakları, aşınmış pabuçlarının içindeki, geziniyordu sadece. Şimdiye kadar bir kötürüm gibi hareketsizce sarkan ampul, şimdi artık sallanıyor; tavanla duvarların üst çeperini alacakaranlıkta bırakarak altındaki üç adamı, kurabiyelerle, çorbalık şehriyelerle, <span class="calibre3">pâlinka</span> ve şarap kadehleriyle tıka basa dolu tezgâhı, masalan, sandalyeleri ve serseme dönmüş sığır sineklerini güçsüzce belirginleştiren yarım daire kadar bir alanı ışıtan bir ışık, meyhaneyi akşamüstünün alacaka-ranlığmda salınan bir gemi gibi harekete geçiriyordu. Kerekes şişeyi açtı, kadehleri boştaki eliyle önüne çekti ve bir elinde şarap, diğerinde kadeh, sanki ne yapması gerektiğini unutmuş biri ya da yalnızca içinde durduğu kör karanlıkta bir süreliğine bütün sözler ve her türlü tıkırtı kesilivermiş, böylelikle çevresini saran her şey, hatta kendi bedeni, poposu, kolu, iki yana açık duran ayaklan kör ve sağır halde bütün ağırlığını yitirivermiş gibi yerinden kıpırdamadan dakikalarca öylece kalakaldı ve sanki bütün yetenekleri bir dokunuşta, bir tadışta veya koklayışta eşzamanlı olarak kaybolmuşçasına, belki de beyninin yarımkürelerinin gizemli merkezleri daha sonra yeniden ve yeniden fırlayıp ortaya çıkacakları o cehennemin dibi karanlığa, düşlerin yasaklı alanına geri çekildiği için, bu derin bilinç boşluğunda yalnızca içeride bir kan akışı gümbürtüsü ve sadece organların soğuk işleyişinden başka hiçbir şey kalmamıştı. Halics, durumu neye yoracağım bilemiyor, Kerekes'in kendisini izlediğini hissettiği için de heyecandan kurtlanmış gibi yerinde duramıyordu. Beklenmedik hareketsizliğinin içinden bir çağrının ağır ağır belirip ortaya çıkan hikâyesini duymuş olsa, kendisi için çok rahatlatıcı olurdu; oysa o, şimdi daha çok kendisine yönelen bu ruhsuz bakışlarda tekinsiz bir tehdit hissediyor ama belleğini de boşuna zorluyordu, çünkü ânında sorumlu tutulabileceği hiçbir türden ihlali olmamıştı, ondan da öte/ıstırap çeken insancın özeleştirinin kurtaran derinliklerine asıldığı o zor saatlerde, tıpkı yanan bir tren vagonundaki sigara dumanı gibi fark edilmeyen, hafif ve kayıp giden elli iki yılının büyük yazgıların ve büyük kariyerlerin hırlayan dalaşmalarında ne denli değersiz olduğunu kendine itiraf ediyordu * Bu kısa, yolsuz yordamsız suçluluk duygusu elbette (gerçekten öyle miydi, çünkü "suçun güneşi tıpkı tapon bir armudı ampui gibi yanar” ise alacakaranlık, vicdanda bir çeşit mundarlıkla öylesine kolaylıkla tanı-nabiîdiğinde) yırtarak daha derinlere ulaşıncaya kadar artık ortadan kaybolup damak, boğaz, yemek borusu ve midenin, istekleri bitmeyen histerisinde, zamanın önüne katıp sürdüğü Schmidtlerin buraya ulaşarak “kendilerine düşendi pay edeceklerini gerçekten ummasından epey önceki bu ilk ve son gereksinimde, soğuruîuvermişti. Soğuk, durumu daha da zorlaştırmaktan başka bir şey yapmamıştı, böylece tek bir bakış, özellikle köylünün şişesinden en sonunda baloncuklar çıkardığı şu anda, onu sonsuza kadar yutuvermekle tehdit eden hayallerini Mey-haneci’nin üç ayaklı sandalyesinin yanında üst üste yığılarak tıkıştırılmış şarap kasalarında tehlikeli bir girdaba sürüklemişti; karşı koyamıyordu, daha yüksek bir güç, kadehin gelip geçici incilerini görmesi için bakışlarını oraya çekiyordu. Meyhaneci gözlerini yummuş, döşemenin Halics'in yaklaşan çizmesinin altında her adımda çıkardığı gıcırtıyı dinliyordu; kekremsi soluğunu hissettiğinde bile başını kaldırıp bakmadı, yüzünde boncukla-</p>
<p class="calibre1">nan tere ise gerçekten meraklı değildi, çünkü öyle ya da böyle üçüncü kez ricasını yine kabul edeceğini biliyordu. “Sen, dostum..,” Halics durumu tartarak gırtlağını temizledi. “Bir kadeh, tek bir kadehçik daha!" Ciddi, güvenilir, dahası işaretparmağını kaldırarak bir sonrası için güven aşılayan, temiz bakışlarla ona bakıyordu. “Zaten Schmidtler nasıl olsa gelecek. Biliyorsun bunu...” Yumuk gözlerle kadehini kaldırarak usul usul, başını hafiften arkaya düşürüp küçük yudumlarla içti ve kadehi en son damla da yuvarlanıp ağzına düşebilsin diye, boşaldığı zaman da bir süre daha dudağında tuttu. “Güzel şarapçık-maş bu,” diyerek dilini şapırdattı şaşırarak, sonra tıpkı son anda bile bir şeyler uman biri gibi kadehi yumuşak, kararsız bir hareketle tezgâha koyup usulca arkasına döndü ve kendi kendine homurdanarak (“Bulaşık suyuna bak!”) ağır adımlarla yerine döndü. Kerekes, ağırlaşan başıyla “bilardo”nun yeşil çuhasına yayılmış; Meyhaneci, ampulün ışığında iyice gömülmüş halde, tutulmuş kaba etlerinin üstünde kendine çekidüzen verdikten sonra çevresindeki örümcek ağlarını toz beziyle vurarak almaya koyuldu. “Halics, dinlesene şunu! Duyuyor musun?.. Söylesene artık nedir şu karşıdaki?” Halics olup bitene anlam veremeden önüne bakıyordu. “Nerede?” Meyhaneci yineledi. “Ha! Kültür Evi'nde mi?.. Amaan!” - başını kaşıyıp duruyordu - Önemli hiçbir şey yok.” “Peki, iyi ama ne gösteriliyor?” "Ha!., diyerek elinin tersiyle boş ver gibilerden bir işaret yaptı Halics. “En az üç kere gör-müşümdür bunu. Karımı bıraktım ama sonra hemen geldim.” Meyhaneci, sandalyesine oturup duvara yaslanarak bir sigara yaktı. “Hangisini, söylesene artık şunu!..” “Aman, vardı ya şu, neydi adı.,. Şeyi, Soho'da, Skandal.” “Ha!” diyerek başını salladı Meyhaneci. Halics'in yanındaki masa gıcırdadı, sonra da tezgâhın çürük tahtası eski bir araba tekerinin hafif sessizliğine karşılık vermek için</p>
<p class="calibre1">ve tüm geçmişten haber vererek, ama yine de geçmişsiz yıkımı acayip bir sarkacın parçası olarak anımsatarak biteviye sığır sineği vızıltısını kırmak için yavaş bir patırtıyla iç çekti. Ve bu patırtı üzerine meyhanenin tepesinde dönen rüzgâr, toz kokulu bir kitabın üstünde, kaybolup gitmiş bir temel düşünceyi bulma gayretiyle çaresizce sayfaları çeviren bir e! gibi “yanıtın ucuz görüntüsü'nü miskin çamura çalmak ve ağaç, hava ve toprak arasındaki çekimi yaratabilmek, sonra da duvarların görünmez çatlaklarından ilk sese kadar yoîu bulmak için üstel ey e üs-teleye sorular soruyordu:    Halics geğirdi. Köylü</p>
<p class="calibre1">“bilardomun üstünde, gerilmiş ağzının kenarından salyalar akıtarak, horlaya hor!aya uyuyordu. Eve dönen sığır sürüsünün böğürtüleri mi, bayraklarla donatılmış okul otobüsünün uğultusu mu, yoksa olur ya, askerî bandodan veya Kerekes"in midesinin derin bir köşesinden yukarı doğru yükselip sonra da kuru ve ebleh dudaklardan patlayan tanımsız bir hınkı mı olduğu kesin olarak bilinemeyen, uzaklardan ağır ağır yaklaşan bir lekenin hışırtısı gibiydi. "...orospu..." ve “...çok...” veya “...daha büyük..." Hepi topu bu kadarını an 1 ayabilmişlerdi. Hırıltı, sonunda bir hareket hatinde çarparak döküldü, birisine atılmış bir tokat olmalıydı ya da bir şeye. Kadehi devrildi, şarap önce çuhanın üstüne ezile ezile yamyassı olmuş bir köpek leşi biçiminde yayıldı, sonra da birbiri üstünde silikleşmiş çok sayıda şekle girerek emildi ve yerinde, belirsiz hatları olan, ne olduğu güçlükle anlaşılabilecek bir leke kaldı. (Emilmiş miydi ki? Çuha dokumanın aralıklarından hızîa aşağı süzülmüş ve kâh birbirine değen kâh yalıtılmış halde duran gölcük silsileleri yaratarak orada, tahtanın pütürlü yüzeyinde yayılmıştı... Halbuki Halics için her şeyin önemi bu şekilde değildi: çünkü...) Halics tısladı. "Şeytan tükürsün o sarhoş suratına senin!” Ve yumruğunu Kerekes'e doğru hoyratça savurdu, sonra da gözlerine inanamayan biri gibi çaresiz bir asabiyetle ve aynı anda da bir açıklama yapma niyetiyle Meyhaneci'ye</p>
<p class="calibre1">öfkeyle seslendi: “Döktü!.." Beriki Halics’e uzun uzun, anlamlı anlamlı baktı, ancak ondan sonra yan gözle, iğreti bakışlarla köylüye baktı, tam olarak ona bakmak da değil, bakışı ancak değip geçsin diye o tarafa öylesine göz gezdirirken zararı da kestirmeye çalışıyordu. Küçümseyen bir gülümsemeyle, bu işlerde deneyimi olmayan Halics'in gerginliğini yatıştırmaya çalıştı, sonra da başını küçük küçük sallayarak konuyu başka yöne çekti. “Ne büyük bir mal şu mundar, öyle değil mi?” Halics, kafası karışmış halde Meyhanecinin aşağı düşmüş göz-kapakları arasında fıldır fıldır dönen alaycı ışığa baktı, sonra da bir boğa gibi yere serilmiş konakçıyı tepeden tırnağa süzdü. “Ne düşünüyorsun,” diye sordu boğuk bir sesle, “böylelerinin ne kadar yemesi gerekir?” “Yemek mi?!" Meyhanecinin kan beynine sıçramıştı. "Bu, yemek falan yemiyor, hayvan gibi tıkınıyor!” Halics, tezgâhın yanına giderek yaslandı. “Bir oturuşta yarım domuzu midesine indiriyor bu! İnanır mısın?” “Tabii ki.” Kerekes öfkeyle burnundan soludu, bunun üzerine sustular Yerinden kıpırdatılamaz, dingin, devasa bedeni, onun kan oturmuş suratım, “bilardo”nun altındaki alacakaranlıkta beliren çamurlu potinini sanki bir şekilde, uyuyan bir vahşi hayvanı parmaklıklar ve uykunun çifte güvencesinde gözlemler gibi büyük bir şaşkınlık ve korkuyla izliyorlardı. Halics aramış ve işte, Meyhaneciyle o -bir anlık, bir dakikalık- ortaklığı, bütün düşkünlüklerin kabule dönüşeceği anda kafese tıkılmış sırtlan ve tepesinde özgürce dönüp duran akbabanın birbirlerini buluşunun çılgınca mutluluğunu, o sıcak, birbirine karşılıklı bağımlılığını bulmuştu... Sanki üstlerinde gökyüzü delinmişçesine büyük bir gürültüyle irkildiler Bunun hemen ardından meyhane aydınlandı, yıldırımın kokusu hissedilecekti az kalsın. "Bu çok yakma düştü,..” diye başlayacaktı ki Halics, aynı anda biri kapıyı güçlü biçimde patırdattı. Meyhaneci yerinden fırladı ama oradan hemen ayrılmadı, çünkü bir anlığına yıldırım düşmesi ile patırtı arasında bir bağlantı olabileceğini hissetmişti. Ancak dışarıda patırtı ve kütürtüler iyice duyulmaya başladığında kendisini toparlayıp kapıyı açmaya gitti. "Hey Tanrım, siz misiniz?./’ Halics gözlerini belertti. Meyhanecinin arkasından ilk başta hiçbir şey göremedi, sonra iki ağır çizme ve sugeçirmez pardösünün ardından sırılsıklam biletçi şapkasıyla Kelemen'in şişmiş yüzünü görebildi, ikisi de derin bir nefes aldı. Yeni gelen, söve saydıra üstündeki suyu silkeledikten sonra hınçla sobaya doğru fırlattı, sonra da sırtı kendisine dönük olduğu halde kapının sürgüsüyle cebelleşen Meyhaneciye saydırmaya başladı. "Sağır mısınız siz?! Şu sefil kapıyı itiştirip duruyoruz burada, tepemize yıldırımlar düşüyor ama kapıya Tanrı gelse açan yok!” Meyhaneci, tezgâhın arkasına geri dönüp bir kadeh <span class="calibre3">pâlinka</span> doldurdu ve ihtiyarın önüne sürdü. “Böylesi bir gök sarsıntısında tabii ki şaşılacak şey değil..." diyerek durumu mazur göstermeye çalıştı. Delici gözlerle sağını solunu süzüyor, ateş gibi bir süratle bu kadar yağmurda buraya hangi rüzgârın attığım, elinde kadehin niçin titrediğini ve gözlerindeki bu gizemin ne olduğunu bulmaya çalışıyordu. Şimdilik ne kendisi ne de Halics bir şey soruyordu; dışarıda gökyüzü gene büyük bir gümbürtü koparmış ve yağmur sanki tek bir yığın halinde dökülürcesine gürüldemeye başlamıştı, ihtiyar, vakti olabildiğince geçirdikten sonra, şapkanın çuhasından suyu sıkıp elinin bu işe yatkın olduğu belli olan birkaç hareketle asıl şekline soktuktan sonra, başının üstüne koyup düşünceli bir tavırla <span class="calibre3">pâlinka sim</span> kafaya dikti. Şimdi, atları tutup karanlıkta soluğunu tuta tuta, ta ezelden beri kimseciklerin kullanmadığı (ayrıkotları-nın bürüdüğü, zararlı otların kapladığı), kaderine terk edilmiş yolu aramaya koyulduğundan beri atların telaşlı suratları, ne olduğunu anlamadan durup durup arkalarındaki çaresiz ama kararlı sahiplerine bakarak önünde ilk kez parlamıştı; sağrılarını sinirli sinirli salladıklarını görüyor, hırlayan solumalarını ve at arabasının kış yolundaki tehditkâr, içi su dolmuş çamurlu çukurlardan geçer-kenki içler acısı gıcırtısını duyuyor ve kendisini arabanın oturağında ayağa kalkmış, elinde dizginlerle neredeyse diz boyuna gelmiş çamurda karşısından delip geçen rüzgâra karşı olabildiğince gerilmiş vaziyette görüyor ve ancak şimdi, onlar olmadan asla yola çıkamayacağına, onu bu işe zorlamış olabilecek “onlardan başka güç olmadıği’na, aslında gerçekten yalnız şimdi inanabiliyordu, biliyordu; çünkü şimdi artık bunun doğruluğundan emindi -öyle ya- kendisini hemencik tıpkı bir erin savaş meydanında, komutanının emir vereceğini hissedince, birisi kendisine komut vermediği halde atıldığı türden bir büyüklüğün gölgesinde görüyordu. Resimler, gözlerinin önünden yeniden ses çıkarmadan, sanki insanın korumayı önemli gördüğü her şeyin bağımsız ve çözülmez bir düzeni varmışçasına gitgide daha da sıkı bir takiple geçiyordu ve bellek, işlediği sürece öylesine kolayca kanatlanıp uçan “şimdisini varlığa yükselterek “kesinlik” ile doldurmak için bu düzenin diri yasa liflerini olayların serbest dokusunda geçerli kılarak insanı mesafeler arasında kendi yaşamına özgürlükle değil, bir mal sahibinin böbürlenen memnuniyetiyle köprüler kurmaya zorluyor; böylece işte şimdi, anımsamanın ilk seferinde bütün olup bitenleri daha çok ürkütücü hissediyordu; gelgele-lim -kaç kez “daha önümüzde kalan o birkaç yıl"da- gecenin en yaslı saatlerinde dirseklerine yaslanarak çiftlik evinin kuzeye bakan küçük pencerelerinde, bir başına ve uykusuz bir halde şafağın sökmesini bekleyerek bu res-</p><div class="calibre7"><div class="calibre7"><img src="main-4.png" alt="" class="calibre15"/></div></div>
<p class="calibre1">mi son defa hatırladıkça çok geçmeden artık bu anılara, mal sahibinin ihtiyatlı düşünceleriyle tutunacaktı. Meyhaneci, “Nereden geliyorsunuz?' diye sordu sonunda. ‘"Evden.” Halics şaşırmış bir yüz ifadesiyle bir-iki adım yaklaştı. “Bu en azından yarım günlük yol...” Yeni gelen, bir şey söylemeden bir sigara yaktı. “Yürüyerek mi?” diye sordu Meyhaneci kararsızca. “Yok canım. Atla, arabayla. Eski yoldan.” İçki bedenini ısıtmıştı artık, gözlerini kırpıştırarak bir surattan diğerine göz gezdiriyor ama henüz bir şey söylemiyor, sanki anlatmaya nereden başlayacağını bilemiyordu; çünkü bir şekilde şartlar pek uygun değildi: Bu boşluğun, duvarlardan hızla yayılan bıkkınlığın sırf görünüşten ibaret olduğunun ayırdında olduğu halde (doğru, bu yalnızca haber ulağının ödülüydü] sitenin bu görünmez ama gerçekçi kesitindeki gelecek saatlerin hummalı koşturmacası ve çok yakında gelecek dizginsiz kutlama gürültüsü artık duyulabilir haldeydi, beklentisinin tam olarak ne olduğunu dahi kestiremiyordu; yine de beklediği, bundan fazlasıydı, Meyhaneci iie Halics’in bir olup armağan edebileceğinden çok daha büyük bir ilgi beklemişti; çünkü yazgının, dananın kuyruğunun kopacağı anda bu iki adamı, kendisi için “yolculuk yapanların topluluğu” ya da daha katı şekilde 'yolcu ’nun ta kendisi olanların onun için '‘konuk” olduğunu bildiği ve kendisinden “dipsiz bir uçurum’un ayırdığı Meyhaneciyi ve kendisine “disiplin ve kararlılığın, vuruşmaya hazırlık ve güvenilirliğin” bugün de yarın da hiçbir şey söyleyemeyeceği şu “pörsümüş içlastiği” Halics'i, karşısına dikmiş olmasını gene de yakışıksız buluyordu. Meyhaneci, Biletçinin gölgeli ensesini gergin bir şekilde izliyor, havayı ağır ağır; dikkatlice içine çekiyordu. Halics’in ise -ta ki Biletçi sonunda söylevine girişinceye kadar- aklında o düşünce vardı: “Biri öldü.” Haber, sitede hızla yayılmış ve Meyhanecinin dönüşüne kadar geçen o yarım saat,</p>
<p class="calibre1">Halics’in tezgâhta dizilen şarap şişelerinin kendisi için birden fazla anlamı olan etiketlerindeki RIESLING* yazısının aslında neyi sakladığını -dokunuş dolaysızlığında- gizliden incelemesi için yetmiş de artmış, hatta uzun zamandan beri kabul ettiği o şarap ve suyun bileşimi sırasında ortaya çıkan yeni karışımın renginin -Çünkü burada konu başka!- şarabın asıl rengiyle yanıltıcı benzerlik gösterdiği varsayımını -yanında uyuyan biri ve şekerleme yapan biri de varken- yıldırım hızında bir denemeyle kamtlayıvermişti. İncelemenin başarılı biçimde bitirilmesiyle aynı zamanda, Bayan Halics'e, meyhane yönünde yolda, değirmenin üstünde bir yıldız kaymış gibi geldi. Bir anda durakladı, elini göğsüne koydu, bir öfke şeklinde üstüne çullanan gökyüzünü bir baştan bir başa araştıran bakışlarla ve daha da inatçı bir şekilde boşu boşuna süzse de, olanın daha çok, gözlerinin beklenmedik heyecandan dolayı kamaşmasından başka bir şey olmadığını kabullenmek zorunda kaldı; yine de kararsızlık, olasılığın katıksız olgusu, kaderine terk edilmiş yörenin iç bayıltan manzarası öyle büyük bir ağırlıkla üzerine üzerine gelmişti ki fikrini değiştirip eve döndü, paçavraya dönmüş İncil'mi jilet gibi ütülenmiş nevresim yığınının altından çekip çıkardı ve gitgide büyüyen suçluluk duygusuyla kucaklayarak yeniden yola koyuldu; bir zamanlar sitenin isminin yazılı olduğu tabelanın altından taş yola sapıp -bu arada teşhis için de ışık hızıyla olgunlaşıvermişti- gözüne çarpan yağmurda meyhaneye kadar olan o yüz yedi adımı attı. Durumu iyice altüst olduğu için, birazcık zaman kazanmak adına çaresizce çırpınan sözcüklerin dehşet verici kargaşasından yalın bir tek anlamlılıkla ve karşı koyulmaz bir vahiyle her</p>
<p class="calibre1">1. Kökeni Rhein bölgesi olan ve beyaz şarap yapımında kullanılan aromatik üzüm.</p>
<p class="calibre1">şeye rağmen yine de, “İncil zamanları geldi çattı/' diye sivrilmeliydi; meyhanenin kapısında durdu ve yoğunluğuyla olgunun kendisinin dayatması gereken o büyüleyici etkiyi derece derece artıran uygun sözcüğü şaşmaz bir şekilde bulduğundan emin olarak, ancak ayağını eşikten içeri attıktan sonra şaşkına dönmüş yüzlere çarpmak için paraladı kendini: DİRİLİŞ! Çığlığı duyan köylü ürpere-rek başını kaldırdı, Biletçi sanki bıçaklanmışçasma yerinden fırladı; Meyhaneciye gelince o da hiçbir şey yapmadan durmadı: Kendini ansızın öyle büyük bir kuvvetle ve eli ayağına dolaşarak geriye çekti ki başını duvara çarpmasıyla dünya, önünde kısa bir süreliğine alacakaranlığa döndü. Üstünden çok geçmeden Bayan Halics'i seçtiler Meyhaneci bağırıp çağırmamak için kendini tutmadı (“Tanrı aşkına, size de ne oluyor Bayan Halics?”), sonra da sökülen sürgüyü, kapının tahtasına takmak için uğraşmaya başladı. Halics, kadmı büyük bir şaşkınlık içinde en yakındaki sandalyeye kadar sürükledi (hiç de kolay olmamıştı bu: "Haydi, gel artık, Tanrı aşkına, içeriye yağmur giriyor!"), sonra da sözlerini telaşla yuvarlayan karısını, onun söylediklerine katıldığını gösteren baş sallamalarla yatıştırdı; kâh kibirli bir tutku kâh inildeyen bir dehşet yayan sözcük akını, ancak Bayan Halics’in, Meyhaneci ile Biletçinin birbirine karışan alaycı kıkırdamalarına hınçla bağırmasıyla son buldu: "Gülecek ne var bunda! Hiç de gülünç değil!” Sonra Halics nihayet onu köşe masasındaki kendi sandalyesinin yanındaki sandalyeye bastırarak oturtabildi. O anda alıngan bir şekilde susup İncil'i göğsüne bastırdı; suçluların üstündeki aylalı yüksekliğe gözucuyla baktı ve kuşkusuzca gözlerini perdeledi. Eğilmiş kafatasları ve kamburu çıkmış sırtların oluşturduğu manyetik alandan şimdi tıpkı bir kazık gibi çıkıyordu ve bundan sonra daha uzun saatler boyunca bırakmaya yanaşmayacağı yer, oldu olacak bir meyhanenin kapalı alanında bir delik -felce uğratıcı, buzlu, zehirli yellerin çarpması için havanın hiçbir engelle karşılaşmadan ortasından fışkırdığı bir delik- idi. Gergin sessizlikte yalnızca sığır sineklerinin dinmek bilmez vızıltısı ve uzaklardan durdurulamaz bir şekilde boşanan yağmurun uğultusu duyuluyor bu ikisini daha da sık canlanıveren <span class="calibre3">art sesleri,</span> o dışarıdaki ağaçlarda, masa ayaklarında ve tezgâhın taşıyıcı karkasında sürüp giden; düzensiz biçimde zonklayan işaretleriyle zamanın parsellerini^ bir söz, bir tümce ya da bir devinimin eksiksiz biçimde içine sığdığı o alanları insafsızca keserek ölçüp biçen o gece mesaisi birbirine bağlıyordu. Bu ekim sonu gecesinin tek bir nabız atışı vardı: Ağaçlarda, yağmurda, çamurda; alacakaranlıkta, ağır ağır çekilen karanlıkta, silikleşmiş gölgelerde, yorgun kaslarda; sessizlikte, insana ait nesnelerde, dalgalanan taş yolun kıvrımlarında, sözle ve hayalle ulaşılamayacak düzene göre bambaşka, acayip bir ritimle atıyordu; saçlar, bedendeki dökülen dokulardan farklı bir tempoya uymuş, büyüme ve çöküş ayrı ayrı yönlerde ilerliyordu; yine de yankılanan şu binlerce patırtı, tutarsızca depreşip duran şu gece gürültüsü, görünüşe göre çaresizliğin üstünü örtmek için meydana gelmiş ortak süratin öğeleriydi: Meselelerin arkasından inatla yeni meseleler ortaya çıkıyor ve ufuk çizgisinin üzerinde artık birbirlerine bağlanmıyorlardı. Böylece sonsuza kadar açık unutulmuş bir kapı: asla açılmayan bir kilit. Bir yarık: bir çatlak. Meyhaneci, çürümüş kapı kasasında sağlam bir yer bulmaya çalışmanın boş çaba olduğunu anlayınca sürgüyü fırlatıp attı ve yerine bir kanca koydu; gitgide artan ve bütün bunlardan sonra -iyi biliyordu bunu- kurtulmasının pek de mümkün olmadığı o huzursuzlukla, bedeninin huzuruyla elinden geldiğince di-renebilmek için üç ayaklı sandalyesine hınçla tekrar oturdu. ("Çatlak, çatlak kalır,” diyerek kabul etti sonunda.) Aslında her şey boşunaydı: Şu uçurum gibi çaresizlik, Bayan Haliçs e karşı birdenbire canlanan öç alma arzusunu daha başlamadan bastın vermişti. Masalarda göz gezdirdi, şarabın, <span class="calibre3">pâlinka n</span>ın daha ne kadar yeteceğini ölçüp biçerek yerinden kalktı ve deponun kapısını ardından çekerek kapattı. Şimdi göz görmeyince öfkesinin dizginlerini bıraktı, tehditkâr el hareketleriyle, yüzünü dehşet verici kıvrımlarla buruşturarak pas kokulan içinde, yıllardan beri yerinden kıpırdamamış malların belirlediği muntazam güzergâhta (önceleri daha mekân Horgos kızlarının mekân tuttuğu yerken de birçok defa "aşk kokusu<sup class="calibre6">5</sup> saptamasında bulunmuştu) sorunlarının çözümü üzerinde uzun uzadıya, yapayalnız düşünmeye gereksinim duyduğu bütün zamanlarda olduğu gibi bir baştan diğerine volta atıp durdu: Un çuvallarından dönüp taş yolun gizlice sokulan hırsızlarından iki parmak kalınlığında demir parmaklıklar ile sıkı örümcek ağlarının koruduğu pencereye doğru yemlerin kuleler oluşturan duvarları arasından ta hesap defterlerini, notlarını, tütünü ve kişisel eşyalannı tuttuğu küçük masacığa kadar gitti, sonra da yeniden minik pencereye kadar döndü ve orada -Yaratıciya “yaşamını katil örümceklerle perişan etmeye çalıştığı” için tutkulan olmaksızın yüz kızartıcı düşüncesini belirttikten sonra- sağa döndü, döküldükten sonra bir tepecik halinde süpürülmüş tohum artıklarının üstünden atlayarak, gene hemencik demir kapıya ulaştı. Onun herhangi bir çeşit dirilişe inanması söz konusu dahi olamazdı, bunu Bayan Halics'e bırakıyordu, esi dalavereleri o iyi bilirdi; ancak bırakın da bir ölünün, yarın bir gün yaşadığı ortaya çıkacak olursa azıcık huzursuzluk duyuversindi canım. Bir zamanlar ufaklık Horgos un kendinden emin bir şekilde öne sürdüklerini şüpheli bulması için hiçbir gerekçesi yoktu. Hatta ayrıntılar hakkında adamakıllı 'sorguya çekmek için" onu bir kenara çekmiş, ufak tefek bir-iki ayrıntıdan ötürü hikâyenin belli dayanaklarının "durmaları gerektiği gibi durmadığını duyumsamış olmasına karşın, ola ki haberin kendisi de uydurmadır, diye aklının ucundan bile geçmemişti. Ee, öyleyse, diye soruyordu, Horgos’un böyle edepsiz bir yalana başvurmasının nedeni ne olabilirdi? Her ne kadar yeryüzünün bundan daha yoz bir veledi sırtında taşımadığının altına imzasını basabilse de hiç kimse ona bir çocuğun böyle bir şeyi dışarıdan hiçbir karışma, dahası fişekleme olmaksızın uydurabileceğine inandırmaya kalkışmasındı. Şimdi artık ona gelince, kesin olarak ikna olmuştu: Her ne kadar söylentiye göre birileri, onları şehirde görmüş de olsa, ölüm olgusu yine de öylece ortada duruyordu. Irimiâs şu kadarcık olsun şaşırtmamıştı onu, ondan başka türlü şeyler beklenemez zaten. Kendisine kalırsa bu uyuz serseri hakkında ne olsa inanmaya hazırdı; çünkü söz konusu olan, tıpkı arkadaşının olduğu gibi, adi bir düzenbazdı, bu bir anlığına bile su götürmezdi, içinde bir karar filizlendi: Tutup da gelseler bile o hiç tereddüde düşmeyecekti, <span class="calibre3">nitekim</span> şarabın bir bedeli vardı. Sonuçta, hortlak bile olsalar onun üstüne vazife değildi; burada, içen, karşılığını öderdi. Onun kaybı olamazdı. Büyük zahmetler sonucunda kanıyla canıyla açtığı bu işyerini “aylak aylak sürten asalaklar” beleş şarap lıkırdatsın diye açmamış ve “bir ömür boyu” eşek gibi bunun için çalışmamıştı. Veresiye verme huyu yoktu, hem zaten eli açıklık -her halükârda- yanından bile geçmezdi. Kaldı ki Irimiâs'lara o arabanın <span class="calibre3">gerçekten </span>çarpmış olmasını mümkün görüyordu. Niçin? Hem kendisinden başka hiç kimse zahirî ölüm hakkında bir şey duymamış mıydı ki? Bir şekilde onları çekip şu sefil hayatın içine geri sürüklemek mümkün oldu. Ee, sonra? Bu her ne kadar büyük bir ihtiyatsizlik olsa da -onun düşüncesine göre- modern tıbbın bugünkü durumunda</p><div class="calibre7"><div class="calibre7"><img src="main-5.png" alt="" class="calibre16"/></div></div>
<p class="calibre1">olmayacak iş değildi. Öyle ya da böyle, umrunda bile değildi; onun hamuru öyle şüpheli bir “olu’den korkacak şekilde yoğrulmamıştı. Küçük masanın başına oturdu, üstündeki örümcek ağlarını aldıktan sonra envanter defterinin sayfalarını çevirmeye koyuldu, bir kâğıt ve çiğnenmekten kütleşmiş bir kurşunkalem dibi çıkarıp son sayfadaki bilgileri hararetle özetleyerek kâğıdın üzerine anlaşılmaz bir homurtu eşliğinde rakamlar karaladı:</p>
<p class="calibre1">10 x 16 b. p/4 x 4 9 x 16 s. p/4 x 4 8 x 16 ş. p/4 x 4</p>
<p class="calibre1">Yed. 2 K. 31,50</p>
<p class="calibre1">3 K. 5,60 5 K. 3 -</p>
<p class="calibre1">i</p>
<p class="calibre1">İyice dalıp gitmiş, sağdan sola devrilen rakamlara kı-■ vançla bakıyor ve bu adi, kepaze insanlara kendisini yeni çirkef tasarılarının hedef tahtası olarak seçme fırsatı veren dünyaya    karşı    sınırsız bir nefret duyuyordu;    her zaman olduğu    gibi,    birden alevlenen hıncını    (“Ketti    ferli</p>
<p class="calibre1">adam!'<sup class="calibre6">1</sup> deyip dururdu hep karısı, şehirdeki komşularına) ve tiksintisini yaşamının büyük emeline tabi kılabilecek becerisi vardı: Yarın bir gün gerçekleşebilmesi için biliyordu ki, hep pusuda beklemesi gerekirdi, alelacele söylenivermiş bir söz, aceleye getirilmiş bir hesap... ve her şey yıkıntılar arasında yerle yeksan oluverirdi. Gelgele-lte, “insan bazen benliğine söz geçiremez" ve hep kaybeder. Meyhaneci, yaradılıştan memnundu, yine de kendisinin büyük emelini hangi “temel” üzerine inşa edebileceğini fark etmişti. Çevresinde fır dönen iğrenme ve nefretin yüksek boyutundan elde edilecek çıkarı daha çocuk yaşlarda ve gençliğinde bile neredeyse kuruşuna kadar hesaplayabiliyordu. O, bütün bunlardan sonra -bu</p>
<p class="calibre1">açıktı- aynı yanlışa bir kez daha düşmezdi! Gene de arada bir sinirden duman atardı, o vakitler yetkisiz gözlerden uzak durmak ve yatışıncaya kadar keyfini sürmek için buraya geri çekilirdi. Yani ihtiyatı da elden bırakmazdı. Böylesi zamanlarda bile bir şeyleri hasara uğrat-mamaya dikkat edebiliyordu. Duvarları tekmeler ya da -çok çok- boş bir kasayı demir kapıya fırlatırdı, “böğü-rürse böğürsündü." Ne var ki şimdi bunu istese de yapamıyordu; ses içeriye, meyhaneye kadar gidebilirdi. Ve tıpkı başka zamanlarda olduğu gibi kaçışı bu kez de sayılarda buldu. Çünkü sayılarda bir çeşit gizemli bir aşikarlık, şapşalca hafife alınmış bir tür “soylu sadelik" vardı ki omurgasında karıncalanan bilinç, ifadesini bu ikisi arasında buluyordu: <span class="calibre3">“Perspektifler var'</span> Gelgelelim şu kirpi gibi, kır saçlı, yaşam belirtisi göstermeyen bakışlı, at kafalı Irimiâs’ı, şu pisliği, şu çöplüğü, şu lağım çukuruna layık solucanı alt edebilecek bir sayı dizisi var mıydı? Neredeydi şu ölçüsüz içten pazarlıklılığı, şu cehennemlik herifi taklaya getirecek o sayı? Güvenilmez? İçyüzü tanınamaz? Burada sözcükler kifayetsizdi. Burada her türlü ifade zayıf kalıyordu. Burada ihtiyaç duyulan, sözler değildi. Güçtü. Vurdu mu oturtacak biri! Güç lazım burada, sümsüklerin çenebazlığı değil! Şimdiye kadar yazdıklarının üstünü çizdi; ama çizgilerin ardından da gayet iyi okunabilen sayılar, kâğıdın üzerinden gittikçe daha çok şey anlatan bir şekilde parlıyordu. Meyhaneciyi artık yalnızca kasalarda bulunan şarap, bira ve soda şişelerinin sayısı hakkında bilgilendirmiyorlardı, ah, hayır! Sayılar gitgide daha çok şey anlatmaya başlıyordu Meyhaneciye. Ve o, bunlarla aynı anda kendisinin gittikçe daha büyük, daha da büyük hale geldiğini fark ediyordu. “Yekûn ne kadar çoksa o kadar büyüyorum ben," diyordu. Korkunç büyüklüğünün farkındalığ bir-iki yıldır onu neredeyse bir tedirginliğe sürüklemişti.</p><div class="calibre7">
<p class="calibre1">ı</p></div>
<p class="calibre1">Gerçekten doğru anımsayıp anımsamadığından emin olabilmek için hızlıca arkadaki sodalara koşturdu. Sol elinin yatıştırılamaz biçimde titremeye başlaması canını sıkmıştı. "Yapılacak bir şey vardı.” Neydi, sonunda bu boğup duran soruyla yüzleşmesi gerekiyordu. "Irimiâs ne istiyor?” Köşeden kısık bir ses duydu ve bir dakikalığına içinde kan dondu, çünkü zebani örümceklerinin her şeyin üstüne bir de konuşmaya başladıklarını sanmıştı. Alnını kuruladı, kendini un çuvallarının üstüne bırakıp bir sigara yaktı. "Biri on dört gün boyunca beleşine içer, sonra da endamını göstermeye yüzü tutar! Bu da tutmuş geri gelir! Hem de öyle böyle değil! Sanki bunu daha az bulurmuş gibi! Kovayım hele bu sarhoş domuzları! Bütün ışıkları söndüreyim! Kapıyı mıhlayayım, girişe de barikat kurayım!" Aklı başından gitmişti. Kendi inşa ettiği geçitlerden hızla yeniden ileri atıldı. “Bakalım hele bir şuna... Çiftliğe gelmiş ve şöyle demişti: Para mı lazım, eğer lazımsa her yere soğan ek.” Bu kadar... iki tümce arasında. “Ne tür soğan?” diye sordum ben. "Kırmızı kuru soğan,” diye cevap verdi. Sonra hepsini ektim. Ve işe yaradı. Sonra da Schwabenlıdan bu meyhaneyi aldım. Çünkü büyük meseleler hep basit olur. Açılıştan dört gün sonra da atmaca burnunu uzatıp benim (Benim!) her şeyi onun sayesinde yaptığımı söylemeye yeltendi ve on dört gün boyunca bir teşekkür bile etmeksizin bedava ziftlendi! Ee, ya şimdi? Yoksa BENİM OLANI geri almaya mı gelecek? Felekler aşkına! Eğer bir gün rastgele biri çıkıp da, her yol aynı kapıya çıkar, burada patron benim, derse nic’olur bu dünyanın hali? Bu memleket neye döner böyle? Hiç mi kutsal diye bir şey kalmadı artık burada? Hayır, hayır, dostcağızlarım! Yasa da var bu dünyada!” Gözleri durulandı; yatışmıştı. Soda kasalarını sakince saydı. "Tabii ya!” diyerek alnına bir şaplak indirdi. “İnsanın aklı azıcık bir başından gidiver-</p>
<p class="calibre1">sin, al sana bela.” Envanter defterini çıkardı, kendi defterini de açıp son sayfanın üstünü çizdi ve kendinden</p>
<p class="calibre1">memnun, yeniden başladı: özelkitapgrubu</p>
<p class="calibre1">9 x 16 s. p/4 x 4</p>
<p class="calibre1">1 i x ! 6 b. p/4 x 4 8 x 16 ş. p/4 x 4</p>
<p class="calibre1">Yed. 3 K. 31,50</p>
<p class="calibre1"><span class="calibre3">2</span> K.    3-</p>
<p class="calibre1">5 K.    5,60</p>
<p class="calibre1">Kurşunkalemi, envanter defterinin arasına, defteri de masanın çekmecesine koyup dizlerini ovuşturdu ve demir kapının sürgüsünü çekti. "Bekleyelim bakalım sonunu.” “O tiksindirici yerde ne kadar uzun vakit geçirdiğinin ayırdına varan bir tek Bayan Halics olmuştu ve Meyhanecinin her hareketini delici gözlerle izliyordu. Halics ise Biletçinin hikâyesini ürpererek dinliyordu. Büzülebildiği kadar büzülüp dertop olmuş, ayaklarını gövdesinin altına çekmiş, olur da "tam şimdi birileri tepemizde bitiverir” ise saldırmaları için olabildiğince küçük alan bırakayım, diye ellerini derin ceplerine daldırmıştı. Biletçinin tıpkı bir akşam ayak bileklerine kadar inen eski püskü pardösüyle şaşkınlık ve dehşet uyandırarak, yorgun bir sesle savaşın patlak verdiğini haber vermek için, akşam yemeklerini huzur içinde yiyen ailelerin kapısını çalan, sonra da o gürültü patırtıda bir kadeh ev yapımı <span class="calibre3">pâlinka</span> yı mutfak dolabına dayanarak kafasına diktikten sonra ebediyen ortalıktan kaybolan o yabanc erkekler gibi, boylesine alışılmadık bir vakitte saçı baş dağınık, telaşla burada bitivermesi (siteye en son yazın gelmişti) bile yetmişti artık. Çünkü bu apansız dirilişi, bu dört bir yanı tutan ateşli telaşı neye yorsundu ki şimdi? Çevresindeki her şeyin değiştiğinin, kötü duygulara kapılarak ayırdma vardı: Masalar ve sandalyeler yerlerinden oynamış, ayaklarının aydınlık lekesi yağlı döşemenin üstünde kalmış; duvarın dibindeki şarap bölmelerinin başka bir düzeni oluşmuş ve tezgâhın üzerinde göze batan bir temizlik hüküm sürmeye başlamıştı. Başka sefer aylar boyunca "yığın halinde işleri iş olurdu küllüklerin”; çünkü herkes külünü yere silkerdi. Ya şimdi! Her masada b irer tanesi çiçek gibi açmış! Kapıyı kanca tutuyordu artık ve izmaritler özenle, bir yığın halinde köşeye süpürülmüştü! Ne demek oluyordu bütün bunlar? Şu lanetli örümceklerin lafını bile etmeyin, insan yerinde azıcık rahat oturamıyor, hemen üstünden örümcek ağlarını sıyırmak zorunda kalıyor... "Nihayetinde ben neye yanıp yakılıyorum ki... Şeytan bir tek şu karıyı evine sürse de...” Kelemen, kadehi yeniden dolduruluncaya kadar bekledi, ancak ondan sonra kalktı yerinden, "Sırtımın kulunçlarını kırayım artık azıcık!” dedi ve büzük bir inlemeyle ve ritmik hareketlerle geriye geriye eğildi. Sonra da büyük bir şevkle <span class="calibre3">pâlinka</span> sini devirdi, "inanın, aynı burada oturduğum gibi. Çünkü öyle bir sessizlik çöktü ki, köpek bile sobanın arkasında tek bir ses çıkarmadan yere yapışmış duruyordu. Bense öylece oturup yalnızca gözlerimi fal taşı gibi açtım, çünkü sandım ki yanlış görüyorum! Oysa orada, önümdeydiler, gerçek boyutlarında ve capcanlı!” Bayan Halics soğuk bakışlarla onu tepeden tırnağa iyice süzdü, "Ee, söylesenize, dersinizi aldınız mı bari bundan?” Biletçi hiddetle arkasına döndü. "Ne dersiymiş o?” "Siz hiçbir ders almamışsınız!” diye sürdürdü Bayan Halics üzgünce ve încil tuttuğu eliyle Ke-lemen’in kadehini gösterdi. "Çünkü şimdi de lıkır lıkır ziftleniyorsunuz!” İhtiyarın tepesi atmıştı. "Efendim? Ben? Lıkır lıkır ziftleniyor muyum? Siz kim oluyor da kalkmış bana böyle şeyler söylüyorsunuz?!” Halics ise yutkundu ve bağışlama dileyen bir ses tonuyla söze ka-</p><div class="calibre7">
<p class="calibre1">ı</p></div><div class="calibre7">
<p class="calibre1">ı</p></div>
<p class="calibre1">rıştı: “Ciddiye almayın onu, Bay Kelemen. Hep böyle, maalesef.” “Rica ederim, nasıl ciddiye almayayım artık bunu!" diye bağırdı beriki. “Siz ne sanıyorsunuz kendinizi?!” Meyhaneci usulen araya girdi. “Sakin olun. Devam edin siz<sub class="calibre5">;</sub> devam edin. Beni ilgilendiriyor.” Bayan Halics, allak bullak olmuş yüzüyle kocasına döndü. “Burada öylece, sanki hiçbir şey olmamış gibi oturabilecek misin!? Bu herif senin karının onurunu iki paralık ediyor şurada! Bu aklımdan bile geçmezdi!” içinden öylesine derin ve açıklanamaz bir horgörü yayılmıştı ki, sözler Kelemen’in -oysa işi burada bırakmaya hiç de niyeti yoktu-boğazında düğümlenip kaldı. “Ee, nerede kalmıştım?” diye sordu Meyhanecfye, sonra da burnunu sümkürüp mendilini titiz bir şekilde ucunu ucuna denk getirerek katladı. “Ha, evet! Tezgâhın arkasında içki servisi yapan kızlar edepsizlik etmeye başladılar, bunun üzerine...” Halics başını iki yana salladı. “Yok, daha oraya gelmemiştik.” Kelemen kadehini sinirle masaya indirdi. "Bu böyle olmaz, rica ederim!” Meyhaneci, Halics’e kınayan bir bakış fırlattı, sonra da Biletçi'ye, “haydi artık, nazlanmayın siz de” yollu işaret etti. "Hayır, rica ederim. Benden bu kadar!” diye yapıştırdı cevabı beriki ve Halics'i işaret etti. “O söylesin! O oradaydı, öyle değil mi? O daha iyi bilir herhalde!” “Onları boş verin,” diye yanıtladı Meyhaneci. “Bunların bu işi anladığı yok. İnanın bana, bunların bu işi anladığı yok.” Kelemen, gevşemiş bir yüz ifadesiyle başını sallamaya başladı; içki kemiklerini ısıtmış, şişik suratı kızarmış ve sanki burnu bile şişmiş gibiydi... "Yani, diyeceğim o ki... şeyde kalmıştım, tezgâhın arkasında içki servisi yapan kızlar... O sırada sandım ki Irimiâs onlara derhal, ama derhal bir şamar aşk edecek ama yok! Her şey kendi yolunda devam etti. Küstah çulsuzlar! Tamı tamına buradaki şunlar gibiydiler... Uzaktan tanıyorum</p>
<p class="calibre1">onları: TÜZ&amp;P<a id="footnote2"></a><sup class="calibre6"><a href="#bookmark4">2</a></sup><sup class="calibre6"></sup> nakliyecisi, tomruk şantiyesinden iki yüklemeci, sonra bir numaralı okuldan bir beden eğitimi öğretmeni, bir de demiryolu lokantasından bir gececi garson, sonra bir de birkaç kişi daha, işte. Cidden söylüyorum, Irimiâs'ın kendine hâkimiyetine hayran kaldım... teslim etmemiz gerekir... hakkını. Bunlarla ne yapsın o? Biz ne yapalım bunlarla?! Harmanlanmış viskilerini yu-dumlayıncaya kadar bekledim, çünkü ikisi de öyle içiyordu (Evet, öyle, söylemem gerekirse harmanlanmış), sonra, onlar masaya oturunca yanlarına gittim. Irimiâs tanıdığında... yani daha doğrusu,., hemen tanıdı, kucakladı ve dedi ki, 'Hey Tanrım, dostum, seni görmek?..<sup class="calibre6">1</sup> Tezgâhın arkasında içki servisi yapan kızlara işaret etti, onlar da çekirge gibi yerlerinden zıplayıp -oysa dışarı servis de yoktu- yanma geldi, derhal bir tur içki ısmarladı/' "Bir tur mu?,,” diye sordu Meyhaneci gücenerek. “Bir tur,” diye ısrar etti Kelemen. “Nesi tuhafmış bunun? O sırada canının konuşmak istemediğini görünce biz de Petrina’yla laflamaya giriştik. Her şeyi anlattı.” Bayan Halics hiçbir şey ıskalamamak için öne eğilmiş, kulak kabartıyordu. “Bir de her şeyi ha. Tam da adamına anlatacak her şeyi ha!” diye belirtti kuru bir alaycılıkla. Ve tam Biletçi “şu cadı” ile göz göze gelebilmek için arkasına dönecekken Meyhaneci tezgâhın üzerinden sarkarak elini onun omzuna koyuverdi. “Hiçbir şeyle uğraşmayın, demiştim size. Peki, o sırada Irimiâs?” Kelemen kendinde güç toplayıp yerinden kıpırdamadı. “Irimiâs ara sıra başını sallıyordu. Aslında pek fazla da konuşmadı. Bir şeyler kafasını kurcalıyordu.” Meyhaneci yutkundu. “Diyorsunuz ki... kafasını kurcalıyordu... bir şeyler?..”“Evet, öyle. Sonunda da sadece, 'Gitmemiz gerek, sonra buluşuruz</p>
<p class="calibre1">Kelemen/ dedi. Onlar çıktıktan hemen sonra ben de çıktım, çünkü olmazdı... ben en azından ayaktakımına uzun süre ka tlanamıyorum, bir de zaten Kisromân vâros ’ ta kasap Hochan’la işlerim vardı. Eve gitmek için yola çıktığımda artık karanlık çökmüştü ama mezbahanın oradan meyhaneye saptım. Yıllar önce Pöstelek’teki çiftlik evinde komşum olan Töth'ların ufak olanıyla da orada karşılaştım. Irimiâs'lann ikindi vakti, rivayete göre! Müflis av silahı taciriyle Steigerwald’ın yanındayken bir çeşit baruttan söz edildiğini, en azından Steigerwald ın çocuklarının sokakta bıkıp usanmadan bunu söyleyip durduklarını da ondan öğrendim. Sonra da eve gitmek için yola koyuldum. Tam Fekete patikasının orada, Elek yol sapağından ayrılacakken -nedenini ben kendim de bilmiyorum- geriye baktım. Benden epeyce uzak olmalarına karşın bunların olsa olsa onlar olabileceğini hemen anladım. Birazcık yürüdüm ama sadece yol sapağını görünceye kadar; gözlerim beni yamltmamıştı, gerçekten onlardı. Hiç tereddüt etmeden taş yola saptılar. Sonra nereye, neden ve ne için gittiklerini evde birden anlayıverdim.” Meyhaneci öne doğru devrilmiş dinliyor, gayet memnun ve sinsi bir edayla homurdanarak Kelemen'i izliyor, şimdi duyduklarının sadece bir bölüm, olup bitenlerin zerre kadarlık bir kısmı olduğunu ve muhtemelen bunun da gerçek olmadığını seziyordu. Kelemen'i o kadar iyi ölçüp biçmişti ki, “kozunu öyle kolayca ileri sürmeyeceğini” biliyordu. Zaten daha başından beri seve seve “elini açacak” bir insanın bulunmadığını biliyordu, bunun için asla kimseye inanmadığı gibi, her ne kadar çok değerli bulsa da şimdi Biletçi'nin tek bir sözüne bile inanmıyordu. İnsanın istese bile gerçeği söyleyemeyeceğinden emindi, bundan dolayı bir hikâyenin ilk versiyonuna özel bir Önem atfetmezdi ama bu kadarlığına her halükârda: “Belki de olan biten bir şey vardır...” Ama bu</p>
<p class="calibre1">öykünün tam olarak ne olduğu -onun kanısına göre-olsa olsa ortak bir gayretle çözülebilirdi: Şöyle ki insan, bir dakikadan diğerine -bir şekilde- gerçek ortaya çıkı-versin diye beklemekten başka yapacak işi olmasın, diye yeni ve daha yeni versiyonları dinler, bu sırada artık olayın diğer ayrıntıları da duyulmaya başlar, böylelikle -tepkimeli bir kuvvetle- belki de asıl hikâyenin öğelerinin hangi sırayla birbirini izlemesi gerektiğini denetlemek bile mümkün olabilirdi. "Nereye, neden ve ne için?” diye sordu bıyık altından gülerek. "Burada yapılacak şeyler var<sub class="calibre5">(</sub> yok mu?” şeklinde duyuldu yanıt. “Olabilir/’ diye karşılık verdi Meyhaneci soğuk bir şekilde. Halics, karısına birazcık daha sokuldu ("Ne korkunç sözler, İsa aşkına! İnsanın tüyleri diken diken oluyor,..”}; berikiyse başım usulca ona doğru çevirdi. Kocasının pörsümüş suratını, ölü grisi gözlerini, dar, öne fırlayan alnını uzun uzun inceledi. Bu dikkatli bakışta Halics’in pörsümüş yüz derisi, mezbahaların soğuk hangarlarında birbiri üstünde sıkıştırılmış et ve domuz pastırması katmanlarını; boz bulanık gözleri, terk edilmiş evlerin avlularında bulunan kuyuların sumercimeği bürümüş yüzeylerini; dar, öne çıkık alnıysa o fotoğrafları ulusal yayınlarda görülebilecek ve asla unutulamayacak katillerin alnını andırıyordu. İşte bu nedenle içinde Halics’e karşı hızla canlanan bir anlık onun acısını paylaşma hissi, aynı hızla onu terk etmiş olmalı ki, yerini taşı gediğine oturacak bir tümce doldursun: İsa büyüktü! Kocasını sevmesi gerektiğine ilişkin arzuyu üstünden savuşturdu, çünkü, “bir köpekte bile ondakinden fazla şeref vardı.” Fakat ne yapsaydı ki? Alın yazısı buydu. Kendisini -belki- Cennet'in sessiz bir kuytusu köşesi bekliyordu ama Halics ne umabilirdi; acaba hoyratlaşmış, günahkâr ruhuna darbeyi ne indirecekti? Bayan Halics, Tanrinm inayetine güveniyor ve Araf'a umut bağlıyordu. Incil'i salladı. "Daha iyi yapardın,” dedi</p>
<p class="calibre1">sert bir sesle, "bunu okusaydın! O zamana kadar da olur!" “Ben mi? Biliyorsun, canım, ben hiç../' “Sen!" diyerek araya girdi Bayan Halics. "Evet, sen! Hiç değilse kaçınılmaz olana, o kadar hazırlıksız yakalanmazsın/' Bu ağır sözler, Halics'i pek sarsmış değildi, ne var ki yüzünü canı sıkkınca buruşturarak kitabı ondan aldı, çünkü “barış içinde olmak daha iyi'ydi. Sonra da ağırlığını tartınca takdirle başım sallayarak ilk sayfayı çevirdi. Fakat Bayan Halics yerinden sıçrayarak kitabı elinden çekip alıverdi. “‘Yaratılış’ı oku demedik, seni mendebur herif!” Ve ustaca bir hareketle “Yuhanna”dan gelişigüzel bir bölüm açtı. Halics daha ilk babla güçbela boğuşmuştu ama sonra pes etti; çünkü okumaktansa okuyormuş gibi yapmak yeter-liydi, çünkü Bayan Halics'in katı disiplini bir nebze olsun gevşemişti. Sözler, anlamlarına kadar ulaşmıyor olsa da burnunu dolan eski kitap kokusunun, üzerinde gerçekten hayırlı bir etkisi olmuştu: Kerekes ile Meyhaneci arasında, sonra da Biletçi ve Meyhaneci arasındaki sohbete fazla kulak kabartmamıştı (“Yağıyor mu daha?" “Yağıyor.” ve "Ya şu?” “Körkütük sarhoş.”), çünkü yön bulma becerisini yavaşça geri kazanmaya başlamış, Irimiâs’lar-dan kaynaklanan korkusu buhar olup uçmuş, tezgâhla Halics arasındaki uzaklığı yeniden kestirebilmeye, boğazının kuruluğunu ve meyhanenin kapalı alanını ayrımsamaya başlamıştı. Burada "insanların arasında", böylece daha az tehlikenin kendisine ulaşabileceği bilinciyle boş boş oturmak, ona iyi gelen bir duyguyla dolduruvermişti hemen içini. “Bu akşama şarabım da olacak. Ötesi ne ilgilendirsin beni!" Oysa Bayan Schmidt’i kapıda görünce, daha “küçük, yaramaz bir umut” da yumuşak omurgasını boydan boya karıncalandırmıştı: “Ne olacağını nereden bilelim? Olur ya, belki ona da param olacak!” Ama Bayan Halics’in delici bakışları yüzünden düşler kurmak için çok zaman bulamadı, gözlerini indirip aynı anda</p>
<p class="calibre1">hem annesinin itiraz kabul etmeyen bakışlarıyla hem de dışarıdaki kızgın yaz harikalarıyla mücadele etmesi gereken çakmış bir öğrencinin sınav sorularının üstündeki hali gibi kitabın üzerine eğildi. Çünkü Halics'in gözünde Bayan Schmidt yazın, “sadece içeri çöken güzü, arzusuz kışı” ve heyecan dolu, tamamına ermemiş ilkbaharı tanıyan biri için ulaşılmaz oian mevsimin ta kendisiydi. “Ah, Bayan Schmidt!" diyerek yerinden fırladı Meyhaneci yumuşak bir gülümsemeyle ve Kelemen, şimdiye dek kapıyı yerinde tutmaya yarayan takozu yerde bıyık altından gülerek arayıp buluncaya kadar, kendisi de kadını perso-nei masasına doğru yöneltti, o oturuncaya kadar bekledikten sonra da saçlarından yükselen, saç yağının dağlayan kokusunun arasından süzülerek çıkan, keskin, baygın kolonya kokusunu içine çekebilmek için kulağının dibine eğildi. Şu Paskalya havasını mı, yoksa -aynı ilkbaharda boğaya olduğu gibi- onu da hedefe yönelten şu kışkırtıcı nemi mi daha çok sevdiğini pek de söyleyemezdi. “Halics artık kocanızın başına neler geldiğini hayal bile edemiyor... Görüyorsunuz, şu rezil hava. Ne getireyim?" Bayan Schmidt "o ısırılaverilesi dirseği ile* Meyhaneciyi az öteye itti ve sağına soluna bakındı. “Kiraz rakısı?” diye sordu gizliden beriki, yüzünden silinemeyecek bir gülümsemeyle. "Hayır/* diye yanıtladı Bayan Schmidt. “Ama gene de olsun. Azıcıcık olur.” Bayan Halics, Meyhaneci'nin her hareketini nefretle kıvılcımlanan gözlerle, alevlenen yüz ve titreyen dudaklarla gözetliyor; hınç ve kendine düşen hisseyi koruyan tutku, kuruyup katılaşmış bedeninde bir duraklıyor, bir ileri atılıyor, böylece o da ne yapacağına karar veremiyordu. Bu “iğrenç batakhanesinden çekip gitse miydi, yoksa oraya gidip savunmasız kulları ağına düşüren kötücül dalavereleriyle bu temiz, masum ruhu serseme çevirmeye cüret eden şu şehvet fırsatçısı mendebur herife iyi bir şaplak mı in-</p>
<p class="calibre1">dirseydi? En çok da Meyhanecinin “sarkıntılıklarına maruz kalmaması için seve seve hemen Bayan Schmidt’i savunmaya kalkabilirdi (“Kucağıma alsam, şefkatle okşayıp sevsem../') ama hiçbir şey yapamadı. Duygularım ele veremeyeceğini biliyordu, çünkü ânında yanlış yorumlarlardı (Gerçi zaten öyle de böyle de ardından durmadan bunları fısıldayıp duracaklardı!), aynı şekilde bu zavallı çocuğu nasıl bir ittifakın içine zorladıklarını da, onu nelerin beklediğini de pekâlâ seziyordu. Gözleri yaşlara boğulmuş, kemikli omuzlarında yüklerle beli çökmüş oturuyordu. “Duydunuz mu artık?" sordu Meyhaneci direnç kıracak bir tatlılıkla. Kiraz rakısını Bayan Schmidt'in önüne koydu ve şişko göbeğini elinden geldiğince içine çekti. Bayan Halics köşeden bağırıp çağırmaya başladı. "Duydu. Duydu elbette/' Meyhaneci suratı bir karış, ağzını büzüştürerek geri, yerine oturdu, Bayan Schmidt ise kadehini iki parmağıyla zarifçe dudağına doğru kaldırdı, sonra da -sanki o arada f ikrini değiştirmişçesine- erkeksi bir devinimle tek dikişte bitiriverdi. “Ee, söyleyin bakalım, kesin mi onların olduğu?" “Tabii ya!" diye yapıştırdı cevabı Meyhaneci. “Yanılma yok!” Bayan Schmidt'in bütün benliğini derin bir heyecan doldurmuştu, teninin nemlendiğini hissetmişti; kafasında düşünce serpintileri, düzensiz ve kuralsızca fır dönüyor, bu yüzden üstüne birdenbire çöken mutlulukla kendini ele vermemek için masanın kenarını sol eliyle güçlü bir şekilde sıkıyordu. Yarın sabah yol çıkacaklarsa -Yoksa bu geceden mi?-daha kendi eşyasını asker sandığından seçmesi, neye ihtiyacı olduğunu ve neye olmadığını hesap etmesi gerekiyordu; çünkü Irimiâs'ın bu alışılmadık -Alışılmadık mı? Daha ziyade harika!- ziyareti (“Ona özgü ya!" diye düşündü gururla) bir rastlantı olamazdı... O, Bayan Schmidt, o sözleri kelimesi kelimesine anımsıyordu... Ah, onları unutmanın mümkünü mü vardı sanki? Ve</p>
<p class="calibre1">şimdi bütün bunlar; son anda! Geçen aylar, ölüm haberinin dehşetli dakikaları bütün inançlarını bozguna uğratmış, bütün umutlarını, üstüne titrediği tasarılarını yitirmiş, ve artık sefil -ve akıl almaz- bir kaçışla da yetinebi-lirdi, hele buradan kaçabilsindi de. Ahmakça yüreksizlik! O, zaten hep biliyordu ki, bu kepaze hayatın ona daha borcu vardı! Umut edeceği şeyler vardı, bekleyeceği şeyler vardı! Denebilir ki, şimdi daha fazla azap çekmesine gerek yoktu, ıstırabın sonuydu! Kaç kez kafasında canlandırıp düşünü kurmuştu! Ve işte, şimdi buradaydı! Burada! Yaşamının büyük ânı! Nefretten ve artık neredeyse nesnesi olmayan bir küçümsemeden korlanmış gözlerle baştan başa süzdü bulanık yüzleri. Sevinç, bütün bedenini dört bir yana gerdi. “Sizleri burada bırakıyorum. Hepiniz geberesiniz. İşte böyle, şimdi olduğunuz gibi. Yıldırımlar düşsün tepenize. Nallan dikesiniz. Şimdi.” İçinde büyük, hatları belirlenmemiş [başta, büyük) tasanlar filizleniyor, ışıklar görüyor, imgeleminde aydınlatılmış vitrinler, modaya uygun orkestralar, pahalı kombinezonlar, jartiyerler ve şapkalar (“Şapkalar!'’) uçuşuyordu; yumuşak ve serin dokunuşlu kürk paltolar, ışıklı oteller, şatafatlı kahvaltılar, büyük alışverişler ve akşam, AKŞAM, dans... yalnızca hışırtıyı, bu dizginsiz uğultuyu, en yüksek derecesindeki şu şen curcunayı duyabilmek için gözlerini yumdu. Ve yumuk gözkapaklarmın altında küçük kızlığından beri sakınılarak korunmuş ve sığınağa zorlanmış büyülü düş (yüz kez, bin kez yeniden yaşanan "salondaki beş çayı”) canlanmış ama hoyratça çırpınan yüreğinde o eski ümitsizlik de üstüne çöküvermişti: Neler neler ama neler neler kaçırmıştı! Şimdi kendini -bir anda- nasıl kanıtlayacaktı? Üstüne üstüne çöken “gerçek hayat”ta ne yapsındı? Gerçi bıçakla çatalla yemeyi bir şekilde becerirdi herhalde de peki binlerce yüz boyasıyla, pudrayla, kremle ne yapacaktı sonra; “tanıdıklannın</p>
<p class="calibre1">selamını”, iltifatları nasıl kabul edecek, elbiselerini nasıl seçip de nasıl taşıyabilecekti ve ya -Tanrı göstermesin!-arabaları olursa, ne yapardı o zaman? Her şeyde ilk hissettiklerine kulak vermeye ve bununla birlikte artık her şeye adamakıllı dikkat etmeye karar verdi. Şu Schmidt gibi, tiksinç, biber kızılı terelellinin yanında olmaya bile katlanabilmişken tutup da Irimiâs’ın tarafında mı umutsuzluğa düşecekti?! Yatakta da, hayatta da kirişlerini son kertesine kadar gerebilecek tanıdığı tek bir erkek -Irimiâs’ı- tanıyordu. Bir tek serçeparmağını dünyanın bütün hâzinelerine değişmeyeceği, tek bir sözü bile bütün erkeklerinkinin toplamından bile fazla eden Irimiâs... Hem zaten, erkekler?! Hani burada erkek - ondan başka? Şu bitmez tükenmez ayak kokusuyla Schmidt mi yoksa? Yoksa topal ayağıyla ve üstüne başına işediği pantolonuyla Futaki mi? Yoksa Meyhaneci mi?! Bu mu?! Şişko göbeği, çürük dişleri ve iğrenç kokan nefesiyle mi?! Çevrenin bütün “pislik yuvası yataklarını bilirdi o, ama Irimiâs'ınkinin eşini benzerini görmüşlüğü de, göreceği de yoktu. “Ah şu sefil suratlar. Burada bulunmak benim için bir utanç. Her yerden, duvarlardan bile, şu dayanılmaz koku yayılıyor. Nereden düştüm ben buraya? Şu pisliğe bir bak. Şu çöplüğe bak. Şu lanet olasıca kokarcalara bir bak!" “Her şeye rağmen," diye düşündü Halics, “şu Schmidt çok ballı." Kadının geniş omuzlarına, kaim baldırlarına, topuz halinde örülmüş kara saçlarına ve daha böyle, paltosunun içinde bile çok güzel, koskocaman göğüslerine iç çeke çeke baktı ve imgeleminde... (Bir kadeh... <span class="calibre3">pâlinka</span> içmeye davet etmek için ayağa kalktı. Peki sonra? Sonra konuşmaya dalsalar ve ona evlenme teklif etse. Ah, bunun üzerine kadın, kendisinin zaten bir karısının olduğunu söylerdi, “Ne olacak ki/' diye karşılık verirdi o da.) Meyhaneci, Bayan Schmidt'in önüne yeni bir kadeh <span class="calibre3">pâlinka</span> daha koydu ve o, minik</p>
<p class="calibre1">yudumlarla onun da hakkından gelinceye kadar berikinin ağzının suları aktı. Bayan Halics'in tüyleri diken diken olmuştu. Artık kuşkularını hiçbir şeyin dağıtmasına olanak yoktu; Bayan Schmidt'in istememesine karşın <span class="calibre3">pâlinka</span> yı getirince kadın, sanki istemişçesine tek söz etmeden içip bitirdi. 'Aftosu olmuştu!” Anladığını belli etmemek için gözlerini indirdi. Çünkü damarlarında kalbinden ta ayak parmaklarının uçlarına kadar öfke ve hınç iniyordu. Çünkü şimdi az kalsın aklı başından gidecekti. Kendisini tuzağa düşmüş hissediyordu, zaten onlara karşı yapabileceği bir şey de yoktu, öyle ya da böyle “çenelerinin ebediyen düşmesi" yeter de artardı, ama ötekiler orada sanki yalnızlarmışçasına günahkâr yolsuz* luklarını rahat rahat icra ederlerken o burada öylece eli kolu bağlı oturmak zorunda kalmaya dayanamıyordu. Fakat sonra birden -göklerden gelen bir fısıltı olduğuna yemin edebilirdi- ruhunu bürüyen korkunç karanlığı berrak bir ışık parçaladı. “Günahkârım ben!" Incil'e kasılarak yapıştı ve ses çıkarmadan kıpırdayan dudaklarla ama içinden her bir sözcüğe çığlıklarla tutunarak, içten gelen bir dürtüyle “Pater Noster" duasına girişti. “Bir de sabaha ha!” diye haykırdı Biletçi. “Onlarla yol ayrımından buluştuğumda saat olsa olsa yedidir, hadi de ki sekiz! Oradan -ne kadar yavaş geliyor olurlarsa olsunlar-gece yarısına burada olmaları gerekir. Eğer ben/' -sürdürdü öne kaykılarak- “bu yolu bir buçuk, iki saatte... peki, tamam, diyelim ki, üç-dört saatte... alabildim, ama atlar madem çamurda birkaç kez ancak tökezleyerek ilerleyebildi, o zaman onlara o dört-beş saatçik yeterli olur mu ki acaba?!” Meyhaneci işaretparmağını havaya kaldırdı. “Bu iş sabahı bulacak, göreceksiniz. Yol çukurlarla, çamurlu su birikintileriyle dolu. Bir de eski yoldan üç-dört saatlik yol olduğunu da bana anlatmayın! Tabii, tabii ya. Eski yol dosdoğru buraya çıkıyor. Ama onlar taş yoldan gelebilir sadece! Taş yoî desen, o kadar geniş bir kavis çiziyor ki sanki bir denizin etrafını dolaşmak gerekiyor. Yani diyeceğim o ki, bunları bana anlatmaya kalkmayın, buralıyım ben/’ Kelemen artık gözlerini açık tutmakta zorlanıyordu, bu nedenle ancak başıyla işaret edebildi, başını tezgâha dayadı ve uyuyakaîdı. Arkada Kerekes, dazlak kesim, eski yaraların kabuklan yüzünden ürkütücü görünen kafasını ağır ağır kaldırdı, uyku neredeyse “bilardo”ya m ıhlamış tı onu... Durup dinlenmeden şakırdayan yağmuru dakikalar boyunca dinledi, tutulan baldırını ovuşturup üşümüş halde büzüşüp toplandı, sonra da Meyhaneci ye saydırmaya başladı. “Mankafa! Şu si kik soba niye ısıtmıyor artık?! " Edepsizliğinin semeresini birazcık görmüştü. 'Doğru, doğrudur, " diyerek Bayan Halics de söze katıldı. 'Azıcık sıcaklık iyi olur.” Meyhanecinin sabrı taşmıştı. “Bana açık açık söyler misiniz, <span class="calibre3">siz</span> ne demeye ileri geri konuşup duruyorsunuz burada? Ha?! Burası meyhane, bekleme salonu değil!'’ Kerekes böğürerek karşılık verdi, “Boynunu kırarım senin, hele on dakika sonra, anladın mı, burası sıcak olmasın bakalım!" “Ee, tamam be! Ne bağırıp çağırıyorsun!” diyerek durumu kabullendi Meyhaneci, sonra da Bayan Schmidt<sup class="calibre6">s</sup>e bakıp çapkınca sırıttı. “Saat kaç oldu?" Meyhaneci saatine bir göz attı. “On bir. Bilemedin on iki. Ötekiler bir gelsin hele, o zaman öğreniriz." “Hangi ötekiler?" diye sordu Kerekes. 'Aman, işte öylesine söyle-dimdi/’ Konakçı dirseklerini “bilardoya" dayadı, esnedi ve kadehine yumuldu. “Şarabımı kim götürdü?" diye sordu boğuk sesle. “Döktün.” “Yalan söylüyorsun, mankafa!" Meyhaneci sıntarak ellerini iki yana açtı. “Yok, gerçekten döktün/' “Madem öyle, başka bir tane daha getir.” Masalann üstünde sigara dumanı usul usul dalgalanıyor ve uzaklardan -birden yükselip birden kesilive-ren- öfkeli köpek havlamaları duyuluyordu. Bayan</p>
<p class="calibre1"><a id="bookmark1"><sup class="calibre6"><a href="#footnote1">1</a></sup></a></p>
<p class="calibre1"> (Lat) Tatlı suda yetişen otsu bitki familyası.</p>
<p class="calibre1"><a id="bookmark4"><sup class="calibre6"><a href="#footnote2">2</a></sup></a></p>
<p class="calibre1"> (Mac.) İnşaat malzemeleri.</p>
<p class="calibre1"><span class="calibre3">»</span></p>
</body>
</html>
