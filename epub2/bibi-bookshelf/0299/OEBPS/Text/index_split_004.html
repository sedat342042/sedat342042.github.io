<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AYRILIK VALSİ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2>1</h2>

  <p class="block15">&nbsp;</p>

  <p class="block16">Sonbahar başlıyor ve ağaçlar sarıya, kırmızıya, kahverengine dönüşüyor; güzelim vadiciğin ortasındaki küçük kaplıca kenti, bir yangınla çevrelenmiş gibi. Kemerli avluda, kadınlar gidip geliyorlar, kaynaklara doğru eğiliyorlar. Çocuk doğuramayan kadınlar bunlar, kaplıcanın sularında, doğurganlık bulmayı umuyorlar.</p>

  <p class="block16">Buraya gelenler arasında erkek çok daha az, ama yine de birkaç kişi görülüyor, çünkü söylendiğine göre sular, doğurganlık sağlayan erdemlerinin yanı sıra kalbe de iyi geliyor. Her şeye karşın, bir erkek hastaya dokuz dişi düşüyor ve bu durum, hastabakıcı olarak çalışan ve kısırlıklarını gidermeye gelmiş kadınların yüzme havuzuna bakan genç, bekâr kızı çileden çıkarıyor!</p>

  <p class="block16">Ruzena burada doğdu; babası ve annesi de burada. Bu yerden, bu iğrenç kadın yığınından kurtulabilecek mi?</p>

  <p class="block16">Günlerden pazartesi, iş günü sona ermek üzere. Bir çarşafa sarmak, dinlenecekleri yatağa yatırmak, yüzlerini silip gülümsemek gereken birkaç şişman kadından başka kimse yok.</p>

  <p class="block16">“Telefon edecek misin?” diye soruyorlar Ruzena'ya meslektaşları. Biri etine buduna dolgun kırklık bir kadın, öbürü daha genç ve zayıf.</p>

  <p class="block16">“Neden etmeyecekmişim?” diyor Ruzena.</p>

  <p class="block16">“Hadi! Korkma!” diye karşılık veriyor kırklık kadın, onu hemşirelerin dolaplarının, masalarının ve telefonlarının bulunduğu vestiyer bölmelerinin arkasına götürüyor.</p>

  <p class="block16">“Onu evinden aramalısın,” diyor zayıfı, sinsice ve birlikte kıkırdıyorlar.</p>

  <p class="block16">“Tiyatronun telefon numarasını biliyorum,” diyor Ruzena, gülmeleri yatıştığında.</p>

  <p class="block17">&nbsp;</p>

  <p class="block18">2</p>

  <p class="block19">&nbsp;</p>

  <p class="block20">Tatsız bir konuşma oldu. Adam telefonda Ruzena'nın sesini işitir işitmez, dehşete düştü.</p>

  <p class="block16">Kadınlar onu hep korkuturdu; yine de hiçbiri ona inanmazdı ve sözlerinde hoşa gitmek isteyen bir adamın alaycılığından başka şey bulmazlardı.</p>

  <p class="block16">“Nasılsın?” diye sordu.</p>

  <p class="block16">“Pek iyi değilim,” karşılığını verdi genç kadın. “Nen var?”</p>

  <p class="block16">“Seninle konuşmam gerek.” dedi genç kadın, dokunaklı bir sesle:</p>

  <p class="block16">Yıllardan beri korkuyla beklediği dokunaklı ses buydu işte.</p>

  <p class="block16">“Ne?” diye sordu boğuk bir sesle. Genç kadın yineledi: “Seninle mutlaka konuşmam gerek.”</p>

  <p class="block16">“Ne oluyor?”</p>

  <p class="block16">“İkimizi ilgilendiren bir şey.”</p>

  <p class="block16">Adam konuşamıyordu. Az sonra yineledi: “Ne ölüyor?”</p>

  <p class="block16">“Altı haftalık bir gecikmem var.”</p>

  <p class="block16">Adam kendini tutmak için büyük bir çaba harcayarak: “Bir şey değildir kuşkusuz,” dedi. “Ara şıra olur ve hiçbir önemi yoktur.”</p>

  <p class="block16">“Hayır, bu kez tamam.”</p>

  <p class="block16">“Olamaz. Kesinlikle olamaz. En azından, benimle ilgili olamaz.”</p>

  <p class="block16">Kadın kırılmıştı.</p>

  <p class="block16">“Beni ne sanıyorsun sen?”</p>

  <p class="block16">Onu kırmaktan çekiniyordu, çünkü korkuyordu genç kadından.</p>

  <p class="block16">“Hayır, seni kırmak istemiyorum, saçma, neden seni kırmak isteyeyim, sadece benimle ilişkinde başına böyle bir şey gelemeyeceğini, korkacak bir şey bulunmadığını, bunun olamayacağını, fizyolojik yönden olanaksızlığını belirtmek istiyordum.”</p>

  <p class="block16">“Öyleyse gereksiz,” dedi genç kadın, büyük bir kırgınlıkla. “Rahatsız ettiğim için bağışla beni.”</p>

  <p class="block16">Adam telefonu kapatmasından korkuyordu.</p>

  <p class="block16">“Yok canım, hiç bile. Bana telefon açmakla iyi ettin! Sana elimden geldiğince yardım ederim, bu kesin. Her şey yoluna girebilir kuşkusuz?”</p>

  <p class="block16">“Ne demek istiyorsun?”</p>

  <p class="block16">Adam tedirginlik duydu. Olayın adını koymak istemiyordu. “Canım... evet... yoluna girebilir.”</p>

  <p class="block16">“Ne demek istediğini biliyorum, ama buna bel bağlama. Unut o düşünceyi. Yaşamımı çarçur etmem de gerekse, yapmam istediğini.”</p>

  <p class="block16">Yeniden adamın her yanını ürpertiler kapladı, ama bu kez utana sıkıla saldırıya geçti: “Öyleyse niçin beni arıyorsun, konuşmak istemediğine göre? Benimle tartışmak mı istiyorsun, yoksa bir karar verdin mi?”</p>

  <p class="block16">“Seninle tartışmak istiyorum.”</p>

  <p class="block16">“Gelip göreceğim seni.”</p>

  <p class="block16">“Ne zaman?”</p>

  <p class="block16">“Bildiririm.”</p>

  <p class="block16">“Peki.”</p>

  <p class="block16">“Öyleyse, yakında görüşmek üzere.”</p>

  <p class="block16">“Yakında görüşmek üzere.”</p>

  <p class="block16">Adam telefonu kapattı ve orkestrasının bulunduğu küçük salona döndü.</p>

  <p class="block16">“Baylar prova bitti,” dedi. “Bu kez dayanacak halim kalmadı.”</p>

  <p class="block17">&nbsp;</p>

  <h2 id="sigil_toc_id_2">3</h2>

  <p class="block15">&nbsp;</p>

  <p class="block16">Genç kadın telefonu kapattığında heyecandan kıpkırmızıydı. Klima'nın habere gösterdiği tepki ona hakaret gibi geliyordu. Ayrıca, nice zamandır da kızgındı.</p>

  <p class="block16">İki ay olmuştu tanışalı, ünlü trompetçinin orkestrasıyla kaplıca kentinde konser verdiği bir akşam. Konseri, kendisinin de çağrıldığı bir şenlik izlemişti. Trompetçi, bütün kadınların arasından onu seçmiş ve geceyi birlikte geçirmişti.</p>

  <p class="block16">O günden bu yana da bir daha hiç aramamıştı. Ruzena ona selamlarını yazdığı iki kart yollamış, Klima kendisine karşılık vermemişti. Başkente uğradığı bir gün ona, tiyatroya telefon etmiş, söylendiğine göre orkestrasıyla provadaymış. Telefona çıkan adam, önce kendisini tanıtmasını istemiş, ardından da Klima'yı çağıracağını söylemişti. Az sonra geri döndüğünde, provanın bittiğini ve trompetçinin gittiğini bildirmişti. Ruzena bunun kendisini atlatmanın bir yolu olup olmadığını düşünmüş, daha o sıra gebe kalmaktan korktuğu için artan bir kızgınlık duymuştu.</p>

  <p class="block16">“Fizyolojik bakımdan olanaksız diyor! Harika, fizyolojik bakımdan olanaksız! Çocuk dünyaya geldiğinde ne diyeceğini merak ediyorum!”</p>

  <p class="block16">İki meslektaşı onu hararetle onaylıyorlardı. Buhar dolu salonda durumu onlara açıkladığında, ünlü kişiyle anlatılmaz güzellikte saatler yaşadığını önceki gece söylediğinde, trompetçi hemen tüm meslektaşlarının ortak malı olmuştu. Nöbetleşe çalıştıkları salonda onlara eşlik ediyor, bir yerde adı anıldı mı, içli dışlı oldukları biri söz konusuymuş gibi bıyık altından gülüyorlardı. Ruzena'nın gebe kaldığını öğrendiklerinde de hepsi garip bir zevkle dolup taşmıştı, çünkü o günden beri o da onlarla birlikte fiziksel olarak hastabakıcının karnındaydı ve oradan hiç çıkmayacağı umudunu besliyorlardı.</p>

  <p class="block16">Kırklık hastabakıcı, Ruzena'nın sırtını okşuyordu: “Hadi, hadi, küçüğüm, sakin ol! Sana bir şey göstereceğim.” Sonra, kirlice ve buruşuk bir resimli dergi açtı. “Bak!”</p>

  <p class="block16">Dudaklarının önündeki mikrofonla sahnede dikilen genç ve güzel bir esmeri seyrediyorlardı.</p>

  <p class="block16">Ruzena, bu birkaç santimetre kareden kaderini çözmeye çalışıyordu.</p>

  <p class="block16">“Bu kadar genç olduğunu bilmiyordum,” dedi kaygılar içinde.</p>

  <p class="block16">“Hadi canım!” diye gülümsedi kırklık. “On yıl önce çekilmiş bir fotoğraf bu. İkisi de aynı yaşta. Bu kadın senin rakiben olamaz!”</p>

  <p class="block17">&nbsp;</p>

  <h2 id="sigil_toc_id_3">4</h2>

  <p class="block17">&nbsp;</p>

  <p class="block16">Ruzena'yla yaptığı telefon konuşması sırasında, Klima, bu korkunç haberi uzun süreden beri beklediğini anımsamıştı. O uğursuz gece Ruzena'yı döllediğini düşünmesi için hiçbir mantıklı neden yoktu (tersine, haksız yere suçlandığından emindi), ama yıllardan beri böyle bir haber bekliyordu, Ruzena'yı tanımasından çok önce.</p>

  <p class="block16">Kendisine tutulan bir sarışın, evlenmeye zorlamak için gebelik numarasına kalkıştığında yirmi bir yaşındaydı. Mide krampları geçirmesine yol açan korkunç haftalar yaşamış ve bu sürenin sonunda hastalanmıştı. O günden beri de, gebeliğin herhangi bir yerden ve herhangi bir anda karşısına çıkabilecek bir darbe olduğunu, bu darbeye karşı panzehir bulunmadığını ve telefonda acılı bir sesle açıklandığını biliyordu (evet, o sıra sarışın, kötü haberi telefonla vermişti kendisine). Yirmi bir yaşının olayı, daha sonra onun kadınlara bir boğuntu duygusuyla yaklaşmasına yol açmıştı (yine de, büyük bir istekle) ve her sevişmeden sonra kötü sonuçlardan çekinirdi. Hastalık kertesine varan temkinliliğiyle, böyle bir felaket olasılığının binde bir olduğunu kendi kendine dilediği kadar tekrarlasa da, binde bir bile onu dehşete düşürmeye yetiyordu.</p>

  <p class="block16">Bir keresinde, boş olduğu bir geceden yararlanarak, iki aydır görmediği genç bir kadına telefon etmişti. Genç kadın sesini tanıdığında bağırmıştı: “Tanrım, sen misin? Telefonunu öylesine büyük bir sabırsızlıkla bekliyordum ki! Bana telefon etmene öyle gerek duyuyordum ki!” Ve bunları öylesine bir üstelemeyle, öylesine bir coşkuyla söylüyordu ki, alışılmış korku Klima'nın yüreğini mengeneye alıyor ve korktuğu anın geldiğini tüm benliğiyle duyuyordu. En kısa sürede gerçekle yüz yüze gelmeyi istediğinden, saldırıya geçti: “Neden bunu bana acılı bir sesle söylüyorsun?”</p>

  <p class="block16">“Annem dün öldü,” karşılığını verdi genç kadın. Klima rahatladı, yine de, ne olursa olsun, böyle bir şeyden kaçamayacağını bilerek.</p>

  <p class="block17">&nbsp;</p>

  <h2 id="sigil_toc_id_4">5</h2>

  <p class="block17">&nbsp;</p>

  <p class="block16">“Yeter artık. Ne anlama geliyor bu?” dedi davulcu ve Klima sonunda kendini topladı. Çevresinde müzisyenlerin kaygılı yüzlerini görüyordu ve başına geleni açıkladı onlara. Adamlar araçlarını bıraktılar ve öğütleriyle ona yardımcı olmak istediler.</p>

  <p class="block16">İlk öğüt, köktenciydi: On sekiz yaşındaki gitarist, şefleri ve trompetçileri olan adama telefon eden böyle bir kadının terslenip yerine oturtulması gerektiğini açıkladı. “Ne isterse yapmasını söyle kendisine. Çocuk senden değil ve bu işle uzak yakın ilgin yok. Üstelerse, bir kan tahlili babanın kim olduğunu gösterecektir.”</p>

  <p class="block16">Klima, kan tahlillerinin genellikle bir şey kanıtlamadığını ve böyle bir durumda da kadının suçlamalarının ağır bastığını belirtti.</p>

  <p class="block16">Gitarist, kan tahlili falan yapılmayacağı karşılığını verdi. Böylece yerine oturtulan genç kadın, gereksiz girişimlerde bulunmaktan özenle kaçınacaktı ve suçladığı adamın karı kılıklı biri olmadığını anlayınca parasını cebinden ödeyip çocuğu aldırtacaktı. “Yine de çocuğu doğurursa, hepimiz, orkestranın tüm üyeleri, mahkemeye çıkar ve o sıra hepimizin kendisiyle yattığına tanıklık ederiz. Arasınlar çocuğun babasını içimizde!”</p>

  <p class="block16">Ama Klima şu karşılığı verdi: “Benim için bunu yapacağınızdan eminim. Ama bu arada, kararsızlıktan ve korkudan da çoktan çıldırmış olurum. Bu işlerde ben yeryüzünün en ödlek adamıyım; her şeyden önce kesinlik isterim.”</p>

  <p class="block16">Herkes görüş birliğindeydi. Gitaristin yöntemi ilke olarak iyiydi, ama her insana göre değildi. Özellikle, sinirleri sağlam olmayan bir adama öğütlenemezdi. Bir kadının çok gözü pek bir girişimde bulunmasına değecek kadar zengin ve ünlü bir adamın durumunda da öğütlenemezdi. Dolayısıyla hepsi genç kadını sertçe uzaklaştırmak yerine, çocuğu aldırtmaya yanaşması için kandırma yolundan yararlanmak görüşüne katıldılar. Ama hangi yollar seçilmeliydi? Üç temel varsayım öngörülebilirdi:</p>

  <p class="block16">İlk yöntem, genç kadının yufka yüreğine çağrıda bulunuyordu. Klima en iyi arkadaşıyla konuşur gibi konuşacaktı hastabakıcıyla; ona içtenlikle açılacaktı, karısının ağır hasta olduğunu ve kocasının başka bir kadından çocuk beklediğini öğrenirse öleceğini söyleyecekti; ne moral, ne de sinirsel yönden böyle bir duruma dayanamayacağını açıklayacaktı; kendisine acıması için yalvaracaktı.</p>

  <p class="block16">Bu yöntem kökten bir itirazla karşılaşıyordu. Tüm strateji hemşirenin ruh yüceliği gibi kuşkulu ve tekinsiz bir şeye dayandırılamazdı; bu yolun tersine tepen bir silaha dönüşmemesi için onda gerçekten iyi ve yufka bir yürek olması gerekiyordu. Çocuğun babası olarak seçilen kişinin başka bir kadına karsı gösterdiği bu asın ilgiyle kendini küçük düşmüş duyduğu oranda kararlı davranacaktı.</p>

  <p class="block16">İkinci yöntem, genç kadının sağduyusuna çağrıda bulunuyordu: Klima, çocuğun gerçekten kendi çocuğu olduğuna inanmadığını anlatmaya çalışacaktı. Hastabakıcıyı bir gün süren beraberlikte ne kadar olabilirse o kadar tanıyordu ve onun hakkında bir şey bilmiyordu. Başka kiminle ilişkisi olduğu konusunda hiçbir fikri yoktu. Hayır, hayır, isteyerek kendisini yanılgıya sürüklemeye kalkışmasından kuşkulanmıyordu, ama yine de başka erkeklerle düşüp kalkmadığını söyleyemezdi! Bunu söylese de, Klima doğru söylediği güvencesini nereden alabilirdi? Babasının hiçbir zaman babalığından emin olamayacağı bir çocuğu dünyaya getirmek mantıklı bir iş miydi? Klima, kendisinden olup olmadığını bile bilmediği bir çocuk uğruna karısını bırakabilir miydi? Ruzena da babasını tanımasına hiçbir zaman izin verilmeyecek bir çocuğu istiyor muydu?</p>

  <p class="block16">Bu yöntem de kesinkes çürütücü itirazlarla karşılaşıyordu: Kuruluşun en yaşlı üyesi olan kontrbasçı, genç kadının sağduyusuna güvenmenin acıma duygusuna bel bağlamaktan da safça bir şey olacağını belirtti. Öne sürülen kanıtlardaki mantıklılık, hedefi gözünden vuracak, genç kadının yüreği de sevdiği adamın içtenliğine inanmak istemeyişi karşısında allak bullak olacaktı. Bu da, gözü yaşlı bir inatla, sözlerinde ve amaçlarında daha da sıkı direnmesine yol açacaktı.</p>

  <p class="block16">Üçüncü ve son bir olasılık daha vardı: Müstakbel anneye Klima, kendisini sevdiğine ve sevmekte olduğuna yemin edecekti. Çocuğun bir başkasından peydahlanması olasılığına gelince, buna hiç değinilmemesi gerekiyordu. Tersine, Klima genç kadını bir güven, aşk ve şefkat banyosuna daldıracaktı. Boşanmak dahil, ona her sözü verecekti. Eşsiz geleceklerini gözünün önüne serecekti. Ve bu gelecek adına daha sonra çocuğu aldırtmasını rica edecekti. Çocuğun doğumunun erken olacağını ve onları aşklarının ilk ve en güzel yıllarından yoksun bırakacağını açıklayacaktı.</p>

  <p class="block16">Bu görüş de bir öncekinde bol bol bulunan şeyden yoksundu: mantıktan. İki aydır uzak durduğuna göre, Klima hastabakıcıya nasıl böyle tutkun olabilirdi? Ama kontrbasçı, âşıkların hep mantıksız bir davranışları olduğunu ve bunu şu ya da bu biçimde genç kadına anlatmaktan daha basit şey bulunmadığını söylüyordu. Sonunda, hepsi üçüncü yöntemin belki de en uygun düşeni olduğunu kabul ettiler, çünkü bu koşullarda tek göreli kesinlik gibi gelen genç kadının sevi duygusuna çağrıda bulunuyordu.</p>

  <p class="block17">&nbsp;</p>

  <h2 id="sigil_toc_id_5">6</h2>

  <p class="block17">&nbsp;</p>

  <p class="block16">Tiyatrodan çıktılar ve yolun köşesinde ayrıldılar, ama gitarcı Klima'yı kapısına kadar götürdü. Önerilen planı tek onaylamayan kişiydi. Bu plan çok saydığı şefine hiç de uygun düşmüyormuş gibi geliyordu ona. “Bir kadınla buluşmaya giderken yanına kırbaç al!” diyordu, tüm yapıtları içinde bir tek bu cümlesini bildiği Nietzsche'den alıntı yaparak.</p>

  <p class="block16">“Küçük,” diye yakındı Klima, “kırbacı elinde tutan o.”</p>

  <p class="block16">Gitarcı, Klima'yla birlikte arabayla kaplıca kentine gitmeyi, genç kadını yola çekmeyi ve ezmeyi önerdi Klima'ya.</p>

  <p class="block16">“Kendiliğinden tekerleklerimin altına girmediğini kimse kanıtlayamaz.”</p>

  <p class="block16">Gitarcı kuruluşun en genç üyesiydi. Klima'yı çok seviyordu ve sözleri Klima'yı çok duygulandırmıştı. “Çok iyisin,” dedi ona.</p>

  <p class="block16">Gitarcı planını ayrıntılarıyla ortaya koydu, yanakları al aldı.</p>

  <p class="block16">“Çok iyisin, ama bu olanaksız,” dedi Klima. “Niçin duraksıyorsun, kadın kaltağın teki!”</p>

  <p class="block16">“Gerçekten çok iyisin, ama bu olanaksız,” dedi Klima ve gitarcıdan ayrıldı.</p>

  <p class="block17">&nbsp;</p>

  <h2 id="sigil_toc_id_6">7</h2>

  <p class="block17">&nbsp;</p>

  <p class="block16">Tek başına kaldığında, genç adamın önerisini ve kendisini bu öneriyi geri çevirmeye iten nedenleri düşündü. Gitarcıdan daha özverili olduğundan değil, tersine daha ödlek olduğu için böyle davranmıştı. Cinayetin suç ortağı olarak suçlanma korkusu, çocuğun babası sayılma korkusuyla eşdeğerdeydi. Otomobilin Ruzena'yı devirdiğini görüyordu. Ruzena’nın bir kan gölünün ortasında yolda yattığını görüyordu ve bundan içini hoşnutlukla dolduran geçici bir rahatlama duyuyordu. Ve şimdi ciddi bir kaygısı vardı. Karısını düşünüyordu. Tanrım, yarın onun doğum günüydü.</p>

  <p class="block16">Saat altıya birkaç dakika vardı ve dükkânlar tam altıda kapanıyordu. Aceleyle kocaman bir gül demeti almak için bir çiçekçi dükkânına girdi. Ne zorlu bir doğum günü akşamı bekliyordu kendisini! Yüreğiyle ve düşüncesiyle karısının yanında olduğu numarasını yapmak gerekti, kendini ona vermek, sevecen davranmak, onu eğlendirmek, onunla birlikte gülmek gerekti ve bu süre boyunca yabancı ve uzak bir karnı düşünmekten bir an bile kendini alamayacaktı. Tatlı sözler söylemek için çaba harcayacaktı, ama bu yabancı karnın karanlık hücresinde tek başına oturan bir tutuklu gibi düşüncesi çok uzaklarda olacaktı.</p>

  <p class="block16">Bu doğum gününü evde geçirmenin gücünün üzerinde olacağını anladı ve Ruzena'yı görmeye gitme anını dahi fazla geciktirmemeye karar verdi.</p>

  <p class="block16">Ama bu da iç açıcı bir görünüş değildi. Dağların arasındaki kaplıca kenti, onda bir çöl etkisi bırakıyordu. Orada kimseyi tanımıyordu. Eski çağların zengin kentsoyluları gibi davranan ve konserden sonra, tüm orkestrayı oteldeki dairesine çağıran o Amerikalı hasta dışında belki de. Onları nefis içkilere ve kaplıcada çalışanlar arasından seçilmiş kadınlara boğmuştu, öyle ki daha sonra Ruzena ve Klima arasında geçenlerden dolaylı olarak sorumluydu. Ah, o zaman kendisine kayıtsız şartsız yakınlık gösteren bu adam kaplıca kentinde olsaydı bari! Klima bir kurtarıcı gibi uzatıyordu kollarını onun imgesine doğru, çünkü yaşamakta olduğunun eşi anlarda, bir adamın dostça ve erkeksi anlayışı kadar gerek duyduğu şey bulunamazdı.</p>

  <p class="block16">Tiyatroya döndü ve dairesine girdi. Şehirlerarasını istedi. Az sonra Ruzena'nın sesi telefonda duyuldu. Klima, ertesi gün kendisini görmeye geleceğini söyledi. Ruzena birkaç saat önce verdiği habere bir kere bile değinmedi. Kaygısız iki âşıkmışlar gibi konuşuyordu onunla.</p>

  <p class="block16">İki cümle arasında sordu: “Amerikalı hâlâ orada mı?”</p>

  <p class="block16">“Evet,” dedi Ruzena.</p>

  <p class="block16">Rahatladığını hissederek, daha kayıtsız bir sesle onu göreceği için sevinç duyduğunu yineledi.</p>

  <p class="block16">“Ne giyiyorsun?” diye sordu ardından.</p>

  <p class="block16">“Niçin sordun?”</p>

  <p class="block16">Telefon konuşmalarında yıllardır başarıyla yararlandığı bir kurnazlıktı bu. “Şu sıra ne giydiğini öğrenmek istiyorum. Seni gözümün önüne getirebilmek istiyorum.”</p>

  <p class="block16">“Kırmızı bir giysim var.”</p>

  <p class="block16">“Kırmızı sana çok yakışmış olmalı.”</p>

  <p class="block16">“Olabilir,” dedi Ruzena.</p>

  <p class="block16">“Giysinin altında ne var peki?”</p>

  <p class="block16">Genç kadın güldü.</p>

  <p class="block16">Evet, bu soruyu sorduğunda hepsi gülerdi. “Külotun ne renk?”</p>

  <p class="block16">“O da kırmızı.”</p>

  <p class="block16">“Seni kırmızı külotla düşünmek hoşuma gidiyor,” dedi ve Ruzena'ya esenlik dileyip telefonu kapattı. Uygun düşen havayı bulduğunu düşünüyordu. Bir an kendini daha iyi hissetti. Ama sadece bir an. Gerçekten de Ruzena'dan başka şey düşünmediğini ve akşam karısıyla yapacağı gevezeliği en azla sınırlandırmak zorunda olduğunu fark etmişti. Kovboy filmi oynatan bir sinemanın gişesinde durup iki bilet aldı.</p>

  <p class="block17">&nbsp;</p>

  <h2 id="sigil_toc_id_7">8</h2>

  <p class="block17">&nbsp;</p>

  <p class="block16">Güzelliği hastalığına çok daha baskın çıktığı halde, Kamila Klima yine de rahatsızdı. Sağlık durumu iyi olmadığından, birkaç yıl önce, kendisini şimdiki kocasının kollarına atan şarkıcılık mesleğini bırakmak zorunda kalmıştı.</p>

  <p class="block16">Hayranlık gösterilerine alışkın olan bu genç ve güzel kadının beyni, birden hastanelerin formol kokusuyla doldu. Kocasının dünyasıyla kendi dünyası arasında bir uçurum varmış gibi geliyordu.</p>

  <p class="block16">O zaman, Klima hüzünlü yüzünü gördüğünde yüreğinin paralandığını duyuyor ve karısına doğru (bu düşsel uçurumun üzerinden) seven eller uzatıyordu. Kamila hüznünde daha önce kuşkulanmadığı, Klima'yı çok çeken, yumuşatan, gözlerini yaşlarla dolduran bir güç olduğunu anlıyordu. Bu birden keşfedilen yoldan yararlanmaya başlamış olması (bilinçsizce belki, ama bilinçsiz olduğu ölçüde de sık) şaşırtıcı değildi. Çünkü ancak kocası gözlerini acılı yüzüne eğdiğinde, başka kimsenin Klima'nın kafasında kendisiyle yarışmadığına az çok güven getirebiliyordu.</p>

  <p class="block16">Bu çok güzel kadın gerçekten korkuyordu kadınlardan ve her yanda onları görüyordu. Asla hiçbir yerde, gözünden kaçmıyorlardı. Eve geldiğinde iyi akşamlar dilerken, Klima'nın ses tonundan onları keşfetmeyi biliyordu. Giysilerinin kokusundan izlerini bulmayı biliyordu. Kısa süre önce bir gazetenin kenarından yırtılmış bir kâğıt şeridi bulmuştu; üzerinde Klima'nın el yazısıyla bir tarih vardı. Tabii, çok değişik olaylar söz konusu olabilirdi; bir konserin provası, bir emprezaryoyla buluşma ama bir av süreyle Klima'nın o gün hangi kadınla buluşacağı düşünmekten başka şey yapmamış, kötü uyumuştu.</p>

  <p class="block16">Kadınların hain dünyası onu bu denli ürkütüyorsa, erkeklerin dünyasında bir avuntu bulamaz mıydı?</p>

  <p class="block16">Güçlükle. Kıskançlık, tek yaratığı yoğun ışınlarla aydınlatma ve öbür erkekler yığınını mutlak bir karanlık içinde tutma gibi şaşırtıcı bir güce sahiptir. Bayan Klima'nın düşüncesi bu acılı ışınlarınkinden başka bir yön izleyemezdi ve kocası dünyasının tek erkeği olmuştu.</p>

  <p class="block16">Şimdi, kilitteki anahtarın sesini duymuştu ve trompetçiyi elinde bir gül demetiyle görüyordu.</p>

  <p class="block16">Önce bundan zevk duydu, ama kuşkular hemen kendini duyurdu: doğum günü yarın olduğu halde, neden bu akşamdan kendisine çiçek getiriyordu? Bunun yine ne anlamı olabilirdi? Ve Klima'yı şöyle söyleyerek karşıladı: 'Yarın burada olmayacak mısın?”</p>

  <p class="block17">&nbsp;</p>

  <h2 id="sigil_toc_id_8">9</h2>

  <p class="block17">&nbsp;</p>

  <p class="block16">Kendisine bu akşam gül getirmiş olması, ille de yarın burada bulunmayacağı anlamına gelmez. Ama sonsuza dek uyanık olan, sonsuza dek kıskanç olan antenler, kocanın en ufak bir gizli niyetini çok önceden kestirmeyi bilirler. Klima ne zaman bu korkunç, kendisini çırılçıplak bırakan, gözleyen, maskesini düşüren antenlerin varlığını sezse, umut kırıcı bir yorgunluk duymaktan kendini alamaz. Nefret eder bu antenlerden, evliliği tehdit ediliyorsa tehdidin onlardan geldiğinden emindir. Her zaman inanmıştır ki, (ve bu noktada vicdanı saldırgan bir biçimde temizdir) karısına yalan söyledi mi, bu sırf onu korumak, her türlü ters rastlantıdan uzak tutmak içindir ve kuşkuculuğuyla kendi kendine acı çektiren karısının ta kendisidir.</p>

  <p class="block16">Onun yüzüne doğru eğiliyor ve bu yüzde kuşku, hüzün, keyifsizlik okuyordu. Gül demetini yere atma isteğini duydu, ama kendini tuttu. Gelecek günlerde, çok daha güç durumlar karşısında kendini tutması gerektiğini biliyordu.</p>

  <p class="block16">“Bu akşam sana çiçek getirmiş olmam canını mı sıkıyor?” dedi.</p>

  <p class="block16">Sesindeki sinirliliği sezen karısı ona teşekkür etti ve gidip bir vazoya su doldurdu.</p>

  <p class="block16">“Şu içine sıçtığımın sosyalizmi!” dedi daha sonra Klima.</p>

  <p class="block16">“Neden?”</p>

  <p class="block16">“Dinle! Bizi hep bedava çalmak zorunda bırakıyorlar. Bir keresinde emperyalizmle savaş adına, bir başka keresinde yine önemli bir kişinin doğum günü için, orkestrayı dağıtmalarını istemiyorsam her şeyi kabul etmek zorundayım. Bugün yine nasıl sinirlendiğimi bilemezsin.”</p>

  <p class="block16">“Hangi konuda?” dedi kadın, ilgisizce.</p>

  <p class="block16">“Prova sırasında Belediye Meclisi komisyonlarından birinin başkamdan kadın bizi ziyaret etti, ne çalmamız, ne çalmamamız gerektiğini bize anlatmakla işe başladı; son olarak da Gençlik Birliği adına bedava bir konser düzenlemek zorunda bıraktı bizi. Ama daha da kötüsü, yarın bütün bir gün, sosyalizmin kuruluşunda müziğin rolünden söz edilecek gülünç bir konferansta bulunmak zorunda olmam. Boşa geçirilmiş bir gün daha, tümüyle boşa geçirilmiş! Tam da senin doğum günün!”</p>

  <p class="block16">“Gece yarısına dek seni tutacak değiller ya!”</p>

  <p class="block16">“Kuşkusuz hayır. Ama eve ne halde döneceğimi şimdiden görüyorsun! O zaman da, bu akşamdan birlikte sakin bir an geçirebileceğimizi düşündüm,” dedi karısının iki elini yakalayarak.</p>

  <p class="block16">“Çok iyisin,” dedi Bayan Klima ve Klima ses tonundan ertesi günkü konferansla ilgili olarak söylediklerinin tek sözcüğüne inanmadığını anladı. Kuşkusuz, Bayan Klima, kendisine inanmadığını göstermek gözü pekliğini bulamıyordu. Kuşkuculuğunun kocasını çok öfkelendirdiğini biliyordu. Ama Klima, karısının saflığına inanmaktan çoktan vazgeçmişti. Gerçeği söylesin ya da yalan atsın, Kamila'nın hep kendisine inandığına inanmış görünerek yoluna devam etmeliydi ve Kamila (üzgün ve yabancı bir yüzle) gerçekliğinden kuşkulanmadığım kocasına kanıtlamak için ertesi günkü konferans konusunda Klima'yı sorguya çekiyordu.</p>

  <p class="block16">Sonra akşam yemeğini hazırlamak için mutfağa geçti. Fazlaca tuz koydu. Her zaman zevkle ve oldukça iyi yemek pişirirdi (yaşam onu şımartmamıştı, eviyle ilgilenmek alışkanlığını yitirmemişti) ve Klima biliyordu ki, o akşam yemek iyi olmamışsa, bu sadece Kamila kendini üzdüğü içindi. Onu, acılı, sert bir hareketle yemeğe çok fazla tuz koyarken gözünün önüne getiriyor ve yüreği sıkışıyordu. Çok tuzlu lokmalarda sanki Kamila'nın gözyaşlarının tadını buluyordu ve yuttuğu kendi suçluluğuydu. Kamila'nın kıskançlık içinde kıvrandığını biliyordu, bir geceyi daha uykusuz geçireceğini biliyordu ve onu okşamak, öpmek, avutmak isteğini duyuyordu, ama hemen ardından bunun gereksiz olduğunu anlıyordu, çünkü bu sevecenlikte karısının antenleri vicdan azabının kanıtından başka şey bulamayacaktı.</p>

  <p class="block16">Sonunda, sinemaya gittiler. Klima, beyazperdede görülen kahramanın bulaşıcı bir kendine güvenle sinsi tehlikelerden kurtuluşunda belirli bir iç rahatlığı buluyordu. Kendini onun yerine koyuyor ve ara sıra, Ruzena'yı çocuk aldırtmaya kandırmanın, sevimliliği ve talihi sayesinde kaşla göz arasında başarabileceği basit bir iş olacağını düşünüyordu.</p>

  <p class="block16">Sonra büyük yatakta yan yana uzandılar. Klima, karısına bakıyordu. Kafası yastığa gömülü, çenesi hafifçe kalkık, gözleri tavana dikili, sırtüstü uzanmıştı ve bedeninin bu aşırı gerginliğinde (Kamila ona hep bir müzik aygıtının telini düşündürürdü, bir keman teli ruhu olduğunu söylerdi karısına hep), birden, o anda, tüm özünü gördü. Evet, bazen birden (mucize denebilecek anlardı bunlar), davranışlarının ya da hareketlerinin bir tekinde bedeninin ve ruhunun tüm öyküsünü kavradığı olurdu. Mutlak duru görü anlarıydı bunlar, ama mutlak duygululuk anlarıydı, çünkü bu kadın daha bir hiç olduğu sırada, kendisini sevmişti, uğruna her şeyi vermeye hazır olmuştu; gözünü açmadan tüm düşüncelerini anlıyordu, öyle ki o Armstrong'dan, ya da Stravinski'den, saçma sapan ya da ciddi şeylerden söz edebilirdi; karısı ona tüm insanlar içinde en yakın olanıydı... Sonra bu sevilesi bedenin, bu sevilesi yüzün öldüğünü düşündü, onun ölümünden sonra bir gün bile yaşayamayacağını geçirdi kafasından. Son nefesine dek onu koruyabileceğini, onun uğruna yaşamını verebileceğini biliyordu.</p>

  <p class="block16">Ama bu boğucu sevi duygusu sadece cılız ve geçici bir ışıktı; çünkü kafası tümüyle korku ve dehşet doluydu. Kamila'nın yanında uzanmıştı, onu sınırsız sevdiğini biliyordu, ama düşüncesiyle yanında değildi. Yüzünü okşuyordu, yüzlerce kilometre öteden okşuyormuş gibi.</p>

  <p class="block21" id="calibre_pb_4">&nbsp;</p>
</body>
</html>
