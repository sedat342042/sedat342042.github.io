<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>15</h1>

  <p>Otelde acayip öyküler dinlerdim. Uyuşturucu madde kullananlar, güzel ve körpe komiler bulmak için gelen ahlâksızlar, hırsızlık ve şantaj olaylarından söz eden şeyler. Mario, bir zamanlar çalıştığı bir otelde, oda hizmetçisi kızın Amerikalı bir hanımın değer biçilemeyecek pırlanta yüzüğünü çaldığını anlatmıştı. Günlerce otelden çıkışlarında personelin üstünü aramışlar, fakat yüzük bulunamamış. Meğer, kızın fırın bölümünde bir&nbsp;sevgilisi varmış; yüzüğü bir francalanın hamuruna saklayıp pişirmiş ve bütün aramalar boyunca francala, her türlü kuşkudan&nbsp;uzak, öyle orada durmuş.</p>

  <p>Bir gün de, Valenti, boş bir zamanında, kendisi hakkında bir şey anlattı.</p>

  <p>“Bilir misin ki, <i>mon p’tit,</i> otelde çalışmak pek iyidir de, işini yitirdin mi, cehennem azabı çekersin. Herhalde, aç kalmanın ne olduğunu tatmışsındır, değil mi? <i>Forcement,</i> yoksa bugün burada tabak yıkamazdın. Bak işte, ben zavallı bir plonjör değilim, ben garsonum, ama bir kez beş gün aç dolaştım. Beş gün, mideme bir ekmek kabuğu girmedi!</p>

  <p>“İşte o beş gün cehennem azabıydı. Neyse ki, kiramı peşin ödemiştim. Öğrenci mahallesinde, Sainte Eloise Sokağı nda pis,&nbsp;ucuz bir otelde kalıyordum. Adı Suzanne May Oteli. İmparatorluk zamanında yaşamış ünlü bir orospunun adıymış. Acımdan&nbsp;ölüyordum, yapacak hiçbir şey yoktu. Otel sahiplerinin garson&nbsp;bulmak için gittikleri kahvelere bile giremezdim, çünkü bir şey&nbsp;içecek param yoktu. Yatakta yatmaktan, gittikçe güçsüzleşmekten, bu arada da tavanda cirit atan tahtakurularını seyretmekten&nbsp;başka bir şey gelmiyordu elimden. Bir daha o günleri görmek&nbsp;mi?</p>

  <p>“Beşinci gün, öğleden sonra, aklımı yarı yarıya yitirmiştim, ya da şimdi bana öyle geliyor. Odada solmuş bir baskı resim asılıydı, bir kadın tablosu. Kimdir acaba diye düşünürken, Sainte Eloise yani mahallenin koruyucu anası olabileceği aklıma geldi. Daha önce fark etmemiştim; ancak, resme bakarken kafamda çok&nbsp;değişik bir düşünce doğdu.</p>

  <p><i>“Ecoute, mon cher,</i> dedim kendi kendime, böyle gidersen, açlıktan öleceksin. Bir şey yapman gerekiyor. Neden Eloise Anaya dua ermeyi denemiyorsun? Diz çök, yalvar, sana biraz para&nbsp;göndersin. Alt tarafı, zararı olacak bir şey değil. Bir dene!</p>

  <p>“Kaçıklık, değil mi? İnsan açken her şeyi yapar. Ayrıca, dediğim gibi, bu zararı olacak bir şey değil ki. Yataktan çıktım, dua etmeye başladım. Dedim ki:</p>

  <p>“Eloise Anacığım, varsan, lütfen bana biraz para gönder. Fazla istemiyorum. Biraz ekmekle bir şişe şarap alayım, gücümü toplayayım. Üç dört frank işimi görür. Bilemezsin, Elo'ise Anacığım, sana ne kadar minnet duyarım, bana bu tek iyiliği yaparsan. Ayrıca, emin ol, bana bir şey gönderirsen, ilk işim sokağın alt başındaki kilisene gidip sana bir mum yakmak olacak. Amin.</p>

  <p>“Bu mum işini katmamın nedeni şu: Azizlerin kendi onurlarına mum yakılmasından hoşlandıklarını duymuştum. Elbette, sözümü tutacaktım. Fakat, ben tanrıtanımazımdır, bu işten bir şey çıkacağına gerçekten inanmıyordum.</p>

  <p>“Sonra, yine yatağa girdim, beş dakika geçmişti ki, kapı vuruldu, Maria, girdi içeriye. Bizim otelde oturan şişman bir köylü kızıydı. Çok şapşal bir şeydi ama, iyi kızdı; beni o bulunduğum durumda görmesine aldırmıyordum.</p>

  <p>“Beni görür görmez ‘<i>Nom de Dieu!</i> diye haykırdı, ‘Ne olmuş sana böyle? Bu saatte yatakta ne işin var? <i>Quelle mine que tu as<sup>1&nbsp;</sup></i>Canlı cenaze olmuşsun.’</p>

  <p>“Herhalde gerçekten pek berbat görünüyordum. Beş gündür açtım. Hemen tüm zamanı yatakta geçirmiştim. Üç gündür ne tıraş olmuş ne yıkanmıştım. Odamın da domuz ahırından farkı&nbsp;yoktu.</p>

  <p>‘“Ne oldu?’ diye bir daha sordu Maria.</p>

  <p>“Olan şu ki, tanrım! dedim, Açlıktan ölüyorum. Beş gündür bir şey yemedim. İşte olan bu.</p>

  <p>“Maria dehşete kapılmıştı. ‘Beş gündür bir şey yemedin mi?' dedi, ‘Ama neden? Paran yok mu ki?</p>

  <p>“Para! dedim, param olsa acımdan ölür müyüm, sanıyorsun sen? Olmuşu bitmişi, beş meteliğim var, her şeyim rehinde. Bak&nbsp;bakalım bu odada satılacak ya da rehine verilecek bir şey kalmış&nbsp;mı? Elli santim getirecek bir şey bulursan, benden akıllısın demektir.</p>

  <p>“Maria gözleriyle odayı kolaçan etmeye başladı. Ortalıktaki hırtı pırtıyı oraya buraya itiyordu ki, birden heyecanlanıverdi.&nbsp;Kocaman kalın dudaklı ağzı şaşkınlıktan apaçıktı.</p>

  <p>“‘Hey, koca salak!’ diye bağırdı. ‘Budala! Bu ne, bu?’</p>

  <p>“Odanın bir köşesindeki boş bir gaz tenekesini kaldırdığını gördüm. Varımı yoğumu satmadan önce bir gaz lambam vardı, haftalar önce o lambaya aldığın gazın tenekesiydi.</p>

  <p>“O mu? dedim, gaz tenekesi. Boş. Ne olmuş?</p>

  <p>“‘Budala! Sen buna üç frank depozito vermedin miydi?<sup>1</sup></p>

  <p>“Elbette. Üç buçuk frank vermiştim. Tenekeye her zaman para alıyorlardı. Tenekeyi götürünce de parayı geri alıyordum. Fakat, tümden unutmuşum.</p>

  <p>“‘Evet,<sup>”</sup> diye başladım.</p>

  <p>“‘Salak!<sup>”</sup> diye Maria bir daha bağırdı. O kadar heyecanlanmıştı ki, dans etmeye başladı. Tahta pabuçları döşemeye saplanacak diye korkmaya başlamıştım ki, durdu, ‘Salak! <i>T”es fou! T es fou!<sup>&nbsp;</sup></i>Şunu dükkâna götürüp depozitoyu geri almaktan başka ne işin&nbsp;vardı ki? Üç buçuk frank orada öyle gözünün içine baksın, sen&nbsp;acından öl! Salak!<sup>1</sup></p>

  <p>“Şimdi düşünüyorum da, tenekeyi dükkâna götürüp depozitoyu almayı o beş gün boyunca nasıl olup da bir an bile düşünmediğime inanamıyorum. Nakit üç buçuk frank hiç aklıma gelmesin! Yatağın içinde oturdum. Çabuk! diye Maria’ya bağırdım, köşedeki bakkaldan almıştım, alıver kap parasını! Koş, gelirken&nbsp;yiyecek al bana!</p>

  <p>“Maria’ya bunları söylememin gereği yokmuş. Tenekeyi kaptığı gibi merdivenlerden aşağı, büyük bir gürültüyle, bir fil sürüsünün çıkarabileceği gürültüyle inmeye başlamıştı bile. Üç dakika sonra döndü. Bir koltuğunun altında bir kiloluk bir ekmek, ötekinde yarım litre şarap vardı. Daha teşekkür edemeden ekmeği kaptığım gibi dişledim. Uzun bir süre açlıktan sonra ekmeğin tadının nasıl olduğunu bilir misin? Soğuk, nemli, hamurumsu, adeta macun gibi. Ama, tanrım, ne kadar iyiydi. Şaraba gelince, bir dikişte içtim. Sanki doğrudan doğruya damarlarıma&nbsp;girdi de, oradan tüm vücudumda yeni bir kan gibi dolaşmaya</p>

  <p>başladı. Her şey birden nasıl değişmişti!</p>

  <p>“Soluk almadan tüm somunu bitirdim. Maria, ellerini kalçalarına koymuş, öyle benim yiyişime bakıyordu. Bitirdiğimde ‘Ee? Biraz düzelmişsindir, değil mi?’ dedi.</p>

  <p>“Biraz düzelmek mi? dedim, bomba gibiyim! Beş dakika önceki adam değilim ben artık. Şimdi dünyada istediğim tek bir şey var, o da bir sigara.</p>

  <p>“Maria, elini önlüğünün cebine soktu. ‘Sigara alamazsın.’ dedi, ‘Paran yok, üç buçuk frankından bu kadar kaldı. Yedi metelik. Yetmez. En ucuz sigaranın paketi on iki metelik.’</p>

  <p>“O halde, sigara alabilirim! dedim. Ne talihim varmış! Beş meteliğim vardı, tam yetişiyor.</p>

  <p>“Maria on iki meteliği alıp tütüncünün yolunu tutuyordu ki, o arada tümden unuttuğum bir şeyi hatırladım. Olmaz olası Eloise Ana! Bana para gönderirse diye ona bir mum yakacağıma söz&nbsp;vermiştim. Duamın tutmadığı ne malum? ‘Üç ya da dört frank.’&nbsp;demiştim. Hemen arkasından üç buçuk frank geldi. Kurtuluş&nbsp;yoktu. On iki meteliğimi mum almaya harcayacaktım.</p>

  <p>“Maria’yı geri çağırdım. Zahmet etme, dedim, Eloise Ana var. Ona mum adamıştım. On iki metelik muma gidecek. Aptallık,&nbsp;değil mi? Sonuçta sigara içemiyorum.</p>

  <p>“‘Eloise Ana mı?’ dedi Maria. ‘Ne olmuş Eloise Anaya?’</p>

  <p>“Para göndersin diye ona dua ettimdi, bir de mum adadım, dedim. Duamı kabul etti, herhalde para geldi ya. O mumu almak gerek. Tatsız bir şey ama, sanırım, sözümde durmalıyım.</p>

  <p>“‘Peki, Eloise Ana nereden aklına geldi?” diye sordu Maria.</p>

  <p>“Resminden, dedim ve her şeyi anlattım, İşte görüyorsun, diye resmi gösterdim.</p>

  <p>“Maria resme baktı, sonra beni çok şaşırtan bir kahkaha kopardı. Birbiri ardı sıra kahkahalar atıyordu. Güldü, güldü, odanın içinde tepiniyor, tombul böğürlerini sanki patlamalarını önlemek ister gibi bastırıyordu. <i>Acaba aklını mı oynattı</i> diyordum. Ancak iki dakika sonra konuşabildi.</p>

  <p>“‘Salak!’ diye bağırdı, sonunda. <i>T'es fou! T es fou!</i> Gerçekten şu resmin önünde mi diz çöküp dua ettin sen? Kim sana dedi&nbsp;bunun Eloise Ana olduğunu?’</p>

  <p>“‘Aa, ben iyice düşündüm, Eloise Ana olduğundan emindim, dedim.</p>

  <p>“‘Budala! Hiç bile değil Eloise Ana. Sence kim olabilir?’</p>

  <p>“Kim? dedim.</p>

  <p>‘“Suzanne May. Otele adını verdikleri kadın.’</p>

  <p>“Suzanne May’e, İmparatorluk döneminin orospusuna dua etmişim meğer...</p>

  <p>“Fakat, aslına bakarsan üzülmüyordum. Maria ile ikimiz bir iyi gülüp eğlenmiştik; sonra konuyu bir daha ele alınca, Eloise&nbsp;Ana’ya hiçbir şey borçlu olmadığım sonucuna vardık. Duaya yanıt verenin o olmadığı kesindi, onun için de mum almak gerekmiyordu. Sonunda bir paket sigaraya kavuşabildim.”</p>
</body>
</html>
