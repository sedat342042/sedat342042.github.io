<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>24</h1>

  <p>İngiltere’ye Dunkerque ve Tilbury üzerinden üçüncü mevki bir biletle döndüm. Bu, Manş’ı geçmenin en ucuz yoluydu, ama&nbsp;en kötü yol değildi. Kamara için ayrı bir para ödemek gerekiyordu, ben de üçüncü mevki yolcularının çoğuyla birlikte salonda&nbsp;uyudum. Günceme o tarihte şunu yazmışım:</p>

  <p>“Salonda uyuyan yirmi yedi erkek, on altı kadın var. Kadınlardan hiçbiri sabahleyin yüzünü yıkamadı. Erkeklerin çoğu banyoya gittiler; kadınlar makyaj çantalarını çıkarıp kirin üzerini pudrayla örttüler. Soru: Bu, ikincil bir cinsiyet ayrımı mı?”&nbsp;</p>

  <p>Yolda çocuk denecek yaşta bir Romanyalı çiftle tanıştım. İngiltere’ye balaylarını geçirmeye gidiyorlarmış. İngiltere konusunda bir alay soru sordular, ben de onlara birkaç tane şaşırtıcı&nbsp;yalan söyledim. Yabancı bir kentte aylarca sıkıntıda yaşadıktan&nbsp;sonra, yurda dönmekten öylesine hoşnuttum ki, İngiltere gözümde cennet gibiydi. Gerçekten de İngiltere’de insanı yurduna&nbsp;döndüğü için mutlu kılacak pek çok şey vardır. Banyolar, koltuklar, nane salçası, doğru dürüst pişirilmiş taze patates, hilesiz&nbsp;şerbetçiotuyla yapılmış bira, bunların hepsi, verecek paran varsa, çok iyi şeylerdir. Yoksul değilsen İngiltere çok iyi bir ülkedir;&nbsp;ben de elbette, kendisine bakacağım o sıkıcı salak sayesinde&nbsp;yoksulluktan uzak kalacaktım. Yoksul olmama düşüncesi beni&nbsp;pek yurtsever kılmıştı. Romenler soru sordukça İngiltere’yi daha&nbsp;çok yüceltiyordum; iklim, manzaralar, sanat, yazın, yasalar, her&nbsp;şey İngiltere’de eksiksizdi.</p>

  <p>Mimarlık İngiltere’de iyi midir?, diye sordu Romenler. “Görkemlidir!” dedim, “Ayrıca, Londra’daki heykelleri görmelisiniz! Paris bayağıdır. Yarısı gösteriş yarısı aşağılık bir şey. Ama Londra...</p>

  <p>Gemi Tilbury rıhtımına yanaşıyordu. Kıyıda gördüğümüz ilk yapı, bir tımarhanenin duvarından dışarıyı seyreden aptallar gibi İngiltere kıyılarından bakan o koskocaman, alçı süslü rüküş otellerden biriydi. Bir şey söylemeyecek kadar nazik olan Romenlerin gözlerini otele dikmiş olduklarını gördüm. “Mimarları&nbsp;Fransızdır,” diye ısrarla belirttim; daha sonra da, tren doğu çöplüklerinden Londra’ya girerken bile, İngiliz mimarlığının güzelliğini övmeyi sürdürdüm. Artık yurda dönüyordum ve sürünmem son buluyordu ya, İngiltere için ne söylesem azdı.</p>

  <p>B.’nin iş yerine gittim. İlk sözcükleri, her şeyi yıkıp un ufak etti. “Kusura bakma,” dedi, “sana iş verecek olanlar, hastayı da&nbsp;alıp yurt dışına gittiler. Ama, bir ay sonra dönecekler. Herhalde,&nbsp;o zamana kadar dayanırsın?”</p>

  <p>Biraz daha borç istemeyi akıl edemeden çıkmışım. Önümde bekleyecek bir ay, cebimde tamı tamına on dokuz şilin, altı peni vardı. Haberi duyunca soluğum kesilmişti. Uzun bir süre ne&nbsp;yapacağımı düşünemedim. Bütün günü sokaklarda aylak aylak&nbsp;dolaşarak geçirdim. Gece olunca, Londra’da yatacak ucuz bir yer&nbsp;nasıl bulabileceğim hakkında hiçbir bilgim olmadığından bir ‘aile’ oteline gittim. Yedi şilin, altı peniydi. Oteli ödedikten sonra&nbsp;elimde on şilin, iki peni kaldı.</p>

  <p>Sabah olunca planımı yaptım. Er geç B.’ye gidip yeniden borç istemek zorunda kalacaktım; fakat böyle bir şeyi hemen yapmam yakışıksız geldi. Ona gidinceye kadar şöyle ya da böyle saklanıp yaşamam gerekiyordu. Geçmişteki deneyimim en iyi takım elbisemi rehine koymamın uygun bir şey olmadığını öğretmişti. Her şeyimi istasyondaki emanetçiye bırakacak, yalnız&nbsp;ikinci takımımı yanıma alacaktım. Onu ucuz giysilerle değiştirecektim, belki üste de bir İngiliz lirası alabilirdim. Bütün bir ayı&nbsp;otuz şilinle geçireceksem, sırtımda kötü giysiler olmalıydı, ne&nbsp;kadar kötü olsa o kadar iyiydi. Otuz şilinin bir ay yetip yetmeyeceğini, Londra’yı Paris kadar tanımadığım için, bilmiyordum.&nbsp;Belki dilencilik yapabilirdim. Ya da kundura bağı satabilirdim.&nbsp;Pazar gazetelerinde okuduğum bazı yazılarda pantalonunun içine iki bin İngiliz lirası dikili dilencilerden söz edildiğini anımsıyordum. Her ne olursa olsun, Londra’da açlıktan ölünmeyecegi&nbsp;bilinen bir şeydi, yani o bakımdan korkacak bir şey yoktu.</p>

  <p>Giysilerimi satmak için Lambeth’e indim. O yoksul semtinde bir sürü hırtı pırtı dükkânı vardır. Girdiğim birincisinde dükkâncı terbiyeliydi ama, bir yardımı olmadı; İkincisindeki kaba&nbsp;bir adamdı; üçüncü dükkâncı sağırdı, ya da işitmiyormuş gibi&nbsp;yapıyordu. Dördüncüsü iri yarı sanşın bir adamdı, pespembe bir&nbsp;görünümü vardı, bir dilim jambona benziyordu. Üstümdeki giysiye baktı, kumaşı iki parmağının arasında hor görerek yoklayıp&nbsp;“Kötü mal,” dedi, “çok kötü mal.” (Epeyi iyi bir kostümdü.) “Ne&nbsp;istiyorsun buna?”</p>

  <p>Daha eski bir giysi ve olabildiğince çok para istediğimi söyledim. Bir an düşündü, sonra pis görünümlü birtakım paçavralar alıp tezgâhın üzerine attı. “Peki para?” dedim. Bir sterlin umuyordum. Dudaklarını büzdü, sonra bir şilin çıkarıp pırtıların yanına koydu. Tartışmaya kalkmadım, tartışacaktım ama, daha ağzımı açarken parayı geri alacakmış gibi uzandı. Gördüm ki,&nbsp;umutsuz durumdaydım. Dükkânın arkasında bir odada üstümü</p>

  <p>değiştirmeme izin verdi.</p>

  <p>Giysiler, rengi bir zamanlar koyu kahverengi olan bir palto, siyah bir iş pantalonu, bir boyun atkısı ve bez bir başlıktan oluşuyordu. Gömleğimi, çoraplarımı ve kunduralarımı değiştirmemiştim. Cebimde bir tarakla bir ustura vardı. Böyle giysileri sırtına geçirmek insana şaşılacak duygulanımlar veriyormuş. Daha&nbsp;önce de kötü şeyler giymiştim ama, onlar hiç de bunlara benzemiyordu. Bunlar yalnızca kirli ve biçimsiz değil, aynı zamanda,&nbsp;nasıl desem bilmem ki, üzerlerinde, sıradan bir zavallılıktan&nbsp;farklı olarak, bir geçmiş birikimi vardı. Kundura bağı satıcılarında ya da berduşlarda görülen çeşitten giysilerdi. Bir saat sonra&nbsp;Lambeth’te süngüsü düşük bir adam gördüm, herhalde bir berduştu, bana doğru geliyordu, bir daha bakınca anladım ki, benmişim yani bir vitrine yansıyan görüntümmüş. Kir çehreme yapışmaya başlamıştı bile. Kir, insanların düzeyine göre davranmasını iyi bilir. İyi giyinmişsen sana ilişmez, fakat yakan tirfillenmeye görsün, dört yanından kir sarar seni.</p>

  <p>Hava kararıncaya karar sokaklarda kaldım, hep hareket halindeydim. O giysilerimle polis tutuklar diye az buçuk korkuyordum. Kimseyle konuşmayı göze alamıyordum. Şivemle giysilerim arasındaki zıtlığı farkederler diye korkuyordum. -Sonradan öğrendim ki, böyle bir şey hiç olmazmış - Yeni edindiğim giysiler beni hemen başka bir dünyaya oturtmuştu. İnsanların&nbsp;tutumu da birden değişmiş gibiydi. Bir gezgin satıcıya devirdiği&nbsp;el arabasını kaldırırken yardım ettim. Sırıtarak 'Sağol, arkadaşım,’ dedi. O zamana kadar bana arkadaşım diyen olmamıştı.&nbsp;Bunu söyleten, giysilerdi. Kadınların davranışının da bir erkeğin&nbsp;giysilerine göre nasıl değiştiğini yine ilk kez farkediyordum. Kötü giyinmiş birinin yanından geçerken, sanki adam kedi leşiymiş&nbsp;gibi, açık bir tiksintiyle başlarını öteye çeviriyorlardı. Giysi, güçlü bir şeydi. Berduş kılığında, en azından ilk gün, insanın kendini gerçekten çaptan düşmüş hissetmemesi çok zormuş. Aynı&nbsp;saçma fakat tümden gerçek utancı insan hapishanedeki ilk gecesinde de duyabilir.</p>

  <p>Saat on bir sularında, yatacak bir yer aramaya başladım. Şekerleme oteli diye bir şeylerden -adları hiçbir zaman sahiden şekerleme oteli olmamıştır ya- söz edildiğini duymuştum; galiba oralarda aşağı yukarı dört peni verip bir yatak elde edilebiliyordu. Waterloo Road üzerinde, kaldırım kenarında yapı işçisi gibi&nbsp;bir adam dikilmişti. Durup ona sordum. Çok zor durumda kaldığımı ve olabildiğince ucuz bir geceleme olanağı istediğimi söyledim.</p>

  <p>“Nah,” dedi, “şu tabelayı görmüyor musun; karşı kaldırımda, ‘Bekârlara yatacak yer’ yazıyor. İyi yerdir. Ben birkaç kez kaldım.&nbsp;Ucuz bulacaksın, hem de temizdir.”</p>

  <p>Yüksek, yıpranmış görünümlü bir binaydı. Tüm pencerelerinden sönük bir ışık geliyordu. Birkaçı da koyu renk kâğıtla örtülmüştü. Taş döşeli bir koridora girdim. Biraz solgun yüzlü, uykulu gözlü bir delikanlı bodruma inilen yerin kapısında belirdi. Bodrumdan mırıltılar, bir sıcak hava ve peynir esintisi geliyordu.&nbsp;Delikanlı esniyordu. Elini kaldırdı.</p>

  <p>“Yatacak yer arıyordun, değil mi?” diye sordu. “Bir şilin, arkadaşım.”</p>

  <p>Şilini verdim, delikanlı beni basamakları oynayan, lambasız bir merdivenden çıkarıp bir yatak odasına götürdü. Tatlı öksürük şurubu ve pis çarşaf kokuyordu; pencereler sımsıkı kapalı&nbsp;görünüyordu. Hava başlangıçta neredeyse boğucu geldi. Bir&nbsp;mum yanıyordu. On beş kadem kare kadar genişlikteydi. Tavan&nbsp;yüksekliği sekiz kademdi. Buraya sekiz yatak sıkıştırmışlardı.&nbsp;Müşterilerin altısı yataklarına girmişlerdi bile. Yataklarının üzerine koydukları tüm giysileri, hattâ kunduralarıyla garip, şekilsiz birer yığın oluşturuyorlardı. Köşelerden birinde iğrendirici&nbsp;biçimde öksüren biri yatıyordu.</p>

  <p>Yatağa girdiğimde döşeğin tahta gibi sert olduğunu gördüm.Yastığa gelince, sert bir odun parçasından farkı yoktu. Yani, bu durum, masa üzerinde uyumaktan daha kötüydü, çünkü, yatağın uzunluğu öyle olağan yatak uzunluğunu bulmuyordu, bir de&nbsp;çok ensizdi. Şilte dışarı doğru dönüktü, aşağıya düşmemek için,&nbsp;kenarını kavrayıp tutmak gerekecekti. Yorgan çarşafı öyle iğrenç&nbsp;biçimde ter kokuyordu ki burnuma yaklaştıramıyordum. Ayrıca,&nbsp;üstte yalnızca çarşaf geçirilmiş pamuktan bir battaniye olduğundan, kalınca gibi görünmesine karşın pek ısıtmıyordu. Gece boyunca epeyce gürültü duyuldu. Aşağı yukarı saatte bir, yanımda&nbsp;yatan adam -galiba gemiciydi- uyanıp pek bayağı küfürler etti&nbsp;ve bir sigara yaktı. Başka biri, mesanesinden zoru olan bir adam,&nbsp;beş altı kez kalktı ve oturağına sesi duyulacak biçimde işedi. Köşedeki adamın yirmi dakikada bir öksürük nöbeti tutuyordu, o&nbsp;kadar ki, aya bakıp uluyan köpeğin bir sonraki ulumasını bekler&nbsp;gibi, insan, adamın bir sonraki nöbetine kulak kabartıyordu. Çıkardığı, anlatılamaz derecede itici bir sesti. Sanki adamın karnında bağırsakları çalkalanıyormuş gibi, berbat bir fokurdama ve&nbsp;öğürme duyuluyordu. Bir ara bir kibrit çaktı, meğer çok yaşlı bir&nbsp;adammış. Yüzü, ölü yüzü gibi gri ve çökmüştü. Pantalonunu gece takkesi gibi başına dolamıştı, nedense öyle yapmış olması beni pek iğrendirdi. Ne zaman bu adam öksürse ya da ne zaman&nbsp;beriki küfür etse, öteki yatakların birinden uykulu bir ses.</p>

  <p>‘Kes!’ diye bağırıyordu. ‘Tanrı... aşkına kes!’</p>

  <p>Hepi topu, bir saat kadar uyumuşum. Sabahleyin kocaman koyu renk bir şeyin üzerime geldiğni belli belirsiz hissederek&nbsp;uyandım. Gözlerimi açınca gördüm ki, gemicinin bir ayağı yatağın dışına taşmış, neredeyse yüzüme dayanmış. Çok koyu esmer&nbsp;bir ayaktı; kirden kararıp Hintli ayağına dönmüştü. Duvarların&nbsp;badanası kabarmış, bir bölümü de dökülmüştü. Yirmi gün önce&nbsp;yıkanmış çarşafların rengi aşıboyası rengiydi. Kalkıp giyindim,&nbsp;aşağıya indim. Bodrum katında bir dizi lavaboyla iki tane iyi tutturulmamış döner havlu düzeneği vardı. Cebimde taşıdığım sabunu çıkardım, elimi yüzümü yıkayacaktım ki, lavaboların hepsinin yol yol katılaşmış, kundura boyası karalığında macun gibi&nbsp;bir kirle kaplı olduğunu gördüm. Yıkanmadan dışarı çıktım. Kısaca, bekâr yatakhanesi ucuz ve temiz tanıtımına uygun çıkmamıştı. Fakat, sonradan öğrenecektim ki, bu tür geceleme yerleri&nbsp;hep böyleymiş.</p>

  <p>İrmağın öteki yakasına geçtim, uzunca bir süre doğuya doğru yürüdüm. Sonra, Tower Hill’de bir kahvehaneye girdim. Londra’da binlercesine rastlanan, sıradan bir kahvehaneydi. Paris’ten sonra bana acayip ve yabancı geldi. Havasız bir yerdi,&nbsp;kırklı yıllarda<a id="footnote51"></a><a id="footnote52"></a> moda olan yüksek arkalıklı sandalyeler vardı, yemek listesi bir aynanın üzerine ve sabunla yazılmıştı. On dört&nbsp;yaşlarında bir kız tabakları diziyordu. Birtakım gazete kâğıdından paketlerin içinden bir şeyler yiyen işçiler vardı. Çaylarını da&nbsp;tabaksız geniş toprak maşrapalarla içiyorlardı. Bir köşede tek başına bir Yahudi oturmuş, burnunu tabağına sokmuş, suçlu suçlu yağda pişmiş salam tıkınıyordu.</p>

  <p>Kıza “Çay, ekmek ve tereyağı getirir misin?” dedim.</p>

  <p>Başını kaldırdı. “Tereyağımız yok,” dedi. “Sadece margarin var.” Sonra siparişi içeriye seslendi. Söylediği, Paris’teki o hiç değişmez <i>‘coup de rouge’</i> neyse, onun gibi Londra’nın hiç değişmez sözcükleriydi: <i>'Büyük çay, yanında iki dilim!’</i></p>

  <p>Duvarda, sandalyemin hizasında ‘Şeker götürmek yasaktır yazılı bir duyuru vardı; şair bir müşteri bunun altına</p>

  <p><i>&nbsp;</i></p>

  <p><i>Her kim ki şeker yürütür</i></p>

  <p><i>O</i>-----<i>görülür.</i></p>

  <p>&nbsp;</p>

  <p>Yazmıştı ama, bir başkası da aradaki sıfatı karalamıştı. Burası İngiltere idi. Büyük çayla iki dilime üç buçuk peni verdim. Elimde sekiz şilin iki peni kalıyordu.</p>
</body>
</html>
