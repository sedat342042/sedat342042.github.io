<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_9"><a id="bookmark37"></a>10</h1>

  <p>X Oteli, çok büyük ve görkemli bir yerdi. Klasik yapıda bir cephesi vardı. Personel kapısı yandaydı, oradan fare deliği gibi&nbsp;karanlık bir koridora giriliyordu. Saat yediye çeyrek kala otele&nbsp;gittim. Pantolonları yağlı birçok adam aceleyle geliyor, ufak bir&nbsp;yazıhanede oturan kapıcının denetiminden geçip içeri giriyorlardı. Ben bekledim; az sonra <i>chejdu personnel</i>, bir çeşit müdür&nbsp;yardımcısı gelip bana sorular sormaya başladı. İtalyandı. Yuvarlak, renksiz ve fazla çalışmaktan serseme dönmüş bir yüzü vardı. Deneyimli bir bulaşıkçı olup olmadığımı sordu. <i>Deneyimliyim&nbsp;</i>deyince ellerime baktı ve yalan söylediğimi gördü. Fakat İngiliz&nbsp;olduğumu duyunca durum değişti, adam beni işe aldı.</p>

  <p>“İngilizce konuşmamızı ilerletmek için birini arıyorduk,” dedi. “Müşterilerimiz hep Amerikalı. Bildiğimiz bütün İngilizce de .....” Burada söylediği sözcük, Londra’da yumurcakların duvarlara yazdığı sözlerdendi. “Yararlı olabilirsiniz. Aşağı gelin.”</p>

  <p>Beni helezon biçimi bir merdivenden indirip çok aşağılarda dar bir koridora götürdü. Tavan öylesine basıktı ki, bazı yerlerde eğilmek zorunda kalıyordum. İçerisi insanı boğacak kadar sıcaktı. Ayrıca son derece karanlıktı. Sadece metrelerce arayla takılmış ampullerden ölgün, sarı bir ışık geliyordu. Kilometrelerce uzunlukta karanlık bir labirentten geçiyormuşuz gibi geldi.&nbsp;Aslında, sanırım, birkaç yüz metrelik bir mesafeydi. Bir geminin&nbsp;makine dairesine giden yolları andınyordu. Aynı sıcaklık, aynı&nbsp;sıkışıklık ve sıcak yiyecek dumanı ve tıpkı gemi makinelerinin&nbsp;çıkardığı ses gibi bir uğultu, homurtu. “Sesler, mutfak fırınlarından geliyormuş.” Birtakım depolardan geçerken küfürler duyduğumuz oldu, ateşin kırmızı parıltısını gördüğümüz oldu. Bir&nbsp;keresinde bir buzhanenin dondurucu hava akımını duyduk. Bir&nbsp;ara, yürürken, sırtıma sert bir şey çarptı. Mavi önlüklü bir hamalın taşıdığı elli kiloluk bir buz kalıbıymış. Ondan sonra, omzuna koca bir dana parçası yüklenmiş bir çocuk geçti. Yanağını o&nbsp;nemli, süngersi çiğ ete bastırmıştı. <i>'Sauve-toi, idiot!<sup>,</sup></i> diye bağırarak beni kenara itip acele acele geçiyorlardı. Duvardaki ampullerden birinin altına birisi, çok okunaklı bir yazıyla, ‘Kışın bulutsuz gökyüzü bulursun da, X Oteli’nde kızlığını yitirmemiş kız&nbsp;bulamazsın’ yazmıştı. Garip bir yere benziyordu.</p>

  <p>Koridorlardan biri çamaşırhaneye açılıyordu. Yaşlı, kurukafa görünümlü bir kadın bana lacivert bir önlükle bir yığın bulaşık bezi verdi. Sonra <i>chef du personnel</i> beni daracık bir yere soktu. Adeta&nbsp;mahzenin altında mahzen gibi bir şeydi. Bir bulaşık yıkama yeri ile&nbsp;birkaç gazocağı vardı. Tavan, ayakta dik duramayacağım kadar alçaktı. Isı da belki 110 Fahrenheit dereceydi. <i>Chef du personnel</i> görevimin yukarıda küçük bir yemek odasında yiyen otel yöneticilerinin yemeklerini getirmek, o odayı temizlemek ve tabak, çanaklarını yıkamak olduğunu anlattı. O gidince, bir garson -o da İtalyanmış- kapıdan yabanıl, kıllı kafasını uzatıp beni süzdü.</p>

  <p>“İngilizmişsin, ha? İyi, burası benden sorulur, iyi çalışırsan,” eliyle şişeyi başına diker gibi bir hareket yaptı ve ağzıyla bir şey&nbsp;emer gibi bir ses çıkardı. “Çalışmazsan,” kapıya birkaç tekme attı, “senin boynunu kırmak, bana göre, yere tükürmekten daha&nbsp;zor değildir. Bir patırtı çıkarsa, bana inanırlar, sana değil. Ayağını denk al.”</p>

  <p>Bundan sonra, oldukça hızlı bir tempoyla işe koyuldum. Bir saat kadar bir ara dışında, sabahın yedisinden gece dokuz çeyreğe kadar işim vardı. Önce tabakları yıkama, sonra otel yöneticilerinin yemek salonunun masalarını ve yerleri silme, sonra bardakları ve bıçakları parlatma, sonra yemeği alıp yukarı çıkarma,&nbsp;sonra yine tabakları yıkama, sonra yeniden yemek alıp gelme,&nbsp;sonra yeniden tabak yıkama. Kolay işti. Yemekleri almak için&nbsp;mutfağa girdiğim zamanların dışında kalan bölümüne rahatça&nbsp;alıştım. Mutfak daha önce ne gördüğüm ne gözümde canlandırdığım bir şeye benziyordu. Boğucu, alçak tavanlı bir mahzen biçiminde bir cehennemdi. Ocaklardan ötürü kıpkırmızı bir ışık&nbsp;altındaydı. Duyulan küfürlü bağırış çığırışlar ve tencere tava gürültüleri insanı sağır edecek derecedeydi. O kadar sıcaktı ki, fırınların dışında, madensel ne varsa bir bezle örtülüydü. Orta&nbsp;yerde ocaklar bulunuyordu. Beyaz başlıkları olsa da yüzlerinden&nbsp;ter damlayan on iki tane aşçı, ocakların başında koşuşturup duruyordu. Ocakları çevreleyen tezgâhın önünde, elleri tepsili bir&nbsp;sürü garson ve plonjörden büyük bir patırtı çıkıyordu. Bellerine&nbsp;kadar çıplak aşçı yamakları, bir yandan ateşleri harlı tutuyor, bir&nbsp;yandan dev tavaların dibini kazıyorlardı. Acelesi olmayan tek kişi yoktu. Herkes adeta tutuşmuş gibiydi. Koca bıyıklı, kıpkırmızı ve ince bir adam olan aşçıbaşı, orta yerde dikilmiş, durup dinlenmeden <i>Ça marche deux oeufs brouillés! Ça marche un Chateaubriand aux pommes sautées!</i>diye bağırıyordu. Bu bağırmalarına&nbsp;ancak bir plonjöre sövmek için ara veriyordu. Üç tezgâh vardı.&nbsp;Mutfağa ilk gidişimde tepsimi yanlış tezgâha götürmüşüm. Aşçıbaşı bana doğru geldi, bıyıklarını burdu, sonra beni yukarıdan&nbsp;aşağı sözdü. Kahvaltı aşçısını eliyle çağırıp beni gösterdi:</p>

  <p>“Görüyor musun şunu? Artık plonjör diye bunları gönderiyorlar. Nereden geldin sen salak? Charenton’dan herhalde.” Charenton’daki büyük tımarhaneyi kastediyordu.&nbsp;</p>

  <p>“İngiltere’den," dedim.</p>

  <p>“Anlamam gerekirdi. Peki, <i>mon cher Monsieur l’Anglais”</i> size bir orospu çocuğu olduğunuzu bildirebilir miyim? Şimdi siktir&nbsp;bakayım öteki tezgâha! Senin yerin orası!”</p>

  <p>Mutfağa her gidişimde böyle karşılanıyordum. Çünkü her seferinde bir yanlış yapıyordum. Benden iyi iş bilmem bekleniyordu, bundan ötürü de küfür işitiyordum. Bir gün, sırf merakımdan, gün boyu bana kaç kez <i>maquereau</i><a id="footnote29"></a><a id="footnote30"></a> dediler diye saydım, otuz dokuz kez demişler.</p>

  <p>Saat dört buçukta, İtalyan çalışmamı kesebileceğimi söyledi. Fakat sokağa çıkmaya değmezmiş. Çünkü saat beşte yeniden işbaşı yapıyormuşuz. Bir sigara içmek için çamaşırhaneye gittim. Tütün içmek kesinlikle yasaktı ama, Boris bu iş için tek emin yerin çamaşırhane olduğunu bana daha önce söylemişti. Aradan&nbsp;sonra, yine çalıştım. Dokuzu çeyrek geçe, garson kapıdan başını uzattı ve “Tabak çanağın gerisini bırak,” dedi. Bütün gün bana domuz, pezevenk filan dedikten sonra, birdenbire böyle&nbsp;dostça davranması beni şaşırtmıştı. Karşılaştığım o küfürlerin&nbsp;beni bir çeşit denemeden geçirmekten başka bir amaçla kullanılmadığını anladım. Garson:</p>

  <p>“Olacak, <i>mon p’tit,”</i><a id="footnote31"></a> dedi, “Tu <i>n’es pas débrouillard,</i><a id="footnote32"></a> ama pekâlâ çalışıyorsun. Yukarı gel de yemek ye. Otel hepimize ikişer litre şarap hakkı tanıyor; ben bir şişe daha çaldım. Bir iyi zom&nbsp;oluruz.”</p>

  <p>Otel yöneticilerinden artanlarla çok güzel bir akşam yemeği yedik. Kafayı bulunca, garson bana gönül işlerini anlattı. İtalya’da bıçakladığı iki adamdan söz etti, askerlikten nasıl yakayı&nbsp;sıyırdığını açıkladı. Bir kez tanıdıktan sonra insanın seveceği bir&nbsp;kimseydi. Her nedense bana Benvenuto Cellini’yi anımsatıyordu. Yorgundum, ter içindeydim, fakat iyice karnımı doyurduğum bir günün sonunda kendimi yepyeni bir insan gibi hissediyordum. Yapılacak şey, zor gibi görünmüyordu. Bu işin bana&nbsp;uygun geleceğini tahmin ediyordum. Ne var ki, sürekli olup olmayacağı belli değildi. Bir günlüğüne, yirmi beş franka <i>ekstra</i> diye çalıştırmışlardı. Suratsız kapıcı parayı saydı, yirmi beş santim&nbsp;eksikti. “Sigorta için,” dedi. -Yalan söylediğini sonradan öğrendim- Sonra, yazıhaneden koridora çıktık; bana ceketimi çıkarttırıp dışarı yiyecek kaçırıp kaçırmadığımı denetlemek için inceden inceye üzerimi aradı. Bundan sonra <i>chef du personnel</i> ortaya&nbsp;çıkıp benimle konuştu. Çalışmaya gönlüm olduğunu görünce o&nbsp;da, garson gibi, yumuşamıştı.</p>

  <p>“İsterseniz size sürekli bir iş veririz,” dedi. “Başgarson bir İngilize küfür etmekten hoşlanacağını söylüyor. Bir aylık anlaşma imzalar mısınız?”</p>

  <p>Sonunda iş bulunmuştu. Üstüne atılmaya hazırdım. Ama, on beş güne kadar açılacak Rus lokantasını hatırladım. Bir ay çalışmaya söz verip yarı yolda bırakmak pek dürüst bir şey gibi gelmedi. Başka iş olasılıklarım olduğunu söyledim. On beş günlüğüne bağlantı yapabilir miydim? Bunu duyunca <i>chef du personnel&nbsp;</i>omuzlarını silkti, otelin yalnızca aylık işçi aldığını söyledi. Elbette, işe girme olasılığını yitirmiştim.</p>

  <p>Anlaştığımız gibi, Boris beni Rivoli Sokağı’nın kemerlerinin altında bekliyordu. Olayı anlattığımda çok kızdı. Kendisini tanıdığımdan beri ilk kez kibarlığı elden bırakıp bana ‘Kaçık!’ diye&nbsp;bağırdı.</p>

  <p>“Aptal, aptalın teki! Hemen silkip atacak idiysen sana niye iş buldum ben sanki? Nasıl olur da öteki lokantanın lafını edecek&nbsp;kadar kaçık olabilirsin? Bir aylığına söz verip başka hiçbir şey&nbsp;demeyecektin.”</p>

  <p>“Bırakmak zorunda kalabileceğimi söylemek daha dürüst geldi,” diye karşılık verdim.</p>

  <p>“Dürüst! Dürüst gelmiş! Dürüst plonjör diye bir şeyi kim duymuştur acaba? Mon ami,” birden yakamı kavradı ve çok ciddi bir sesle <i>“mon ami,”</i> dedi, “bütün gün şurada çalıştın. Otelde&nbsp;çalışmanın ne olduğunu gördün. Bir plonjörün onur diye bir şey&nbsp;taşıyabileceğini aklın kesiyor mu?”</p>

  <p>“Hayır, kesmiyor, herhalde.”</p>

  <p>“Peki, o halde, hemen geri dön ve <i>chef du personnel’e</i> bir ay çalışmaya hazır olduğunu söyle. ‘Öteki işi bırakacağım’ de. Sonra, bizim lokanta açıldığında çıkar, gideriz.”</p>

  <p>“Peki, sözleşmeyi bozarsam, alacağım ne olur?”</p>

  <p>Boris, benim bu kadar aptal oluşuma kızıp bağırırken bastonunu da kaldırıma vuruyordu.</p>

  <p>“Gündelik iste, o zaman bir sou bile kaybetmezsin. Sözleşmesini bozdu diye bir plonjörü mahkemeye verirler mi sanıyorsun? Plonjör, hakkında dava açılamayacak kadar aşağı bir varlıktır.”</p>

  <p>Acele acele geri döndüm, <i>chef du personnei</i>’i bulup bir ay çalışacağımı söyledim; sözleşmemi yaptı. Bu, plonjör ahlakı konusunda aldığım ilk ders oldu. Dürüstlükle ilgili bir takım kuruntulara kapılmakla ne kadar aptallık ettiğimi sonradan anladım. Büyük oteller, çalıştırdıklarına karşı çok acımasızdır. İşlerinin&nbsp;gereğine göre adam alıp adam çıkarırlar. Turist mevsimi bitince,&nbsp;hepsi personelinin yüzde onuna, hattâ belki daha fazlasına yol&nbsp;verir. Son anda verdiği bir kararla işten ayrılanın yerine birini&nbsp;bulmakta da herhangi bir güçlük çekmezler. Çünkü Paris, ortada kalmış otel işçisiyle doludur.</p>
</body>
</html>
