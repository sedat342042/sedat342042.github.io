<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>30</h1>

  <p>Ertesi sabah, bir kez daha Paddy’nin arkadaşını aradık. Bozo’ymuş adamın adı. Kaldınm ressamıymış. Paddy’nin dünyasında adres diye bir şey yok. Yalnız, belli belirsiz olmak üzere, Bozo’nun Lambeth’de bulunabileceğini anımsıyordu. Sonunda adama Embankment<a id="footnote56"></a> üzerinde rastladık. Waterloo Köprüsü’ne yakın bir yere yerleşmişti. Bir kutu tebeşirle kaldırımda yere eğilmiş, bir&nbsp;penilik bir kâğıt paraya bakarak Winston Churchill’in resmini çiziyordu. Oldukça da benzetmişti. Kısa boylu, esmer, gaga burunlu bir adamdı. Kıvırcık saçları kısaydı. Sağ bacağı korkunç bir biçim bozukluğuna uğramıştı, ayağı öylesine bükülmüştü ki, topuk&nbsp;öne çıkmıştı, insan bakarken korkuyordu. Görünümüne bakan,&nbsp;Yahudi olduğuna karar verirdi, fakat kendisi bunu hiçbir biçimde&nbsp;kabul etmezmiş. Gaga burnuna ‘Romalı burnu’ dermiş, bir Roma&nbsp;imparatoruna, galiba Vespasianus’a, benzemekle övünürmüş.</p>

  <p>Bozo’nun garip bir konuşma biçimi vardı. Hem Cockney<a id="footnote57"></a> ağzı, hem de çok açık, çok anlaşılır bir konuşma. Sanki çok iyi kitaplar okumuş, fakat dilbilgisini düzeltme sıkıntısına girmemiş gibiydi. Bir süre, Paddy ile ben Embankment’ta kalıp gevezelik ettik, Bozo bize kaldırım ressamlığı konusunda birtakım şeyler anlattı. Dediklerini, az çok onun sözcükleriyle, aktarıyorum:</p>

  <p>“Ben <i>ciddi kaldırımcı</i> dediklerindenim. Ötekiler gibi okul tebeşiriyle çizmem. Ressamların kullarıdığı boyaları kullarıınm. Analarının nikâhını istiyorlar şu boyalara. Hele kırmızılara. Uzun&nbsp;bir günde beş <i>bobluk</i><a id="footnote58"></a> boya harcanır. Hiçbir zaman iki <i>bobdan&nbsp;</i>aşağı düşmez.<a id="footnote59"></a> Benim türüm karikatürdür. Hani, işte siyasetçiler,&nbsp;sporcular, falan. Bakın şuraya -bana defterini gösteriyordu- gazeteden çektim. Ne kadar benziyor hepsi, değil mi? Her gün, bir <i>ayrı</i> karikatür yapanın. Örneğin, bütçe görüşmelerinde, Winston’un&nbsp;bir karikatürünü yaptım. Üzerinde ‘borçlar’ yazılı bir fili itiyor. Altına da ‘Kımıldatır mı?’ yazdım. Anlıyor musunuz? Partilerin hangisi olursa olsun, insan bir karikatür yapabilir, onunla ilgili. Fakat&nbsp;sosyalizmden yana bir şey yapmayacaksın, polis onu istemez.&nbsp;Geçmişte bir gün, bir tavşanı yutmakta olan bir boa yılanı çizmiştim. Yılanın üzerine <i>Kapital,</i> tavşana da <i>Emek</i> yazmıştım. Aynasız&nbsp;gelip gördü ‘Sil şunu, derhal!’ dedi. Silmek zorunda kaldım. Aynasızın hakkı, seni serserilikten uzaklaştırmak. Onun için ters bir&nbsp;şey söylemeyeceksin.”</p>

  <p>Bozo’ya bir kaldırım ressamının ne kazanabildiğini sordum. Dedi ki:</p>

  <p>“Yılın bu mevsiminde, yağmursuz havada, Cumadan Pazara -bilirsiniz millet ücretini Cumaları alıyor- üç teklik çıkarırım.&nbsp;Yağmurda çalışamam. Boyalar hemen çıkar. Tüm yılın harmanını&nbsp;alırsan, haftada bir sterlin kadar geçer elime. Çünkü kışın öyle pek&nbsp;çalışamazsın. Tekne Yarışı günü, Kupa Finali günü dört sterline&nbsp;kadar çıkarırım. Ama, elbette, parayı adamlardan almaşım bileceksin. Öyle oturup da heriflere bakmak yetmez. Genellikle fırlattıkları, bir yarım penidir. Biraz laf etmezsen onu bile bulamazsın. Bir zamanlar <i>bir şey veremediğimiz için utanıyoruz</i> derlerdi. En iyisi, hep değişik resim yapmaktır. Çünkü gelip geçerken durup seni seyrederler. Ne var ki, sen şapkanı çıkarıp parsa toplamaya başlar başlamaz, sıkılmaz herifler dağılıverir. Bu işte bir yardımcın&nbsp;olacak. Sen çalışmana bakacaksın, çevrene kalabalığı toplayacaksın. Yardımcın da, hiçbir şeyden haberi yokmuş gibi, onların arkasında dolaşacak. Onlar onun yardımcı olduğunu bilmeyecekler.&nbsp;Sonra, birden kasketini çıkarıverecek, herifleri iki ateş arasına almış olacaksınız. Temiz giyinmişlerden hiçbir zaman bir para çıkmaz. En çok verenler, üstü başı partallarla yabancılardır. Hattâ Japonlardan, zencilerden filan altı peni aldığım olur. Onlar İngilizler kadar pinti olmazlar. Bir şeyi daha kafandan çıkarmayacaksın,&nbsp;o da paranı göstermemek, belki kasketin içinde bir peni bırakabilirsin. Öyle o zamana kadar bir iki sterlini doğrulttuğunu görürlerse, hiçbir şey vermezler.”</p>

  <p>Bozo, Embankment’taki öteki kaldırım ressamlarını pek hor görüyordu. Onlara ‘pembe kaplamacılar diyordu. O sırada Embankment boyunca hemen her yirmi metrede bir bir kaldırım ressamı vardı. Zaten bu adamlara tanınan en az aralık da yirmi metreydi. Bozo, kırk beş metre kadar ötedeki beyaz sakallı bir ressamı tepeden bakan bir tavırla işaret etti.</p>

  <p>“Şu ihtiyar kaçığı görüyor musunuz? On yıldır hep aynı resmi yapar durur. Adını da ‘Sadık bir dost’ koymuş. Bir çocuğu sudan çekip çıkaran bir köpek. Salak, on yaşında çocuk ondan daha iyi&nbsp;resim yapar. Hani nasıl parçalı bilmecenin parçalarını oturtmayı&nbsp;öğrenirsin, onun gibi şöyle pratik yoldan tek bir’resim yapmayı&nbsp;öğrenmiş. Bunun gibisi pek çoktur buralarda. Bazen benden fikir&nbsp;aşırmaya gelirler. Ama ben aldırmam. Salak b...lar kendiliklerinden hiçbir şey düşünemezler. Onun için de, ben hep onların önündeyimdir. Bu işte her şey, güncel olmana bağlı. Bir tarihte, bir çocuk kafasını Chelsea Köprüsü’nün parmaklıklarına sıkıştırmıştı. Adamlar daha çocuğun kafasını oradan kurtarmadan benim&nbsp;resim kaldırımda hazırdı. Ben dakik adamım.”</p>

  <p>Bozo ilginç bir adama benziyordu, ben de onun hakkında daha çok şey öğrenmek istiyordum. Bir akşam onunla buluşmak üzere Embankment’a indim. Sözleşmiştik, Paddy ile beni, ırmağın&nbsp;güneyinde bir yoksul konukevine götürecekti. Kaldırımda çizdiklerini sildi, topladığı parayı saydı. On altı şilin kadar bir şeydi. Dediğine göre, bunun on iki ya da on üçü kârmış. Köprüyü geçip&nbsp;Lambeth’e doğru yürüdük. Bozo ağır ağır topallıyordu. Tuhaf,&nbsp;yengeç gibi bir yürüyüşü vardı. Ezik ayağını peşinden sürükleyerek hafifçe yana doğru dönük gidiyordu. Her iki elinde birer baston taşıyordu. Boya kutusunu omzuna asmıştı. Köprüyü geçerken&nbsp;korkuluğun çıkıntılı mola yerlerinden birinde dinlenmek için&nbsp;durdu. Bir iki dakika hiç konuşmadı. Yıldızlara baktığını görünce&nbsp;şaşırdım. Kolumu tuttu, bastonuyla gökyüzünü işaret etti.</p>

  <p>“Şu Aldebarana bak!” dedi, “Rengine bak. Sanki... kocaman bir kan bulutu gibi!”</p>

  <p>Konuşma tarzını duyan, resim <i>galerisinde bir sanat eleştirmenini dinliyorum</i> derdi. Şaşırmıştım. Hangisinin Aldebaran<a id="footnote60"></a> olduğunu&nbsp;bilmediğimi itiraf ettim. Gerçekten de, o zamana kadar yıldızların&nbsp;ayrı ayrı renklere sahip olduklarını bile hiç fark etmemiştim. Bozo, belli başlı kümeleri göstererek bana astronomi konusunda birtakım yalın bilgiler vermeye başladı. Bilgisizliğime üzülmüş gibiydi. Ben de ona şaşırmıştım, “Yıldızlar konusunda epeyce şey biliyorsun galiba,” dedim.</p>

  <p>“Pek fazla değil. Biraz bilirim ama. Göktaşları konusunda yazdıklarımdan ötürü Krallık Astronomi Derneği’nden iki kez teşekkür mektubu aldım. Ara sıra gece dışarı çıkar, göktaşlarını gözlerim. Yıldızlar bedava tiyatrodur. Gözünü kullanmaya para istemezler."</p>

  <p>“Ne iyi bir fikir! Hiç aklıma gelmezdi!”</p>

  <p>“Ne yaparsın, bir şeye ilgi duyacaksın işte. Berduşluk ediyorsun diye çaydan, ekmekten başka bir şey düşünmemek olmaz ki.”</p>

  <p>“Ama, bazı şeylere... yıldızlar gibi bir şeylere ilgi duyup bir&nbsp;yandan da bu yaşamı sürdürmek, çok zor olmuyor mu bu?”</p>

  <p>“Bu yaşam dediğin kaldırım ressamlığı mı? İlle de zor olması gerekmez. Kendini başarısız bir zavallı gibi hissetmezsen. Yani aklını oraya takmazsan.”</p>

  <p>“Gördüğüme göre, bir çok insanda o etkiyi yapıyor bu yaşam.”</p>

  <p>“Elbette, şu Paddy’ye bak. Çay delisi bir beleşçi zavallı. İzmarit&nbsp;atsınlar da otlanayım diye bekler durur. Çoğu berduşun durumu&nbsp;aynıdır. Adamdan saymam ben onları. Ama sen, senin ille öyle olman gerekmez. Madem ki, eğitim almışsın, ömrün boyunca yollarda sürtsen de, senin için önemi yok.”</p>

  <p>“Ama, ben gerçeğin bunun tam tersi olduğunu gördüm. Adamın parasını çekip aldın mı, o saat her şeyini yitirmiş oluyor.”</p>

  <p>“Hayır, her şeyini yitirmeyebilir. İçinde istek oldu mu, zengin&nbsp;ol, yoksul ol, aynı yaşamı sürersin. Okuduklarına, düşüncelerine&nbsp;bağlı kalabilirsin. Yalnızca şöyle diyeceksin: ‘Ben şu noktada&nbsp;-böyle derken alnını gösteriyordu- özgürüm.’ O zaman rahat&nbsp;edersin.”</p>

  <p>Bozo, konuşmasını hep bu havada sürdürdü. Ben de dikkatle dinliyordum. Galiba pek sıradışı bir kaldırım ressamıydı. Ben de,&nbsp;yoksulluğun önemli bir şey olmadığım söyleyen bir kişiyle ilk kez&nbsp;karşılaşmış oluyordum. O geceden sonra, birkaç gün boyunca Bozo’yla birkaç kez buluştuk, çünkü sık sık yağmur yağdı, çalışmasına olanak yoktu. Bu arada bana yaşamını anlattı, ilginç bir öyküsü vardı.</p>

  <p>İflas etmiş bir kitapçının oğluymuş. On sekiz yaşında badanacılığa başlamış; savaşta üç yıl boyunca Fransa’da ve Hindistan’da askerlik yapmış. Savaştan sonra, Paris’te badanacı olarak iş bulmuş. Yıllarca orada kalmış. Fransa, ona İngiltere’den daha iyi, daha uygun geliyormuş, -İngilizleri hor görüyordu - Paris’te durumu düzelmiş, para biriktirmiş, bir Fransız kızıyla nişanlanmış.&nbsp;Günün birinde nişanlısı bir otobüsün tekerleklerinin altında ezilip ölmüş. Bozo bir hafta süreyle hep içmiş. Sonra yine işinin başına dönmüş. Sersem gibiymiş..İş başı yaptığı günün sabahı, üzerinde çalıştığı yapı iskelesinden on iki metre aşağıya, kaldırıma&nbsp;düşmüş. Sağ ayağı hurdahaş olmuş. Nedense, tazminat diye vere&nbsp;vere altmış sterlin bir şey vermişler. İngiltere’ye dönmüş. İş ararken parasını tüketmiş. Middlesex Sokağı’ndaki pazarda kitap satmaya kalkmış, sonunda kaldırım ressamlığına kalmış. O zamandan beri günü gününe yaşıyormuş. Kışı yarı aç yarı tok geçirirmiş.&nbsp;Çoğu zaman, bir fakirler konukevinde ya da Embankment üzerinde bir yerde uyurmuş. Kendisini tanıdığımda üzerindeki giysilerinden, resim malzemesinden ve birkaç kitabından başka bir şeyi&nbsp;yoktu. Giysileri, bir berduşta rastlanan olağan partallardı, fakat yakalıklı ve kravatlıydı. Bundan da övünç duyuyordu. Yakalığı bir&nbsp;yıllık ya da daha eskiydi. Enseye dayanan yeri sürekli yıprandığından Bozo, gömleğin alt kesimini kesip yaka yaparmış, öyle ki,&nbsp;gömlekte etek diye bir şey hemen hemen kalmamıştı. Sakat ayağı,&nbsp;gittikçe kötüleşiyordu. Belki kesilmesi gerekecekti. Dizlerinde de,&nbsp;sürekli kaldırım üzerinde diz çökmüş durumda çalıştığından,&nbsp;kundura köselesi gibi nasırlar oluşmuştu. Dilenmekten ve kimsesizler evinde ölmekten başka bir geleceği olmadığı açıkça görülüyordu.</p>

  <p>Bütün bunlara karşın, korkmuyor, esef de utanç da duymuyordu, sızıldandığı da yoktu. İçinde bulunduğu duruma yüreklilikle bakabilmiş ve kendine bir felsefe yaratabilmişti. Dilenci olmanın kendi suçu olmadığını söyler ve bundan ötürü ne utanç ne rahatsızlık duyardı. Toplum düşmanıydı, eline fırsat geçse suç işlemeye de pekâlâ hazırdı. Tutumluluğu ilke olarak yadsırdı. Yaz&nbsp;boyu hiçbir şey biriktirmiyor, eline geçen fazla parayı, kadınlara&nbsp;ilgi duymadığından, yalnızca içkiye veriyordu. Kış geldiğinde on&nbsp;parasız olduğuna göre, toplum ona bakmalıydı. Kendisine acıyacak kimselerden olabildiğince almaya hazırdı, yeter ki, ondan teşekkür beklemesinler. Dinsel nitelikli yardım demeklerinden kaçınırdı. Çünkü, dediğine göre, iki lokma ekmek için söylettikleri&nbsp;ilahiler boğazında kalıyormuş. Gurur sorunu yaptığı daha başka&nbsp;birçok şey vardı. Örneğin, yaşamının hiçbir bölümünde, acından&nbsp;ölürken bile, yerden sigara izmariti almamıştı. Kendini olağan dilencilerin üzerinde bir sınıftan biri olarak kabul ediyordu. Ona&nbsp;göre, dilenciler aşağılık kimselerdi, nankör olma inceliğini bile&nbsp;gösteremeyen aşağılık kişiler.</p>

  <p>Orta derecede Fransızca biliyordu. Zola’nın birkaç romanını, Shakespeare’in tüm oyunlarını, <i>Gulliver’in Gezileri’ni</i> ve pek çok&nbsp;da deneme yazısı okumuştu. Başından geçenleri, insanın belleğinde kalacak sözcüklerle anlatıyordu. Örneğin, cenazelerden söz&nbsp;ederken şöyle dedi:</p>

  <p>“Hiç ceset yakılırken gördün mü? Ben, Hindistan’da gördüm. Herifi ateşin üzerine yatırdılar. Bir an sonra aklım gidiyor sandım,&nbsp;çünkü adam zıplamaya başlamıştı. Kasların sıcakta kasılmasından&nbsp;başka bir şey değildi ama, yine de bir tuhaf olmuştum. Öyle bir&nbsp;süre, ateş üzerinde balık gibi, kıpırdayıp durdu, sonra kamı şişti&nbsp;şişti, bir patladı, kırk metre öteden duyarsın. O gün bugün ceset&nbsp;yakılmasına karşıyımdır.”</p>

  <p>Ya da, uğradığı kaza hakkında şunları söylüyordu:</p>

  <p>“Doktor bana şöyle dedi: ‘Şükret ki tek ayağının üzerine düşmüşsün, dostum; ya bir de iki ayağının üzerine düşseydin. İki ayağının üzerine düşseydin, boktan bir körüklü armonika gibi iç&nbsp;içe geçer, sus pus olurdun, kalça kemiklerin kulaklarından dışarı&nbsp;fırlardı.”’</p>

  <p>Besbelli, bu sözcükler doktorun olamazdı, Bozo’nun kendi laflarıydı. Böyle laflar bulup ortaya çıkarmakta pek yetenekliydi. Beynini bozmadan, beyninin canlılığını yitirmeden kalmayı becermişti. Bu nedenle de, hiçbir şey ona yoksulluk önünde boyun eğdiremiyordu. Partallar giyebilirdi, soğukta titreyebilirdi ya da&nbsp;acından ölebilirdi, fakat okuyabildiği, düşünebildiği, göktaşlarını&nbsp;gözlemleyebildiği sürece, kendi deyimiyle, kafasının içinde özgür&nbsp;kalacaktı.</p>

  <p>Acı bir Tanrıtanımazdı -yani Tanrıya inanmamaktan çok, Tanrıyı sevmeme yönü ağır basan Tanrıtanımazlardandı- ve insan sorunlarının hiçbir zaman düzelmeyeceğini düşünüp bundan bir çeşit tat alırdı. Dediğine göre, Embankment üzerinde gecelerken bazen Merih ya da Erendiz gezegenlerine bakıp <i>belki oralarda da birer doldurma rıhtım</i> ve <i>o doldurma rıhtımların üzerinde uyuyanlar vardır,</i> diye düşünürmüş, bunu düşünmekle kendi durumunu&nbsp;daha çekilir kılarmış. Bu konuda acayip bir kuram uydurmuştu.&nbsp;Yeryüzünde yaşamın çetin olmasının nedeni olarak, gezegenimizin yaşam gereksinimleri bakımından yoksul olmasını gösterirdi.&nbsp;Merih, herhalde soğuk iklimi ve kıt suyuyla çok daha yoksulmuş.&nbsp;Orada yaşam da, o oranda, daha çetin olmalıymış. Yeryüzünde altı peni çalanı hapse tıktıklarına göre, Merih’te herhalde diri diri&nbsp;kazana atıp kaynatıyorlardı. Bu düşünce, nedendir bilmem, Bozo’nun pek hoşuna giderdi. Çok sıradışı bir adamdı Bozo.</p>
</body>
</html>
