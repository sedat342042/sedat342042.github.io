<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>37</h1>

  <p>Londra’da evsiz birinin uyuma olanakları konusunda bir-iki söz. Bugün Londra’da yardımsever kurumlar dışında gecesi yedi&nbsp;peniden aşağıya bir <i>yatak</i> bulmak olanaksızdır. Şayet bu yedi&nbsp;peniyi veremiyorsanız, şu durumlardan birine razı olmak zorundasınız:</p>

  <p>1. Embankment: İşte Paddy’nin Embankment’ta uyuma konusunda bana anlattıkları:</p>

  <p>“Burada uyumak için yapacağın tek şey, erken yatmaktır. Saat sekiz dedi mi, kerevetini çekip üzerine yatacaksın. Çünkü yeterince kerevet yok, bazen de hepsini kaldırıveriyorlar. Bir de, hemen uyumaya bakacaksın. On ikiden sonra öylesine soğuk&nbsp;olur ki, pek fazla uyuyamazsın. Zaten, sabah dört oldu mu, polis gelip uyandırır. Durmadan tependen geçen o tramvayların&nbsp;gürültüsünde zor uyku tutar. Irmağın karşı kıyısında yanıp sönen ışıklı ilanların gözüne girmesi de cabası. Soğuk ısırır. Orada&nbsp;uyuyanlar, genellikle gazete kâğıdına sarılırlar. O da pek bir işe&nbsp;yaramaz ya. Talihin yaver giderse, üç saat uyuyabilirsin.”</p>

  <p>Embankment’ta uyudum ve durumun Paddy’nin anlattıklarına uyduğunu gördüm. Ne var ki, bu, hiç uyumamaktan çok daha iyiydi. Geceyi sokaklarda Embankment’tan başka bir yerde geçirirseniz hiç uyuyamazsınız. Yasaya göre, Londra’da gece boyu oturabilirsiniz, fakat polis sizi uyurken görürse, oradan uzaklaştırmak zorundadır. Embankment ve pek az sayıda bir iki tane daha köşe (bir tanesi <i>Lyceum</i> Tiyatrosu’nun arkasına düşer) bu yasağın dışında kalır. Bu yasa elbette isteye isteye yapılmış bir&nbsp;saldırganlık örneğidir. Amacı, öyle diyorlar, insanları açıkta kalıp ölmekten korumakmış. Fakat bir kimsenin yeri yurdu yoksa&nbsp;ve açıkta kalmaktan ölecekse, o kimse ya uykuda ya uyanık ölecek demektir. Paris’te böyle bir yasa yok. Orada bir çok kişi Seine ırmağının köprüleri altında, kapı ağızlarında, parklardaki sıraların üzerinde, metronun sıcak hava püskürten açıklıklarının&nbsp;çevresinde, hattâ metro istasyonlarının içinde uyur. Görünüşe&nbsp;göre bunun kimseye bir zararı olmuyor. Kimse zorda kalmadıkça sokakta uyumak istemez. Sokakta kalacaksa, uyumasına da,&nbsp;uyuyabiliyorsa, izin verilmelidir.</p>

  <p>2. &nbsp;&nbsp;&nbsp;iki penilik peykehaneler: Bu, geceyi geçirmek için Embankment’tan biraz daha hallice bir yoldur . Orada adamlar sıra&nbsp;sıra bir peykeye otururlar, önlerinde bir ip gerilidir, sanki parmaklığa dayanır gibi o ipe abanırlar. Güldürmek için ‘uşak’ dedikleri bir adam sabah beşte gelip ipi keser. Ben hiç öyle bir peykehanede gece geçirmedim ama, Bozo birçok kez kalmış oralarda. Öyle oturmuş konumda uyunabiliyor mu, diye sordum.&nbsp;Uzaktan göründüğü kadar rahatsız bir konum değilmiş, herhalde doğrudan doğruya yerde yatmaktan iyidir. Paris’te de o çeşit&nbsp;barınaklar vardır. Fakat parası yirmi santimdir, yani yarım peni,&nbsp;buradaki gibi iki peni değil.</p>

  <p>3. &nbsp;&nbsp;&nbsp;Tabut: Gecesi dört peniye. Tahta bir sandıkta uyursunuz.&nbsp;Üzerinize de muşambalı bir çadırbezi çekersiniz. Soğuktur. En kötüsü de, tahtanın içinde yuvalanmış böceklerdir, onlardan kurtuluş yoktur.</p>

  <p>Bunların üzerinde, geceliği yedi peni ile bir şilin bir peni arasında değişen yerler gelir. En iyileri Rowton Evleri’dir. Oralarda gecelemenin fiyatı bir şilindir. Herkesin yatağı yanındakinden&nbsp;ayrılmış durumdadır, mükemmel bir banyodan yararlanabilirsiniz. Ayrıca yarım kuronluk yerleri de vardır. Artık oraları hemen&nbsp;hemen otel gibidir. Rowton Evleri çok görkemli binalardır, tek&nbsp;kötü yanı bunların sıkı bir disiplin altında olmasıdır. Bir şey'pişiremezsiniz, kâğıt oynayamazsınız vb. Bu evlerin iyiliğini&nbsp;kanıtlayacak şey, her zaman tıklım tıklım dolu olmalarıdır. Gecelemesi bir şilin bir peni olan Bruce Evleri de çok iyidir.</p>

  <p>Onlardan sonra, temizlik bakımından, sıralamada Selamet Ordusunun konukevleri yer alır. Bunların geceliği yedi ya da sekiz penidir. Çeşit çeşittirler -öteki yoksul konukevleri kadar kirli olanlarını da gördüm- fakat genellikle temizdirler. Çok iyi&nbsp;banyoları vardır, fakat yıkanmak için ayrı bir şey vermek gerekir. Bir şilin verirseniz, öteki yataklardan ayrılmış bir yatak alabilirsiniz. Sekiz penilik koğuşlarda yatak rahattır ama koğuşta o&nbsp;kadar çok yatak vardır -genellikle koğuşlar kırk yataklık olur- hepsi birbirine o kadar yakındır ki, şöyle sakin bir gece geçiremezsiniz. Hapishaneyi, yardımsever yurtlarını anımsatan pek&nbsp;çok kısıtlama vardır. Selamet Ordusu konukevleri yalnızca temizliği, düzeni her şeyin üzerinde tutan kimselere göredir.</p>

  <p>Bunların ötesinde bilinen yoksul yatakhaneleri vardır, ister yedi peni ister bir şilin verin, hepsi havasız ve gürültülüdür. Yatakların hepsi aynı derecede kirli ve rahatsızdır. Bunların iyi yanıysa, insanın buralarda rahat davranabilmesi, ev mutfağına&nbsp;benzer mutfaklarında ister gece ister gündüz yan gelip dinlenebilmesidir. İğrenç pislikte, hayvan ini gibi yerler ama, oralarda&nbsp;az çok toplumsal bir yaşam sürütebiliyor. Kadınlarınkinin genellikle daha da beter olduğu söylenir. Evli çiftleri alan yoksul konukevlerinin sayısı çok azdır. Evsiz bir adamın bir konukevinde, karısının da bir başkasında gecelemesi seyrek rastlanır bir durum değildir.</p>

  <p>Şu sıralar Londra’da yoksul konukevlerinde yaşayan insanların sayısı en az on beş bindir. Haftada iki sterlin ya da daha az para&nbsp;kazanan ve bir yere bağlı olmayan bir erkek için böyle bir konukevi pek uygun bir şeydir. Bu kadar ucuza döşeli oda bulmak zordur. Bu konukevlerindeyse, ocak bedavadır, iyi kötü bir banyo&nbsp;vardır, insan, insan yüzü görür, konuşacak kimseler bulur. Kire,&nbsp;pisliğe gelince, o ikinci derecede bir derttir. Bu konukevlerinin en&nbsp;kötü yanı şudur ki, insan oraya uyumak için bir para öder, doğru&nbsp;dürüst uymasıysa olanaksızdır. Buralarda paranıza karşılık alabileceğiniz şey, bir yetmişe doksan bir yatak, ortası tümsekli bir şilte, üzeri pamuk çarşafla kaplı tahta parçası gibi bir yasak, iki tane&nbsp;rengi kararmış, kokmuş örtü. Bir de bu yatak, en az beş yatağın&nbsp;bulunduğu bir odadadır; bazı yerlerde birbirinden bir iki metre&nbsp;uzaklıkta elli ya da altmış yatağın bir arada bulunduğu da olur. Elbette bu koşullarda kimse doğru dürüst uyuyamaz, insanların aynı biçimde tıkıştırıldıkları iki yer daha vardır, asker koğuşlarıyla&nbsp;hastaneler. Bir hastanenin beylik koğuşlarında, iyi bir uyku çekme umudu bile olamaz. Asker koğuşlarında yataklar iyidir. Gençlerin kendileri sağlıklıdırlar. Bir yoksul konukevindeyse, yatakhanedekilerin hemen hepsinin hiç geçmeyen bir öksürüğü vardır,&nbsp;çoğu mesanesinden dertlidir, saatte bir kalkmak zorundadırlar&nbsp;Bu nedenle de, uykuyu olanaksız kılan bir gürültü eksik olmaz.&nbsp;Gözlemlerime göre, böyle bir yerde gecede beş saatten daha fazla&nbsp;uyuyan kimse yoktur. Yedi peni hattâ daha fazlasını vermiş bir&nbsp;kimse için bu, kötü bir dolandırıcılıktan başka bir şey.değildir.</p>

  <p>Bu noktada yasal düzenlemeler bir şey yapabilir. Şu sıralar, Londra 11 Meclisi, konukevleri hakkında çeşit çeşit kararlar&nbsp;alıyor, fakat bunlar orada kalan insanların çıkarına yapılmış şeyler değil. Meclis yalnızca içkiyi, kumarı, dövüşü yasaklamaya çaba gösteriyor. Konukevlerinin yataklarının rahat olmasını öngören bir yasa yok. Bu, yürürlüğe koyması çok kolay bir şey. Örneğin, kumara kısıtlamalar getiren hükümlerin yürürlüğe konmasından daha kolay. Yoksul konukevlerini işletenler derli toplu çarşaflar, daha iyi şilteler sağlamaya, hepsinden de çok, yatakları birbirinden bir yarım duvarla ayırmaya zorlanabilir. Yatağın&nbsp;bulunduğu yerin küçük olması önem taşımaz. Önemli olan, bir&nbsp;insanın uyurken tek başına olabilmesidir. Bu ufak tefek değişiklikler, sıkı bir biçimde uygulanırsa, büyük bir fark yaratır. Bugün ödenen parayla, bir yoksul konukevinin makul bir rahata&nbsp;kavuşturulması olmayacak şey değildir. Croydon’daki belediye&nbsp;konukevinde dokuz peni ödeniyor, yataklar yarım duvarlarla&nbsp;birbirinden ayrılmış, hem de iyi yataklar, sandalyeler konulmuş&nbsp;-bu çeşit konukevlerinde bir lüks- mutfaklar da bodrumda değil, yeryüzünde. Dokuz peni alan öteki konukevlerinin hepsinin&nbsp;bu düzeyde olmaması için bir neden yok.</p>

  <p>Elbette, konukevlerinin sahipleri, topluca, bu iyileştirme önlemlerine karşı çıkacaklardır. Çünkü, şimdiki işleri onlara pek büyük kârlar sağlıyor. Ortalama bir konukevi gecede beşle on&nbsp;sterlin arasında bir parayı kasasına atar. Veresiye diye bir şey yoktur. Borcuna gecelemek kesinlikle yasaktır. Binanın kirası dışında giderler pek önemsizdir. Düzelmeye doğru herhangi bir gidiş,&nbsp;kalabalığın azalması yani daha az kâr kalması demek olacaktır.&nbsp;Yine de, Croydon’daki o mükemmel belediye konukevi insana&nbsp;dokuz peniye ne kadar iyi hizmet verilebildiğini gösteriyor. İyi&nbsp;kotarılmış birkaç yasa, bu koşulları genelleştirebilir. Şayet resmi&nbsp;makamlar konukevleriyle ilgileneceklerse, bir otelde hiçbir zaman kabul edilemeyecek birtakım kısıtlamalarla değil, onları daha konforlu duruma getirecek adımlarla işe başlamalılar.</p>
</body>
</html>
