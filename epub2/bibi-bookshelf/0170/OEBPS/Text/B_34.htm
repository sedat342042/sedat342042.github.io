<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>32</h1>

  <p>Londra argosu, Londralının sövgüleri konusunda elden geldiğince kısa olarak birkaç şey söylemek isterim. Herkesin bildiklerini atlıyorum:</p>

  <p>Gagger: Dilenci ya da sokakta herhangi bir marifet gösterip para isteyen. Moocher: Herhangi bir iş yapma bahanesine sığınmadan açıkça dilenen. Nobbler: Başkası adına parsa toplayan. Chanter: Sokak şarkıcısı. Clodchopper: Sokakta dans eden kişi. Mugfaker: Sokak fotoğrafçısı. Glimmer: Boş arabalara göz kulak olan. Gee ya da jee: İşportacının yanıbaşında durup bir şey satın&nbsp;alıyormuş gibi yaparak alışverişi kızıştıran. Split: Sivil polis memuru. Flattie: Üniformalı polis memuru. Dideki: Çingene. Toby:&nbsp;Berduş.</p>

  <p>Drop: Sadaka. Funkum: Zarf içinde satılan lavanta ya da başka bir kokulu ot. Boozer: Meyhane. Slang: İşportacı ruhsatı. Kip: Uyunacak ya gece geçirilecek yer. Smoke: Londra. Judy: Kadın.&nbsp;Spike: Yoksul konukevi. Lump: Yoksul konukevi. Tosheroon: Yarım kuron. Deaner: Şilin. Hog: Şilin. Sprovvsie: Altı peni. Clods:&nbsp;Bozuk para. Drum: Teneke kap. Shackles: Çorba. Chat: Ev. Hardup: İzmaritlerden harmanlanmış tütün. Stick ya da cane: Hırsızların kilit kanırtmada kullarıdıktan çubuk. Peter: Para kasası. Bly:&nbsp;Hırsızların kasa açmada kullarıdıkları asetilen lambası.</p>

  <p>Bawl: Emmek ya da yutmak. Knock off: Çalmak. Skipper: Açıkta uyumak.</p>

  <p>Bu sözcüklerin aşağı yukarı yansı büyükçe sözlüklerde vardır. Sayıları az da otsa, örneğin <i>funkum, tosheroon</i> gibi bazılarının türevlerinin köklerinden kestiremeyeceğimiz derecede uzaklaşmış&nbsp;olduğunu görmek insana ilginç geliyor. <i>Deaner</i> eskiden metelik&nbsp;anlamına gelen <i>denier</i> sözcüğünden geliyor olabilir. <i>Glimmer</i> adı&nbsp;ve <i>toglim</i> eylemi, <i>ışık</i> anlamındaki eski <i>glim</i> sözcüğüyle ya da gözüne ilişme anlamına gelen <i>glimpse</i> anlamındaki başka bir <i>glim</i> ile&nbsp;ilişkili olabilir. Fakat, yeni sözcük türetmeye bir örnek diye gösterilebilir, çünkü bugün kullanılan anlamında otomobilden eski&nbsp;olamaz. <i>Gee</i> acayip bir sözcük; herhalde beygir anlamına gelen&nbsp;<i>gee</i> sözcüğünden geliyordur. Screever’in kaynağı ise hiç belli değil. Latince <i>yazıyorum</i> anlamındaki <i>scribo</i> sözcüğünden türetilmiş olabilir ama, son yüz elli yıldır İngilizcede o kökten bir sözcüğe rastlanmamış. Doğrudan doğruya Fransızcadan alınmış da&nbsp;olamaz. Çünkü Fransa’da kaldırım ressamı diye bir şey bilinmez.&nbsp;<i>Judy</i> ve <i>bawl</i> Londra’nın Doğu mahalleleri lehçesinden sözcüklerdir. <i>Kuleli Köprü’</i>nün batısında bunlara rastlayamazsınız. <i>Smoke&nbsp;</i>sözcüğünü yalnızca berduşlar kullarıır. <i>Kip</i> Danimarka dilinden&nbsp;alınmadır. Çok yakın zamana kadar bu anlamda kullanılan, <i>doss&nbsp;</i>sözcüğüydü; fakat şimdi o iyice terkedildi.</p>

  <p>Londra argosu ve lehçesi galiba büyük hızla değişiyor. Dickens’in ve Surtees’nin anlattıktan o w yerine v, v yerine w telaffuz edilen eski Londra şivesi bugün iyice yok olmuş durumda. Bildiğimiz Cockney ağzı, herhalde ‘kırklı’ yıllarda ortaya çıkmış&nbsp;olsa gerek (Cockney ağzından ilk kez, Herman Melville’in <i>White</i> Jocfeei’inde, yani bir Amerikan kitabında, söz edilir); o da değişmeye başladı bile. Bugün yirmi yıl önceki gibi ısrarla <i>Jace</i> yerine <i>fice, nice</i> yerine <i>nawce</i> diyen pek az kimse var. Argo da şiveyle birlikte değişiyor. Örneğin, yirmi beş otuz yıl önce <i>uyaklı sövgü</i> Londra’da pek modaydı. Bir sözcüğün yerine onunla uyaklı bir başka sözcük kullanılıyordu. Örneğin <i>kiss</i> yerine <i>hit</i> ya da&nbsp;<i>miss feet</i> yerine <i>plates of meat</i> gibi. O kadar yaygındı ki, romanlarda bile kullanılırdı. Bugün hemen hemen izi kalmadı.<a id="footnote63"></a> Belki,&nbsp;bir yirmi yıl daha geçince, yukarıda yazdığım sözcükler de ortadan kalkmış olacaktır.</p>

  <p>Sövgü de değişiyor, ya da herhalde modaya uyuyor. Örneğin, yirmi yıl önce Londra’da işçi sınıfı <i>bloody</i> sözcüğünü çok kullanırdı; bugün, her ne kadar romancılar yazılarındaki işçilere bu&nbsp;sözcüğü söyletiyorlarsa da, gerçekte tümden bırakıldı. Bugün&nbsp;Londra doğumlu -durum, İskoçya ya da İrlanda kökenliler için&nbsp;değişik olabilir- hiç kimse, az çok bir eğitim görmemişse, <i>bloody&nbsp;</i>demiyor. Aslında, bu sözcüğün toplumsal basamağı yükseldi ve&nbsp;işçi sınıfının kullandığı bir sövgü olmaktan çıktı. Şu sıralarda Londra’da her ada ......<a id="footnote64"></a> sıfatı ekleniyor. Bunun da zamanla kentsoylu evlerinin oturma odalarına yükseleceğinden ve yerini başka bir sözcüğe bırakacağından kuşkumuz olmasın.</p>

  <p>&nbsp;</p>

  <p>Sövme denen şey, özellikle de İngilizlerin sövgüleri akıl sır ermez bir şeydir. Doğası gereği sövgü, sihir gibi, büyü gibi usdışıdır. Gerçekten de, bir çeşit sihirdir. Fakat, bunda aynı zamanda bir de zıtlık vardır. Şöyle ki, birisine söverken karşımızdakini rahatsız etmeyi, yaralamayı amaçlarız, bunu da saklı kalması</p>

  <p>gereken bir şeyi, genellikle seksüel işlevlerle ilgili bir şeyi dile getirerek yaparız. Acayip olan şudur ki, bir sözcük bir kez sövgü olarak iyice yerleşti mi, galiba başlangıçtaki anlamını yitiriyor; yani onu sövgü durumuna getiren neyse onu yitiriyor. Bir&nbsp;sözcük filan nesneyi gösterdiği için sövgüye dönüşüyor, sövgüye dönüştüğü için de artık o nesneyi göstermez oluyor. Örneğin, şimdi Londralılar..... sözcüğünü başlangıçtaki anlamında kullanmıyorlar ya da pek seyrek kullanıyorlar. Sabahtan akşama kadar ağızlarından düşmüyor, fakat gerçek anlamı olmayan bir sövgü olmaktan ileri gitmiyor. Gerçek anlamından böyle hızla&nbsp;uzaklaşan sözcüklere Fransızcada da rastlanabiliyor. Öyle ki, bir&nbsp;sözcüğü sövgü olarak kullanan kimse, gerçek anlamını hiç bilmiyor bile olabiliyor. Sanki, kural olarak, sövgü sözcüklerinin&nbsp;sihirli bir niteliği varmış gibi, sövgüye dönüştükten sonra bunlar, başka bir sınıf içine giriyor ve olağan konuşma çerçevesi&nbsp;içinde bir işe yaramıyor.</p>

  <p>Hakaret diye kullanılan sözcükler de küfürler gibi bir zıtlık kuralına göre yönetiliyor. İnsan bir sözcüğün kötü bir anlamı&nbsp;olduğu için hakaret diye kullanıldığını sanır ama, uygulamada&nbsp;hakaret değerle gerçek anlam arasında pek zayıf bir ilişki vardır. Örneğin, bir Londralının yüzüne savrulacak en ağır hakaret olan <i>bastard,</i> gerçek anlamıyla yani <i>piç</i> diye alınırsa öyle&nbsp;pek hakaret filan olmaması gerekir. Londra’da olsun Paris’te&nbsp;olsun, bir kadına söylenebilecek en ağır hakaret ise, <i>inek</i> sözcüğüdür; ineklerin hayvanların en sevimlilerinden olduğu düşünülürse, bunun bir kompliman olarak bile alınması gerekebilir. Açıkça görülüyor ki, bir sözcük, sözlükteki anlamına&nbsp;gönderme yapmaksızın, sırf bir hakaret olarak kullanıldığı için&nbsp;hakaret niteliği almaktadır. Çünkü, sözcükler, özellikle küfürler, kamunun genel eğilimi onları ne diye seçtiyse odurlar. Bu bağlamda, bir küfür sözcüğünün iki ülke arasındaki sının geçince ilginç biçimde nitelik değiştirdiği görülebilir. İngiltere’de&nbsp;<i>Je m’enfous</i> sözcüklerini bir yerde basılı olarak yayınlayabilirsiniz, kimse de sizi protesto edemez. Halbuki Fransa’da Je <i>m’en&nbsp;</i>.....diye bastırmak zorundasmızdır. Ya da, başka bir örnek alalım. <i>Bamshoot,</i> Hindu dilinde pek ağır, bağışlanamaz bir hakaret olan <i>bahinchut</i> sözcüğünün değişmiş bir biçimiyken, İngilizcede&nbsp;hafif bir yergi olmaktan öteye gitmez. Hatta, bir kez bu sözcüğe&nbsp;öğrenciler için basılmış bir okuma kitabında bile rastladım. Aristophanes’in oyunlarından birindeydi. Açıklamaları veren kimse,&nbsp;bir İran elçisinin söylediği abuk sabuk sözcüklerden biri diye tanıtıyordu. Herhalde, açıklamacı <i>bachinchut</i> sözcüğünün ne anlama geldiğini biliyor olmalıydı. Fakat, yabancı sözcük olduğu&nbsp;için, o sihirli küfür niteliğini yitirmişti, şu halde baskılı kâğıtta&nbsp;karşımıza çıkabilirdi.</p>

  <p>Londra da küfür, sövme konusunda ilginç bir nokta daha vardır: Erkekler, genellikle kadınların önünde sövmezler. Paris’te bu hayli değişiktir. Parisli bir emekçi, bir kadının karşısında küfür etmemeyi yeğler, fakat bu konuda hiç de ödün vermez değildir. Ayrıca, kadınlar da açık açık küfür ederler. Bu konuda&nbsp;Londralılar daha terbiyeli, ya da daha nane molla.</p>

  <p>Bunlar az çok gelişigüzel topladığım notlar. Bu konularla uğraşan birinin çıkıp da değişmeleri uygun bir biçimde kaydederek Londra kentinin argo ve sövgü yıllığını hazırlamaması üzülecek şey. Sözcüklerin oluşumu, gelişmesi ve kullanımdan kalkması sorununa yararlı biçimde ışık tutardı.</p>
</body>
</html>
