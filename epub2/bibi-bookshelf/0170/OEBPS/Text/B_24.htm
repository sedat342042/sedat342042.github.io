<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>22</h1>

  <p>Paris’te bir restoran bulaşıkçısının yaşamı hakkında düşündüklerimi, o düşüncelerimin değeri ne olursa olsun, söylemek isterim. Büyük ve modern bir kentte birkaç bin kişinin uyku dışında kalan saatlerinin tümünü yeraltında hamam gibi sıcak&nbsp;bodrumlarda tabak ovarak geçirdiğini düşünmek insana tuhaf&nbsp;gelir. Benim sorum şu: Bu yaşam neden böyle sürüp gider, amacı nedir, böyle sürüp gitmesini isteyen kimdir? Ve ben neden basitçe başkaldırıcı, hiçbir şey yapmaz bir tutum benimsemiyorum? Bir bulaşıkçının yaşamının toplumsal anlamını göz önüne&nbsp;getirmeye çalışıyorum.</p>

  <p>Sanırım, önce şunu söylemek gerekir ki, bulaşıkçı modern dünyanın kölelerinden biridir. Elbette bulaşıkçı için yanıp yakılmak gerekmez, çünkü birçok el işçisinden daha iyi durumdadır.&nbsp;Fakat yine de, alınıp satılan bir insandan daha özgür değildir.&nbsp;Yaptığı iş köle işidir ve o işte herhangi bir hüner yoktur. Ancak&nbsp;ölmeyecek kadar ücret alır. Tek tatilini kovulduğunda yaşar. Yaşamında evlilik diye bir şey yoktur ya da evlense bile karısı da&nbsp;çalışmak zorundadır. Bu yaşamdan kurtulup kaçacağı tek yer&nbsp;hapishane olabilir. Şu anda Paris’te günde on saat, on beş saat tabak ovan üniversite mezunu erkekler bulunduğundan eminim.&nbsp;Bunun sadece bu adamların aylaklığından, işe yaramazlıklarından kaynaklandığını söyleyemeyiz, çünkü aylak adam, avare&nbsp;adam bulaşıkçı olmaz. Bu insanlar düşünceyi olanaksız kılan bir&nbsp;çarkın tuzağına kapılmış kimselerdir. Şayet bulaşıkçılar düşünmüş olsalardı, çoktan bir sendika kurar, ücretlerini artırmak için&nbsp;greve giderlerdi. Ama düşünmezler, çünkü düşünecek vakitleri&nbsp;yoktur; yaşamları onları köle yapmıştır.</p>

  <p>Sorun şu: Neden bu kölelik sürüp gidiyor? İnsanlar her çalışmanın doğru dürüst bir amaç için olduğunu peşinen akıllarına koymuşlar bir kez. Birinin hoş olmayan bir iş yaptığını görüyorlar. ‘O iş gereklidir’ deyip kendilerini sorunu çözdüklerine inandırıyorlar. Örneğin, madenden kömür çıkarmak çetin iştir ama,&nbsp;zorunludur. Çünkü kömür bizim için gerekli bir şeydir. Lağımcılık hoş iş değildir ama, birinin lağımda çalışması gerekir. Bulaşıkçının işi için de aynı şekilde düşünülür. Bazı kimseler restoranda karınlarını doyurmak zorunda, bazı kimseler de haftanın seksen saatini onların tabaklarını temizleyerek geçirecek. Bu, uygarlık gereğidir; o halde sorgulanamaz bir durumdur. İşte dikkate alınması gereken şey, bu nokta.</p>

  <p>Bir bulaşıkçının emeği uygarlık için gerekli midir? Zor ve tatsız olduğu için bize ‘namuslu’ bir iş gibi geliyor. El işine büyük saygı duyuyoruz. Adamın birini ağaç keserken görürüz. Bize&nbsp;toplumsal bir gereksinimi yerine getiriyor gibi gelir. Neden? Sadece adam kaslarını kullanıyor diye. Güzel bir ağacı çirkin bir&nbsp;yontu ortaya çıkarmak için kesmiş olabileceği hiç aklımıza gelmez. Sanırım, bulaşıkçı örneğinde de aynı şey var. Ekmeğini alnının teriyle kazanıyor fakat yararlı hiçbir şey yapmıyor; olsa olsa birine bir rahatlık sağlıyor, o da çoğu zaman gerçek rahatlık&nbsp;değil.</p>

  <p>Rahat olmayan rahatlıkla neyi kastettiğime ilişkin, uç bir örnek, Avrupa’da pek rastlanmayan bir örnek vereyim. Hintli bir çekçek arabacısını ya da atlı arabaların cılız atını alalım. Uzak&nbsp;Dogu’nun herhangi bir kentinde bu arabacılardan yüzlerce vardır. Belden yukarısı çıplak, elli kilo bile gelmeyen kara kuru insan yıkıntıları. Bir kısmı hastadır. Bir kısmı elli yaşını bulmuştur. Güneşin alnında ya da yağmur altında, başları eğik, kır bıyıklarından ter aka aka kilometreler boyu arabanın oklarını kavramış, koşarlar, koşarlar. Yavaşlasalar, yolcu <i>bahinchut</i><a id="footnote48"></a> diye bağırır. Ayda otuz kırk rupi kazanırlar. Birkaç yılda öksürmekten&nbsp;ciğerleri sökülür. Atlara gelince, sıska, kadidi çıkmış, işe koşulacak pek bir ömrü kalmadığı için ucuza satılmış şeylerdir. Sahibi&nbsp;kırbacı yem yerine geçecek bir şeymiş gibi görür. Çalışmaları bir&nbsp;denklem gibidir. Kırbaç artı yem eşit enerji. Genellikle yüzde&nbsp;altmış kırbaç, yüzde kırk yem. Bazen boyunlarında geniş bir sıyrık olur, gün boyu arabayı çekerlerken koşum da çıplak etin&nbsp;üzerine sürtünüp durur. Yine de hâlâ çalıştırılabilirler; bütün sorun bunları arkadaki acının öndeki acıdan daha ağır basacağı ölçüde kırbaçlamaktadır. Birkaç yıl sonra kırbacın yararı kalmaz.&nbsp;Hayvanı kesime gönderirler. İşte bunlar gereksiz işe verebileceğimiz birer örnek. Çünkü insanların ne çekçek arabasına ne atlı&nbsp;arabaya gerçek bir gereksinimi vardır. Bunlar, yalnızca Doğulular yaya gitmeyi aşağılık bir şey diye gördükleri için vardır. Bunlar rahatlıktır, binen herkes bunların pek zavallısından birer rahatlık olduğunu bilir. Ufacık bir rahatlık, insanların ve hayvanların çektiği acıyla karşılaştırılamayacak kadar ufak bir rahatlık&nbsp;sağlayan şeylerdir bunlar.</p>

  <p>Bulaşıkçı bu çekçek arabacısına ya da at arabasını çeken sıska ata göre kral gibiyse de durumu aynıdır. Bir otelin ya da bir restoranın kölesidir ve köleliğinin hemen hemen hiçbir şeye yararı yoktur. Çünkü, işin aslına bakılırsa, büyük oteller ya da şık&nbsp;restoranlar gerçekten gerekli midir?.. Rahatlık verdikleri varsayılmaktadır. Halbuki gerçekte verdikleri şey, rahatın adı bir&nbsp;kopyasından başka bir şey değildir. Hemen herkes otellerden&nbsp;nefret eder. Bazı restoranlar ötekilerden daha iyidir. Fakat, insanın aynı paraya mâlolan bir ev yemeğinden alacağı tadı restoranda alması olanaksızdır. Kuşkusuz oteller ve restoranlar var olacaktır. Fakat, yüzlerce insanı köle yapmalan da gerekmez. Oralardaki işi yaratan, asal şeyler değildir, sözümona bir rahatı temsil eden fasa fisodur. Şıklık dedikleri şey, aslında personelin daha çok çalışması, müşterilerin daha çok para vermelerinden başka bir şey değil. Bunda patrondan başka kimsenin kârı yoktur.&nbsp;Adam, gider Deauville’de kendisine şatafatlı bir villa alır. ‘Şık’ bir&nbsp;otel, iki yüz kişinin eşşek gibi çalışıp iki yüz kişinin gerçekten&nbsp;istemedikleri birtakım şeylere avuç dolusu para ödedikleri bir&nbsp;yerdir. Otellerden, restoranlardan bu saçmalık kaldırılsa, işler&nbsp;sade bir verimlilikle yürütülse, bulaşıkçılar da on ya da on beş&nbsp;saat yerine altı ya da sekiz saat çalışırlar.</p>

  <p>Varsayalım ki, bulaşıkçının yaptığı iş, az çok yararsız bir şeydir. O zaman şu soru geliyor: Neden çalışmayı sürdürmesini istiyorlar? Hemen göze görünür ekonomik nedenin daha gerilerine gitmeye ve yaşamı boyunca tabak ovan insanlar bulunduğunu düşünmenin bir kimseye nasıl bir zevk vereceğini kafamda canlandırmaya çalışıyorum. Çünkü, kuşkusuz, birtakım kimseler, rahat konumda kimseler, böyle şeyleri düşünüp zevk duyuyorlardır. Marcus Cato,<a id="footnote49"></a> bir kölenin uyumadığı zaman ille çalışması gerektiğini söyler. Yaptığı işin gerekip gerekmediğinin önemi yok, çalışacak, çünkü çalışma, en azından köleler için, iyi bir&nbsp;şeydir. Böyle düşünenler hâlâ var ve dağlar taşlar gibi sıkıcı işler</p>

  <p>üst üste yığılmaya devam ediyor.</p>

  <p>Sanırım, yararsız işi sürdürme isteğinin altında yoksul halk karşısında duyulan korku yatıyor. Yoksul halk, diye düşünülüyor, öylesine aşağı bir hayvanlar topluluğudur ki, elleri boş kalırsa tehlikeli olur; onlar düşünmeye vakitleri olmayacak kadar&nbsp;çok çalıştırılmalıdır. Nasılsa kafasının içi dürüst kalmış bir zengine çalışma koşullarının düzeltilmesi konusunda bir şey sorulsa şöyle diyecektir:</p>

  <p>“Fakirliğin hoş bir şey olmadığını biliyoruz; aslında biz, fakirlik çok uzaklarda olduğundan, onun tatsızlığı düşüncesiyle üzülüp hoş vakit geçiriyoruz. Ama bizim o konuda bir şey yapmamızı beklemeyin. Siz aşağı tabakadan insanların durumuna,&nbsp;tıpkı uyuz bir kediye acıdığımız gibi üzülürüz; koşullarınızın şu&nbsp;ya da bu yoldan düzeltilmesine karşıysa var gücümüzle karşı çıkarız. Bizce şimdi olduğunuz durumda daha tehlikesizsiniz. İşlerin bugünkü durumu bize uygun geliyor. Başınızı boş bırakmayı göze alamayız, günde bir saat bile böyle bir şey yapamayız.&nbsp;İşte, sevgili kardeşlerimiz, madem ki bizim İtalya gezilerine çıkabilmemiz için sizin ter dökmeniz gerekiyor, dökün bakalım,&nbsp;cehenneme kadar yolunuz var."</p>

  <p>Akıllı ve eğitim görmüş kişilerin tutumu işte tam budur. Bunun özünü yüz tane ciddi yazıda okuyabilirsiniz. Eğitimli insanlar arasında geliri yılda -diyelim ki- dört yüz sterlinin altında olanların sayısı pek azdır. Onlar, doğal olarak zenginlerden yana olurlar, çünkü fakirlere tanınacak herhangi bir özgürlüğün,&nbsp;verilecek bir ödünün kendi özgürlüklerini kısacağını sanırlar.&nbsp;Durumun karşı seçeneğinde sıkıcı bir Marksist cennetin varlığını sezinlediği için, eğitimli kişi, her şeyin olduğu gibi sürüp gitmesinden yanadır. Belki zengin dostlarını pek sevmez ama, onların en bayağısının bile, kendi zevklerine yoksul adam kadar ters düşmediğini, kendi türüne fakirden daha yakın olduğunu varsayar ve zenginlerin yanında yer almasının daha doğru olduğunu düşünür. İşte hemen hemen bütün zeki kimseleri düşüncelerinde tutucu kılan bu yoksul halk korkusudur.</p>

  <p>Yoksul halktan korku, usdışı bir korkudur. Zenginle yoksul arasında görünmeyen ve sanki iki ayrı ırktanmışlar, biri siyah,&nbsp;biri beyazmış gibi bir temel ayrım olduğu düşüncesine dayanmaktadır. Fakat gerçekte öyle bir ayrım yoktur. Zengin kitlesiyle yoksul kitlesi yalnızca gelirleriyle birbirlerinden ayrılır, başka&nbsp;hiçbir şeyle değil. Ortalama bir milyonerle sırtında yeni bir giysi bulunan ortalama bulaşıkçı arasında hiçbir ayrım yoktur, ikisinin yerlerini bir değiştirin, hokus pokus, hangisi zaptiye, hangisi hırsız? Eşit koşullarda fakirlerle yan yana gelmiş herhangi&nbsp;bir kimse bunu böyle bilir. Fakat, sorun şurada ki, aslında açık&nbsp;düşünceli olması gereken kişiler, yani aklı başında, eğitimli kişiler hiçbir zaman fakirlerle bir araya gelmiyorlar. Eğitimli kişilerin çoğu, fakirlik konusunda ne yapıyor? Villon’un şiirlerinin&nbsp;bendeki baskısında <i>‘Ne pain ne voyent qu’aux fenestres</i> dizesi&nbsp;için yayıncı bir dipnotla açıklama yapma gereğini duymuş. Demek, açlık okul görmüş adamın yaşantısından onca uzakmış! Bu&nbsp;bilgisizlikten elbette usdışı bir korku doğar. Yoksul halktan&nbsp;korku. Eğitimli adam, bir saat özgürlüğe sahip olunca gelip&nbsp;onun evini yağmalayacak, kitaplarını yakacak, onu bir makinenin başına oturtup çalıştıracak ya da kenefi yıkatacak bir alt-insan takımından korkar. ‘Herhangi bir şey, bu ayak takımının zincirini koparmasından iyidir’, diye düşünür. Aslında bugün zincirini koparıp ortalığa dağılmışlar var. Bunlar, zengin adamlar biçiminde karşımızda. Güçlerini ‘şık’ oteller türünden can sıkıntısı çarklarını döndürmekte kullanıyorlar.<a id="footnote50"></a></p>

  <p>Özetleyelim. Bulaşıkçı köledir, büyük bölümü gereksiz, aptalca işler yapan, tepe tepe kullanılan bir köle. Boş kalırsa tehlikeli olabileceği yolundaki temel düşünce zihinlerden çıkmadığı için hep çalıştırılan bir köle. Onun tarafını tutması gereken eğitimli kişiler de bu sürece katılıyorlar, çünkü onun hakkında bir&nbsp;şey bildikleri yok, bilmedikleri şeyden de korkuyorlar. Bunu bulaşıkçı için söylüyorum ama, üzerinde durduğumuz örnek bulaşıkçı olduğu için. Yoksa, aynı şey sayısız türden işçi konusunda&nbsp;da söylenebilir. Bunlar yalnızca benim bulaşıkçı yaşamı konusunda, şu anda karşı karşıya bulunduğumuz ekonomik sorunlara dayandırmadan ileri sürdüğüm düşünceler ve kuşkusuz harcıâlem şeyler. Bunları, otelde çalışırken insanın kafasına üşüşen&nbsp;düşüncelere bir örnek diye yazıyorum.</p>
</body>
</html>
