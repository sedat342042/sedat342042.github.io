<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>34</h1>

  <p>Ertesi sabah, paramız tükenmiş .olduğundan, Paddy ile ben bedava konukevi aramak üzere yollara düştük. Eski Kent Yolu’ndan güneye, Cromley’e doğru indik. Londra sınırlan içinde bir&nbsp;yere gidemezdik, çünkü Paddy kısa bir süre önce bir Londra konukevinde kalmıştı, yine başvurmayı göze alamadı. Asfalt yolda,&nbsp;topuklanınız su toplayarak, yirmi beş kilometre yol yürüyecektik&nbsp;ve açlığımızın son kertesindeydik. Paddy, fakir konukevinde geçireceği zamana hazırlanmak için, kaldırımı temizleyip üzerine sigara izmaritleri serdi. Sonunda semeresini de aldı: Eline bir peni&nbsp;geçti. Kocaman bir parça bayat ekmek aldık, yürürken bir yandan&nbsp;da onu gövdeye indirdik.</p>

  <p>Cromley’e vardığımızda konukevine gitmek için vakit erkendi. Birkaç kilometre daha yürüyüp, otlak kenarındaki bir koruya vardık. Orada oturulabilirdi. Ezilmiş otlardan, kirli gazete kâğıtlarından, paslı teneke kutulardan anlaşıldığına göre, berduşların&nbsp;her zaman uğradıkları bir yerdi. Zaten birer ikişer gelmeye başlamışlardı. Hoş bir sonbahar havası vardı. Yakınımızda solucanotlarından oluşmuş sık bir alan bulunuyordu. Bugün hâlâ o solucanotlarının berduşlarınkiyle yarışan keskin, kötü kokusu burnuma&nbsp;gelir. Otlakta iki tane iri boy tay, bir çit kapısının önünde durmuş, çiti kemiriyorlardı. Terlemiştik, bitkindik, yere seriliverdik. Birisi kuru çalı çırpı toplayıp ateş yaktı; teneke bir kaptan hepimiz sırayla sütsüz çay içtik.</p>

  <p>Adamlardan bazıları öyküler anlatmaya başladı. Bili adında biri, ilginç bir tipti, tam eski toprak bir berduş, Herkül gibi güçlü, çalışmaya açıktan açığa düşman bir adam. Ne zaman istese bir yapıda iş bulabileceğini söyleyip fiziksel gücüyle övünüyordu. Fakat, ilk haftalığını alır almaz öylesine içip sarhoş oluyormuş ki,&nbsp;kovuyorlarmış. İki iş arasında beleşçilikle, genellikle dükkâncılardan bir şeyler sızdırmakla geçiniyormuş. Şöyle diyordu:</p>

  <p>“Öyle her yere gitmem, örneğin Kent’e. Kent’te işler kesat gider. Bir sürü beleşçi vardır. Fırıncılar bayatları sana vereceğine atmayı&nbsp;yeğlerler. Oxford. Hah, işte, Oxford, beleşçilik edilecek yerdir. Oradayken ekmek verdiler, beykın verdiler, et verdiler; her akşam öğrencilerden o gecenin yatak parasını çıkarıyordum. Son gece, yatak&nbsp;param çıkışmadı, iki peni eksikti. Bir papaza gittim, üç peni istedim. Verdi üç peniyi ama, hemen de beni dileniyorum diye polise&nbsp;ihbar etti. Aynasız geldi ‘Sen dileniyormuşsun,’ diyor. Hayır, dedim, Beyefendiye saati soruyordum. Aynasız, üstümü yoklamaya&nbsp;başladı. O yarım kilo ette iki somun ekmeği buldu. ‘Peki, o halde&nbsp;bunlar nedir?’ dedi. ‘Sen karakola gel bakalım.’ Yargıç yedi gün hapis verdi. Ondan sonra artık papazlardan bir şey istemez oldum.&nbsp;Ama yedi gün van gelip yatmaya da aldıracak adam mıyım?” vb. vb.</p>

  <p>Anlaşıldığına göre, adamın tüm yaşamı bu beleşçilik-zom olmayan gelip yatma(!) çemberi içinde geçiyordu. Anlatırken sanki pek eğlenceli bir şeymiş gibi gülüyordu. Üzerinde fitilli kadifeden bir&nbsp;takım, boyun atkısı ve kasketten başka bir şey olmadığına, ne çamaşır ne de çorabı bulunmadığına göre, dilencilikten eline pek bir&nbsp;şey geçmiyor olmalıydı. Yine de şişman ve keyfi yerindeydi, hattâ,&nbsp;o sıralar berduşlar arasında az görülen bir şey, bira kokuyordu.</p>

  <p>Berduşların arasında, kısa süre önce Cromley konukevinde kalmış iki kişi vardı, bize orayla ilgili bir hortlak öyküsü anlattılar. Yıllar önce orada bir berduş kendini öldürmüş. Nasılsa hücresine&nbsp;ustura sokmayı becerebilmiş olan adam orada boğazını kesmiş.&nbsp;Sabahleyin çavuş hücreleri dolaşırken bununkinin kapışım ceset&nbsp;dayandığı için açamamışlar, zorlayınca ölünün kolu kırılmış. Ölü,&nbsp;kırılan kolunun öcünü almak için, hücresine gelirmiş; öyle ki, o&nbsp;hücrede kim yatarsa o yıl içinde ölürmüş. Elbette birçok da örnek&nbsp;sayabiliyorlardı. Bir hücrenin kapısı açılmakta direnirse, vebadan&nbsp;kaçar gibi kaçacaktınız, çünkü o hücre perili hücreydi.</p>

  <p>Eskiden denizci olan iki berduş da başka bir korkunç öykü anlattılar. Adamın biri -adamı tanıdıklarına yemin ediyorlardı-Şili’ye kalkan bir gemiye kaçak yolcu olarak girmeyi aklına koymuş. Gemiye büyük tahta sandıklarda ambalajlanmış malzeme&nbsp;yükleniyormuş. Kaçak adam, bir liman işçisinin yardımıyla bu&nbsp;sandıklardan birinin içine gizlenmeyi başarmış. Fakat, liman işçisi sandıkların yüklenme sırasını şaşırınca, vinç, kaçağın bulunduğu sandığı kavrayıp ambarın dibine oturtmuş, üzerine de yüzlerce başka sandık yüklemiş. Yolculuğun sonuna kadar hiç kimse&nbsp;bir şeyin farkına varmamış, yolun sonunda da havasızlıktan boğulmuş olan kaçak yolcunun çürümekte olan cesedini bulmuşlar.</p>

  <p>Başka biri, İskoçyalı haydut Gilderoy’un öyküsünü anlattı. Gilderoy, asılarak idama mahkûm edildikten sonra kaçan, kendisini mahkûm etmiş yargıcı kaçırıp -Ne herif ama!- asan adamın adı.&nbsp;Berduşlar, elbette, öyküye bayılıyorlardı. Fakat, ilginç olan şu ki,&nbsp;hepsi de öyküyü yanlış biliyordu. Amerika’ya kaçıp kurtulduğunu&nbsp;sanıyorlardı. Halbuki, aslında adam yeniden yakalanıp idam edilmişti. Öykü, kuşkusuz bile bile değiştirilmişti. Tıpkı çocukların&nbsp;<i>Samsan</i> ya da <i>Robin Hood</i> öykülerine mutlu sonlar uydurmaları gibi.</p>

  <p>Son öykü adamların konuşma konusunu tarihe çevirmişti. Çok yaşlı biri, <i>‘bir ısırık yasasının’</i> soyluların geyik yerine insan&nbsp;avladıkları günlerden kalma olduğunu söyledi. Ötekilerin bir bölümü adama güldüler. Ama o, bildiğinden kesinlikle emindi. Ayrıca <i>Tahıl</i> Yasalarını da duymuş. <i>Jus primae</i> noctis’ten<a id="footnote65"></a> de -bunun halen var olduğuna inanıyordu- haberi varmış. Büyük Ayaklanmayı<a id="footnote66"></a> da biliyormuş. Onun, yoksulların zenginlere karşı&nbsp;ayaklanması olduğunu sanıyordu, herhalde köylü ayaklanmalarıyla karıştırmış olmalıydı. Yaşlı adamın okuma bilip bildiğinden&nbsp;bile kuşkuluyum. Herhalde gazete makalelerinden öğrenilmiş&nbsp;şeyler anlatmıyordu. Tarihten bölük pörçük bildikleri, kuşaktan&nbsp;kuşağa aktarılmış öykülerdi. Bir bölümü ta Orta Çağdan gelen zayif bir yankı gibi yüzyıllardır ağızlarda dolaşıyor olabilirdi.</p>

  <p>Paddy ile ikimiz akşam altıda konukevine girip sabah onda çıktık. Romton ve Edbury’dekilere çok benziyordu. Hayalet mayalet görmedik. Orada geçici çalışanların arasında eskiden Norfolk’ta balıkçılık yapmış William ve Fred adında iki kişi vardı. Yaşam dolu adamlardı. Şarkı söylemeyi de seviyorlardı. Mutsuz <i>Bella</i> diye bir şarkıları vardı, burada kaydetmeye değer. İki gün boyunca beş altı kez söylediler, ezberledim. Bir iki dizeyi kaçırmış olabilirim, onları da benzeterek yazıyorum. Şöyleydi:</p>

  <p>&nbsp;</p>

  <p>Bella gençti, Bella güzeldi.</p>

  <p>Parlak mavi gözleri, sarı saçları vardı,</p>

  <p>Ah, mutsuz Bella!</p>

  <p>Yürüyüşü hafifti, yüreği şendi,</p>

  <p>Ama aklı yokmuş ki günün birinde</p>

  <p>Yuva kurmaya kalktı,</p>

  <p>Kötü, kalpsiz, acımasız bir herifle.</p>

  <p>&nbsp;</p>

  <p>Mutsuz Bella gençti, bilmiyordu ki,</p>

  <p>Bu dünya çetindir, erkekler aldatırlar,</p>

  <p>Ah, mutsuz Bella!</p>

  <p>Dedi ki: “Kocam, doğru neyse onu yapar,</p>

  <p>Şimdi beni alacak, çünkü alması gerekiyor.”&nbsp;</p>

  <p>Sevgi dolu yüreği güveniyordu&nbsp;</p>

  <p>Kötü, kalpsiz, acımasız herife.</p>

  <p>&nbsp;</p>

  <p>Herifin evine gitti; kirloz mendebur</p>

  <p>Partallarını toplamış, çıkın yapmıştı.</p>

  <p>Ah, mutsuz Bella!</p>

  <p>Ev sahibesi bağırdı: “Defol, orospu,</p>

  <p>Bir daha seni burada görmeyeyim.”</p>

  <p>Zavallı Bella öylesine kırıldı ki</p>

  <p>Kötü, kalpsiz, acımasız herifin yüzünden.</p>

  <p>&nbsp;</p>

  <p>Bütün gece karlarda yürüdü, durdu,</p>

  <p>Neler çektiğini kimse bilmez,</p>

  <p>Ah. mutsuz Bella!</p>

  <p>&nbsp;</p>

  <p>Sabah olup gün ağardığında,</p>

  <p>Yazık, yazık ki Bella’cık ölmüştü.</p>

  <p>Gencecikken yapayalnız yatağına gönderilmişti</p>

  <p>Kötü, kalpsiz, acımasız herif tarafından.</p>

  <p>&nbsp;</p>

  <p>İşte böyle, sen ne istersen yap,</p>

  <p>Günahın meyveleri hâlâ duruyor.</p>

  <p>Ah, mutsuz Bella!</p>

  <p>Mezanna indirirlerken</p>

  <p>Erkekler dediler ki: “Yaşam böyledir.”</p>

  <p>Fakat kadınlar tatlı sesleriyle peşten şöyle okudular:</p>

  <p>“Erkek milleti değil mi, hepsinin topunu..."</p>

  <p>&nbsp;</p>

  <p>Şarkı bir kadının kaleminden çıkmış olabilir. Bu şarkıyı söyleyen William ve Fred, tam birer hergeleydi, berduşların adını kötüye çıkaran cinsten. Cromley’deki konukevi çavuşunun elinde bir miktar eski giysi olduğunu, orada kalanların bir bölümüne dağıtılacağını duymuşlar. Gelmeden önce çizmelerini çıkarıp saya&nbsp;dikişlerini sökmüşler, tabanlarını kesmişler, epeyce harap etmişler. İki çift çizme için başvurularını yaptılar. Çavuş, ayaklarındakilerin ne kadar berbat olduğunu görünce, bunlara hemen hemen&nbsp;yepyeni birer çift verdi. Sabah olup da dışarı çıkar çıkmaz, William ile Fred yeni çizmeleri bir şilin dokuz peniye sattılar. Onlara&nbsp;göre, kendi çizmelerini hemen hemen giyilemez duruma getirmeleri bu paraya değmişti.</p>

  <p>Konukevinden ayrıldıktan sonra, hepimiz güneye, Lower Binfield ve İde Hill’e doğru yol almaya başladık. Uzun, yorgun bir kafile oluşturmuştuk. Yolda berduşlardan ikisinin arasında bir&nbsp;kavga oldu. Patırtı birden bire çıkmış. Saçma bir casus <i>belli</i><a id="footnote67"></a> vardı: Bir tanesi ötekine ‘Bokçugil!’ demiş, öteki de bunu ‘Bolşevik’&nbsp;anlamış. Yani korkunç bir küfür. Bir tarlada kozlarını paylaşmaya&nbsp;giriştiler. İçimizden on-on iki kişi durup seyrettik. Sahne bir nedenden ötürü belleğime kazındı. Dayağı yiyen adam yere düşünce kasketi başından yuvarlanmıştı. Saçlarının bembeyaz olduğu&nbsp;görüldü. Bundan sonra aramızdan bazıları işe karışıp dövüşü&nbsp;durdurdu. Bu arada Paddy, ona buna bir şeyler sorup kavganın&nbsp;gerçek nedenini öğrenmiş. Sorun birkaç penilik yiyecekmiş.</p>

  <p>Lower Binfield’e çok erken ulaştık. Paddy boş, kalan zamanımızı doldurmak için kaçak iş aramaya koyuldu. Evlerden birinden kırılıp yakacak yapılacak tahta sandıklar vermişler, <i>o da dışarıda bir arkadaşım var</i> deyip beni içeri aldı. İşi birlikte yaptık. İş bitince ev sahibi, hizmetçi kıza bize çay vermesini söyledi. Çayı getirdiği zaman kızın yüzünde gördüğüm ürküntüyü anımsıyorum. Yan yolda büsbütün korkup fincanları yere koymuş ve&nbsp;eve kaçıp mutfak kapısını kapamıştı. Berduşların adı işte böyle&nbsp;kötüye çıkmıştır, ikimize altışar peni verdiler, üç penilik bir somun ekmekle bir ons tütün aldık, elimizde beş peni kaldı.</p>

  <p>Paddy, beş penimizi gömmenin akıllıca bir şey olacağını düşünüyordu, çünkü Lower Binfield’deki çavuşun gaddar diye adı çıkmıştı, miktan ne olursa olsun, paramız bulunduğunu öğrenirse bizi geri çevirebilirdi. Berduşların paralarını gömmeleri yaygın&nbsp;bir uygulamadır. Konukevine büyük tutarda para sokacaklarsa&nbsp;giysilerinin içine dikerler, yakalanırlarsa elbette hapsi boylayacaklardır. Paddy ve Bozo bununla ilgili hoş bir öykü anlatırlardı. Bir&nbsp;İrlandalının, -Bozo İrlandalı, Paddy İngiliz diyordu- berduş değil, otuz sterlini olan birinin, ufak bir köye yolu düşmüş, yatacak&nbsp;yer bulamıyormuş. Bir berduşa sormuş, o da bir düşkünlerevini&nbsp;salık vermiş. Basbayağı âdet olmuştur, insan yatacak yer bulamadı mı, düşkünlerevine gider makul bir para ödeyip orada geceleyebilir. Fakat bu İrlandalı hiçbir şey ödemeden gecelemenin daha akıllıca bir şey olduğunu düşünmüş. Düşkünlerevine herhangi bir düşkün gibi başvurmuş. Otuz sterlini de giysilerinin arasına dikili. Bu arada ona yol gösteren berduş, bundan bir iş çıkaracağını anlamış ve çavuştan özel olarak ertesi sabah olağan saatten&nbsp;daha erken çıkmasına izin vermesini rica etmiş. Bir iş bakmaya gideceğini söylemiş. Sabah altı oldu mu, bu, çıkmış. Sırtında İrlandalının giysileriyle. İrlandalı hırsızlığı duyurmuş ama, konukevine yalan beyanla girdi diye otuz gün hapse mahkûm etmişler.</p>
</body>
</html>
