<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>4</h1>

  <p>&nbsp;</p>

  <p>Günün birinde İngilizce derslerim birdenbire kesiliverdi. Havalar gittikçe ısınıyordu. Öğrencilerimden biri, dersleri sürdüremeyecek kadar kendini gevşemiş hissettiği için bana yol verdi. Otekiyse, önceden haber vermeksizin, oturduğu yerden çıkıp gitmiş. Bana on iki frank borç takarak. Tütünsüz ve cebimde topu topu otuz santimle kala kalmıştım. Bir buçuk gün&nbsp;boyunca ne bir şey yedim ne de bir sigara içtim. Sonunda açlık canıma tak deyince, kalan giysilerimi bavuluma tıkıp rehin dairesine götürdüm. Bu, param olduğu sanısını uyandırmak için gösterdiğim tüm çabaları noktalıyordu. Çünkü Madam&nbsp;F.’den izin almadan giysilerimi otelden çıkaramazdım. Yine de,&nbsp;iyice anımsıyorum, giysilerimi gizlice kaçırmayıp kendisinden&nbsp;izin istediğimde çok şaşırmıştı. Çünkü bulunduğumuz mahallede, oda kirasını ödeyemeyenin gizlice sıvışması pek yaygın&nbsp;bir numaraydı.</p>

  <p>Bir Fransız rehin dairesine ilk kez gidiyordum. Büyük, görkemli bir taş kapıdan -elbette kapının üzerinde <i>Liberté, Egalité, Fraternité</i><a id="footnote12"></a><sup>(Özgürlük, eşitlik, kardeşlik. Fransa Cumhuriyeti’nin savsözü.)</sup>sözcükleri eksik değildi; adamlar karakollarının tepesine bile aynı şeyi yazıyorlar büyük, duvarları çıplak, dersliğe benzer bir yere giriliyordu. Bir banko ve dizi dizi sıralar vardı. Kırk elli kişi bekleşiyordu. Herkes rehine vermek istediği şeyi bankonun üzerine bırakıp bir sıraya oturuyordu. Ardından,&nbsp;görevli, eşyaya değer biçince ‘Filan numara!’ diye bağırıyordu,&nbsp;‘Elli frank. Kabul ediyor musunuz?’ Bazen bu tutar, on beş frank,&nbsp;on, hattâ beş frank olabiliyordu. Ne kadar değer biçildiğini tüm&nbsp;oda duyuyordu. Tam ben içeri girerken, görevli hor görür bir&nbsp;havayla seksen üç numaraya sesleniyordu, bir de köpek çağırır&nbsp;gibi ıslık çaldı. Seksen üç numara bankoya doğru yürüdü. Sakallı bir ihtiyardı; paltosunu boynuna kadar, iliklemişti; paçaları lif&nbsp;lifti. Görevli, tek söz etmeden çıkını bankonun üzerine fırlattı.&nbsp;Herhalde, içindekiler hiç para etmiyordu. Çıkın yere düştü ve&nbsp;açıldı. Dört tane yün erkek donu çıktı ortaya. Herkes kendini tutamayıp güldü. Seksen iki numaracık, donlarını toplayıp kendi&nbsp;kendine bir şeyler mırıldanarak ayaklarını sürüye sürüye çıktı, gitti.</p>

  <p>Rehine vermek üzere getirdiğim giysiler, bavulla birlikte bana yirmi sterlinden fazlaya mal olmuştu ve iyi durumdaydılar. On sterlin eder diye düşünmüştüm. Onun da dörtte biri -rehin&nbsp;dairelerinde insan hep değerin dörtte birini bekler- iki yüz elli,&nbsp;üç yüz frank tutacaktı. Korkusuz, sıkıntısız bekliyordum. En kötü olasılık, iki yüz frank vermeleri olabilirdi.</p>

  <p>Sonunda, görevli benim numaramı bağırdı: “Doksan yedi numara!”</p>

  <p>“Evet!” dedim kalkarken.</p>

  <p>“Yetmiş frank?”</p>

  <p>On sterlin değerindeki giysilere yetmiş frank! Ama, tartışmanın bir yararı yoktu. Daha önce, başka birinin tartışmaya girdiğini görmüştüm. Görevli, hemen malı geri çevirmişti. Parayı ve rehin makbuzunu aldım, dışarı çıktım. Artık üstümdekilerden&nbsp;başka giyeceğim kalmamıştı. Ceketinin dirsekleri yıpranmış bir</p>

  <p>takım, şöyle böyle bir karşılıkla rehine konulabilir bir palto ve bir yedek gömlek. Sonradan, iş işten geçtikten sonra, rehin dairelerine öğleden sonra gitmenin daha akıllıca bir şey olduğunu&nbsp;öğrenecektim. Dairedeki görevliler Fransız olduğuna göre, bütün Fransızlar gibi, onlar da öğle yemeğini yiyinceye kadar aksi&nbsp;oluyorlardı.</p>

  <p>Otele döndüğümde, Madam F. bistroda yerleri siliyordu. Merdiveni çıkıp yanıma geldi. Gözlerini görünce oda kiram konusunda tedirgin olduğunu anladım.</p>

  <p>“Ee?” dedi, “giysilerinize ne aldınız? Fazla bir şey değil, değil mi?”</p>

  <p>Hemen “İki yüz frank,” dedim.</p>

  <p>“Bak hele!” dedi. Şaşırmıştı. “Peki, hiç fena değil. Şu İngiliz giysileri de pahalı şeyler olmalı ki...”</p>

  <p>Yalan, bir alay sıkıntıdan kurtarmıştı beni ve, şaşılacak şey, doğru da çıktı. Birkaç gün sonra, bir gazete makalesinden alacağım, tam da söylediğim gibi iki yüz frank, elime geçti. Hemen,&nbsp;zoruma gitmekle birlikte, hepsini oda kirasına yatırdım. Böylece, daha sonraki haftalarda acımdan ölme sınırına gelsem de, başımı sokacak yeri sağlama bağlamıştım.</p>

  <p>Bir iş bulmak, artık kesinlikle zorunluydu. Bana yardım edebilecek bir dostumu, Boris adında bir Rus garsonu hatırladım. Bir hastane kovuşunda tanışmıştık. Sol bacağındaki eklem romatizmasını tedavi ediyorlardı. ‘Bir sıkıntın olursa gel beni gör.’&nbsp;demişti.</p>

  <p>Boris hakkında birkaç şey söylemeliyim. Çünkü farklı bir kişiliği vardı. Uzun zamandır da yakın dostumdu. İri yan, asker&nbsp;havalı, otuz beş yaşlarında bir adamdı. Eskiden yakışıklıymış da.&nbsp;Fakat hastalandığından beri, yata yata çok şişmanlamış. Rusya’dan gelip sığınanların bir çoğu gibi, onun da serüvenli bir yaşamı olmuştu. Varlıklı kimseler olan annesi ve babası Devrim’de&nbsp;öldürülmüştü. Kendisi, savaşta İkinci Sibirya Piyade Alayı’nda&nbsp;savaşmış. Dediğine göre, bu alay, bütün Rus ordusunun en iyi&nbsp;alayıymış. Savaştan sonra, önce bir fırça imalathanesinde çalışmış, sonra Paris’te hamallık etmiş, daha sonra bulaşıkçı olmuş,&nbsp;en sonunda garsonluğa kadar yükselmiş. Hastalandığında Hötel&nbsp;Scribe’de çalışıyormuş. Aldığı bahşiş, günde yüz frankmış. Başlıca isteği, metrdotel olmak, elli bin frank biriktirip, Sağ Kıyıda küçük, ama kibar bir restoran açmaktı.</p>

  <p>Boris, savaştan hep yaşamının en mutlu dönemi diye söz ederdi. Savaş ve askerlik onun tutkusuydu. Ordu yönetimi ve&nbsp;askerlik tarihi konularında sayısız kitap okumuştu. Napolyon’un, Kutuzov’un, Kausewitz, Moltke ve Foch’un kuramlarını&nbsp;baştan sona anlatabilirdi. Askerlerle ilgili her şey hoşuna giderdi. En çok sevdiği kahvehane, Montpamasse’taki <i>Closerie des Lilas</i> idi. Nedeni de çok basit. Mareşal Ney’in heykeli o kahvenin&nbsp;önüne dikilmiştir. Sonraları Boris ve ben, birlikte birkaç kez Ticaret Sokağı’na gittik. Metroyla gidince Ticaret istasyonunun daha yakın olmasına karşın, Boris hep orada değil de Cambronne&nbsp;istasyonunda inerdi. O istasyonu Waterloo’da <i>Teslim ol!</i> çağrısına <i>Merde!<a id="footnote13"></a><sup>(<a id="footnote14"></a>hastir ordan!)</sup></i>diye yanıt veren General Cambronne’u çağrıştırdığı&nbsp;için severdi.</p>

  <p>Boris’in elinden Devrim’in alamadığı tek şey, madalyaları, bir de alayının birkaç fotoğrafıydı. Herşey rehine gittiğinde bile Boris bunları elinden çıkarmamıştı. Hemen her gün fotoğrafları yatağının üzerine serer, açıklamalar yapardı:</p>

  <p>“Bak, dostum. Burada, bölüğümün başındayım. Erler, aslan gibi, değil mi? Şu Fransız sıçanlarına benzemiyorlar. Yirmi yaşında yüzbaşı olmak! Fena değil, değil mi? Ya İkinci Sibirya Piyade Alayı’nda yüzbaşı olmak? Babam da albaydı.</p>

  <p>“Ah, ama, dostum, yaşam yokuşunun inişleri, çıkışları! Sen Rus ordusunda yüzbaşı ol, sonra birden Devrim patlasın, meteliksiz kal. 1916 yılında, Edouard VII Oteli’nde bir hafta kalmıştım. 1920 de aynı otelde gece bekçiliğine baş vurdum. Bekçilik&nbsp;ettim, mahzenden yukarıya şişe taşıdım, yerleri fırçaladım, bulaşıkçılık, hamallık, apteshanecilik yaptım. Garsonlara bahşiş verirdim, garsonlardan bahşiş aldım.</p>

  <p>“Ama, beyefendice yaşamasını bildim, dostum. Şişinmek için söylemiyorum ama, geçen gün, oturup yaşamımda kaç kadınla&nbsp;birlikte olduğumu saymaya çalıştım; iki yüzü geçiyor. Evet, en&nbsp;az iki yüz... Olsun, o günler yine gelir. Zafer en uzun çarpışmayı yapanındır. Cesaret!” vb. vb.</p>

  <p>Boris’in garip, bir kararda kalmayan bir tabiatı vardı. Hep <i>keşke yine orduda olsaydım</i> diye hayıflanırdı. Ancak, o kadar&nbsp;uzun süredir garsonluk yapıyordu ki, bir garson görünümü almıştı. Hiçbir zaman birkaç bin franktan fazlasını biriktirememesine karşın, sonunda restoranını açıp zengin olacağına kesin gözüyle bakardı. Bütün garsonların böyle konuştuğunu, aynı şeyi&nbsp;düşündüğünü sonradan öğrendim. Garson olmaya ancak böyle&nbsp;dayanabiliyorlarmış. Boris, otel yaşantısından ilginç bir biçimde&nbsp;söz ederdi:</p>

  <p>“Garsonluk kumardır,” derdi, “insan ölünceye kadar yoksul kalabileceği gibi, bir yılda servet de yapabilir. Ücret vermezler,&nbsp;garson bahşişe bağımlıdır. Hesabın yüzde onu ve şarap firmalarının şampanya mantarı başına ödedikleri. Bazen bahşiş boldur.&nbsp;Örneğin, Maxim’in barmeni günde beş yüz frankı doğrultur.&nbsp;Mevsimine göre, beş yüzü de geçer. Ben kendim günde iki yüz&nbsp;frank aldığımı bilirim. Biarritz’te bir oteldeydi, tam turizm mevsimiydi. Bütün çalışanlar, müdürden tutun bulaşıkçılara kadar&nbsp;herkes, günde yirmi bir saat çalışıyordu. Yirmi bir saat iş, iki buçuk saat yatak, bir ay boyunca, durmaksızın. Yine de, günde iki&nbsp;yüz franka değiyordu.</p>

  <p>“Hiçbir vakit insan, talihin ne zaman güleceğini kestiremiyor. Hötel Royal’deyken bir gün, bir Amerikalı müşteri yemekten önce beni çağırdı ve yirmi dört tane konyaklı&nbsp;kokteyl istedi. Yirmi dört bardağı bir tepsiye koyup götürdüm. Müşteri -sarhoştu adam- 'Hadi, garson’ dedi, ‘on ikisini&nbsp;ben içeceğim, on ikisini de sen. İçtikten sonra kapıya kadar&nbsp;yürüyebilirsen, sana yüz frank var.’ Kapıya kadar yürüdüm,&nbsp;yüz frankı verdi. Altı gün boyunca, her gece aynı şeyi yaptı.&nbsp;On iki tane konyaklı kokteyl ve yüz frank. Birkaç ay sonra öğrendim ki, zimmetine para geçirdiği için Amerikan hükümetince sınırdışı edilmiş biriymiş. Ömür adamlar, şu Amerikalılar, değil mi?”</p>

  <p>Boris’i severdim. Birlikte hoş zamanlar geçirirdik. Satranç oynar, savaştan, otellerden söz ederdik. Garson olmamın iyi olacağını sık sık dokundururdu. “Çalışıp günde yüz frank alırken bir de kadının olunca, yaşam fena değildir, hoşuna gider,” derdi,&nbsp;“Yazı yazacağını söylüyorsun. Yazı yazmak anlamsız bir şey. Yazı işinden para kazanmanın tek bir yolu vardır; o da bir yayıncının kızıyla evlenmek. Fakat şu bıyığını kesersen iyi bir garson&nbsp;olursun. Uzun boylusun ve İngilizce konuşuyorsun. Bunlar, bir&nbsp;garsona gerekli olan şeylerin başında gelir. Bekle, dostum, şu&nbsp;kahrolası bacağımı bükebilecek duruma bir geleyim, ondan sonra işsizsen, kalk bana gel.”</p>

  <p>İşte, oteldeki odamın parasını ödeyemeyecek duruma gelmiştim ve açtım. Boris’in dediğini hatırladım ve hemen ona gitmeye karar verdim. Söz verdigince kolay garson olmayı ummuyordum, fakat elbette nasıl bulaşık yıkandığını bilirdim. Kuşkusuz, bana mutfakta bir iş bulabilirdi. İsteyen herkesin yaz mevsiminde bulaşıkçı olarak çalışabileceğini söylemişti. Nihayet benim de güvenebileceğim, sözü geçer bir dostum olduğunu hatırlayınca içim rahat etti.</p>
</body>
</html>
