<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>31</h1>

  <p>Bozo’nun götürdüğü yoksul konukevinde yatak başına bir gece için dokuz peni ödeniyordu. Büyük ve kalabalık bir yerdi;&nbsp;aynı anda beş yüz kişi barınabilirdi. Berduşların, dilencilerin,&nbsp;ufak suçluların pek bilinen bir buluşma yeriydi. Bütün ırklar,&nbsp;hattâ siyah ve beyaz tenliler de orada eşit koşullarda bir aradaydılar. Aralarından biriyle bozuk bir Urduca konuştum, adam bana ‘tum’<a id="footnote61"></a> diye hitabetti. Bu, Hindistan’da olsa, insanı iliklerine kadar donduracak bir şeydir. Derilerimizin rengiyle ilgili önyargıların altına inmiştik. Şaşılası yaşamlardan bölümler izliyorduk.&nbsp;Yetmişlik bir berduş olan yaşlı ‘dede’ geçimini ya da büyük bir&nbsp;bölümünü sigara izmariti toplayıp bunların tütünlerini onsu üç&nbsp;peniden satarak sağlıyordu. ‘Doktor’ sahiden doktormuş ve yasa&nbsp;dışı bir ediminden ötürü tabipler kütüğünden kaydı silinmiş.&nbsp;Hem gazete satıyordu, hem de bir kaç peniye tıbbi öğütler veriyordu. Çıplak ayaklı, midesi bomboş bir Çittagonglu vardı. Gemisinden kaçmış, günlerce Londra’da oradan oraya dolaşmış,&nbsp;öyle zavallı bir şeydi ki, bulunduğu yerin adını bilmiyordu, ben&nbsp;söyleyinceye kadar Liverpool sanıyormuş. Acıklı yardım isteme&nbsp;mektupları yazmayı âdet edinmiş biri, Bozo’nun bir arkadaşı, karısının cenaze giderleri için yardım isteyip de olumlu yanıt alınca kimseye bir şey vermeden, kendine ekmek margarin ziyafetleri çekti. Aşağılık, sırtlan gibi bir herifti. Kendisiyle konuşunca gördüm ki, bir çok madrabaz gibi bu adam da kendi yalanlarının büyük bölümüne inanıyordu. Gittiğimiz konukevi, bu çeşit herifler için bir Alsatia idi.</p>

  <p>Bozo Londra’da dilencilik etmenin tekniği hakkında bana bir şeyler öğretti. Bu konuda, insanın düşünebileceğinden çok fazla&nbsp;şey varmış meğer. Dilenciler çeşit çeşitmiş ve sadece cebine para girmesiyle yetinenler ve parayı hak etmeye çalışanlar arasında&nbsp;kesin bir toplumsal çizgi bulunurmuş. Çeşitli aldatma yollarıyla&nbsp;kazanılan paranın tutarı da çeşitli oluyor. Ara sıra Pazar gazetelerinde okuduğumuz o <i>öldüğünde pantalonunun içinde dikilmiş iki&nbsp;bin sterlini olduğu ortaya çıkan dilenci</i> öyküleri, elbette, birer yalandır. Fakat, oldukça iyi bir sınıftan dilencilerin gerçekten talihi bazen döner, bir defasında haftalarca geçinebilecek paralar&nbsp;kazanırlar. Durumu en iyi dilenciler, sokak cambazları ve sokak&nbsp;fotoğrafçılarıdır. Bir sokak cambazı çoğu zaman haftada beş sterlini doğrultur. Sokak fotoğrafçıları da o kadar kazanabilirler&nbsp;ama, onlar havanın durumuna bağlıdırlar. İşlerini yürütebilmek&nbsp;için, bir kurnazlığa baş vururlar. Dişlerine göre birinin kendilerine yaklaştığını görünce hemen bir resim çeker gibi yaparlar.&nbsp;Kurban yanlarına geldiğinde seslenirler:</p>

  <p>“Tamam efendim, çok iyi çıktı resminiz. Bir şilin.”</p>

  <p>“Ama ben senden resim filan istemedim ki...” diyerek kurban karşı koymaya kalkar.</p>

  <p>“Nasıl? İstemediniz mi? Bana elinizi kaldırdınız gibi geldi de. Ah, işte bir cam ziyan oldu. Benim için az da değil, altı peni.”</p>

  <p>Konuşma bu noktaya geldiğinde, kurban, genellikle acır ve resmi alacağını söyler. Resimci resmin arabına bakar, <i>yanmış</i> der&nbsp;ve yeni bir tane çekip ona para almayacağını söyler. Elbette, birincisinde gerçekten çekmemiştir. Şayet kurban almamakta direnirse, fotoğrafçının yitireceği bir şey yoktur.</p>

  <p>Cambazlar gibi laternacılar da dilenci değil sanatçı sayılıyorlardı. Bozo’nun arkadaşlarından, <i>Bastıbacak</i> dedikleri bir laternacı nasıl geçindiğini bana iyice anlattı. O ve arkadaşı, Whitechapel ve Commercial Yolu dolaylarındaki kahvehane ve lokantalarda <i>çalışırlarmış.</i> Laternacıların yaşamlarını sokakta kazandıklarını düşünmek yanlış olur. Bu adamlar paralarının onda dokuzunu kahvelerde, ucuz lokantalarda kazanırlar. Ucuz lokantalarda, çünkü iyi lokantalara giremezler. <i>Bastıbacağın</i> yöntemi bir lokantanın dışında durup bir hava çalmakmış, o birinci hava bitince arkadaşı, bir bacağı tahta, acıma uyandıracak biri, gelir, lokantaya girer, kasketini açıp parsa toplarmış. Bu iş bittikten sonra, ikinci bir hava çalmayı, <i>Bastıbacak</i> bis çalan sanatçı gibi bir onur sorunu olarak yerine getirirmiş. Bunun nedeni,&nbsp;kendisini insanların başından savmak için para verdikleri bir&nbsp;kimse gibi değil, gerçekten eğlence sektöründen biri gibi görmesiydi. Kendisi ve arkadaşı haftada toplam iki üç sterlini doğrultuyorlardı, fakat laternanın kirasına haftada on beş şilin ödediklerinden her birine ortalama ancak bir sterlin kalıyordu. Sabahın&nbsp;sekizinden gece ona kadar sokaklardaydılar. Cumartesileri daha&nbsp;geç vakitlere kadar da kalırlardı.</p>

  <p>Kaldırım ressamlarına bazen sanatçı denilebilir, bazen denilemez. Bozo, beni gerçekten ressam olan yani Paris’te resim tahsil etmiş, zamanın da Salon’a tablo vermiş biriyle tanıştırdı, işi eski ustaların kopyalarını yapmaktı, taş üzerine çalıştığı göz&nbsp;önüne alınırsa mükemmel de yapıyordu. Kaldırım ressamlığına nasıl başladığını bana şöyle anlattı:</p>

  <p>“Karım ve çocuklar açlık içindeydiler. Geç vakit koltuğumda çeşitli resim satıcılarına götürüp gösterdiğim bir tomar resimle&nbsp;eve dönerken ne yapar eder de, bir iki şilin kazanırım diye düşünüyordum. Sonra, Strand’de,<a id="footnote62"></a> kaldırıma diz çökmüş bir şeyler çizen bir adamla ona birer peni filan atan insanlar gördüm.&nbsp;Tam hizasına geldiğimde, adam doğruldu ve bir meyhaneye girdi. 'Vay canına’, diye düşündüm, 'bu adam bundan para kazanırsa, ben de kazanırım.’ Birden içimden bir şey dürttü, çömeldim, adamın tebeşirleriyle çizmeye başladım. Nasıl yapabildim&nbsp;bunu? Herhalde, açlıktan aklım başımdan gitmiş olmalı. Şaşılacak şey şu ki, o zamana kadar hiç tebeşir kullanmamıştım. Yavaş yavaş kullanmaya alışmam gerekti. İşte, gelen geçen bakmaya başladı; <i>yaptığı fena değil</i> diyorlardı. O akşam verdikleri toplam dokuz peni etmişti ki, beriki meyhaneden çıkıp geldi. 'Vay,&nbsp;benim yerimde senin ne işin var?’ dedi. Aç olduğumu, bir şey&nbsp;kazanmak zorunda olduğumu söyledim. ‘Aa,’ dedi 'gel benimle&nbsp;de bir bardak bira iç.’ Birayı içtim; o günden beri de kaldırım&nbsp;ressamıyım. Haftada bir sterlin çıkarıyorum. Haftada bir sterlinle altı çocuğa bakamazsın, neyse ki karım dikişten biraz bir şey&nbsp;kazanıyor.</p>

  <p>“Bu yaşamın en kötü yanı soğuk havadır. Ondan sonra, bir sakınca daha var. İnsanların senin işine karışmalarına dayanacaksın. Başlangıçta aklıma daha iyi bir şey gelmediği için nü&nbsp;kopyaları yapardım. İlk, St Martin’s-in-the-Fields kilisesinin kaldınmı üzerine çizdim. Siyahlı bir adam çıktı, herhalde mütevelli heyetinden biri ya da onun gibi bir kimseydi. Öfkeden kudurmuş gibiydi. Tanrı’nın evinin önünde bu iğrençliği tutar mıyız&nbsp;biz?’ diye bağırdı. Silmek zorunda kaldım. Botticelli’nin Venüs&nbsp;tablosunun bir kopyasıydı halbuki. Başka bir gün, aynı kopyayı&nbsp;Embankment üzerinde yaptım; yoldan geçen bir polis gördü,&nbsp;tek sözcük söylemeden koca ayağıyla ovalayarak resmi sildi.”</p>

  <p>Bozo da polislerin engellemelerinden söz ederdi. Onunla birlikte olduğumuz sıralardaydı, <i>Hyde Park'</i>ta ‘ahlakdışı davranışlara son verme’ diye bir şey çıkmış ve polis bu işi yaparken pek kötü davranmıştı. Bozo yaptığı bir Hyde Park resmini gösterdi.&nbsp;Ağaçlarda saklanmış polisler çizmiş ve resmin altına <i>‘Bilmece: Polisleri bulunuz-’</i> yazmıştı. Ben de <i>‘Bilmece: Ahlakdışı davranışı&nbsp;</i>bulunuz.’ yazmasının çok daha anlamlı olacağını söyledim. Bozo&nbsp;böyle bir şey yapmaya yanaşmadı. Böyle bir şeyi hangi polis memuru görürse görsün, onu kovarmış, o da üzerinde resim yaptığı kaldırım parçasını temelli yitirirmiş.</p>

  <p>Kaldırım ressamlarının aşağısında yer alanlar ilahi okuyucuları, kibrit, kundura bağı ya da bir zarfın içinde biraz lavanta çiçeği -daha hoş bir adlandırma olsun diye parfüm derler- satıcılarıdır. Bütün bu insanlar açıkça bir sefalet görünümünden yararlanan birer dilencidir. İçlerinde günde ortalama yarım kuron kazanan tek kişi bulamazsınız. Doğrudan doğruya dilenmek yerine neden kibrit filan satar gibi görünmelerine gelince, bunun&nbsp;nedeni dilencilik konusundaki o saçma İngiliz yaşatandır. Bugün yasaya göre, tanımadığınız birine yaklaşıp da iki peni isterseniz, adam polis çağırıp sizi dilencilikten bir hafta hapsettirebilir. Fakat, ‘Ah, <i>tanrım, sana daha yakın olabilsem’</i> diye vızıldayarak havayı bozarsanız ya da kaldırımın üzerine tebeşir sürtüp bir&nbsp;şeyler çizerseniz veya elinizde bir tepsi kibritle dikilirseniz, kısaca bir rahatsızlık kaynağı oluşturursanız, dileniyor değil de yasal&nbsp;bir ticaret yapıyorsunuz sayılır. Kibrit satma ve sokakta ilahi&nbsp;söyleme yasallaştırılmış birer suçtur. Ne var ki, bunlar, işleyene&nbsp;kâr getiren suçlar değildir. Londra’da bir yıl içinde eline elli sterlin geçeceğinden emin olabilen tek bir kibrit satıcısı yoktur. Arabalar sırtına sürtünürcesine geçip giderken haftada seksen dört&nbsp;saat kaldırım kenarında dikilmenin bedeli olarak bu parayı elde&nbsp;edemez.</p>

  <p>Dilencilerin toplum içindeki konumları hakkında bir iki şey söylemeye değer. Çünkü bu adamların yazgılarını paylaşıp da,&nbsp;basbayağı insanlar olduklarını görünce, toplumun onlara olan&nbsp;şaşılası tutumu karşısında afallamadan edemezsiniz. Birçok kimseye dilencilerle olağan 'çalışan’ insanlar arasında temel bir ayrım varmış gibi gelir. Onlar, suçlular ya da orospular gibi toplumdışı bir sınıf, ayrı bir sınıftır sanki. Çalışan insanlar ‘çalışır’,&nbsp;dilenciler ‘çalışmaz’; onlar asalaktır, doğaları gereği değersizdirler. Dilencinin yaşamını dam aktarıcının ya da yazın eleştirmeninin kazandığı gibi ‘kazanmadığı’ kesinlikle kabul edilmiş bir&nbsp;gerçekliktir. O, toplumsal bir çıkıntı, bir fazlalıktan başka bir&nbsp;şey değildir. İnsancıl bir çağda yaşadığımız için varlığına dayanmaktayız ama, temelde aşağılık bir şeydir.</p>

  <p>Yine de, yakından bakarsanız, dilencinin yaşamını kazanma yoluyla pek çok saygıdeğer insanınki arasında temel bir ayrım&nbsp;olmadığını görürsünüz. Dilenciler çalışmaz, dedik. Fakat <i>çalışma</i> nedir? Yapı işçisi bir çekici sallayarak çalışır, muhasebeci rakamları toplayarak. Dilenci, her türlü havada, kapı önlerinde dikilerek çalışır. Bu arada bacaklarında varis oluşur, süreğen bronşit çeker. Onunki de herhangi bir iş gibi iştir. Elbette pek yararsız bir iş. Fakat, öyle bakılınca, birçok saygıdeğer iş de yararsızdır. Toplumsal bir tip olarak, dilencinin başarıları, öteki insanların başarılarıyla karşılaştırılabilir. <i>Etkili</i> ilaç satıcılarının yanında namuslu kalır; bir Pazar gazetesi sahibine kıyasla ahlak ölçütleri yüksek bir adamdır, taksitçiyle karşılaştırılırsa nazik ve dosttur. Kısaca, asalaktır ama, zararsız bir asalak. Toplumdan çekip&nbsp;aldığı şeyin, kıtı kıtına yaşamak için gerekli olanın üstüne çıktığı hemen hemen görülmez ve, ahlak düşüncemize göre, aldığını&nbsp;acı çekerek kat kat öder. Bence, dilenciyi öteki insanların dışında bir sınıfa sokacak hiçbir şey olmadığı gibi, bugünün insanlarının çoğuna onu hor görme hakkını verecek bir şey de yoktur.</p>

  <p>Şimdi, şu soru ortaya çıkıyor: Her yerde hor görülen dilencilerin böyle hor görülmelerinin nedeni nedir? Sanırım, pek basit bir nedenden ötürü, doğru dürüst yaşayacak kadar bir şey kazanmamalarından ötürü horlanıyorlar. Uygulamada, kimse çalışma yararlı mıdır, yararsız mıdır, verimli midir, asalak mıdır, diye aldırmaz; istenen tek şey, çalışmanın para getirmesidir. Bugünün konuşmalarında, enerji konusunda olsun ya da etkililik,&nbsp;toplumsal hizmetler veya hangi konuda olursa olsun, <i>'Para edinin, kitabına uygun yoldan edinin, bol bol edinin</i>’den başka bir şey&nbsp;duyulmuyor. Erdem, her şeyden önce parayla sınanır oldu. Dilenciler bu sınavı veremiyorlar, onun için de hor görülüyorlar.&nbsp;Birisi çıksa da dilencilikten haftada on sterlin elde etse, dilencilik hemen saygıdeğer bir meslek durumuna gelirdi. Gerçekçi&nbsp;gözle bakarsanız, dilenci bir iş adamından başka bir şey değildir,&nbsp;öteki iş adamları gibi, yaşamını, önüne hangi yol çıkmışsa o yoldan kazanan bir iş adamı. Onurunu, günümüzdeki pek çok insandan daha fazla satmış değildir; sadece zenginleşmenin olanaksız olduğu bir iş alanı seçme yanlışına düşmüştür.</p>
</body>
</html>
