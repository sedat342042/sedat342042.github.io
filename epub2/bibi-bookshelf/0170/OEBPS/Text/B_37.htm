<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>35</h1>

  <p>Lower Binfield’e varınca uzun bir süre otlara yayılıp yattık. Çevredeki köylüler de bahçe kapılarının önünde durmuş bize bakıyortardı. Bir papazla kızı gelip hiçbir şey söylemeden bir süre sanki akvaryum balığıymışız gibi bizi seyrettiler, sonra çekip gittiler. Biz bekleyenler epey kalabalıktık, kırk elli kişi vardık. William ve Fred de oradaydı, hâlâ şarkı söylüyorlardı, kavga eden iki&nbsp;adam da, arakçı Bili de, hepsi bizimleydiler. Bili, bu sefer, fırıncılardan bir şeyler dilenmiş, paltosuyla çıplak vücudunun arasına&nbsp;epeyce bayat ekmek saklamıştı. Bizimle bölüştü, hepimiz sevindik. Aramızda bir de kadın vardı. Gördüğüm ilk kadın berduş.&nbsp;Şişman, yıpranmış, çok kirli, altmış yaşlarında bir kadındı. Uzun,&nbsp;arkası sarkık, siyah bir eteklik giymişti. Hanımefendi tavırları takınıyor, yanıma biri oturursa, havayı koklayıp uzaklaşıyordu. Berduşlardan biri “Nereye gidiyorsun, bayan?” diye sordu.</p>

  <p>Kadın havayı koklayıp uzaklara baktı.</p>

  <p>“Hadi, bayan,” dedi beriki, “neşelen biraz. Arkadaşlıktan kaçınma. Bak, hepimiz aynı yolun yolcusuyuz.”</p>

  <p>“Sağ ol,” dedi kadın acı bir sesle, <i>“berduşlar</i> güruhuna karışmak istersem, söylerim sana.”</p>

  <p><i>Berduşlar</i> sözcüğünü söyleme biçimi hoşuma gitmişti. Sanki bir anda kadının ruhunu olduğu gibi ortaya koyuyordu. Çapı küçük, çevresinde olup bitenin ayırdına varamayan kadın ruhu; yollarda geçmiş yıllardan hiçbir ders almamış bir kadının ruhu.&nbsp;Kuşkusuz, saygıdeğer bir dul kadındı da, kim bilir ne acayip bir&nbsp;rastlantı sonucu böyle yersiz yurtsuz kalmıştı.</p>

  <p>Konukevi altıda açılıyordu. Günlerden Cumartesi olduğu için, tüm hafta sonu içeride kalacaktık. Âdet böyleydi. Neden olduğunu bilmiyorum, belki Pazar gününün hoş olmayan bir şeyler getireceği düşüncesiyle böyle yapılmış olabilir. Kaydımız yapılırken mesleğimi ‘gazeteci’ diye bildirdim. ‘Ressam’ demekten&nbsp;daha doğruydu, çünkü gazete makalelerinden para kazandığım&nbsp;olmuştu. Fakat birtakım sorulara yol açacağından öyle demem&nbsp;de aptalca bir şeydi. İçeri girer girmez, üzerimizin aranması için&nbsp;sıraya girdik. Çavuş benim adımı bağırdı, Kırklık, kaskatı, oradaki konumundan değil, eski bir askerin sertliğini taşıdığı için&nbsp;askere benzer bir adamdı. Sert bir sesle:</p>

  <p>“Aranızdan hanginizin adı Btank?” diye sordu. Verdiğim adı unutmuştum.</p>

  <p>“Benim, efendim.”</p>

  <p>“Demek gazeteciymişsin?”</p>

  <p>“Evet, efendim,” dedim titreyerek. Bir iki soru, yalan söylediğimi ortaya çıkarırdı, o da hapsi boylamam demekti. Fakat, çavuş yukarıdan aşağı bir süzdü ve:</p>

  <p>“O halde bir beyefendisiniz?” dedi.</p>

  <p>“Sanırım, öyleyimdir.”</p>

  <p>Uzun uzun bana baktı. “İşte, kötü talih, ahbap, berbat bir kötü talih.” Ondan sonra beni, haksızca kayırmaya başladı, hattâ bir çeşit saygı gösteriyordu bile denebilir. Üstümü aramadı, banyoda temiz bir havlu verdi. Temiz havlu duyulmamış bir lükstür. Demek, eski bir askerin gözünde ‘beyefendiliğin böylesine&nbsp;bir gücü varmış.</p>

  <p>Saat yedide çaylarımızı ve ekmeğimizi gövdeye indirmiş, hücrelerimize girmiştik. Hücrelerimizde yalnızdık. Kerevet ve ot&nbsp;şilte vardı, yani insanın rahat bir uyku çekmesi gerekir. Fakat,&nbsp;hiçbir konukevi kusursuz olmuyor, Lower Binfield'dekinin kusuru da soğuk olmasıydı. Sıcak su boruları işlemiyordu, verdikleri iki battaniyenin ikisi de, pamuklu, işe yaramaz şeylerdi.&nbsp;Mevsim daha sonbahardı ama, acı bir soğuk vardı. İnsan o uzun&nbsp;on iki saatlik geceyi bir o yana bir bu yana dönerek geçiriyor,&nbsp;birkaç dakika uyuşa, titreye titreye gözlerini açıyordu. Sigara falan içemezdik, çünkü içeriye gizlice sokmayı becerebildiğimiz&nbsp;tütünler, giysilerimizde kalmıştı. Onları da sabahtan önce geri&nbsp;alamazdık. Koridor boyunca ahlamalar oflamalar duyuluyordu.&nbsp;Bazen birisi yüksek sesle sövüyordu. Sanmam ki, aramızda iki&nbsp;saatten fazla uyku uyuyan olsun.</p>

  <p>Sabahleyin, kahvaltıdan ve doktorun vizitesinden sonra, çavuş bizleri yemekhanede topladı ve kapıyı üzerimizden kilitledi. Duvarları beyaz badanalı, tabanı taş bir yerdi. Yemek dağıtımı&nbsp;tezgâhları, tahta sıralarıyla, hapishane kokusuyla tanımlanamaz&nbsp;bir sıkıcılığı vardı. Parmaklıklı pencereler öylesine yüksekteydi&nbsp;ki dışarıya bakılamıyordu. Bir saatten ve konukevinin kurallarının yazılı olduğu listeden başka bir süs yoktu duvarlarda. Sıralarda dirsek dirseğe oturmuştuk; saat daha sabahın sekizi olduğu halde, iç sıkıntısı başlamıştı bile. Yapacak bir şey yoktu, konuşacak konu yoktu, kıpırdayacak yer bile yoktu. Tek teselli, sigara içilebilirdi. Yakalanmadıkça sigara içilmesine göz yumuluyordu. Londra avam ağzıyla Glasgow şivesi karışımı bir telaffuzla konuşan bodur, saçı sakalı birbirine karışmış biri, çizmesine&nbsp;sakladığı izmaritler üstlerimiz aranırken düşüp el konulduğundan tütünsüz kalmıştı. Adama bir sigara yapacak kadar tütün&nbsp;verdim. Sigaralarımızı gizliden gizliye, okul çocuklan gibi cebimizde saklayarak içiyorduk ki, çavuşun geldiğini duyduk.</p>

  <p>Berduşların çoğu o rahatsız, ruhsuz yerde aralıksız on saat geçirdiler. Tanrı bilir böyle bir şeyin nasıl üstesinden geldiler.&nbsp;Ben, onlardan talihli çıktım. Çünkü saat onda çavuş birkaç kişiye ıvır zıvır işler verdi, beni de düşkünlerevinin mutfağında görevlendirdi. Bu, en çok istenen işti. Bu da, temiz havlu gibi, ‘beyefendi’ sözcüğünün sihrinden geliyordu.</p>

  <p>Mutfakta yapacak iş yoktu. Patates depoladıkları ufak bir sundurma bulup onun içine süzüldüm. Düşkünlerevinin Pazar&nbsp;ayininden kaçan birkaç düşkün oraya girmiş, göze çarpmamaya&nbsp;çalışıyordu. Üzerine oturulacak rahat ambalaj sandıkları vardı.&nbsp;<i>Family Herald</i> gazetesinin birkaç eski sayısı, hattâ düşkünlerevinin kitaplığından bir sayı da <i>Raffles</i> vardı. Düşkünler oradaki yaşam hakkında ilginç şeyler anlatıyorlardı. Anlatılanlar arasında,&nbsp;bir de şunu söylediler: Düşkünlerevinde en çok tiksinilen şey,&nbsp;sadakanın bir simgesi gibi, üniformaymış. Adamlar kendi giysilerini ya da hattâ kendi kasketlerini giyebilseler, yoksul oldukları o kadar içlerine koymayacakmış. Akşam yemeğimi düşkünlerevinin karavanasından yedim. Çok bol bir yemekti. X Oteli’ndeki ilk günümden beri yediğim en bol yemekti. Fakirler, genellikle Pazar günleri böyle tıka basa yediklerini, haftanın geri kalan günlerindeyse eksik beslendiklerini söylediler. Yemekten&nbsp;sonra, aşçı beni bulaşık işine verdi ve artıkları atmamı söyledi.&nbsp;Savurganlık şaşırtıyor, bu durumda afallatıyordu. Yarı yenmiş&nbsp;kocaman et parçaları, sepetler dolusu parçalanmış ekmek dilimleri ve sebze, çöp gibi çay yapraklarıyla birlikte akıtılıp gidiyordu. Ben bu işi yaparken, komşu bölümde elli tane berduş, yan&nbsp;boş mideleriyle ekmek peynirden ve belki Pazar günü onuruna&nbsp;iki haşlanmış patatesten oluşan akşam yemekleriyle baş başa idiler. Düşkünlere bakılırsa, yiyecekler, berduşlara verilmesin diye, özellikle atılıyormuş.</p>

  <p>Saat üçte, öteki bölüme geçtim. Berduşlar saat sekizden beri orada, o dirsek kıpırdatılamayan yerde oturuyorlardı. Sıkmadan&nbsp;akıllarını yarı yarıya kaybetmişlerdi. Sigara içmenin de bir sonu&nbsp;geliyor. Çünkü berduşların tütünleri, kaldırımdan topladıktan&nbsp;izmaritlerden elde etme olduğu için, birkaç saat kaldırımlardan&nbsp;uzak kalsalar, tütünleri bitmiş oluyordu. AdamTanrı çoğu konuşamayacak kadar canı sıkkın durumdaydı. Tahta sıralara sıkışıp&nbsp;oturmuşlar, hiçbir şeye bakmadan duruyorlardı. Saç sakal karışmış şuradan, kocaman esnemelerle ikiye ayrılıyordu. Yemekhaneyi ennui kokusu sarmıştı.</p>

  <p>Kupkuru sırada oturmaktan beli tutulmuş Paddy sızıldanıp duruyordu. Vakit geçirmek için yüksek düzeyde bir berduşla sohbet ettim. Yakalıklı, kravatlı genç bir marangozdu. Alet takımı olmadığı için yollara düştüğünü söyledi. Öteki berduşlardan biraz ayrı duruyor, kendini düşkûnlerevi konukevinde kalan biri gibi değil de, daha özgür biri olarak görüyordu. Edebiyat da&nbsp;seviyordu, cebinde bir <i>Quentin Durward</i> vardı. Dediğine göre, aç&nbsp;kalmazsa böyle yerlere gelmezmiş, daha çok çit diplerinde, toplanmış saz demetlerinin arkasında yatarmış. Bir zamanlar; haftalarca, Güney kıyısı boyunca gündüz dilenip gece plaj kabinlerinde uyumuş.</p>

  <p>Yol yaşamından söz ettik. Bir berduşu on dört saat fakir konukevinde, geri kalan on saati yürümekle ve polisten kaçmakla geçirmeye zorlayan bu sistemden yakmıyordu. Kendi durumundan söz ediyor, birkaç sterlinlik marangoz âleti alamadığı için altı ay halkın sırtından geçinmesini aptalca bir uygulama olarak&nbsp;görüyordu.</p>

  <p>Bunun üzerine, ona düşkünlerevinin mutfağındaki yiyecek</p>

  <p>savurganlığını, bunun hakkında ne düşündüğümü anlattım. O anda, konuşmasının tonu değişti. Her İngiliz işçisinin içinde&nbsp;uyuyan o ayinini kaçırmaz kilise müdavimini uyandırmıştım.&nbsp;Ötekilerle birlikte aç kalmış olmasına karşın, hemen neden yiyeceğin berduşlara verilmeyip de çöpe atıldığını kavrayıverdi. Bana epey sert bir biçimde çıkıştı.</p>

  <p>“öyle yapmaları gerekir,” dedi. “Böyle yerleri gereğinden rahat duruma getirirlerse, ülkenin tüm süprüntüsü buralara akın eder. Bütün o ayak takımını buradan uzak tutan, yiyeceğin kötülügü. Buradaki bu berduşlar, çalışmayı kaldıramayacak kadar&nbsp;tembeldirler, onların tüm sorunu bu. İnsan, sür git bunları yüreklendirmek istemez. Süprüntüdür bunlar.”</p>

  <p>Haksız olduğunu ortaya koyacak kanıtlar gösterdim ama, dinleyecek gibi değildi. Hep şunu söylüyordu:</p>

  <p>“Buradaki bu berduşlara acımamalısın, bunlar süprüntüdür. Bunları senin benim gibi insanların ölçütleriyle değerlendirmeyeceksin. Bunlar süprüntü, süprüntüden başka bir şey değil.”&nbsp;</p>

  <p><i>Buradaki bu berduşlar</i> demesi, açıkça dile getirmese de kendisini ayrı tuttuğunu belli ediyordu. Altı aydır yollarda taban tepiyordu ama, Tanrının gözünde berduş olmadığını da dokunduruyordu. Galiba, berduş olmadığı için tanrıya şükreden pek çok&nbsp;berduş olsa gerek. Hani turla geziye çıkıp da turla geziye çıkanlar konusunda küçültücü şeyler anlatanlar gibi.</p>

  <p>Üç saat zar zor öyle geçti. Saat altıda akşam yemeğini getirdiler. Pek yenilir şey değildi; daha sabahtan sert olan ekmek, akşama kadar -Cumartesi akşamı dilimlemişler- gemi peksimetine dönmüştü. Neyse üzerine biraz et suyu sürmüşlerdi de, biz o sürdüklerini sıyırıp hiç yoktan iyidir diyerek sadece onu yedik.&nbsp;Saat altıyı çeyrek geçe yataklarımıza yollandık. Yeni berduşlar&nbsp;geliyordu. Ayrı günlerin berduşları birbirlerine karışmasınlar diye -bulaşıcı hastalıklardan korkuluyordu- yeni gelenleri bizim&nbsp;hücrelere koydular, bizi yatakhaneye gönderdiler. Yatakhanemiz tahıl ambarı gibi bir şeydi. Tıkış tıkış yerleştirilmiş otuz yatak vardı. Ortak bir oturak olarak da bir leğen koymuşlardı. İğrenç bir koku vardı. Yaşlılar bütün gece öksürdüler, kalktılar. Fakat bu kadar kişinin bir arada olması havayı sıcak tutuyordu, biraz uyuyabildik.</p>

  <p>Sabah saat onda, yeniden doktor muayenesinden geçtikten sonra, ellerimize öğle yemeği diye büyük bir parça ekmekle peynir verdiler ve dağıldık. Bir şilinleri olduğu için kendilerini güçlü sayan William ve Fred, ekmeklerini konukevinin sivri parmaklıklarına kazığa geçirir gibi sapladılar. <i>Protesto</i> diye yapıyorlarmış. Bu, Kent ili içinde bir daha barınamayacak kadar rahatsız ettikleri ikinci konukeviymiş. Bunu da pek gülünç bir şey gibi anlatıyorlardı. Berduş olmaları göz önüne alınırsa, neşeli adamlardı bu ikisi. Aptal, her berduş topluluğunda bir aptal oluyordu, yürüyemeyecek kadar yorgun olduğunu ileri sürüp parmaklıklara sarıldı, kaldı. Sonunda çavuş geldi, zorla parmaklıktan bıraktırdı ve bir tekme vurup adamı yürüttü. Paddy ile ben&nbsp;Londra’ya dönmek üzere kuzeye doğru yol almaya başladık.&nbsp;Ötekilerin çoğu İngiltere’nin en kötü yoksul konukevi olarak&nbsp;ünlenmiş olan ide Hill’e doğru yollarına devam edeceklerdi.</p>

  <p>Bir kez daha sonbaharın tatlı havası bizi karşıladı. Yol sessizdi, gelip geçen araba sayısı azdı. Kaldığımız yerin birbirine karışmış ter, sabun ve pis su kokularından sonra, dışarının havası, yabangülü kokusu gibi gelmişti. Yollarda bizden başka berduş olmadığını sanıyorduk ki, arkamızdan hızlı bir ayak sesi ve birinin bizi çağırdığını duyduk. Bodur İskoçyalı imiş. Glasgowlu berduş. Nefes nefese koşup bize yetişti. Cebinden paslanmış bir&nbsp;teneke kutu çıkardı. Yüzünde bir borcu ödemek isteyen birinin&nbsp;dost gülümsemesi vardı.</p>

  <p>“Buyur, arkadaşım,” dedi candan bir sesle. “Sana birkaç izmarit borçluyum. Dün sen beni sıkıntıdan kurtarmıştın; bu sabah ayrılırken çavuş izmarit kutumu geri verdi, iyiliği karşılıksız bırakmayacaksın. Al.”</p>

  <p>Elime dört tane ıslak, ezilip büzülmüş, iğrenç sigara izmariti sıkıştırdı.</p>
</body>
</html>
