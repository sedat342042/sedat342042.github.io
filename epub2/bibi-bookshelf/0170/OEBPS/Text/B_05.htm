<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>3</h1>

  <p><i>Altın Horoz</i> mahallesinde aşağı yukarı bir buçuk yıl oturdum. Bir gün, mevsim yazdı, bir de baktım ki, elimde tam dört yüz elli frank kalmış. Bundan başka, İngilizce derslerinden aldığım ve&nbsp;haftada topu topu altı frank tutan bir gelirim vardı. Geleceğim&nbsp;konusunda o zamana kadar bir şey düşünmemiştim. Fakat artık&nbsp;derhal bir şeyler yapmam gerektiğini fark ediyordum. İş aramaya&nbsp;karar verdim ve bir uzakgörüşlülük edip paramın iki yüz frankını bir aylık otel kirasına peşin yatırdım. Böyle davranmakla ne&nbsp;kadar iyi ettiğimi sonradan anlayacaktım. Elimde kalan iki yüz&nbsp;elli frank ve bir de İngilizce derslerinin getireceği parayla bir ay&nbsp;geçinebilirdim. O bir ayın içinde herhalde iş bulurdum. Bir turist&nbsp;acentesine rehber ya da belki çevirmen olmayı amaçlıyordum. Ne&nbsp;var ki, işim rast gitmedi ve bu amacım gerçekleşmedi.</p>

  <p>Bir gün otele genç bir İtalyan geldi. Kendisini besteci diye tanıtmıştı ama, daha çok, ne olduğu pek anlaşılamayan bir durumu vardı. Çünkü apaşların ve aydınların ayırıcı işareti olan favoriler uzatmıştı; kimse de adamı hangi sınıfa sokacağını bilemiyordu. kalyanın görünüşünü pek beğenmeyen Madam F. bir haftalık oda kirasını peşin istedi. Adam parayı ödedi ve otelde&nbsp;altı gece kaldı. Bu süre içinde oda anahtarlarının örneğini çıkarmış; son gece on-on iki odayı soyuverdi. Benimki de soyulanlar&nbsp;arasındaydı. Neyse ki, ceplerimdeki bozuk parayı bulamamış;&nbsp;böylelikle büsbütün on parasız değil, fakat tam kırk yedi frankla yani yedi şilin on pensle kalakaldım.</p>

  <p>Bu olay iş arama tasarılarıma son verdi. Artık, günde altı frank kadar bir parayla geçinmek zorundaydım ve bu, daha başında, başka bir şeyi pek düşündürtmeyecek kadar zor bir durumdu. İşte yoksulluk deneyimlerim o anda başladı. Çünkü&nbsp;günde altı frank, günde bir şilin eder. İnsan, yolunu bilirse, günde bir şiline yaşayabilirse de, bu hiç kolay bir iş değildir.</p>

  <p>İnsanın yoksullukla ilk karşılaşması tümden acayip bir şeydir. Yoksulluk konusunda o kadar düşünmüşsünüzdür; yoksulluk, yaşamınız boyunca korktuğunuz, er ya da geç başınıza geleceğini bildiğiniz bir şey iken yine de apayrı, tümden değişik bir şeyle karşılaşmışsınızdır. Pek basit olacağım sanmaktayken&nbsp;olağandışı karmaşık bir şeyin içine düşmüşsünüzdür. Çok korkunç olacağını sanmışsınızdır ama, bir de bakarsınız ki, meğer&nbsp;sadece tiksindirici ve sıkıcıymış. Önce fark edilen, yoksulluğun&nbsp;kendine özgü <i>çapsızlığı</i> olur, sonra sıra karmaşık pintiliklere,&nbsp;kırıntıları silip süpürmeye gelir.</p>

  <p>Örneğin, yoksulluğa bağlı gizliliği keşfedersiniz. Birden bire günde altı franklık bir gelire düşüvermişsinizdir. Bir anda günde altı frank gelirli biri oluvermişsinizdir. Elbette bunu kabul&nbsp;edemezsiniz. Yaşamınızda hiç değişiklik olmamış gibi davranmak zorundasınızdır. Yoksulluk, daha işin başında sizi bir yalan&nbsp;ağının içine alır. Yine de, o yalanlara karşın, yoksullukla zor baş&nbsp;edersiniz. Yıkanacak çamaşırlarınızı çamaşırhaneye gönderemezsiniz. Çamaşırcı kadın yolunuzu kesip ne <i>oldu,</i> diye sorar.&nbsp;Ağzınızın içinde bir şeyler gevelersiniz. Kadın, başka bir çamaşırhane bulduğunuzu sanarak can düşmanınız kesilir. Tütüncü&nbsp;neden sigarayı bıraktığınızı sorup durur. Yanıtlamak istediğiniz mektuplar vardır, yapamazsınız, çünkü posta pulunun parasını denkleştiremezsiniz. Bir de yemek sorunu vardır. Yemekler, zorlukların en sunturlusudur. Her gün yemek saatlerinde sokağa çıkacaksınız; görünüşe göre lokantaya gidiyorsunuz, gerçekteyse&nbsp;Lüksemburg Bahçesi’nde güvercinlere baka baka bir saat geçirecek, sonra gerçek yemeğinizi cebinize tıkıp gizlice odanıza döneceksiniz. Yemeğiniz de ya ekmekle margarindir ya da şarapla&nbsp;ekmek. Yiyeceğin çeşidini bile yalan belirler. Alelade ekmek yerine çavdar ekmeği almak gerekir. Çünkü çavdar ekmeği yuvarlak olduğundan cepte daha iyi gizlenir. Bu da insana bir frank&nbsp;zarar ettirir. Bazen görünüşü kurtarmak için bir bardak içkiye&nbsp;altmış santim verirsiniz. Bunun sonucu olarak da yiyeceksiz kalırsınız. Çamaşırlar elek gibi olur, sabun biter, jiletiniz kalmaz.&nbsp;Saçınız kesilmek ister, kendiniz kesmeye kalkarsınız ama, öyle&nbsp;bir sonuç alırsınız ki, sonunda berbere gitmek zorunda kalırsınız ve bir günlük yiyeceğinizin karşılığını harcarsınız. Bütün&nbsp;gün yalan söyleyip durursunuz. Hepsi de pahalı yalanlardır.</p>

  <p>Günlük altı frankınızın son derecede dayanıksız, güvenilemez bir şey olduğunu görürsünüz. Önemsiz ufak tefek aksilikler çıkıp elinizden yiyeceğinizi çalar. Cebinizdeki son seksen santimle yarım litre süt almışsınızdır. İspirto ocağının üzerinde&nbsp;kaynatırken kolunuzdan aşağı bir tahtakurusunun indiğini görüp tırnağınızla bir fiske vurursunuz. Cup! Hayvan doğru sütün&nbsp;içine! Sütü döküp aç oturmaktan başka bir şey yapılamaz artık.</p>

  <p>Yarım kilo ekmek almaya fırına girip tezgahtar kız başka bir müşteriye yarım kilo keserken beklersiniz. Kız beceriksizdir,&nbsp;kestiği parça yarım kilodan fazla gelir; o müşteriye “Pardon,&nbsp;Mösyö,” der, “iki lesou<a id="footnote11"></a> fazla olsa olur, değil mi?” Ekmeğin yarım kilosu bir franktır, sizin cebinizde de tam bir frank vardır. Sizden de iki lesou fazla isterlerse veremeyeceğinizi söylemek zorunda kalacaksınız diye yüreğinizi sıkan bir korkuya kapılırsınız. Başka bir firma girme yürekliliğini gösterinceye kadar saatler&nbsp;geçer.</p>

  <p>Zerzevatçıya girersiniz, bir kilo patates alıp bir frank vereceksiniz; meğer elinizdeki maden paralardan biri Belçika frankı imiş. Zerzevatçı kabul etmez. O dükkandan sıvışır, bir daha da&nbsp;semtine uğramazsınız.</p>

  <p>Nasıl olmuşsa, yolunuz temiz pak bir mahalleye düşmüştür; varlıklı bir tanıdığınızın size doğru geldiğini görünce karşılaşmamak için en yakındaki kahveye kapağı atarsınız. Kahveye girdiniz mi, elbette bir şey ısmarlayacaksınız. Son elli santiminiz de&nbsp;içinde bir tatarcık ölüsü yüzen bir fincan kahveye gitti işte. Böyle yüzlerce örnek verilebilir. Bu olaylar fakirlik sürecinin birer&nbsp;halkasıdır.</p>

  <p>Açlığın nasıl bir şey olduğunu ilk kez keşfedersiniz. Midenizde ekmek ve margarinle sokağa çıkar, vitrinlere bakarsınız. Her yerde savurganca yığılmış besin tepecikleri sizi aşağılar. Parçalanmış ya da bütün domuzlar, sepetler dolusu sıcak somunlar,&nbsp;koca kalıplarla sarı sarı tereyağları, kangal kangal sucuklar, patates dağları, değirmen taşları gibi gravyerler. Bu kadar çok yiyeceği bir arada görünce insan kendini ağlamaklı bir sızıldanmaya&nbsp;kapıp koyuverir. Bir somun alıp kaçmayı, adamlar sizi enselemeden tümünü gövdeye indirmeyi tasarlarsınız. Yine de kendinizi tutarsınız, korkudan ha, başka bir şeyden değil.</p>

  <p>Yoksulluğun ayrılmaz bir parçası olan iç sıkıntısıyla tanışırsınız. Yapacak bir işi olmayan, midesi boş insan hiçbir şeyle ilgilenemez. Yarı gün boyunca yatakta yatar, kendinizi Baudelaire’in şiirindeki <i>Genç İskelet</i> gibi hissedersiniz. Sizi yattığınız yerden kaldırabilecek tek şey yiyecektir. Bir hafta gibi kısa bir sürede de olsa, yalnız ekmek ve margarinle beslenmiş bir insanın artık insanlıktan çıktığını, birkaç yardımcı organı da bulunan bir mideden başka bir şey olmadığını anlarsınız.</p>

  <p>Günde altı franklık yaşam için daha pek çok şey söylenebilir ama, hepsi aşağı yukarı birbirine benzer. Paris’te binlerce kişi bu&nbsp;yaşamı sürer. Zar zor tutunmaya çalışan sanatçılar ve öğrenciler,&nbsp;işleri kesat giden sokak kadınları, her çeşit işsiz, bunlardandır.</p>

  <p>Burası kenar mahallesi, yoksulluk mahallesidir.</p>

  <p>Üç hafta boyunca günlerim öyle geçti. Kırk yedi frank tükenivermişti. İngilizce derslerinden haftada elime geçen otuz altı frankla ne yapabilirsem onu yapmak zorundaydım. Deneyimsiz&nbsp;olduğum için parayı beceriksizce kullanıyordum. Bazen bütün&nbsp;gün <i>yiyeceksız</i> kalıyordum. Öyle günlerde giysilerimden bir iki&nbsp;parçayı paketleyip otele belli etmeden Sainte Genevieve Tepesi’nde bir eskici dükkanına götürüyordum. Dükkancı kızıl saçlı bir Yahudiydi. Az rastlanır terslikte bir adamdı, karşısında birini gördü mü öfke nöbetlerine uğrardı, öyle bir davranışı vardı ki, insan onun dükkanına gitmekle kendisine bir kötülük ettiğini sanırdı. “Öf, yahu!”, diye bağırırdı, “Yine mi sen? Sen benim&nbsp;dükkanımı aş ocağı mı sandın?” Akılalmaz düşüklükte fiyatlar&nbsp;öderdi. Yirmi beş şiline satın alıp pek az giydiğim bir şapkaya&nbsp;beş frank, iyi durumda bir çift ayakkabıya yine beş frank, gömleklerime birer frank verirdi, her zaman kendisine götürülen&nbsp;malı satın almak yerine başka bir malla takas etmeyi yeğlerdi. İşe&nbsp;yaramaz bir şeyi elinize sıkıştırıp sizin de onu kabullendiğiniz&nbsp;numarasını yapardı. Bir gün, yaşlı bir kadından iyi bir palto alıp&nbsp;eline iki tane bilardo topu vererek kadıncağızı daha ağzını açamadan kapıdan dışarı ittiğini görmüştüm. İnsan, elinde olsa,&nbsp;onun o Yahudi burnunu ne büyük bir keyifle yamyassı ederdi.</p>

  <p>O üç hafta çok rahatsız, çok berbat geçmişti. Daha kötü günlerin geleceği de besbelliydi. Çünkü çok geçmeden kirayı ödeme zamanı gelecekti. Yine de durum önceden sandığımın dörtte biri kadar bile kötü değilmiş. Çünkü insan yoksulluğa yaklaşırken&nbsp;öteki gerçekliklerin bir bölümünü gölgede bırakan bir keşifte&nbsp;bulunuyor. Can sıkıntısıyla ve küçük hesapların getirdiği karışık&nbsp;durumlarla tanışıyorsunuz ama, bunların dışında, yoksulluğun&nbsp;iyi yanını, onun geleceği yok ettiğini de öğreniyorsunuz. Bir açıdan bakılınca, insanın ne kadar az parası varsa, derdinin de o&nbsp;kadar az olduğu doğru. Cebinde yüz frankı kalmış biri, büyük&nbsp;korkulara düşer. Fakat tüm serveti üç franka inerse, durum değişir. Çünkü üç frank onu ancak ertesi güne kadar besleyecektir; ondan ötesini düşünemez; başı ağrır ama, korkmaz. Belli belirsiz şöyle düşünür: “Bir ya da iki gün sonra acımdan öleceğim;&nbsp;ne kötü, değil mi?” Sonra zihin başka konulara kayar. Yalnızca&nbsp;ekmek ve margarine dayanan bir beslenme, bir dereceye kadar&nbsp;kendi ilacını da sağlar.</p>

  <p>Yoksulluğa karşı büyük bir avunma olan başka bir duygu daha vardır, sanırım bir gün on parsız kalmış herkes bu duyguyu tatmıştır. Bu, insanın yolun sonuna gelip hiçbir şeysiz kaldığını&nbsp;bilmesinden kaynaklanan bir rahatlama, neredeyse bir keyiftir.&nbsp;<i>Sokakta kalma</i> deyimini her zaman duymuşsunuzdur. İşte kaldınız. O noktaya vardınız, yine de dayanabiliyorsunuz. Bu duygu,&nbsp;o sıkıntılı korkuyu önemli ölçüde hafifletir.</p>
</body>
</html>
