<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>28</h1>

  <p>Paddy, ondan sonraki on beş gün boyunca yol ve oda arkadaşım ve yakından tanıdığım ilk berduş olduğu için onu anlatmak istiyorum. Herhalde türünün örneği bir berduştu ve İngiltere’de onun gibi on binlerce yersiz yurtsuz vardır.</p>

  <p>Uzunca boylu, otuz-otuz beş yaşlarındaydı, kırlaşmaya yüz tutmuş sarı saçları vardı. Açık mavi gözlüydü. Yüz çizgileri düzgündü ama, teni hep ekmek margarin yemekten ötürü griye kaçar bir renk almıştı. Berduşların çoğundan daha iyi giyimliydi. Üzerinde tüvit bir av ceketi ile smokin altına giyilecek ve parlak&nbsp;şeridi hâlâ çıkmamış bir pantolon vardı. Şeridi, yitirmekte olduğu saygınlığının bir belirtisi olarak gördüğü belliydi. Ona dikkat&nbsp;ediyor, sökülürse dikiyordu. Genel görünümünde titizdi. Yanında bir usturayla bir diş fırçası taşıyordu; onları satmayacakmış,&nbsp;halbuki <i>kağıtlarını,</i> hattâ çakısını bile satalı çok oluyormuş.&nbsp;Bunlara karşın, yine de insan yüz metre öteden görse yersizyurtsuzlardan olduğunu anlardı. Ayaklarını sürüyerek, omuzlarını öne çıkarıp sırtını kamburlaştırarak yürümesinde çok zavallı bir yan vardı. Onu yürürken gören, tokat atmaktan çok tokat&nbsp;yiyecek biri olduğunu hemen sezerdi.</p>

  <p>İrlanda’da büyümüş, savaşta iki yıl askerlik yapmış, sonra bir metal cilalama atölyesinde çalışmıştı. İki yıl önce de işini yitirmişti. Berduş olmaktan çok büyük bir utanç duyuyordu ama, berduşların tüm niteliklerini almıştı. Durmadan kaldırımdan gözden&nbsp;geçirir, tek bir sigara izmaritini, hattâ boş bir sigara paketini atlamazdı. Çünkü paketteki ince kâğıdı sigara sarmakta kullanacaktı. Edbury’ye giderken yolumuzun üzerinde, kaldırımda gazeteye&nbsp;sarılı bir paket gördü, hemen atıldı. Pakette koyun etinden yapılmış iki tane sandviç varmış. Kenarlarından ısırılmıştı. Benimle&nbsp;bölüşmek için ısrar etti. Hiçbir otomatik makinenin önünden&nbsp;düğmesine basmadan geçmezdi. Dediğine göre, bazen makine&nbsp;bozulur olur ve düğmesine basarsan içindeki bozuk paralan dışarı boşaltıverirmiş. Yine de, suç işlemeye eğilimi yoktu. Romton’un&nbsp;dış mahallelerinden geçerken bir kapı eşiğinde bir şişe süt gördü.&nbsp;Herhalde biri unutmuş olacaktı. Durdu, iştahla şişeye bakıyordu.</p>

  <p>“Tanrım!” dedi, “Ziyan olacak iyi süt. Birisi yürütüverir. Hem kolayca yürütür.”</p>

  <p>Kendisinin <i>yürütmeyi</i> düşündüğünü görüyordum. Sokağın bir o ucuna bir bir ucuna baktı. Sadece konutlar bulunan, sakin bir&nbsp;sokaktı. Görünürde kimse yoktu. Paddy, süt şişesine iştahla bakıyordu. Birden üzüntülü, zavallı yüzünü çevirdi ve dertli dertli:&nbsp;</p>

  <p>“Bırakalım, daha iyi," dedi. “Hırsızlıktan yarar gelmez. Tanrıya şükür, şimdiye kadar bir şey çalmadım.”</p>

  <p>Onu böyle namuslu kılan, açlığın verdiği korkuydu. Midesine iki üç kez doğru dürüst yemek girmiş olsaydı, süt çalmaya kalkabilirdi.</p>

  <p>Paddy’nin iki tane konuşma konusu vardı: Berduş olmanın utancı, düşkünlüğü ve bedava bir yemek bulmanın en iyi yolu.&nbsp;Yollar boyu yürüyüşümüzde hep o sızıldanan İrlandalı sesiyle&nbsp;şöyle yakman bir monolog tutturmuştu:</p>

  <p>“Yollara düşmek cehennem azabı, değil mi? O berbat konukevlerinde kalmak insanın nasıl da gücüne gidiyor. Ama başka ne yapılabilir ki? İki aydır mideme doğru belli bir yemek girmedi. Kunduralarım dökülüyor. Aah, ah! Şu Edbury’ye varmadan&nbsp;yolumuzun üzerindeki cemaat evlerinden birinde bir çay içebilsek. Çoğu zaman pek güzel olur oralardaki çaylar. Din olmasa&nbsp;insan ne yapar, acaba? Ben o cemaat evlerinde çay içmişimdir.&nbsp;Baptistlerde, İngiltere Kilisesi tekkelerinde, bir çok yerde. Kendim Katolik mezhebindenim. Yani işte, aşağı yukarı on yedi yıldan beri günah çıkardığım yok ya, ama yine de din duygumu yitirmedim. Cemaat evlerinde çayı hep iyi demlerler...” vb. vb.&nbsp;Tüm gün böyle konuşurdu. Hemen hiç susmazdı.</p>

  <p>Bilgisizliği sınırsızdı, insanı afallatacak kertedeydi. Örneğin, bir kez bana Napolyon’un İsa’dan önce mi sonra mı yaşadığını&nbsp;sormuştu. Bir gün de, bir kitapçı vitrininin önündeydik. Ben kitaplara bakıyordum. Kitaplardan birinin üzerinde <i>Of the Imitation of Christ</i> başlığını okuyunca dine küfrediyorlarmış gibi pek&nbsp;şaşırdı. Öfkeyle “Ne demeye İsa Peygamberi taklit edeceklermiş?” diye sordu. Okuma biliyordu ama, kitaplara karşı bir çeşit&nbsp;tiksinti duyuyordu. Romton’dan Edbury’ye giderken yolumuzun&nbsp;üzerinde bir halk kitaplığına girdim. Her ne kadar Paddy bir şey&nbsp;okumak istemiyorsa da, bacaklarını dinlendirsin diye onu da içeriye çağırdım. Kaldırımda beklemeyi yeğliyormuş. “Hayır,” dedi,&nbsp;“o baş belası basılı şeyler midemi bulandırır benim.”</p>

  <p>Berduşların çoğu gibi, kibrit konusunda pek pintiydi. Kendisini tanıdığımda bir kutu kibriti vardı ama, bir kez bile kibrit çaktığını görmedim. Ne zaman bir kibrit çaksam bana savurganlık ediyorum diye bir alay laf ederdi. Yöntemi, yabancılardan&nbsp;ateş istemekti. Bazen kibrit çakmaktansa yakacağı sigarayı yarım&nbsp;saat beklettiği olurdu.</p>

  <p>Karakterinin en baskın yönü, sızlanmaydı. Talihinin kötü ol<a id="footnote53"></a>dugu düşüncesi bir an bile yakasını bırakmıyordu. Uzun süre bir şey söylemeyip birden hiç yeri değilken, sanki dünyada başka&nbsp;konu kalmamış gibi, “İnsanın giysilerinin partallaşması ne kötü&nbsp;şey, değil mi?” ya da “Konukevindeki çay da, çay değil bulaşık&nbsp;suyu,” deyiverirdi. Durumu ondan daha iyi olan herkes hakkında sinsi bir imrenme duygusu içini kurt gibi kemirirdi. Zenginler hakkında değil, onlar erişemeyeceği kadar uzaktaydı, çalışan&nbsp;insanlara karşı böyle bir duygusu vardı. Çalışan yaşlı birini görse, acı acı “Şu ihtiyara bak!” derdi, “Güçlü kuvvetlilerin işini ellerinden alıyor.” Ya da yeni yetme biriyse “İşte ekmeğimizi çalanlar, bu piç kurulan.” Tüm yabancılar onun için “Pis Akdenizlilerdi. Çünkü, ona göre, işsizliğin sorumlusu, yabancılardı.</p>

  <p>Kadınlara özlemle kin arası bir duyguyla bakardı. Genç ve hoş kadınlar düşüncelerine giremeyecek kadar yüksekteydiler. Fakat&nbsp;sokak kadınlarını görünce ağzı sulanırdı. Dudakları kıpkırmızı iki&nbsp;yaşlı sokak kadını geçmesin, iştahla döner bakar, şekerci dükkânının önünde duran bir çocuk gibi ‘Orospular!’ diye mırıldanırdı. Bir&nbsp;gün bir kadınla birlikte olmayalı iki yıl geçtiğini söylemişti. Yani işini yitirdiğinden beri bir kadınla birlikte olmamıştı. Bir erkeğin sokak kadınlarından daha yukarısını amaçlayabileceğini unutmuştu.&nbsp;Kişiliği berduşlara özgüydü. Aşağılık, kıskanç, çakal kişiliği.</p>

  <p>Yine de iyi bir adamcağızdı. Cömertti, bir çok kez elindeki son ekmek kabuğunu benimle paylaştı. Bir kaç ay iyi beslense&nbsp;belki çalışabilirdi. Fakat iki yıl midesine ekmekle margarinden&nbsp;başka bir şey girmemesi, yeteneklerinin düzeyini umutsuzca düşürmüştü. Gerçekte <i>yiyecek</i> olmayan bu yiyecek taklitleriyle yaşamaktan kendi beyni ve vücudu da aşağılık bir maddeye dönüşmüştü. İnsanlığını yok eden şey, onun doğarken getirdiği bir&nbsp;kötülük değil, kötü beslenmeydi.</p>
</body>
</html>
