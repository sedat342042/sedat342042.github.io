<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_7"><a id="bookmark26"></a>8</h1>

  <p>Şimdi elimizde yirmi sekiz frank vardı ve yine iş aramaya koyulabilirdik. Boris hâlâ, esrarengiz bir anlaşmayla, kunduracının evinde yatıyordu ve bir Rus arkadaşından yirmi frank daha borç&nbsp;almayı başarmıştı. Paris’in orasında burasında çoğu kendisi gibi&nbsp;birer eski subay olan dostları vardı. Bunların bir bölümü garson&nbsp;ya da bulaşıkçıydı. Bir bölümü taksi şoförüydü. Birkaç tanesi kadın sırtından geçiniyordu. Rusya’dan para çıkarabilmeyi becerenler de yok değildi. Onların kendi garajları ya da dansingleri vardı: Genellikle, Paris’teki Rus mülteciler çok çalışan insanlardır ve&nbsp;aynı toplumsal sınıftan bir İngilizin yapabileceğinden çok daha&nbsp;beceriklice talihsizliklerini yenip bellerini doğrultmuşlardır. Elbette bu kuralın dışında kalanlar da vardı. Boris, bir zamanlar&nbsp;karşılaştığı bir Rus dükünü anlatmıştı. Adam, pahalı restoranlara&nbsp;gider, garsonların arasında bir Rus subayı var mı diye bakarmış.&nbsp;Yemek yedikten sonra garsonu dostça masasına çağırır:</p>

  <p>“Demek, sen de benim gibi eski askersin," dermiş. “Kötü günler geçiriyoruz, değil mi? Olsun, olsun. Rus askeri hiçbir şeyden korkmaz. Alayın hangisiydi?”</p>

  <p>Garson “Filan alay, efendim,” diye yanıt verince, “çok seçkin bir alaydı. 1912 de teftiş etmiştim. Ha, unutuyordum, cüzdanımı evde bırakmışım. Eminim, bir Rus subayı bana üç yüz frank</p>

  <p>vermek lûtfunda bulunur.”</p>

  <p>Garsonun üç yüz frankı varsa, çıkarır verir ve elbette parasını bir daha görmezmiş. Dük bu yoldan küpünü epeyce doldurmuş. Garsonlar belki de böyle açıkça kazıklanmalarına kızmıyorlardı. Sürgünde de olsa, dük, düktür.</p>

  <p>İşte bu mültecilerden biri aracılığıyla Boris para vaat eder gibi görünen bir şey duymuştu. Paltoları rehine koyduktan iki gün sonra, gizli bir iş yapar gibi:</p>

  <p>“Söyle bakayım, <i>mon</i> <i>ami</i>,” dedi, “herhangi bir siyasi görüşün var mıdır?”</p>

  <p>“Hayır,” dedim.</p>

  <p>‘Benim de yoktur. Elbette, insan vatanını sever, ama yine de... Musa Peygamber Mısırlılan mirastan yoksun bırakma niyetinden söz etmemiş mi? Bir İngiliz olarak herhalde Kutsal Kitabı&nbsp;okumuşsundur. Demek istediğim şu ki, Komünistlerden para&nbsp;kazanmaya karşı mısın?”</p>

  <p>“Hayır, elbette hayır.”</p>

  <p>“Peki, duyduğuma göre, Paris’te bizim için bir şey yapabilecek gizli bir Rus derneği varmış. Komünistmişler. Aslında, Bolşeviklerin ajanıymışlar. Dostluk derneği gibi çalışıp mülteci Ruslarla ilişki kuruyor ve onları Bolşevikleştirmeye çalışıyorlarmış. Arkadaşım demeğe yazılmış. Başvurursak bize de yardım edeceklerini tahmin ediyor.”</p>

  <p>“Bizim için ne yapabilirler ki? Herhalde, bana yardım etmezler, çünkü Rus değilim.”</p>

  <p>“Hah, işte sorun burada. Moskova’da yayınlanan bir gazetenin muhabirliğini yapıyorlarmış. İngiliz siyaseti konusunda birkaç makale istiyorlarmış. Hemen başvurursak makaleleri sana ısmarlayabilirler.”</p>

  <p>“Bana mı? Ama ben sivaset konusunda bir sev bilmem ki...”</p>

  <p><i>“Merde!</i> Onlar da bilmezler. Kim siyaset konusunda gerçek bir şey biliyor ki? Kolay bir şey. Tüm yapacağın, İngiliz gazetelerinden kopya etmek. <i>Daily Mailin</i> bir Paris baskısı yok mu?&nbsp;Ondan alırsın.”</p>

  <p>“Ama <i>Daily Mail</i> Muhafazakârların gazetesi. Komünistleri yerin dibine batırır.”</p>

  <p>“Olsun. Sen de <i>Daily Mail</i> ne diyorsa, tersini yazarsın. O zaman ters gitmemiş olursun. Bu şansı geri çeviremeyiz, <i>mon ami.</i> Yüzlerce frank verebilirler.”</p>

  <p>Tasarıyı beğenmemiştim. Çünkü Paris polisi, Komünistlere, hele yabancı olanlara sert davranıyordu. Zaten ben kuşku altındaydım. Aylar önce, bir sivil memur beni bir Komünist derginin yayınevinden çıkarken görmüştü de, polisle başım epeyce belaya girmişti. Şimdi de o demeğe giderken yakalanırsam, sınırdışı edilebilirdim. Ne var ki, kaçırılamayacak kadar da iyi bir fırsattı. O gün öğleden sonra Boris’in arkadaşı -o da garsonmuş- gelip bizi aldı,&nbsp;adamlarla görüşmeye götürdü. Sokağın adını anımsamıyorum. Seine kıyısından güneye inen, Millet Meclisi yakınlarında pis, biçimsiz bir sokaktı. Boris’in arkadaşı çok dikkatli olmamızı istiyordu.&nbsp;Sanki belirli bir yere gitmiyormuşuz gibi, ağır ağır yürüyorduk. Gireceğimiz kapıyı gördük. Bu arada, vitrinlerin, kahvelerin hiçbirini&nbsp;de kaçırmıyorduk. Bina Komünistlerin girip çıktığı bir yer diye biliniyorsa gözetleniyor olabilirdi. Sivil polise benzer birini görürsek,&nbsp;otellerimize dönmek niyetindeydik. Ben korkmuştum ama, Boris&nbsp;bu çeşit gizli kapaklı işlerden hoşlanıyordu. Anne-babasının katilleriyle iş yapmak üzere olduğunu unutmuştu.</p>

  <p>Çevrede korkulacak bir şey bulunmadığından emin olunca hemen kapıdan içeri giriverdik. Çamaşırhanede bir Fransız kadın&nbsp;ütü yapıyordu. Rus <i>Beylerin</i> avlunun öte yanındaki merdivenden&nbsp;çıkılan bölümde oturduklarını söyledi. Loş merdivenlerden birkaç kat çıktık ve sonunda bir sahanlığa vardık. Güçlü kuvvetli ama suratsız bir delikanlı merdiven başında durmuştu. Yukarı&nbsp;çıktığımda bana kuşkuyla baktı, koluyla yolumu kesip Rusça bir&nbsp;şeyler söyledi. Ben cevap veremeyince de, sert bir sesle:</p>

  <p><i><sup>“</sup></i><i>Mot d</i><i>’ordre!<sup>”(</sup></i><sup>parola)</sup> dedi. Durdum. Afallamıştım. Parola sorulacağını beklemiyordum. Rus, yeniden:</p>

  <p><i>“Mot</i> <i>d’ordre!”</i> dedi.</p>

  <p>Arkamdan gelen öteki Rus, Boris’in arkadaşı, önüme geçip Rusça bir şeyler söyledi. Belki bir parola, belki bir açıklama. Suratsız bunu herhalde yeter bulmuş olmalı ki, bizi pencereleri&nbsp;buz tutmuş, kirli, yoksul bir odaya soktu. Pek sefil bir yazıhane&nbsp;havası vardı. İnsanı duvarlarda Rus harfleriyle yazılı propaganda&nbsp;afişleri, bir de çok büyük, itici görünümlü bir Lenin resmi karşılıyordu. Masada, tıraşı uzamış, ceketsiz bir Rus oturmuş,&nbsp;önünde yığılı postalanacak gazete rulolarının üzerine adres yazıyordu. Biz içeri girince, Fransızca fakat çok kötü bir telaffuzla:&nbsp;</p>

  <p>“Büyük dikkatsizlik!” diye bağırdı, “Neden çamaşır getirmeden geldiniz?”</p>

  <p>“Çamaşır mı?”</p>

  <p>“Buraya gelen herkes, yıkanacak bir şeyler getirir. Aşağıdaki çamaşırcıya gelmiş gibi. Gelecek sefere, şöyle doğru dürüst kocaman bir çıkın getirin. Polisin peşimize düşmesini istemeyiz.”&nbsp;</p>

  <p>Beklediğimden de gizli kapaklı bir hava vardı. Odadaki tek&nbsp;sandalyeye Boris oturdu. Hep Rusça duyuluyordu. Sadece o tıraşı uzun adam konuşuyordu. Suratsız, duvara dayanıp gözlerini bana dikmişti. Hâlâ benden kuşkulanıyor gibiydi. Bu küçük&nbsp;ve giz dolu odada, devrimci afişler arasında, tek sözcüğünü anlamadığım bir konuşmayı dinlemek bana garip geliyordu. Ruslar hızlı hızlı ve heyecanla konuşuyorlar, arada gülüyorlar,&nbsp;omuzlarını silkiyorlardı. Ne konuştuklarını merâk ediyordum.&nbsp;Herhalde Rus romanlarındaki gibi birbirlerine <i>amcacığım, kuzucuğum, ivan Aleksandroviç</i> filan diye sesleniyor olmalıydılar. Konu da devrimlerdi herhalde. Tıraşı uzun adam, sert bir biçimde&nbsp;“Biz hiç tartışmayız. Tartışma kentsoyluların eğlencesidir. Biz olgulara dayanırız” diyor olmalıydı. Konuşulanların pek böyle şeyler olmadığını sonradan anladım. Giriş ödentisi olarak yirmi&nbsp;frank isteniyordu. Boris de ödeneceğine söz veriyordu. -Olan&nbsp;biten tüm varlığımızsa on yedi franktı - Sonunda Boris servetimizi çıkardı ve avans olarak beş frank verdi.</p>

  <p>Bunun üzerine, Suratsızın yüzündeki kuşku azaldı ve masanın kenarına ilişti. Tıraşı uzun, bana Fransızca sorular sorup bir kâğıt&nbsp;parçasına bir şeyler yazmaya başladı. <i>Komünist miymişim?</i> “Sevgi&nbsp;bağıyla,” diye yanıtladım. Hiçbir zaman bir örgüte girmemiştim.&nbsp;<i>İngiltere’deki</i> siyasi durumdan <i>haberim var mıymış? “A,</i> elbette, elbette.” Birçok bakanın adını söyledim. İşçi Partisi konusunda birkaç tepeden bakar laf ettim. <i>Peki, spor? Spor konusunda yazı yazabilir miydim?</i> -İngiltere’nin dışında, Avrupa’da, futbolla sosyalizm&nbsp;konusunda anlaşılmaz bir gizli bağ vardır - Yine “A, evet, elbette.”&nbsp;Adamların ikisi de ciddi ciddi başlarım salladılar. Tıraşı uzun:</p>

  <p>“Evidemment! İngiltere’deki koşullar hakkında geniş bilginiz var. Moskova’da yayınlanan haftalık bir dergiye bir dizi makale&nbsp;yazmayı üzerinize atabilir misiniz?” dedi. “Ayrıntıları vereceğiz.”</p>

  <p>“Kuşkusuz.”</p>

  <p>“O halde, yoldaş, yarın ilk postayla ya da, olmadı, ikinci postayla bizden bir haber alacaksınız. Makale başına yüz elli frank öderiz. Gelecek sefer, bir paket yıkanacak öte beri getirmeyi&nbsp;unutmayın. Au revoir” yoldaş.”<a id="footnote20"></a><a id="footnote21"></a></p>

  <p>Aşağıya indik; sokakta birisi var mı diye çamaşırhaneden dikkatle dışarı bakıp çıktık. Boris sevinçten çıldırıyordu. Bir çeşit kurban kesme coşkusuyla en yakındaki tütüncüye dalıp elli&nbsp;santime bir puro aldı. Dükkândan çıkarken yüzü ışıldıyar, bastonunu kaldırıma vuruyordu.</p>

  <p>“Nihayet! Nihayet! İşte, mon ami, talihimiz gerçekten döndü. Adamları fethettin. Duydun mu? Sana <i>yoldaş</i> dedi. Makale başına yüz elli frank, <i>nom de Dieu,</i> ne talih!”</p>

  <p>Ertesi sabah, postacının geldiğini duyunca, mektubumu almak için aşağıya, bistroya koştum. Mektup gelmemişti. Düş kırıklığı. ikinci dağıtımı bekleyeyim diye dışarı çıkmadım. Yine mektup yok. Üç gün geçip de gizli dernekten haber alamayınca,&nbsp;umudumu kestim. Makaleleri yazdıracak başka birini bulmuşlardır diye düşündüm.</p>

  <p>On gün sonra gizli demeğe bir daha gittik. Bu sefer yanımıza yıkanacak çamaşır paketi görünümünde bir çıkın da almıştık.</p>

  <p>Gizli dernek yok olmuştu. Çamaşırhanedeki kadın bir şey bilmiyordu. Sadece birkaç gün önce kirayla ilgili bir sorun çıktığını <i>beylerin</i> çıkıp gittiğini söyledi. Elimizde çıkınımızla orada kala&nbsp;kalmıştık. Neyse ki, yirmi frank değil de topu topu beş frank&nbsp;kaptırdık diye kendimizi avutabilirdik.</p>

  <p>Ondan sonra da, gizli dernek konusunda bir şey duymadık. Kim olduklarını, ne olduklarını kimse bilmiyordu. Ben, kendi&nbsp;hesabıma, Komünist Parti’yle bir ilişkileri bulunduğunu sanmıyorum. Galiba, sadece gerçekte var olmayan bir derneğe Rus&nbsp;mültecilerinden giriş ödentisi sızdıran birtakım dolandıncılardı.&nbsp;Hiç tehlikesi olmayan bu işi, herhalde şimdi de başka bir kentte&nbsp;yürütüyorlardır. Akıllı heriflermiş, rollerini de övülecek bir ustalıkla oynadılar. Yazıhaneleri tam bir gizli dernek görünümündeydi. Çamaşır paketi istemeleriyse dâhiyane bir buluştu.</p>
</body>
</html>
