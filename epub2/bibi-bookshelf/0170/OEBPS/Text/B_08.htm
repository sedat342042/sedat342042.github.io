<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>6</h1>

  <p>Ertesi gün de iş bulamadık. Ancak üç hafta sonra talihimiz dönebildi. İki yüz frankım kira sorununu çözümlemişti; fakat&nbsp;onun dışında her şey ne kadar kötü olabilirse o kadar kötü gitti. Boris ile birlikte günlerce Paris’in altını üstüne getirdik. Kalabalıkların içinde sıkıntılı ve aç durumda, saatte iki mil yol tepiyor, yine de bir şey bulamıyorduk. Bir gün Seine ırmağının bir&nbsp;yakasından öteki yakasına on bir kez geçip geri döndüğümüzü&nbsp;hatırlıyorum. Saatlerce servis kapılarının önünde bekliyor, müdür dışarı çıkınca, kasketler elimizde, yalvarırcasına adama yaklaşıyorduk. Hep aynı yanıtı aldık. Sakat adam da istemiyorlardı,&nbsp;deneyimsiz adam da. Bir gün, tam işe alınıyorduk ki kıl payı kaçırdık. Müdürle konuşurken Boris dimdik durmuştu. Bastonuna dayanmıyordu, müdür de topalladığını görmemişti. “Evet,”&nbsp;dedi, “şarap mahzeni için iki kişi arıyoruz. Belki sîzleri alırız.&nbsp;İçeri gelin.” Sonra, Boris kıpırdadı. Oyun bitmişti. Müdür “Aaa,”&nbsp;dedi, “topallıyormuşsunuz, <i>malheureusement</i>”</p>

  <p>İş bulma bürolarına adlarımızı yazdırdık; ilanlara yanıtlar verdik. Fakat, her yere yaya gittiğimiz için, hızlı davranamıyorduk. Başvurduğumuz her iş, bizden yarım saat önce başkasına&nbsp;verilmiş oluyordu galiba. Bir kez, açık yük vagonlarında paspas yapma işine tam alınıyorduk ki, son anda bizi geri çevirip yerimize Fransız işçi aldılar. Bir kez de, sirkte yardımcı isteyen bir ilan gördük. Sıraları kaldıracak, hayvanların yattığı yeri temizleyecektik. Gösteri sırasında da iki fıçının üzerine basacaktık ve&nbsp;bacaklanmızın arasından bir aslan sıçrayarak geçecekti. Belirtilen vakitten bir saat önce sirke gittiğimizde, elli kişilik bir kuyruk gördük. Besbelli, aslanın insan nazarında bir çekiciliği var.</p>

  <p>Bir gün, aylarca önce başvurduğum bir iş bulma bürosundan bir <i>petit bleu</i><a id="footnote16"></a> aldım. Bir İtalyan beyefendi İngilizce ders almak&nbsp;istiyordu. Mektupta ‘Hemen geliniz.’ yazılıydı. Saatte yirmi frank&nbsp;ödeneceğine söz veriliyordu. Boris ile ikimiz çaresizlik içindeydik. Harikulade bir şeydi ama, kabul edemezdim, çünkü büroya dirsekleri delik ceketimle gitmem olacak şey değildi. Sonra,&nbsp;aklımıza Boris’in ceketini giyebileceğim geldi. Pantalonuma uymuyordu ama, pantalon gri olduğundan biraz uzaktan flanel gibi duruyordu. Ceket o kadar büyük geldi ki, önünü iliklemeyip&nbsp;bir elimi cebimde tutmam gerekiyordu. Hemen fırladım. Otobüsle gideyim diye yetmiş santimi de boşuna harcadım. Büroya&nbsp;ulaştığımda, İtalyanın fikrini değiştirdiğini ve Paris’ten ayrıldığını söylediler.</p>

  <p>Bir gün Boris hale gidip hamallık bakmamı söyledi. Sabahın dört buçuğunda, yani işin canlanmaya başladığı sırada hale vardım. Kısa boylu, şişman, melon şapkalı bir adam, hamallara birtakım işler yaptırıyordu. Ona gidip iş istedim. Yanıt vermeden&nbsp;sağ elimi tutup havaya kaldırdı, avucumu yokladı.</p>

  <p>“Kuvvetlisindir, değil mi?” dedi.</p>

  <p>“Çok kuvvetli,” diye yalan söyledim.</p>

  <p>“Peki. Şunu kaldır da, bakayım.”</p>

  <p>Gösterdiği, son derecede büyük bir patates küfesiydi. Küfeyi kavradım ve anladım ki, kaldırmak şöyle dursun, kıpırdatamayacaktım bile. Melon şapkalı adam yüzüme baktı, omuzlarını&nbsp;silkti ve arkasını dönüp yürüdü. Biraz uzaklaşmıştım ki, başımı&nbsp;geriye çevirice küfeyi dört kişinin kaldırıp hep birlikte bir arabaya yüklediklerini gördüm. Belki üç yüz kilo vardı. Adam, benim&nbsp;işe yaramayacağımı görmüş, başından savmak için bu yolu seçmişti.</p>

  <p>Bazen Boris, umutlu olduğu günlerde, elli santime kıyıp bir posta pulu alıyor ve eski metreslerinden birine mektup yazıp para istiyordu. İçlerinden tek bir tanesi karşılık verdi. Kadın yalnız&nbsp;eski metresi değilmiş, aynı zamanda Boris’e iki yüz frank borcu&nbsp;varmış. Adamcağız, kendisini bekleyen mektubu görüp de zarfın üzerindeki yazıyı tanıyınca mutluluktan aklını oynatacaktı.&nbsp;Mektubu kapıp şeker çalmış çocuklar gibi doğru Boris’in odasına koştuk. Mektubu okudu, sonra sessizce bana uzattı. Şunlar&nbsp;yazılıydı:</p>

  <p><i>&nbsp;</i></p>

  <p><i>"Sevgili canavarcığım benim,</i></p>

  <p><i>“Bana katıksız</i> <i>sevgimizin</i> <i>günlerini, dudaklarından aldığım o tatlı öpücükleri hatırlatan sevimli mektubunu ne büyük sevinçle aldım. Böyle anılar, solmuş bir</i> <i>çiçeğin</i> <i>kokusu gibi, insanın kalbinde sonsuza dek kalır.</i></p>

  <p><i>"İki yüz frank isteğine gelince, ne yazık ki, olanaksız. Sıkıntılarım öğrenmek beni ne kadar üzdü, bilemezsin, sevgilim. Ama, ne yaparsın. Bu acı dünyada, herkes sıkıntılı günlere düşer. Ben de bundan payımı aldım. Küçük kız kardeşim hastalandı. Zavallıcık ne acılar çekti. Doktora hesabını bilemeyeceğim kadar çok para verdik. Bütün paramız&nbsp;bitti, inan bana, pek zor günler geçiriyoruz.</i></p>

  <p><i>Cesaret, canavarım, cesareti elden bırakma. Unutma ki, kötü günler sonsuza dek sürmez. İnsana o korkunç gelen belalar da biter.</i></p>

  <p><i>Seni her zaman hatırlayacağımdan emin ol. En içten duygularla seni kucaklarım. Seni her zaman sevmiş olan</i></p>

  <p><i>Yvonne</i></p>

  <p>&nbsp;</p>

  <p>Bu mektup Boris’i öylesine düş kırıklığına uğrattı ki, hemen yatağa girdi ve o gün bir daha iş aramaya çıkmadı.</p>

  <p>Altmış frankım aşağı yukarı iki hafta kadar idare etti. Artık lokantaya gitme numarası yapmıyordum. Odamda yiyorduk. Birimiz yatağın üzerine oturuyorduk, birimiz iskemleye. Boris iki&nbsp;frankını veriyordu, ben de üç ya da dört frank koyuyordum. Ekmek, patates, süt ve peynir alıyorduk. Benim ispirto ocağında&nbsp;çorba pişiriyorduk. Tek kulplu derince bir tavayla bir kâsemiz&nbsp;ve tek bir kaşığımız vardı. Her gün hangimizin tavayı -tava daha çok alırdı-, hangimizin kâseyi alacağı konusunda birbirimizle ikram yarışma giriyorduk. Her gün de önce Boris pes ediyor ve tavayı alıyordu. Sesimi çıkarmadan öfkeleniyordum. Bazen, akşamları daha çok ekmeğimiz oluyordu, bazen de hiç olmuyordu. Çamaşırlarımız çok yıpranmıştı. Üç haftadır yıkanmamıştım. Dediğine göre, Boris aylardır yıkanmıyormuş. Tütün,&nbsp;her şeye dayanma gücü veriyordu. Bol bol tütünümüz vardı,&nbsp;çünkü Boris bir süre önce bir erle tanışmış -erlere tütün bedavaydı- ve paketi elli santimden yirmi ya da otuz paket tütün satın almıştı.</p>

  <p>Çektiklerimiz, benden çok Boris’e ağır geliyordu. Sokaklarda yaya dolaşma ve odada yerde yatma yüzünden bacağı ve sırtı hep&nbsp;ağrıyordu. Her ne kadar hiç zayıfladığı görülmüyorsa da, açlık o&nbsp;koskoca Rus iştahıyla ona büyük acılar veriyordu. Genelde şaşılacak kadar şendi, bol bol umutlanabiliyordu. Onu gözeten bir aziz bulunduğunu, durum çok kötüleştiğinde, o azizin kaldırımın kenarından akan suya para koyacağını ciddi ciddi söylerdi. Bir gün&nbsp;<i>Kral</i> Sokağı’nda durmuş, bekliyorduk. Yakınlarda bir Rus lokantası vardı, oradan iş isteyecektik. Birdenbire Boris, <i>Modelcine</i> kilisesinden içeri daldı. Koruyucu azizine elli santimlik bir mum yakmak istiyormuş. Nedenini de şöyle açıkladı: Durumunu sağlama&nbsp;bağlayacakmış. Tıpkı ölümsüz tanrılara kurban verir gibi, bir kibrit çakıp elli santimlik bir posta pulunu yakıverdi. Azizlerle tanrıların arası pek iyi olmasa gerek ki, bizi işe almadılar.</p>

  <p>Bazı sabahlar, Boris pek koyu bir umutsuzluğa kapılırdı. Yatakta yatar, odayı paylaştığı Yahudiye ağlamaklı bir biçimde beddua ederdi. Yahudi, Boris’e ödediği o iki franklık gündeliği&nbsp;vermekte son zamanlarda isteksiz davranır olmuştu. Daha kötüsü, çekilmez bir patron tutumu takınıyordu. Boris de, iyi aileden&nbsp;bir Rusun bir Yahudinin eline bakmasının ne demek olduğunu,&nbsp;bir İngiliz olarak benim anlayamayacağımı söylüyordu.</p>

  <p>“Bir Yahudi, dostum, tam bir Yahudi! Yahudiliğinden utanmak inceliğini bile göstermiyor. Düşün, ben, Rus ordusunun bir yüzbaşısı! İkinci Sibirya Piyade Alayında yüzbaşı olduğumu sana söylemiş miydim, dostum? Eveet, yüzbaşı. Babam da albaydı. Şimdi&nbsp;de burada bir Yahudinin ekmeğini yiyorum. Bir Yahudinin!</p>

  <p>“Yahudilerin ne biçim adamlar olduğunu anlatayım sana. Savaşın ilk aylarında bir gün, yürüyüşteydik, bir köyde geceleyecektik. İğrenç, ihtiyar bir Yahudi, lskaryot Yahuda gibi kızıl sakallı bir herif, kaldığım eve sinsi sinsi geldi. ‘Ne istiyorsun?’ diye sordum. ‘Efendimiz,’ dedi, ‘size bir kız getirdim. Genç, güzel, daha on yedisinde. Elli frankçığa bırakıyorum.’ ‘Teşekkür ederim,’ dedim, ‘geri götürebilirsin. Hastalık kapmak istemem.’</p>

  <p>‘Hastalık mı?’ diye haykırdı Yahudi. ‘<i>Mais</i>, <i>Monsieur le Capitaine!</i> ’ öyle bir korkunuz olmasın. Kız, kendi kızımdır. ’İşte al sana Yahudi milleti.</p>

  <p>“Sana daha önce söylemiş miydim, dostum, eski Rus ordusunda bir Yahudinin yüzüne tükürmek görgüsüzlüktür. Evet, bizce, bir Rus subayının tükürüğü Yahudinin suratına harcanmayacak kadar değerlidir,” vb. vb.</p>

  <p>O günlerde Boris sokağa çıkıp da iş arayamayacak kadar hasta olduğunu söylüyordu. Akşama kadar, pireli, rengi kararmış çarşafların arasında sigara içerek, eski gazeteleri okuyarak yatardı. Bazen satranç oynardık. Tahtamız yoktu ama, hamleleri bir&nbsp;kâğıt parçasına yazıyorduk. Sonra bir ambalaj kutusunun bir&nbsp;yüzünden ve düğme gibi, Belçika parası gibi şeylerden bir satranç takımı yaptık. Birçok Rus gibi, Boris’te de satranç tutkusu&nbsp;vardı. Satranç kurallarıyla aşk ve savaş kurallarının bir olduğunu söylerdi. Birinde yenebilirseniz, ötekilerde de yenebilirmişsiniz. Fakat, aynı zamanda, insanın bir satranç tahtası olursa açlığı duymayacağını da söylerdi. Bu, benim için doğru değildi.</p>

  <p>&nbsp;</p>

  <p>&nbsp;</p>
</body>
</html>
