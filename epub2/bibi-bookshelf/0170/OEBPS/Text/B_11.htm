<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>9</h1>

  <p>Üç gün daha orada burada iş aradık. Yemek saatlerinde benim odama dönüp miktarı gittikçe azalan bir çorba ve ekmekle karın doyuruyorduk. İki umut ışığı vardı. Birincisi, Boris Concorde Alanı yakınlarında <i>Hötel X’te</i> bir iş bulabileceğini duymuştu. İkincisi, Ticaret Sokağındaki yeni restoranın patronu nihayet dönmüştü. Öğleden sonra onunla görüşmeye gittik. Yolda,&nbsp;Boris, oradaki işe alınırsak biriktireceğimiz muazzam paralardan&nbsp;ve lokantacının üzerinde iyi bir izlenim bırakmanın öneminden&nbsp;söz etti.</p>

  <p>“Dış görünüş, dış görünüş her şeydir, <i>mon ami.</i> Bana yeni bir elbise ver, akşam yemeğine kalmaz, sana bin frank ödünç bulurum. Ne demeye, paramız varken yeni bir yakalık almadım. Bu&nbsp;sabah yakalığımı tersine çevirdim ama, neye yarar, iki tarafı da&nbsp;kirli. Sence açlığım belli oluyor mu, <i>mon</i> <i>ami?”</i></p>

  <p>“Solgunsun.”</p>

  <p>“Cezasını versin. Ekmek ye, patates ye, başka türlü görünebilir misin? Elbette aç görüneceğim. İnsanlar da aç birini görünce, onu tekmeleme isteğine kapılıyorlar. Dur.”</p>

  <p>Bir kuyumcu vitrininin önünde durdu. Kan gelsin diye yanaklarını sert sert tokatladı. Sonra, kızaran yerler daha solmadan hızla restorana girip kendimizi patrona tanıttık.</p>

  <p>Patron, kısa boylu, tombalak, çok saygıdeğer görünümlü bir adamdı. Dalgalı saçları ağarmıştı. Flanelden, çift düğmeli, şık bir&nbsp;takım giymiş, bir koku sürünmüştü. Rus ordusunda albay olduğunu Boris’ten öğrenmiştim. Karısı da oradaydı. Gudubet, şişko&nbsp;bir Fransız kadını; ölü beyazı yüzü, kıpkırmızı dudaklarıyla bana yanına domates konmuş soğuk dana söğüşünü hatırlattı. Patron, Boris’i dostça karşıladı. Birkaç dakika Rusça konuştular.&nbsp;Ben arkada duruyor, bulaşıkçılık deneyimlerim konusunda kuyruklu yalanlar hazırlıyordum.</p>

  <p>Sonra patron bana doğru geldi. Boynu bükük köle gibi görünmeye çalıştığım için kendimi rahatsız hissederek ayaklanmı sürüye sürüye ilerledim. Boris beni <i>plonjör kölenin kölesidir</i> diye doldurmuştu. Patronun bana pislikmişim gibi davranacağını&nbsp;sanıyordum. Sıcak bir davranışla elimi kavrayınca şaşırdım.</p>

  <p>“Demek, İngilizsiniz!” dedi, “Ne iyi! Golf oynayıp oynamadığınızı sormama gerek yok, değil mi?”</p>

  <p>“Mais, <i>certainement ,<sup>”</sup></i> diye karşılık verdim. Benden bu yanıtın beklendiğini anlamıştım.</p>

  <p>“Öteden beri hep golf oynamayı istemişimdir. Bana birkaç temel vuruş göstermek lûtfunda bulunur musunuz, azizim?”</p>

  <p>Herhalde Rusların iş yaşamına atılmaları da böyle oluyormuş. Ben ağaç değnekle maden uçlu sopanın ayrımlarını açıklarken dikkatle dinledi, sonra birden her şeyin eniendu<a id="footnote22"></a><a id="footnote23"></a><a id="footnote24"></a> olduğunu söyleyiverdi. Restoran açılınca Boris <i>metrdotel</i> olacakmış, ben de&nbsp;<i>plonjör,</i> ama işler iyi giderse tuvalet bakıcılığına da yükselebilirmişim. “Ne zaman açılacak?” diye sordum. Patron gösterişli bir tavırla:</p>

  <p>“iki hafta sonra tam bugün.” diye karşılık verdi. -Elini sallaması, sallarken sigarasının külünü silkmesi hep gösterişli, görkemliydi- “İki hafta sonra bugün, öğle yemeğine yetişecek.” Sonra pek göze görünür bir övünçle bize restoranı gezdirdi.</p>

  <p>Küçükçe bir yerdi. Bir barı, bir yemek salonu vardı; orta büyüklükte bir ev banyosundan daha kabaca olmayan da bir mutfağı. Patron restoranını uydurma bir <i>pitoresk</i> stilde dekore ediyordu. Kendisi buna <i>norman</i> diyordu; alçı üzerine yapay tahta yapıştırılmış şeyler vardı. Adını da bir Orta Çağ havası vermek&nbsp;için <i>Jehan Cottard Hanı</i> koymak niyetindeydi. Mahallenin tarihi&nbsp;konusunda yalanlarla dolu bir el ilanı bastırmıştı. Bir sürü uydurma şey, yok restoranın yerinde eskiden bir han varmış, yok&nbsp;Charlemagne o handa kalırmış. Patron bu buluşundan pek hoşnuttu. Bara da Salon’dan<a id="footnote25"></a> bir ressama açık saçık resimler yaptırıyordu. Sonunda ikimize de pahalı birer sigara verdi, biraz daha konuştuktan sonra evine gitti.</p>

  <p>İçimde güçlü bir sezi, bu restorandan bize hayır gelmeyeceğini söylüyordu. Patron bana madrabazın biri gibi gelmişti. Üstelik, beceriksiz bir madrabaz. Arka kapının çevresinde dolaşan ve alacaklı oldukları kesinlikle belli iki adam görmüştüm. Fakat,&nbsp;bir kez daha metrdotellik düşlerine kapılan Boris’in hevesi kırılacak gibi değildi.</p>

  <p>“Düze çıktık. Olsa olsa on beş gün daha dayanacağız. On beş gün nedir ki... <i>Je m’en fous.</i><a id="footnote26"></a> Üç hafta sonra bir kadınla birlikte&nbsp;olacağımı düşünüyorum da... Acaba esmer mi olur, sarışın mı?&nbsp;Amaaan, pek sıska olmasın da, ne olursa olsun.”</p>

  <p>Bundan sonra, iki kötü gün geçirdik. Ancak altmış santim paramız kalmıştı. Onunla yarım kilo ekmek, bir de yerken üstüne sürtmeye bir baş sarımsak aldık. Ekmeğe sarımsak sürülürse, ağızda sürekli bir tat kalır ve insana kısa süre önce yemek yemiş hissi verir. Günün önemli bir bölümünü <i>Jardin des Plantest<sup>1</sup></i> geçirdik. Boris evcil güvercinlere taş atıp durdu ama, hep ıskalıyordu. Sonra, eski mektup zarflarının arkalarına yemek listeleri yazdık. Yiyecekten başka bir şey düşünemeyecek, düşünmeye çabalayamayacak kadar açtık. Boris’in epeyce titiz bir seçimden sonra yazdığı akşam yemeği mönüsünü hatırlıyorum. On iki tane istiridye, borç çorbası -pancar köküyle yapılan tatlımsı, kırmızı&nbsp;renkte, üzeri terbiyeli çorba-, karides, <i>en casserole</i> bir piliç, buğuda yumuşatılmış kuru üzümlü sığır eti, taze patates, bir salata,&nbsp;böbrek yağlı bir çörek, <i>Roquefort</i> peyniri, bir litre <i>Bourgogne</i> şarabı ve biraz da eski konyak. Boris’in yiyecek beğenisi uluslararasıydı. Daha sonra, durumumuz düzeldiğinde neredeyse buna yakın yiyeceği, hiç de zorlanmadan yediğini gördüğüm oldu.</p>

  <p>Paramız bitince iş aramayı bıraktım. Bir gün daha, ağzıma hiçbir şey girmeden geçti. <i>Jehan Cottard</i> Hanı'nın gerçekten açılacağına inanmıyordum. Herhangi bir umudum da yoktu ama,&nbsp;yatağa uzanıp yatmaktan başka bir şey yapamayacak kadar isteksiz ve güçsüzdüm. Sonra, talih birden döndü. Gece saat on&nbsp;sularında, sokaktan telaşlı bir bağırış duydum. Kalkıp pencereye gittim. Aşağıda Boris bastonunu sallayıp neşeyle gülüyordu.&nbsp;Önce, cebinden bir somun saçörgüsü ekmek çıkarıp bana fırlattı, sonra:</p>

  <p>“<i>Mon ami, mon eher ami</i>, kurtulduk!” diye haykırdı. “Ayda beş yüz frank ve yemek. Bugün orada çalıştım. Aman tanrım, nasıl&nbsp;da yedim!”</p>

  <p>Ağrıyan ayağıyla, belki on iki saat çalıştıktan sonra, ilk yaptığı şey, benim otele kadar üç kilometre yürüyüp bana müjde ver<a id="footnote27"></a><a id="footnote28"></a>mek olmuştu. Dahası var. Ertesi gün, öğleden sonra, kendisinin izin saatinde Tuileries bahçesine gidip kendisini beklememi söyledi. Belki bana biraz yiyecek yürütebilirmiş. Sözleştiğimiz saatte Boris’i bir tahta sırada oturur buldum. Ceketinin düğmelerini&nbsp;çözüp gazete kâğıdından yapılmış kocaman eğri büğrü bir paket&nbsp;çıkardı. Pakette birbirine karışmış durumda dana kıymasından&nbsp;bir yemek, bir parça Camembert peyniri, ekmek, bir de ekler&nbsp;pasta vardı.</p>

  <p>Boris “Voilà!” dedi, ‘Senin için kaçırabildigimin hepsi bu kadar. Kapıcı, gözü açık domuzun biri.”</p>

  <p>Herkesin gelip geçtiği bir yerde, hele cici bici kızlarla dolu Tuileries bahçesinde gazete kâğıdının içinden yemek yemek hoş&nbsp;bir şey değildir ama, böyle şeylere aldıramayacak kadar açtım.&nbsp;Ben yerken Boris, otelin ofisinde çalıştığını, ofis işinin oteldeki&nbsp;en aşağı görev olduğunu, bir garson için korkunç bir aşağılanma&nbsp;sayılacağını, fakat <i>Jehan Cottard Hanı</i> açılıncaya kadar idare edeceğini anlatıyordu. Bu arada ben de her gün onunla Tuileries’de&nbsp;buluşacakmışım. Göze alabildiğince yemek kaçıracaktı. Üç gün&nbsp;böyle sürdürdük. Tümü çalınmış olan yiyeceklerle beslendim.&nbsp;Sonra sıkıntılarımız bitti. Çünkü plonjörlerden biri X Oteli’nden&nbsp;ayrılmış; Boris’in tavsiyesi üzerine onun yerine beni aldılar.</p>

  <p>&nbsp;</p>
</body>
</html>
