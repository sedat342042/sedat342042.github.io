<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>21</h1>

  <p>Yaşam bu biçimiyle iki hafta kadar sürdü. Müşteri sayısı arttığı için, iş de biraz artıyordu. Restorana yakın bir yerde bir oda bulsam bir saatlik zaman kazanabilirdim ama, ev değiştirmeye&nbsp;vakit ayırmam olanaksızdı. Saçımı kestirmeye, gazeteye bir göz atmaya ya da giysilerimi tam olarak çıkarmaya da vaktim yoktu. On günün sonunda on beş dakika boş kalmayı başarıp Londra’da arkadaşım B.’ye bir mektup yazabildim. <i>Bana bir iş&nbsp;bulabilir mi,</i> diye soruyordum. Ne işi olursa olsun, yeter ki beş&nbsp;saatten fazla uyku uyumama olanak tanıyacak bir şey olsun.&nbsp;Günde on yedi saat çalışmanın üstesinden gelemeyeceğim besbelliydi. Halbuki böyle çalışıp buna aklını takmayan birçok&nbsp;kimse vardı. İşin iyice bindirdiği zamanlarda, Paris restoranlarında bu tempoda çalışan, hem de birkaç hafta için değil, yıllarca böyle çalışan binlerce insan bulunduğunu düşünmek, insanın kendine acımasının önüne geçebilmek için iyi bir şeydi.&nbsp;Otelime yakın bir bistroda bir kız vardı. Tüm yıl boyunca sabah&nbsp;yediden gece yansına kadar çalışıyordu. Yalnızca yemek yerken&nbsp;oturabilirdi. Hatırlıyorum, bir gün ‘benimle dansa gelir mi’ diye sormuştum da, gülmüş, aylardan beri sokağın köşesinden&nbsp;uzak bir yere gitmediğini söylemişti. Veremliydi. Ben Paris’ten&nbsp;ayrılacağım sıralarda öldü.</p>

  <p>Topu topu bir haftanın sonunda yorgunluktan hepimizin sinirleri harap olmuştu. Yalnızca Jules bizim gibi değildi, o kimsenin gözüne batmadan orada burada dolaşmasını sürdürüyordu. Başlangıçta ara sıra çıkan kavgalar artık sürekli hale gelmişti. Saatler boyu gereksiz bir homurdanma, vızıldanmadır gidiyor ve beş dakikada bir, yersiz bir fırtınaya dönüşüyordu. ‘Şu tavayı&nbsp;indir bana oradan, salak!’ Böyle bağıran, aşçı kadındı. Boyu tavaların durduğu rafa yetişemezdi. Ben de ‘Kendin al, kart orospu’ diye bağırırdım. Bu laflar sanki mutfağın havasında kendiliğinden ortaya çıkar gibiydi.</p>

  <p>Akıl almaz küçüklükler üzerine kavgalar ediyorduk. Örneğin, çöp tenekesi bitmez tükenmez bir kavga kaynağıydı. Benim istediğim yere konulsa aşçı kadının yolunun üzeriydi, onun istediği yerse benimle evyenin arasındaydı. Bir gün o kadar çok&nbsp;dır dır etti ki, sonunda tenekeyi alıp, sırf inat olsun diye, tam&nbsp;onun geçeceği yere koydum.</p>

  <p>“Hadi bakalım, manda karı,” dedim, “kendin kaldır şimdi!” Teneke, yaşlı kadıncağızın kaldıramayacağı kadar ağırdı. Oturdu, başını masaya dayayıp hüngür hüngür ağlamaya başladı.&nbsp;Bense eğleniyor, kadını alaya alıyordum. O kertede yorgunluk&nbsp;insanın davranışlarına ve terbiyesine böyle etki yapıyordu işte.</p>

  <p>Birkaç gün sonra aşçı, Tolstoy’dan da kendisinin sanat yeteneğinden de söz etmeyi bırakmıştı. İş dışında birbirimizle konuşmuyorduk. Boris ile Jules de birbirleriyle konuşmuyorlardı. Her ikisi de aşçıyla küstüler. Hattâ Boris ile ben bile aramızda&nbsp;pek az konuşuyorduk. Çalışma saatlerinde ağzımızdan çıkanların çalışma dışında söylenmemiş sayılacağını peşinen kabullenmiştik ama, yine de birbirimize öylesine ağır laflar etmiştik ki,&nbsp;unutmak olanaksızdı. Ayrıca, çalışma dışı diye bir zaman da&nbsp;yoktu zaten. Jules gittikçe daha tembel oluyor ve sürekli olarak&nbsp;yiyecek çalıyordu. <i>Görev duygusuyla</i> imiş. Bizlere, hepimize,&nbsp;onun hırsızlığına katılmadığımız için <i>çanakyalayıcı</i> diyordu.&nbsp;Kafası, garip, kötücül bir biçimde işliyordu. Bir tarihte, sırf burjuva sınıfından birinden öç almış olmak için, adamın çorbasını&nbsp;sofraya götürmeden önce, içine kirli bir bulaşık bezi batırmış.&nbsp;Bunu bana şişine şişine anlatıyordu.</p>

  <p>Mutfak gittikçe kirleniyor, sıçanlar -her ne kadar birkaçını öldürsek de- gittikçe saldırganlaşıyorlardı. O pis yerde çevreme&nbsp;bakıp, yerde çöplerin yanı başında eti, oraya buraya saçılmış, içleri soğuk yağ birikimdi tavaları gördükçe ‘acaba dünyada bizimki kadar kötü bir restoran bulunur mu?’ derdim. Fakat öteki üçü bundan daha kötü yerler gördüklerini söylüyorlardı.</p>

  <p>Jules pis şeyler görmekten açıkça tat alıyordu. Öğleden sonraları yapacak pek bir şeyi yoktu, mutfağın girişinde durur, fazla çalışıyoruz diye bizi alaya alırdı:</p>

  <p>“Salak! O tepsiyi neden yıkıyorsun? Pantolonuna sürt gitsin. Müşterilere aldırılır mı? Onların bir şeyden haberi var mı ki? Restoran işi nedir, bilirler miymiş? Tavuğu keserken yere düşürürsün, özür diler, eğilir alır, gidersin. Beş dakika sonra başka kapıdan yine aynı tavukla gelirsin. Restoran işi budur.” Bunun&nbsp;gibi laflar.</p>

  <p>Evet, şaşılacak şey ama, bütün bu pisliğe, bu beceriksizliğe karşın, <i>Jehan Cottard Hanı</i> gerçekten bir başarı oldu. İlk birkaç&nbsp;gün müşterilerimizin tümü patronun arkadaşı Ruslardı. Onların&nbsp;arkasından Amerikalılar ve başka yabancılar geldi. Fransız yoktu. Sonra bir gece çok heyecanlandık, çünkü ilk Fransız müşterimiz gelmişti. Bir an kavgalarımızı unutup hepimiz iyi bir akşam yemeği çıkarma çabasında birleştik. Boris ayaklarının ucuna basarak mutfağa geldi, başparmağıyla omzunun üzerinden&nbsp;içeriyi işaret ederek bir sır söyler gibi fısıldadı:</p>

  <p>“Hişt! <i>Attention,</i> un <i>Français!<sup>”</sup></i></p>

  <p>Az sonra patronun karısı gelip fısıldadı:</p>

  <p><i>“Attention, un Français!</i> Bütün sebzelerden çift porsiyon vereceksin, unutma.”</p>

  <p>Fransız yemeğini yerken patronun karısı mutfak kapısındaki parmaklığın arkasında durmuş, adamın yüzündeki ifadeyi inceliyordu. Ertesi gece aynı Fransız, yanına iki tane daha Fransız almış, yine geldi. Bu, adımızın tanınmaya başladığını gösteriyordu. Kötü bir restoranın en belli işareti müşterilerinin tümünün yabancı olmasıdır. Belki başarımız kısmen patrondan&nbsp;geliyordu. Sırf sezgisiyle, restoranın donanımını yaparken gösterdiği o sezgiyle çok keskin sofra bıçakları almıştı. Tutunmuş&nbsp;bir restoranın sırrının sofra bıçakları olduğu malum. Durumdan memnundum, çünkü yanlış kanılarımdan biri, Fransızların&nbsp;iyi yemeği görür görmez tanıdıkları yolundaki kanım böylece&nbsp;çürümüş oluyordu. Ya da biz Paris ölçülerine göre pekâlâ iyi&nbsp;restorandık; bu durumda kötüler kim bilir nasıl olur, insan düşünemiyor bile.</p>

  <p>B.’ye yazdıktan bir kaç gün sonra yanıt geldi. Bana bir iş bulabilecekmiş. Geri zekâlı birine bakma işi. Doğuştan geri zekâlı. Bu, <i>Jehan Cottard Hanı</i>’ndan sonra harikulâde bir dinlenmeye&nbsp;benziyordu. Kendimi kır yollarında aylak aylak dolaşırken, bastonumun ucuyla devedikenlerini dürterken, kuzu kebabıyla&nbsp;üzümlü çörekler yerken, her gece lavanta kokulu çarşaflarda on&nbsp;saat uyurken düşünüyordum. B. biletimi alayım, giysilerimi rehinden kurtarayım diye bana bir beş sterlin yolluyordu. Para elime geçer geçmez, bir gün önceden haber vererek işi bıraktım. O&nbsp;kadar ani çıkışım patronu sıkıntıya sokmuştu, çünkü her zamanki gibi on parasızdı. Onun için de ücretimi otuz frank eksik<a id="footnote47"></a>&nbsp;olarak ödeyebildi. Yine de bana bir bardak Courvoisier 48 ikram&nbsp;etti, sanırım bu, aradaki farkı kapatıyordu. Benim yerime bir&nbsp;Çek aldılar, adam sapına kadar bulaşıkçıydı. Birkaç hafta sonra&nbsp;da yaşlı aşçı kadıncağıza yol vermişler. Sonradan duyduğuma&nbsp;göre, mutfakta iki tane birinci sınıf adam olunca, bulaşıkçının&nbsp;çalışma saatleri on beşe düşmüş. Daha aşağıya düşürmek, mutfağı yenilemedikçe kimsenin elinden gelmezdi.</p>
</body>
</html>
