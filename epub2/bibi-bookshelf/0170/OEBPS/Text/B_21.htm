<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>19</h1>

  <p>X Oteli’ne gireli beş ya da altı hafta olmuştu ki, bir gün Boris ortadan kayboldu. Akşam, onu Rivoli Sokağı’nda beni beklerken&nbsp;buldum. Sevinçli bir tavırla omzuma vurdu.</p>

  <p>“Sonunda özgürüz, dostum! Yarın istifa edebilirsin. <i>Han</i> yarın açılıyor.”</p>

  <p>“Yarın mı?”</p>

  <p>“Şey, belki düzenleme işi birkaç günümüzü daha alabilir. Fakat, herhalde, artık kafeterya yok! Artık işimiz başlıyor, dostum. Frakımı rehinden aldım bile.”</p>

  <p>Öylesine sevinçli görünmeye çalışıyordu ki, bir şeylerin yolunda gitmediğini seziyor ve oteldeki güvenli ve rahat işimi bırakmayı hiç istemiyordum. Ama Boris’e de söz vermiştim. Bu nedenle ayrılacağımı bildirdim ve ertesi sabah saat yedide <i>Jehan&nbsp;Cottard Han</i>ı’na gittim. Kapı kilitliydi. Boris’i almaya gittim. Bir&nbsp;kez daha kaldığı pansiyondan çıkarılmış ve Croix Nivert Sokağı’nda bir oda tutmuştu. Bir gece önce sokaktan bulduğu ve bana dediğine göre ‘çok iyi huylu’ bir kızla birlikte uyuyorlardı.&nbsp;Restoran konusunda her şeyin çözümlendiğini söyledi. Yalnız,&nbsp;açılmamızdan önce gözden geçirilecek bir iki şey varmış.</p>

  <p>Boris’i yataktan saat onda çıkarabildim. Restoranın kapısındaki kilidi açtık. Bir bakışta ‘bir iki şey’ dediğinin ne olduğunu gördüm. Kısaca durum şuydu: Değiştirileceklere son gelişimizden beri dokunulmamıştı bile. Mutfak sobaları henüz gelmemişti. Su açılmamış, elektrik bağlanmamıştı ve daha her türlü boya,&nbsp;badana ve marangozluk işi yapılacaktı. Bir mucizeden başka hiçbir şey restoranı on güne kadar açtıramazdı. Duruma bakılırsa,&nbsp;açılmadan batabilirdi de... Ne olduğu meydandaydı. Patronun&nbsp;parası yoktu, şimdiden personel (dört kişiydik) tutmasındaki&nbsp;amaç, bizi yapı ve onarım işçisi diye çalıştırmaktı. Bizim hizmetimizden hemen hemen bedava yararlanacaktı. Çünkü garsonlar&nbsp;ücret almıyordu, bana para verecekti ama, restoran açılıncaya&nbsp;kadar karnımı doyurmayacaktı. Aslında, restoran açılmadan bizi çağırmakla yüzlerce frankımızı iç etmiş oluyordu. İyi bir işi&nbsp;boş yere tepmiştik.</p>

  <p>Ne var ki, Boris umut doluydu. Kafasında tek bir şey vardı, burada nihayet garson olma ve bir kez daha frak giyme fırsatını&nbsp;bulacaktı. O uğurda, para almadan on gün çalışmaya, hattâ sonunda işsiz kalmaya razıydı. “Sabır!” deyip duruyordu. “Çözümlenecek bu iş. Restoran açılıncaya kadar bekle, kaybımızı kapatacağız. Sabır, dostum!”</p>

  <p>Sabır gerekliydi bize, çünkü günler geçiyor, restoranın açılış hazırlıkları ilerlemiyordu. Bodrum katını temizledik, rafları yerlerine taktık, duvarların badanasını yaptık, tahta akşamı cilaladık, tavanı kireçle beyaza boyadık, tabanın rengini koyulaştırdık. Fakat, asıl iş yani kurşun borular, gazın verilmesi, elektriğin&nbsp;açılması hâlâ duruyordu. Çünkü patron faturaları ödeyemeyecekti. Açıkça görülüyordu ki, hemen hemen on parasızdı. Çünkü en ufak ödemeleri bile reddediyordu. Kendisinden para istenildiğinde çarçabuk ortadan kaybolmasını biliyordu. Hilekârlığı&nbsp;ve aristokrat tavırları bir araya getirmiş bu adamla iş yapmak hiç&nbsp;de kolay değildi. Günün her saatinde canı sıkkın alacaklılar gelip adamı arıyorlar, biz de aldığımız talimat geregi, Fontainebleau’da, Saint Cloud’da ya da hemen koşup gidilemeyecek uzaklıkta başka bir yerde olduğunu söylüyorduk. Bu arada açlık, gittikçe daha fazla açlık çekiyordum. Otelden cebimde otuz frankla ayrılmış ve hemen kuru ekmeğe yatmak zorunda kalmıştım.&nbsp;Boris başlangıçta patrondan bir altmış frank avans koparabilmişti, ama onun da yarısını garson giysisini rehinden kurtarmaya ve&nbsp;kızın ‘iyi <i>huyuna’</i> harcamıştı. İkinci garsondan, Jules’den, günde&nbsp;üç frank borç alıyor, onu ekmeğe veriyordu. Bazı günler tütün&nbsp;paramız bile olmuyordu.</p>

  <p>Arada aşçı kadın işlerin nasıl gittiğini görmeye geliyordu. Bakıyordu ki, mutfakta hâlâ tava tencere yok, oturup ağlıyordu, jules, ikinci garson, işe yardımı hep reddediyordu. Macardı. Kısa boylu, esmer, gözlüklü, keskin çizgili, çok konuşkan bir&nbsp;adamdı. Tıp okumuş, fakat parasızlıktan stajını bırakmak zorunda kalmıştı. Başkaları çalışırken konuşmaya bayılıyordu. Bana kendinden söz etti, düşüncelerini anlatıyordu. Görünüşe göre Komünistti ve çeşit çeşit acayip kuramları vardı (çalışmanın&nbsp;yanlış bir şey olduğunu size rakamlarla ispatlayabilirdi), aynı zamanda da Macarların çoğu gibi tutku derecesinde bir gururu&nbsp;vardı. Gururlu ve tembel adamdan iyi garson çıkmaz. Jules’ün&nbsp;en övündüğü şeylerden biri, bir gün bir restoranda kendisine&nbsp;hakaret etmiş bir müşterinin ensesinden aşağı bir tabak sıcak&nbsp;çorbayı boşaltmış ve kovulmayı beklemeden çıkıp gitmiş olmasıydı.</p>

  <p>Günler geçtikçe Jules patronun bize yaptığı numaralara daha çok kuduruyordu. Söylev verir gibi, tükürük saça saça bir konuşma biçimi vardı. Bir aşağı bir yukarı dolaşıyor, yumruğunu&nbsp;sallayarak beni çalışmamaya kışkırtıyordu:</p>

  <p>“Bırak şu fırçayı, salak adam! Sen ve ben onurlu kişileriz; şu Rus köleler gibi öyle boş boşuna çalışmayız. Bak söylüyorum sana, böyle aldatılmak benim için işkenceyle eş. Yaşamımda öyle zaman oldu, beş meteliğimi yürüttüklerinde kusmuşumdur, öfkeden kusmuşumdur.</p>

  <p>“Ayrıca, unutma ki dostum, ben Komünistim. <i>A bas la bourgeoisie!</i>Acaba beni çalışmaktan kaçınabilecekken çalışırken görmüş tek bir insan var mıdır? Görmemiştir. Hem ben, sizin gibi çalışıp kendimi yıpratmadığımdan başka, çalarım da; sırf bağımsız olduğumu göstermek için. Bir zamanlar, bir restorandaydım, patron bana köpekmişim gibi davranabileceğini sanıyordu.&nbsp;Ben de, öcümü almak için, süt tenekelerinden süt çalıp belli etmeden tenekeleri yeniden sımsıkı kapama yolunu buldum. Sabah akşam o sütü içiyordum. Günde dört litre süt, bir de yarım&nbsp;litre krema. Patron saçını başını yoluyordu, o kadar süt nereye&nbsp;gidiyor diye. Anlıyorsun, değil mi, sütü sevdiğimden değil, nefret ederim. Prensip olarak, sadece prensip olarak.</p>

  <p>“İşte, üç gün sonra, karnımda korkunç ağrılar başladı. Doktora çıktım. ‘Ne yedin?’ diye sordu. Günde dört litre sütle yarım litre krema içiyorum, dedim. ‘Dört litre ha!’ dedi. ‘Hemen keseceksin. Devam edersen patlarsın.’ Vız gelir, dedim. Benim için&nbsp;prensip her şeyden önce gelir. Patlasam da o sütü içmeye devam&nbsp;edeceğim.</p>

  <p>“Sonra, ertesi gün, patron beni süt çalarken yakaladı. ‘Kovuldun,’ dedi, ‘hafta sonu gidiyorsun.’ Kusura bakma, beyim, dedim, bu sabah gidiyorum. ‘Hayır,’ dedi. ‘Cumartesiye kadar bana gereklisin.’ Öyle mi, patronum? dedim içimden. Bakalım hangimiz önce pes edeceğiz? Tabak çanak kırmaya başladım. İlk&nbsp;gün dokuz tabak kırdım. İkinci gün on üç. Ondan sonra, patron&nbsp;çıkıp gitmeme pek sevindi. <a id="footnote46"></a></p>

  <p>“Yaa işte, ben senin o Rus <i>köylülerinden</i> değilim..."</p>

  <p>On gün dolmuştu. Çok kötü bir dönemdi. Param tümden suyunu çekmişti. Günlerdir oda kirasını ödeyememiştim. Boş ve kasvetli restoranın içinde hiçbir şey yapmadan oturuyorduk. O&nbsp;kadar açlık çekiyorduk ki, kalan işe de devam edemiyorduk. Artık restoranın açılacağına inanan bir Boris kalmıştı. Metrdotel olmayı çok istiyordu, aklından bir şey uydurmuştu: Güya patron&nbsp;parasını hisse senetlerine bağlamışmış, satmak için uygun zamanı bekliyormuş. Onuncu gün ne yiyeceğim ne tütünüm, hiçbir&nbsp;şeyim kalmamıştı. Patrona ücretime mahsuben avans almazsam&nbsp;çalışamayacağımı söyledim. Her zamanki terbiyeli haliyle avansı&nbsp;vaat etti ve yine her zamanki gibi sırra kadem bastı. Odama gitmek üzere oradan ayrıldım ama, yan yolda baktım ki, kira konusunda Madam F. ile bir tartışmaya girecek mecalim yok. Geceyi bulvarda bir bankın üzerinde geçirdim. Bank çok rahatsızdı. Kol konulacak yerleri insanın sırtına batan bir şey. Üstelik&nbsp;hava da düşündüğümden daha soğuktu. Şafakla işbaşı zamanı&nbsp;arasında uzun sıkıcı saatlerde ‘ne akla hizmet kendimi şu Rusların eline teslim ettim’ diye düşünecek bol bol vaktim oldu.</p>

  <p>Sonra, sabahleyin talihim döndü. Herhalde patron alacaklılarıyla bir anlaşmaya varmış olacak ki, geldiğinde cepleri para doluydu, onarımı başlattı, benim avansımı verdi. Boris ile birlikte makarna ve bir parça at karaciğeri aldık ve on günden beri ilk&nbsp;kez sıcak yemek yedik.</p>

  <p>Dışarıdan işçi getirilmişti ve değişiklik işleri hızla ve inanılmaz derecede düşük kalitede yapılmıştı. Örneğin masalar çuha kaplanacaktı, fakat patron çuhayı pahalı bulup onun yerine kullanımdan düşmüş, bir türlü gitmeyen bir ter kokusu içindeki asker battaniyelerinden satın aldı. Elbette üzerlerine masa örtüleri&nbsp;örtülecekti. Örtüler ‘Kavisli’ dekorasyona uysun diye kareliydi. Son gece saat ikiye kadar çalışıp her şeyi hazır ettik. Tabak takınılan saat sekize kadar gelmemişti. Yeni olduğu için hepsini yıkamamız gerekiyordu. Çatal bıçaklar da örtüler de ertesi sabaha kadar gelmedi. Yıkadığımız tabaklan patronun bir gömleği ve&nbsp;kapıcı kadından aldığımız bir yastık yüzüyle kurutmak zorunda&nbsp;kaldık. Bütün işi Boris ile ben yapıyorduk. Jules ortalarda görünmemeye çalışıyordu. Patronla karısı da barda bir alacaklı ve Rus&nbsp;arkadaşlarından birkaçıyla oturmuş, restoranın başarısına içiyorlardı. Aşçı kadın mutfakta başını masaya dayamış ağlıyordu.&nbsp;Elli kişilik yemek yapması isteniyordu, eline teslim edilen tencere tavalar ise on kişiye yetmezdi. Gece yarısı dolaylarında birkaç&nbsp;alacaklıyla tedirgin edici bir görüşme odu. Adamlar patronun&nbsp;veresiye aldığı sekiz tane bakır tavaya el koymaya gelmişler. Yarım şişe konyakla ağızları kapatıldı.</p>

  <p>Jules ve ben son metroyu kaçırmıştık, restoranda yerde yatmak zorunda kaldık. Sabahleyin gördüğümüz ilk şey, mutfak masasının üzerinde duran jambonu kemiren iki kocaman fare&nbsp;. oldu. Uğursuzluk işareti. Artık her zamankinden daha emindim&nbsp;ki, <i>Jehan Cottard Hanı</i> fiyaskoya dönüşecekti.</p>
</body>
</html>
