<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>36</h1>

  <p>Berduşlar konusunda birtakım genel bilgiler vermek istiyorum. Dikkat edilirse, bu adamlar değişik kimselerdir ve üzerlerinde düşünmeye değer. Sayıları on binlere varan birtakım insanların, bir kabilenin, İngiltere’yi Yurtsuz Yahudiler gibi, bir baştan başa inip çıkması şaşılacak, yadırganacak bir şeydir. Fakat, her ne kadar bu durum, düşünmeye değer bir şeyse de, insan bazı önyargılarından sıyrılmadıkça konunun üzerine eğilemiyor. O önyargılar, her berduşun ille alçak bir herif olması gerektiği düşüncesinden kaynaklanıyor. Bu düşünce, kafalarımızda itici, tehlikelice, çalışmaktan ya da yıkanmaktansa ölmeyi&nbsp;yeğleyen, dilenmekten, içmekten, kümeslerden tavuk çalmaktan&nbsp;başka şey düşünmeyen bir berduş tipi yaratmıştır. Resimli macera dergilerindeki <i>kötü Çinli</i> tipi ne kadar uydurma bir varlıksa,&nbsp;bu <i>canavar berduş</i> kalıbı da o kadar yaşamdışıdır. Ne var ki, onu&nbsp;kafamızdan silip atmak hayli zor gelir. Sadece berduş sözcüğünü duymakla bile o kalıbı anımsarız. Onun gerçek olduğuna&nbsp;inanmamız, gerçek yersiz yurtsuzluk, kimsesizlik sorunları üzerinde düşünmemizi engeller.</p>

  <p>Yersiz yurtsuzluğun asal sorunlarından birini alalım: Berduşlar neden vardır? Neden berduş diye birisi vardır? Şaşılacak şey ama, pek az kimse bir berduşu yollara düşüren nedeni bilir. Canavar berduş kalıbına inanıldığı için, bu konuda akıl almaz nedenler ileri sürülür. Örneğin, berduşların çalışmaktan kaçmak, daha kolay dilenmek, suç işleme olanakları aramak, hattâ -nedenlerden en olanaksızı- berduşluktan hoşlandıkları için berduşluk ettikleri söylenir. Bir suçbilim kitabında, berduşluğun&nbsp;atalara çekim sonucu oluştuğu yazdıklarını bile okumuştum. İnsanlığın göçebe aşamasından kalma bir şeymiş. Bu arada yersiz&nbsp;yurtsuzluğun apaçık nedeni insanın gözünün içine bakar durur.&nbsp;Elbette berduşluk atavik göçebelik değildir; öyle olsaydı, gezgin&nbsp;satıcılığın da atavik göçebelik olduğunu söylememiz gerekirdi.&nbsp;Berduş yollara, yollara düşmeyi sevdiğinden düşmez, araba neden yolun solundan giderse o da aynı nedenden ötürü yollara&nbsp;düşer; çünkü onu buna zorlayan bir yasa vardır. Evi barkı, hiçbir şeyi olmayan adam, kilise cemaati de desteklemiyorsa, ancak&nbsp;bir yoksul konukevinde nefes alabilir, o konukevleri de adamı&nbsp;bir geceden fazla tutmadıkları için, zorunlu olarak yollara düşecektir. Berduştur, çünkü, bir hukuk devletinde, ya berduşluk&nbsp;edecek ya da acından ölecektir. Fakat milletin kafasına bir kez&nbsp;canavar berduş kalıbını yerleştirdikleri için, herkes yersiz yurtsuzun yollara düşmesinde şöyle ya da böyle bir kötü neden olması gerektiğine inanır.</p>

  <p>Aslında, canavar berduş kalıbı iyice incelenirse, o inanışın gerçeğe dayanan pek az bölümü vardır. Berduşların tehlikeli&nbsp;kimseler olduğu inanışını ele alalım. Hiçbir deneyime dayanmadan, peşin peşin, çok az sayıda berduşun tehlikeli olduğunu&nbsp;söyleyebiliriz, çünkü tehlikeli olsalardı, onlara ona göre işlem&nbsp;yapılırdı. Bir yoksul konukevi gecede yaklaşık yüz tane berduşu&nbsp;alır, bu kadar adamla en fazla üç kapıcıdan oluşan personel uğraşır. Yüz haydutla üç tane silahsız adam baş edemezdi. Gerçekte, berduşların düşkünlerevi yetkililerinin itip kakmalarına nasıl&nbsp;katlandıklarını gören için, bunların, aklın alabileceği en yumuşak başlı, en süngüsü düşük yaratıklar olduğu açıktır. Ya da berduşların birer sarhoş oldukları yolundaki o genel görünümü bile gülünç olan inanışa bakalım. Kuşkusuz, birçok berduş, fırsatını bulursa içer, fakat durum öyledir ki, fırsatını bulamaz. Şu sırada, adına bira denilen sulu bir içkinin yarım litresi İngiltere’de&nbsp;yedi peniye satılıyor. Onunla sarhoş olabilmek insana en azından&nbsp;yarım kurona patlar, cebinde yarım kuronu olan bir kimse de genellikle berduş değildir. Berduşların toplumun yüzsüz asalaklan&nbsp;-<i>Eli kolu tutuyor, dilenmeye çıkmış!-</i> olduğu yolundaki düşünce&nbsp;büsbütün dayanaksız değildir, fakat, öylelerinin yüzdesi pek düşük bir oran tutar. İsteye isteye yüzsüzce yürütülen asalaklık, hani Jack London’ın kitaplarında Amerika’daki berduşluk konusunda okuduğumuz türden olan, İngiliz karakterinde yoktur, İngilizler yoksulluğun yüz kızartıcı bir günah olduğunu çok güçlü&nbsp;biçimde duyan, vicdanı her an uyanık bir tür oluştururlar. İnsan&nbsp;ortalama, olağan bir İngilizin asalaklaştığını düşünemiyor. Bu '&nbsp;ulusal özelliğin de bir adam işinden atıldı diye değişmesi gerekmez. Gerçekten de bir berduşun yasa tarafından yollara düşmüş&nbsp;halde yaşamaya zorlanan işsiz bir İngilizden başka bir şey olmadığı düşünülürse, canavar berduş kalıbı ortadan kalkar. Elbette&nbsp;bu, berduşların çoğunun kusursuz kişiliklere sahip oldukları anlamına gelmez. Demek istediğim, yalnızca, bunların sıradan insanlar oldukları; eğer bunlar öteki insanlardan daha kötüyseler,&nbsp;bu durum, onların yaşam biçimlerinden ileri gelmektedir.</p>

  <p>Bunun sonucu olarak, berduşlar karşısında genellikle takınılan ‘Layığını bulmuş işte’ tutumunun sakatlara karşı takınılan tutumdan daha iyi bir yanı yoktur. İnsan bunun bilincine varırsa kendini bir berduşun yerine koymaya başlar ve berduşun yaşamı nasıl bir şeydir, anlar. Söz konusu yaşam, son derecede boşa harcanan, çok tatsız bir yaşamdır. Yoksul konukevini, berduşun günlük yaşamını anlattım ama, pek kötü üç şey vardır ki, bunların üzerinde durmak gerekir. Birincisi, berduşların hemen&nbsp;hemen genel yazgısı olan açlıktır. Konukevi bu adamlara bir tayın verir, ama bunun yeterli olması gerektiği üzerinde belki durulmamıştır bile; onun ötesini berduş dilenerek yani yasaya karşı gelerek sağlayacaktır. Bu nedenle hemen her berduş kötü beslenme kurbanıdır. Bunun doğru olup olmadığını anlamak için,&nbsp;herhangi bir yoksul konukevinin önünde kuyruğa girmiş adamlara şöyle bir bakmak yeter. Berduşun yaşamındaki ikinci büyük&nbsp;kötülük -ilk bakışta çok daha ufak bir şey gibi görünür ama,&nbsp;gerçekte hemen birincinin arkasından gelir- adamın kadınlarla&nbsp;tüm ilişkisinin kesilmiş olmasıdır. Bu noktanın üzerinde daha&nbsp;çok durmamız gerekiyor.</p>

  <p>Berduşların kadınlarla ilişkilerinin kesilmesinin birinci nedeni, onların toplumsal düzeyinde pek az kadın bulunmasıdır. Toplum dışına itilmiş insanlarda da başka kesimlerde olduğu gibi cinsler arası bir sayısal denge olduğu sanılabilir ama, gerçek öyle değildir. Neredeyse denebilir ki, belli bir toplumsal düzeyin&nbsp;altındaki nüfusun tümü erkektir. 13 Şubat 1931 tarihinde L. C.&nbsp;C. tarafından yapılmış bir gece sayımında elde edilen şu rakamlar toplum dışına itilmiş erkeklerle kadınlar arasındaki oranı gösteriyor:</p>

  <p>&nbsp;</p>

  <p>Geceyi <i>sokakta geçirenlerin sayısı: 60 erkek, 18</i></p>

  <p><i>kadın.</i><a id="footnote68"></a><a id="footnote69"></a></p>

  <p><i>Barınaklarda ve pansiyon olarak kayıtlı bulunmayan yurtlarda: 1057 erkek, 137 kadın.</i></p>

  <p><i>St Martin’s-in-the-Fields Kilisesi’nin bodrumunda:</i></p>

  <p><i>88 erkek, 12 kadın.</i></p>

  <p>L. <i>C. C.’ye ait yoksul konukevlerinde: 674 erkek, 15 kadın.</i></p>

  <p>&nbsp;</p>

  <p>Bu rakamlar gösteriyor ki, yardım alarak yaşamını sürdürenler düzeyinde erkek kadın oranı ona birdir. Bunun nedeni, kadınların erkelere oranla işsizlikten daha az etkilenmesi olabilir. Ayrıca, derli toplu, yüzüne bakılır her kadın, son umar olarak,&nbsp;bir erkeğe bağlanabilir. Sonuç şu ki, berduş sonuna kadar bekâr&nbsp;kalmaya mahkûmdur. Çünkü, bir berduş kendi düzeyinde bir&nbsp;kadın bulamıyorsa, düzeyinin üzerindekilerin, hattâ birazcık&nbsp;üzerindekilerin, ona gökteki ay kadar uzak olacağı açıkça bellidir. Nedenleri tartışmaya değmez. Fakat, kuşku yok ki, kadınlar hiçbir zaman ya da hemen hemen hiçbir zaman kendilerinden fakir erkeğe tenezzül etmezler. Bundan ötürü de, berduş,&nbsp;yollara düştüğü andan başlayarak, bekârdır. Bir karısı, bir metresi olması konusunda hiçbir umudu yoktur. Ancak, o da pek&nbsp;seyrek bir olasılıkla, birkaç şilini bir araya getirebilirse, bir genel&nbsp;kadın bulabilir.</p>

  <p>Bunun sonucunun ne olacağı açıkça görülebilir: Eşcinsellik ya da bazen ırza geçme. Fakat bunlardan da derin olan bir şey,&nbsp;evlenmeye bile değer bulunmadığını bilen bir adamı yiyip bitiren düşkünlük, düşme duygusudur. Cinsel dürtü, hiç abartmadan, yaşamın asal dürtülerindendir. O dürtünün karşılıksız bırakılması, fiziksel açlık kadar çökerticidir. Yoksulluğun en kötü&nbsp;yanı insana acı çektirmesinden çok, hem fiziksel hem ruhsal olarak çürütmesidir. Hiç kuşkusuz, bu çürümeye cinsel açlık da katkıda bulunur. Kadın soyunun tümünden ayrı kalan berduş kendini bir sakatın ya da bir delinin düzeyine inmiş sayar. Bir&nbsp;insanın kendine duyması gereken saygıya bundan daha fazla zarar verecek bir şey de olamaz.</p>

  <p>Berduş yaşamının başka bir büyük kötülüğü de, bu insanların aylaklık etmek zorunda kalmalarıdır. Serserilik konusundaki yasalarımız gereği, her şey öyle ayarlanmıştır ki, berduş ya yollarda yürüyecek ya da bir hücrede oturacaktır; veya bu ikisinin arasında yere uzanıp yoksul konukevinin açılmasını bekleyecektir. Açıkça görülüyor ki, bu, hele eğitim almamış biri için,&nbsp;umutsuz, ruhsal çöküntüye götüren bir yaşam biçimidir.</p>

  <p>Bunların dışında ikincil düzeyde birtakım olumsuzluklar da sayılabilir. Sadece birini söylemek gerekirse, yollarda geçen bir&nbsp;yaşamın ayrılamaz parçası olan fiziksel sıkıntıyı örnek verebiliriz. Genellikle bir berduşun sırtındakilerden başka giysisi yoktur, giydiği kunduralar ayaklarına göre değildir; aylar geçmiş,&nbsp;adam bir sandalye üzerinde oturmamıştır. En önemli nokta şudur ki, berduşun çektikleri tümden yararsız, amaçsız, boşunadır. Akıl almaz derecede tatsız bir yaşam sürer, yaşamı herhangi&nbsp;bir amaca yönelik değildir. Hapishaneden hapishaneye yürümekle geçen, günde belki on sekiz saati hücrede ya da yolda tüketen bir yaşantıdan daha boşuna bir şey düşünülemez. İngiltere’de en az birkaç on bin berduş olsa gerek. Bu adamlar her gün&nbsp;yüzlerce kalorilik enerji harcıyorlar. O enerjiyle binlerce dönüm&nbsp;toprak ekilip biçilebilir, kilometrelerce yol döşenebilir, yirmi&nbsp;otuz ev yapılabilir. Bu adamların her gün hücre duvarlarına bakarak geçirdikleri zaman birbirine eklense, belki on yıllık bir süreyi bulur. Ülkeye adam başına en az bir sterline mal oluyorlar.&nbsp;Karşılığında ülkeye hiçbir şey vermiyorlar. Sonu gelmeyen sıkıcı bir köşe kapmaca oynar gibi dolanıp duruyorlar. O oyunun bir yararı olmadığı gibi, bir kimseyeşeye yarasın diye de oynatılmıyor. Yasal düzen bunu böylece sürdürüyor, bizler de buna öylesine alışmışız ki, şaşmıyoruz. Ama çok aptalca bir şey.</p>

  <p>Berduşun yaşamının boş yere akıp gittiği bir kez kabul edildikten sonra, sıra, o yaşamı iyileştirmek için ne yapılabileceği sorusuna geliyor. Elbette, yoksul konukevleri biraz daha oturulabilir duruma getirilebilir, bazı yerlerde bunun yapılmasına&nbsp;başlanmış bile. Söylenenler doğruysa, geçen yıl birkaç tane yoksul konukevi tanınmayacak denli değiştirilmiş. Fakat, bu, sorunun özüne inen bir şey olmuyor. Sorun, berduşu bıkkın, yarı yarıya ölmüş bir serseriden öz saygısı olan bir insana dönüştürmenin yolunu bulmak. Yalnızca fiziksel rahat düzeyinin yükseltilmesi bunu sağlayamaz. Yoksul konukevleri basbayağı rahat,&nbsp;konforlu duruma getirilse bile -hiçbir zaman olacak şey değil-<a id="footnote70"></a><sup>&nbsp;</sup>bir berduşun yaşamı boşa gidecektir. O, yine fakir olacak, yine&nbsp;evlilikten ve ev yaşamından yoksun kalacak, yine toplum için&nbsp;anlamsız bir kayıp olmaya devam edecektir. Gereken, onun yoksulluğunu ortadan kaldırmaktır. Bu da, sadece ona bir çalışma&nbsp;bulmakla sağlanabilir. Fakat bulunan şey, çalışmış olmak için '&nbsp;çalışma değil, kârından tat alabileceği bir iş olmalıdır. Bugün&nbsp;yoksul konukevlerinin büyük çoğunluğunda berduşlar herhangi bir işte çalışmamaktadır. Bir zamanlar bu adamlara yedikleri&nbsp;yemek karşılığında taş kırdırırlardı. Fakat bundan da, yıllarca&nbsp;kullanmaya yetecek taş kırıldıktan sonra vazgeçildi. Taş kıncılar&nbsp;işsiz kaldı. Şu sırada adamlar avare tutuluyorlar, çünkü görünüşe göre yaptınlacak bir iş yok. Yine de berduşları yararlı kılmanın açık bir yolu vardır; o da şu: Düşkünlerevlerinden her biri&nbsp;küçük bir çiftlik işletmeli, ya da en azından yerinde tüketilecek&nbsp;sebze ve meyveler için bir bostan ektirip biçtirmeli, böylelikle eli&nbsp;kolu işler her berduş oraya geldiğinde doğru dürüst bir iş yapmış olur. Çiftliğin ya da bostanın ürünü berduşların yiyecekleri&nbsp;için kullanılabilir. En kötü olasılıkla bile, o iğrenç çayla margarinli ekmek tayınından daha iyi bir şey elde edilmiş olur. Elbette, yoksul konukevleri hiçbir zaman kendi kendilerini ayakta tutacak duruma gelemezlerdi ama, o yolda epeyce ilerleyebilirler,&nbsp;belki de hazine bundan zamanla kâr edebilirdi. Şunu hatırdan&nbsp;çıkarmamak gerekir ki, bir ölü nasıl ülke için yitirilmiş bir şeyse, bugün yürürlükte olan sistemde de, berduşlar öylesine yitirilmiştir, çünkü yalnız çalışmamakla kalmıyorlar, aynı zamanda&nbsp;sağlıklarını çürüten bir beslenme biçimine bağlılar; yani sistem&nbsp;hem yaşam hem para yitiriyor. Berduşların o kesintisiz dolaşımı&nbsp;yapay bir şey. Bu adamları doğru dürüst besleyecek, onlara hiç&nbsp;değilse kendi yiyeceklerinin bir bölümünü üretme olanağını verecek bir tasarı pekâlâ denemeye değer.</p>

  <p>Buna bir çiftliğin hattâ bir bahçenin bile gel geç işçilikle yürütülemeyeceğini söyleyerek karşı çıkılabilir. Fakat berduşların yoksul konukevlerinin her birinde bir günden uzun kalamamaları gerçek bir nedene dayanmıyor ki... Yapacakları bir iş olunca&nbsp;bir ay da kalabilirler, bir yıl da. Bugün bir berduş giderler açısından bir yüktür. Bu nedenle de, her konukevinin amacı berduşu bir başka konukevine itip sürmek oluyor. Aynı yerde yalnızca bir gece konaklayabilme kuralı bundan çıkmış. Bir ay içinde aynı yere ikinci kez gelirse adamı bir hafta kapatıyorlar. O da&nbsp;hapse girmek gibi bir şey. Elbette dolanıp duruyor. Fakat konukevinde iş yapsa, konukevi ona doğru dürüst yiyecek verse, durum değişir. Yoksul konukevleri yarı yarıya kendi geçimini sağlar birer kuruluş durumuna gelir, berduşlar da kendilerine nerede gereksinim duyuluyorsa oraya yerleşip birer berduş olmaktan&nbsp;çıkarlar. Az çok yararlı bir iş yapıp derli toplu yemek yiyip yerleşik bir yaşam sürerler. Zamanla, bu deneme tutarsa, artık onlara dilenci diye bakılmaz, evlenebilirler ve toplum içinde saygın&nbsp;bir yer alabilirler.</p>

  <p>Bu, kabataslak bir öneri, buna birtakım açık itirazlar ileri sürülebilir. Yine de, berduşların durumunu, hâzineye yeni bir şeyler yüklemeksizin, iyileştirmek için yol hatırlatıyor, gösteriyor. Her ne olursa olsun, çözüm bunun gibi bir şey olacaktır. Çünkü&nbsp;soru, aylak ve beslenmeyen adamları ne yapmalı sorusu; buna duraksamaksızın verilecek yanıt ise, bu adamlar kendi yiyeceklerini kendileri üretmeli.O.</p>
</body>
</html>
