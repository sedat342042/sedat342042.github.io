<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>20</h1>

  <p>Patron beni mutfak plonjörü diye işe almıştı. Yani işim bulaşık yıkamak, mutfağı temizlemek, sebze ayıklamak, çay ve kahve yapmak, sandviçleri hazırlamak, ufak tefek pişirme işlerini üstlenmek ve ortalıkta dolanmaktı. Alacağım, yine, ayda beş yüz&nbsp;frank ve yemekti, fakat izin günü yoktu, çalışma saatleri saptanmış değildi. X Oteli’nde, en iyi yiyeceği, sınırsız parayı ve iyi düzeni görmüştüm. Şimdi Handa ise son derecede kötü bir restoranda işlerin nasıl yürütüldüğünü görüyordum. Bu, anlatmaya&nbsp;değer bir şey. Çünkü Paris’te bunun gibi yüzlerce restoran var ve&nbsp;Paris’e gelen herkes ara sıra bunlardan birinde karnını doyurur.</p>

  <p>Bu arada şunu da söylemek isterim ki, Han, öğrencilerin, işçilerin gittiği, harcıâlem bir ucuz aşevi değildi. Yirmi beş franktan aşağı doğru dürüst bir yemek verdiğimiz yoktu. Toplumsal düzeyimizi yüksek tutan değişik, sanatsal bir niteliğimiz vardı.&nbsp;Barda açık saçık resimler asılıydı. Kavisli Norman dekorasyonu&nbsp;ve duvarda mum görünümü veren, aslında elektrikle yanan lambalar vardı. ‘Köy’ çanak çömlekleri yerleştirilmişti, hattâ kapıya&nbsp;bir de binek taşı konmuştu. Patron ve baş garson Rus subaylarıydılar, müşterilerin çoğu unvan sahibi Rus sığınmacılardı. Kısaca basbayağı şıktık.</p>

  <p>Ne var ki, mutfağın arkasındaki koşullar domuz ahırı koşularıydı. Çünkü hizmet düzenlememiz domuz ahırı düzenlemesine benziyordu.</p>

  <p>Mutfak on beşe sekiz kadem boyutlarındaydı. Bu alanın da yarısını ocaklar ve masalar kaplıyordu. Bütün kapların hemen&nbsp;erişilecek yerde değil de raflarda durması gerekiyordu. Tek bir&nbsp;çöp kovası konacak yer vardı. O çöp kovası günün ortasında ağzına kadar dolmuş oluyordu, bu yüzden de genellikle yerde bir&nbsp;karışa yakın yükseklikte bir ezilmiş, çiğnenmiş yiyecek katmanı&nbsp;oluşuyordu.</p>

  <p>Ateş olarak üç tane gaz ocağından başka bir şeyimiz yoktu. Fırın olmadığından bütün rostoların sokak fırınına gönderilmesi gerekiyordu.</p>

  <p>Kilerimiz yoktu. Onun yerine, arkamızdaki avluda üzeri yarı yarıya kapalı, orta yerinde bir fidan biten sundurma gibi bir yeri kullanıyorduk. Et, sebzeler, öteki şeyler, farelerin ve kedilerin&nbsp;saldırısına açık, olduğu gibi yere konuluyordu.</p>

  <p>Sıcak su düzeni kurulmamıştı. Bulaşık suyunun tavalarda ısıtılması gerekiyordu, yemekler pişerken ocakların üzerinde tavalara yer olmadığı için de, tabakların çoğu zorunlu olarak soğuk suyla temizleniyordu. Bunun yumuşak sabun ve Paris’in sert suyuyla yapılması demek, yağ bulaşıklarının gazete kâğıdı parçalarıyla sıyrılması demekti.</p>

  <p>O kadar az tavamız vardı ki, olanları teker teker işleri biter bitmez yıkamak, akşama bırakmamak zorundaydım. Yalnız bu,&nbsp;sanırım, günde bir saatlik bir zaman yitimi demekti.</p>

  <p>Elektrik tesisatında masrafı azaltalım derken öyle bir şey yapılmıştı ki, çoğu gün akşam sekizde sigorta atardı. Patron mutfakta topu topu üç mum yakmamıza izin vermişti. Aşçı kadın ‘üç mum uğursuzluktur’, dediği için de iki muma kalmıştık.</p>

  <p>Kahve değirmenimiz yakındaki bir bistrodan ödünç alınmıştı. Çöp tenekemiz ve süpürgelerimiz kapıcı kadına aitti. Birinci haftanın sonunda çamaşırhane örtülerimizi, peçetelerimizi teslim etmedi, çünkü fatura ödenmemişti. Çalışma bakanlığı müfettişiyle başımız dertteydi, çünkü adam personelin arasında yabancılar bulunduğunu saptamıştı. Patronla birçok kez özel görüştü, sanırım patron rüşvet vermek zorunda kaldı. Elektrik şirketi hâlâ tahsildar yollayıp para istetiyordu. Para istemeye gelenler, kendilerini aperitifle satın almaya çalıştığımızı görünce her&nbsp;sabah damlamaya başladılar. Bakkala borcumuz vardı, krediyi&nbsp;keseceklerdi, ancak, bakkalın karısı -altmışlık bıyıklı bir kadın jules’e abayı yakınca, her sabah kadının yüzüne gülsün diye Jules bakkala gönderilmeye başlandı. Ben de her gün Ticaret Sokagı’na gidip çekişe çekişe sebze pazarlığı ederken bir franktan&nbsp;az bir para için bir saat vakit yitiriyordum.</p>

  <p>Bunlar, yetersiz sermayeyle restoran açmanın sonuçlarıydı. Bu koşullarda aşçıdan ve benden günde otuz kırk kap yemek&nbsp;vermemiz isteniyordu, bu, ileride yüz kaba çıkacaktı. Aşçının&nbsp;çalışma saatleri sabah sekizden gece yarısına kadardı, benimkiyse sabah yedide başlayıp gece yarımda son buluyordu. Yani hemen hemen hiçbir mola vermeksizin on yedi buçuk saat. Öğleden sonra beşe kadar hiç oturacak zamanımız olmuyordu. O zaman da çöp tenekesinden başka üzerine oturacağımız bir şey&nbsp;yoktu. Yakın bir yerde oturan, onun için son metroya yetişme&nbsp;diye bir sorunu olmayan Boris sabah sekizden gece ikiye kadar&nbsp;yani on sekiz saat çalışıyordu. Haftada yedi gün. Pek yaygın olmamakla birlikte bu çalışma saatlerinin Paris için olağandışı bir&nbsp;yanı yoktu.</p>

  <p>Kısa sürede yaşam X Oteli’ni tatil dönemi gibi anımsatan bir akışa girmişti. Her sabah altıda yataktan kalkıyordum, tıraş olmuyordum, bazen yıkanıyor ve hızla İtalya Alanı’na koşuyor, itiş kakış, metroda oturacak bir yer bulmaya çalışıyordum. Saat yedide, soğuk ve kirli mutfağın kasvetli havası içine giriyordum. Yerlerde patates kabukları, balık artıkları, bir yığın da geceden&nbsp;bekleyen, yağdan birbirine yapışmış tabak buluyordum. Su henüz soğuk olduğundan bulaşığa hemen başlayamıyordum, Süt&nbsp;getirmem ve kahveyi yapmam gerekiyordu. Çünkü ötekiler saat&nbsp;sekizde geliyor ve kahvenin o sırada hazır olmasını istiyorlardı.&nbsp;Ayrıca, birçok da temizlenecek tava vardı. O tavalar bir mutfak&nbsp;bulaşıkçısının başının belasıdır. Her birini on dakika kumla, telle ovmak gerekir. Sonra da dış yüzleri parlatıcıyla ovulur. Neyse ki, bu tavalar artık yapılmıyor da Fransız mutfağından yavaş&nbsp;yavaş çekiliyorlar. Elbette hâlâ elden düşme olanlar çıkabilir.</p>

  <p>Ben bulaşığa başladıktan sonra aşçı kadın çağırır, soğan soydurtur, soğanlara başlayınca, patron gelir lahana almaya gönderirdi. Elimde lahanalarla döndüğümde patronun karısı beş altı yüz metre uzakta bir dükkâna gönderip bir testi kırmızı şarap aldırtırdı. Döndüğümde beni bekleyen sebzelerin artmış olduğunu görürdüm. Tabaklar da hâlâ yıkanmamıştı. Böylece, personel&nbsp;eksikliğinden gün boyu birinin işi ötekinin sırtına yıkılır, hiçbir&nbsp;iş zamanında yapılmazdı.</p>

  <p>Saat ona kadar çalışma görece bir kolaylıkla yürürdü. Elbette hızlı çalışırdık, kimse de sinirlenip bağırmaya çağırmaya kalkmazdı. Aşçı kadın kendi sanatçı niteliğinden söz etmeye, bana Tolstoy harikadır, değil mi?’ diye sormaya, tahtanın üzerinde sığır eti kıyarken zarif bir soprano sesle şarkı söylemeye vakit bulurdu. Ama saat onda garsonlar kendi yemeklerini istemeye&nbsp;başlarlardı; on birde ilk müşteriler gelebileceğinden garsonlar&nbsp;erken yerdi. Birden her şey hızlanırdı, herkes asabileşirdi. Bu, X&nbsp;Oteli’ndeki dizgin tanımaz telaşa ve bağırmaya benzemeyen bam&nbsp;başka bir şeydi. Bir karmaşa, düzeysiz bir çatışma ve öfkenin ortaya vuruluşuydu. Her şeyin temelinde rahatsızlık yatıyordu.&nbsp;Mutfak dayanılmaz derecede ufak ve sıkışık olduğundan tabakların yere bırakılması zorunluydu. Her an üzerlerine basmamak&nbsp;için dikkatli olmak zorundaydık. Aşçı dönendikçe koca kıçı bana çarpıyordu. Bitip tükenmek bilmeyen buyrukları da hiç eksik olmuyordu:</p>

  <p>“Hay aptal hay! Kaç defa söyleyeceğim, pancarın kökünü bıçakla kesme diye! Çekil çabuk, musluğa geçeyim! Bırak şu bıçakları; patateslere bak! Kevgirimi ne yaptın? Bırak şu patatesleri! Ben sana çorbanın köpüğünü al demedim mi? Kaldır şu tenekeyi ocağın üzerinden. Boş ver bulaşığa da kerevizi soy. Hayır, öyle değil, salak, şöyle. Bak! Sen bezelyeyi nasıl haşlıyorsun bakayım, öyle! Haydi, durma, ringaları ayıkla. Pul kalmasın üstlerinde! Sen bu tabağa yıkanmış mı diyorsun? Önlüğüne sil. O salatayı yere koy. Hah, şimdi de benim geçeceğim yere koydun! Bak,&nbsp;şu tencere kaynıyor. İndir o tavayı oradan. Hayır, ötekini. Şunu&nbsp;ızgaranın üzerine koy. Al şu patatesleri buradan. Oyalanma, at&nbsp;yere. Bas üstüne. Şimdi biraz talaş at; yer kaydırak alanı gibi.&nbsp;Baksana salak! Orada biftek yanıyor. Tanrım neden benim mutfağıma bu salağı gönderdin? Sen kimle konuştuğunu biliyor musun? Halamın Rus kontesi olduğunu öğrenemedin mi?” vb. vb.</p>

  <p>Bu, hemen hemen hiçbir değişiklik olmaksızın saat üçe kadar böyle sürerdi. Yalnız, aşçı kadının saat on bir sularında siniri tutar, bol bol ağlardı. Üçten beşe, garsonlar için epeyce gevşek bir&nbsp;zaman dilimiydi. Fakat aşçı hâlâ çok meşguldü, ben de olanca&nbsp;hızımla çalışırdım, çünkü bir yığın kirli tabak beni beklerdi, o&nbsp;yığını akşam yemeğinden önce yok etmek ya da hiç değilse bir&nbsp;miktar azaltmak tam bir koşu temposu isterdi. Koşulların ilkelliği yüzünden bulaşık zahmeti iki katına çıkıyordu. Bulaşık süzgüsünün büyüklüğü yetersizdi, su ılıktı, kurutma bezleri ıslaktı, bulaşık çukuru, altmış dakikada bir tıkanırdı. Saat beş olduğunda aşçı da ben de ayaklarımızın üzerinde duramayacak duruma gelirdik. Sabah yediden beri ne bir şey yemiştik ne bir yere oturmuştuk. O çöp tenekesinin üzerine ben yere, kendimizi atardık.&nbsp;Bir şişe bira içer ve sabah söylediklerimizden ötürü birbirimizden özür dilerdik. Bize devam gücü veren çaydı. Hep bir demliğin hazırda bulunmasına dikkat ederdik. Gün boyu litrelerce&nbsp;çay içerdik.</p>

  <p>Saat beş buçukta koşuşma ve dalaşma yeniden başlardı. Bu sefer daha ağırı. Çünkü artık herkes yorgunluktan bitiyordu. Aşçı kadın saat altıda ve saat dokuzda olmak üzere iki kez sinir krizi geçirirdi. Sinir krizleri öylesine düzenli geliyordu ki, onun&nbsp;krizi tuttuğunda saatin kaç olduğunu söyleyebilirdik. Çöp tenekesinin üzerine yığdırdı, kendini kapıp koyuverir, gözyaşları sel&nbsp;gibi akardı. Bir yandan da ‘bu yaşama düşeceğim hiç aklıma gelir miydi?’ diye avazı çıktığı kadar bağırırdı. Sinirleri dayanamazmış; Viyana’da müzik eğitimi görmüşmüş, yatalak kocasına bakıyormuş, vb. vb. Başka bir zaman olsa, insan kadının haline&nbsp;acırdı ama, o yorgunluğumuzda hepimizi çileden çıkarıyordu.&nbsp;Jules kapı ağzında durur ağlamasının taklidini yapardı. Patronun karısı sızıldanır, Boris ile Jules gün boyu dalaşırlardı, çünkü Jules işini savsaklardı ve Boris, baş garson olarak bahşişlerin&nbsp;büyük bölümünü kendisi almak isterdi. Daha restoranın açılışından iki gün sonra iki franklık bir bahşiş için mutfakta yumruk yumruğa gelmişler, aşçı kadınla ben ayırmak zorunda kalmıştık. Kibar davranmasını hiç unutmayan tek kişi patrondu.&nbsp;Çalışma saatleri bizimkiyle aynıydı. Ama onun yapacak bir işi&nbsp;yoktu, çünkü aslında işi yürüten karısıydı. Onun mal siparişi dışında tek işi, barda durup beyefendi tavırlarıyla sigara içmekti,&nbsp;onu da çok iyi yapıyordu.</p>

  <p>Aşçı kadınla ben akşam yemeğimizi yiyecek zamanı genellikle saat onla on bir arasında bulabiliyorduk. Gece yarısı olduğunda, kocası için çaldığı yiyeceği bir paket yapıp giysisinin altına saklıyor ve bu çalışma saatlerinin kendisinin ölümüne neden&nbsp;olacağını, ertesi gün istifa edeceğini söyleye söyleye çıkıp gidiyordu. Jules de gece yarısı ve genellikle Boris’le bir kavga ettikten sonra giderdi. Boris ise saat ikiye kadar bara bakmak zorundaydı. Bulaşığı on ikiyle yarım arasında bitirebilmek için elimden geleni yapıyordum. İşi doğru dürüst kotaracak zaman yoktu. Sadece tabakların yağını peçetelerle sıyırıyordum. Yerdeki kire gelince ya olduğu gibi bırakıyor ya da en berbat bölümünü&nbsp;göz önünden uzaklaştırmak için ocakların altına süpürüyordum.</p>

  <p>Yarımda üstümü giyip dışarı fırlardım. Barın önünden geçip kapıya yöneldiğimde patron, her zamanki yumuşak görünümüyle, “<i>Mais,</i> <i>mon cher Monsieur,”</i> derdi, “ne kadar yorgun görünüyorsunuz, lütfen şu bir bardak konyağı kabul edin.”</p>

  <p>Sanki bulaşıkçıya değil de bir Rus düküne uzatır gibi kadehi uzatırdı. Hepimize öyle davranıyordu. Bu, günde on yedi saat&nbsp;çalışmamızın ödülüydü.</p>

  <p>Genellikle son metroda hemen hiç kimse olmazdı. Bu çok iyi bir şeydi. Çünkü insan yarım saat oturup uyuyabilirdi. Çoğu zaman saat bir buçukta yatağa girmiş oluyordum. Bazen metroyu&nbsp;kaçırıp restoranda yerde uyuduğum da oldu ama, bunun pek&nbsp;önemi yoktu, çünkü o sırada kaldırım taşlarının üzerinde bile&nbsp;uyuyabilirdim.</p>
</body>
</html>
