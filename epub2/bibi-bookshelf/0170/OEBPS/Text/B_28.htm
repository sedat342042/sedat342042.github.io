<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>26</h1>

  <p>Sabahleyin günlük çay ve iki dilim ekmeğin parasını ödedikten, yarım ons tütün aldıktan sonra, elimde yarım peni kalmıştı. Henüz B.’ye gidip biraz daha para istemekten çekiniyordum. Geçici koğuş denilen yerlerden birine gitmekten başka çare yoktu. Bunun nasıl olacağı konusunda bilgim yoktu ama, Romton’da öyle bir geçici koğuş bulunduğundan haberim vardı. O&nbsp;yana doğru yürüdüm. Saat üç-dört dolaylarında vardım. Romton pazaryerinde, satılık domuzları çevreleyen çite dayanmış ihtiyar bir İrlandalı gördüm. Bumburuşuk yüzlü adamın berduş&nbsp;olduğu belliydi. Yanına gidip ben de çite dayandım ve tabakamı&nbsp;uzattım. Açtı, içindeki tütüne şaşarak baktı:</p>

  <p>“Tanrım,” dedi, “iyi tütün, altı penilik var. Nereden buldun. Uzun zamandır yolda da değilsin, değil mi?”</p>

  <p>“Neden? İnsanın yolda tütünü olmaz mı?”</p>

  <p>“Biz yoldan buluruz, bak!”</p>

  <p>Paslanmış bir teneke kutu çıkardı. Eski bir Oxo Pastili kutusu. İçinde yirmi otuz tane izmarit vardı. Kaldırımdan toplanmış izmaritler. İrlandalı pek seyrek olarak başka tütün yüzü gördüğünü söyledi. Hattâ, dikkatli olunursa Londra sokaklarından bir günde iki ons tütün toplanabilirmiş.</p>

  <p>“Londra’daki geçici koğuşların birinden mi geliyorsun?” diye sordu.</p>

  <p>Evet, dedim. Böyle dersem beni yanında kendisi gibi bir berduş gibi kabul eder diye düşünüyordum. Romton’daki koğuşun nasıl bir şey olduğunu sordum.</p>

  <p>‘“İşte, kakao koğuşu. Çay koğuşu olur, kakao koğuşu olur, çirkef koğuşu olur. Tanrıya şükür, Romton’da çirkef vermiyorlar. Herhalde, benim son kaldığımda vermemişlerdi. O zamandan beri York’a çıktım, Galler’de dolandım.”</p>

  <p>“Çirkef nedir?” dedim.</p>

  <p>“Çirkef mi? Bir maşrapa sıcak su, dibinde berbat bir yulaf ezmesi; işte çirkef böyle bir şey. Çirkef koğuşları en berbatlarıdır.”</p>

  <p>Bir-iki saat böyle konuştuk. İrlandalı iyi yürekli bir ihtiyardı. Fakat pek pis kokuyordu. Kaç tane hastalığı olduğuna bakılırsa,&nbsp;böyle kokması şaşırtıcı değildi. Tüm hastalık belirtilerini bir bir&nbsp;saydı. Buna göre, yukarıdan aşağıya doğru şu sorunları vardı:&nbsp;Kel kafasında egzama, gözlüksüz gözlerinde miyopluk, bronşlarında süreğen yangı, sırtında tanısı konulmamış bir ağrı, sindirim bozukluğu, çiş yolunda yangı, toplardamarlarında varis, ayak başparmağında ağrılı şiş ve düztaban ayaklar. Adam, bütün&nbsp;bu hastalıklarını yanına alıp on beş yıl yollarda taban tepmiş.</p>

  <p>Saat beş dolaylarında, İrlandalı:</p>

  <p>“Bir fincan çay içer misin?” dedi, “Koğuş altıdan önce açılmaz.”</p>

  <p>“İçerim, elbette.”</p>

  <p>“Haydi, öyleyse, şurada bir yer var, bedava çayla poğaça veriyorlar. Çayları da iyi. Sonradan bir alay dua ettiriyorlar, ama ne yaparsın, zaman geçirtiyor işte. Gel benimle."</p>

  <p>Önden yürüdü, yan sokaklardan birinde teneke damlı bir sundurmaya girdik. Köylerde kriket oynanan yerlere benziyordu. Bizden başka yirmi beş kadar berduş bekliyordu. Aralarından birkaçı sık rastlanan kirli ve yaşlı evsiz barksızlardandı. Çoğunluğuysa derli toplu görünümde kuzeyli delikanlılardı, herhalde işsiz madenci ya da pamuk dokumacısı olmalıydılar. Biraz&nbsp;sonra kapı açıldı, mavi ipek elbise giymiş, altın gözlüklü, boynunda haç asılı bir hanım, bizleri içeriye buyur etti. İçeride otuz&nbsp;kırk tane tahta sandalye, bir armonyum ve karıları pek göze batan bir Çarmıhta İsa taşbaskısı vardı.</p>

  <p>Başlıklarımızı çıkarıp çekine çekine oturduk. Hanım çayları koydu, biz çay içip poğaçalanmızı yerken o da havadan sudan laflar edip ortada dolaşıyordu. Dinsel konularda konuşuyor, İsa Mesih’in bizim gibi sıkıntıda, zavallı kimselere nasıl acıdığını anlatıyordu. İnsan kilisedeyken vaktin nasıl geçtiğini anlamazmış,&nbsp;yolculukta dualarından kusur etmeyenin durumu nasıl başka&nbsp;olurmuş. Böyle laflardan hiç hoşlanmıyorduk, duvarın önünde&nbsp;oturmuş, ellerimizdeki başlıklarımızı çevirip duruyorduk. -Berduşlar başları açıkken kendilerini çıplakmış gibi hissederler-.&nbsp;Hanım doğrudan bize bir şey söylediğinde yüzümüz kızarıyor,&nbsp;bir şeyler mırıldanıyorduk. Kuşkusuz, iyiliğinden söylüyordu.&nbsp;Poğaça tepsisinin yanındaki kuzeyli bir köylü delikanlıya dönüp:</p>

  <p><sup>“</sup>Sen, oğlum,” dedi, “Tanrı Babamızın önünde diz çöküp bir şeyler söylemeyeli ne kadar oldu?”</p>

  <p>Zavallı delikanlı tek sözcük edemedi; fakat onun yerine karnı, yiyecekler karşısında kötü bir guruldamayla yanıt verdi. Bundan da o kadar utandı ki, poğaçasını zor yutabildi. Yalnız tek bir adam hanıma, hanımın biçeminde yanıt verebildi. Canlılığından&nbsp;bir şey yitirmemiş, kırmızı burunlu biriydi. Sarhoşluk yüzünden&nbsp;ordudan atılmış bir çavuşu andırıyordu. “İsa Efendimiz” derken&nbsp;onun kadar sıkıntısız, ferah konuşan birini o zamana kadar görmemiştim. Kuşkusuz bu beceriyi hapiste öğrenmiş olmalıydı.</p>

  <p>Çay faslı bitmişti. Berduşların birbirlerine kaçamak bakışlar attıklarını görüyordum. Dile getirilmeyen bir düşünce adamdan&nbsp;adama geçer gibiydi: Acaba dua başlamadan sıvışabilir miyiz?&nbsp;Aralarından biri tam ayağa kalkmıyor ama, kapıya bakıp sanki&nbsp;kalkıp gitme düşüncesini hatırlatır gibi sandalyesinde kıpırdanıyordu. Hanım, bir bakışıyla adamı durdurdu ve öncekinden daha yumuşak bir sesle:</p>

  <p>“Herhalde henüz gitmeniz gerekmiyor,” dedi, ‘Koğuş altıdan önce açılmaz. Diz çöküp Babamıza biraz dua edecek kadar vaktimiz var. Sanırım, hepimiz ondan sonra ferahlarız, değil mi?”</p>

  <p>Kırmızı burunlu adam hemen yardıma kalktı, armonyumu yerine çekti, dua kitapçıklarım dağıta. O işi yaparken sırtı hanıma dönüktü. Kitapları oyun kâğıdı dağıtır gibi dağıtıyor, arada&nbsp;da fısıldıyordu:</p>

  <p>“Al ahbap, bir kız sana. Sana dört as, bir papaz düştü!” filan diye.</p>

  <p>Başlarımız açık, kirli çay fincanlarının arasında diz çöküp yapmamız gerekenleri yapmadığımızı, yapmamamız gerekenleriyse yaptığımızı, içimizde esenlik olmadığını mırıldanmaya başladık. Hanım pek ateşli biçimde dua ediyordu ama gözleri de&nbsp;hep bizi izliyor, katıldığımızdan emin olmak istiyordu. Onun&nbsp;bakmadığı zamanlarda birbirimize sırıtıp göz kırpıyor, kaba şakalar yapıyorduk. Bunları aldırmadığımızı göstermek için yapıyorduk ama, boğazımıza da bir şeyler tıkanmıyor değildi. Kırmızı burunlu adamdan başka hiçbirimiz duaya verilecek yanıtları&nbsp;bir fısıltıdan daha yüksek sesle veremiyorduk. İlahi okumaya geçince durum biraz düzeldi. Yalnız, içimizde biri vardı ‘Haydi ileri, ey dini bütün askerler!’ ilahisinden başka hiçbir hava bilmiyormuş, söylediğimizi bazen ona çeviriyor, birliği bozuyordu.</p>

  <p>Dua yarım saat sürdü. Sonra kapıda el sıkışıp çıktık. Biraz uzaklaşır uzaklaşmaz, içimizden biri:</p>

  <p>“Oh,” dedi, “kurtulduk, şu canına yandığımın dualan bir türlü bitmeyecek sandım.” Bir başkası:</p>

  <p>“Poğaçanı yedin ya,” dedi, “karşılığını ödeyeceksin.”</p>

  <p>“Dua edeceksin demek istiyorsun. Karşılıksız bir şey olmuyor. Diz çöktürmeden bir fincan boktan çay bile vermiyorlar insana.”</p>

  <p>Ötekilerden onaylama mırıltıları yükseliyordu. Berduşların içtikleri çay için minnet duymadıkları açıktı. Halbuki pekâlâ çok&nbsp;iyi bir çaydı. Bordeaux şarabı ‘sömürge kırmızısı‘ denilen o iğrenç şeye göre neyse içtiğimiz çay da kahvehanelerde satılan çaya kıyasla oydu. Ayrıca, eminim ki, bu çayı bize bizi küçük düşürmeyi amaçlamaksızın, iyi niyetle veriyorlardı, yani dürüstlük,&nbsp;verenlere minnet duymamızı gerektirirdi, ama duymuyorduk.</p>
</body>
</html>
