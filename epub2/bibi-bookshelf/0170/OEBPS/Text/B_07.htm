<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>5</h1>

  <p>&nbsp;</p>

  <p>Kısa süre önce Boris bana bir adres vermişti. Beyaz Cüppeliler Pazarı Sokağı’nda bir yerdi. Mektubunda sadece işlerin pek kötü gitmediğini yazıyordu. Bundan, Hötel Scribe’e döndüğü ve&nbsp;günde yüz frankını aldığı anlamını çıkarmıştım. Umut doluydum ve Boris’e gitmeyi nasıl olup da daha önce akıl edemediğime şaşıyordum. Kendimi ılık ve rahat bir restoranda, bir yandan&nbsp;tavaya yumurta kırarken bir yandan aşk şarkıları söyleyen sevimli aşçıların arasında, günde beş öğün yemekle, görüyordum.&nbsp;Hattâ elime geçecek ücrete güvenip bir paket mavi <i>Gauloises</i> için&nbsp;iki buçuk franka bile kıydım.</p>

  <p>Sabahtan, Beyaz Cüppeliler Pazarı Sokağı’na yürüyerek gittim. Kendi sokağım kadar zavallı görünümlü ve kirli bir kenar mahalle sokağıyla karşılaşınca afalladım. Boris’in kaldığı otel de&nbsp;sokağın en pis görünümlü oteliydi. Karanlık girişinden, ekşimsi&nbsp;bir koku, bulaşık suyuyla hazır çorba karışımı bir şeyin kokusu&nbsp;geliyordu. Paketi yirmi beş santime satılan Zip marka çorba olmalıydı. İçime korkulu bir kuşku girmişti. <i>Zip</i> çorbası içenler&nbsp;acından ölen ya da ölmek üzere olan kimselerdir. Boris günde&nbsp;yüz frank kazanıyor olabilir miydi? Yazıhane bölümünde oturan&nbsp;asık suratlı bir patron “Evet” dedi, “Rus, odasında, tavanarasında.” Dar ve dönemeçli merdivenleri, altı kat, tırmandım. Yukan&nbsp;çıktıkça <i>Zip</i> çorbasının kokusu daha yakından geliyordu. Kapısını vurduğumda Boris ses vermedi. Ben de açıp içeri girdim.</p>

  <p>Oda, tabanı basık, on kadem kare genişliğinde bir tavanarasıydı. Yalnızca çatıdaki bir pencereden ışık alıyordu. Mobilya olarak ensiz bir demir karyola, bir sandalye ve ayağının biri kırık bir lavabodan başka bir şey yoktu. Duvarda, yatağın üzerine&nbsp;rastlayan bir yerde S harfi biçiminde uzun bir tahtakurusu kafilesi ağır ağır yol alıyordu. Boris uyuyordu. Çıplaktı ve iri karnı,&nbsp;kirli örtünün altında koca bir tepe gibiydi. Göğsü böcek ısırıklarından benek benekti. Ben içeri girerken uyandı, gözlerini ovuşturdu. Derin derin inildedi. Yüksek sesle:</p>

  <p>“Aman tanrım," dedi, “aman tanrım, belim. Hay canına okuduğum, sırtım berbat!”</p>

  <p>“Ne oldun?" diye haykırdım.</p>

  <p>“Sırtım çok ağrıyor. Olan bu işte. Geceyi yerde geçirdim. Aman tanrım! Sırtımın ne durumda olduğunu bir bilsen!”</p>

  <p>“Boris’ciğim, hasta mısın?”</p>

  <p>“Hasta değilim, sadece acımdan ölüyorum. Evet, bu iş daha uzarsa açlıktan ölürüm. Yalnız yerde yatsam iyi, aynı zamanda,&nbsp;ben geçen haftalarda günde iki franka yaşadım. Korkunç bir şey.&nbsp;Kötü zamanda geldin, dostum.”</p>

  <p>Boris’e hâlâ Hôtel Scribe’deki işine devam edip etmediğini sormanın bir anlamı olmayacaktı. Hemen aşağı koşup bir somun ekmek aldım. Boris ekmeğin üzerine atıldı ve yarısını yedi;&nbsp;ondan sonra kendini daha iyi hissedip yatağın içinde oturdu ve&nbsp;başına gelenleri anlattı. Hastaneden çıktıktan sonra iş bulamamış. Çünkü hâlâ güçsüzmüş. Bütün parasını harcamış, her şeyini rehine vermiş, sonunda günlerce aç kalmış. Bir hafta Austerlitz Köprûsü’nün altında, rıhtımdaki boş şarap şişelerinin arasında yatmış. Son on beş gündür bu odada, Yahudi bir tamirciyle birlikte kalıyormuş. Yanlış anlamadımsa -açıklaması karışıktı-Yahudi Boris’e ûç yüz frank borçluydu. Borcunu Boris’i yerde&nbsp;yatırarak ve günde iki frank yiyecek parası vererek ödüyordu,&nbsp;iki franka bir büyük fincan kahve içilir ve üç tane küçük sandviç ekmeği alınır. Yahudi, sabahları saat yedide işe gidiyormuş.&nbsp;Boris de yağmur suyunun girdiği çatı penceresinin altında yattığı yerden kalkıp yatağa giriyormuş. Tahtakuruları yüzünden&nbsp;orada bile pek uyuyamıyormuş ama, yerde yatarken tutulan sırtını dinlendirebiliyormuş.</p>

  <p>Boris’ten yardım istemeye gelip de onu benden daha kötü durumda bulunca büyük bir düş kırıklığına uğramıştım. Topu&nbsp;topu altmış frank kadar param kaldığını ve hemen bir iş bulmak&nbsp;zorunda olduğumu anlattım. O zamana kadar Boris ekmeğin geri kalanını da yemiş, neşesi yerine gelmiş, konuşma isteği uyanmıştı. Umursamazlıkla:</p>

  <p>“Kuzum, ne korkuyorsun?” dedi, “Altmış frank servet yahu! Lütfen şu ayakkabıyı uzatıver, dostum. Elimin uzanacağı yere&nbsp;gelseler, şu tahtakurularından birkaçını ezeceğim.”</p>

  <p>“Acaba, bir iş bulabilme olasılığı var mı, dersin?”</p>

  <p>“Olasılık mı? Kesinlik! Aslında, şimdiden bir şey bulmuş durumdayım. Birkaç güne kadar Ticaret Sokağı’nda yeni bir Rus restoranı açılacak. Anlaşma kesin; metrdotel olacağım. Mutfakta&nbsp;sana bir iş ayarlarım. Ayda beş yüz frank ve yemek; ayrıca, işin&nbsp;rast giderse bahşiş de alırsın.”</p>

  <p>“O zamana kadar? Yakında odamın kirasını ödeme günü geliyor.”</p>

  <p>“Canım, bir şey buluruz. Herşey tükenmiş değil ki. Örneğin, bazı kimselerden alacağım var. Paris, bana borcu olanlarla dolu.&nbsp;Yakında bir tanesinin vadesi geliyor. Sonra, benimle düşüp kalkmış bütün o kadınları da düşün. Bir kadın hiçbir zaman unutmaz, değil mi? Bir istememe bakar. Bana yardım ederler. Sonra,&nbsp;Yahudi söyledi, çalıştığı garajdan birkaç manyeto çalıp satacakmış; satmadan önce temizletme parası diye bize günde beş frank&nbsp;verir. Bu bile bizi kurtarır. Hiç korkma, dostum... Para bulmak&nbsp;kadar kolay şey yok.”</p>

  <p>“Peki, haydi, çıkalım da, bir iş bakalım.”</p>

  <p>“Bakarız, dostum, acımızdan ölmeyiz, korkma. Savaşın oynadığı oyun bu. Ben kaç kez bundan daha kötü durumlara düşmüşümdür. Bütün sorun, direnmekte. Mareşal Foch’un özdeyişini hatırla: <i>Attaquez, attaquez, attaquez!”<a id="footnote15"></a><sup>15</sup></i>(Hücum, hücum, hücum!)</p>

  <p>Boris kalkmaya karar verdiğinde vakit öğleyi geçmişti. Giysi olarak tek bir takımı, bir tane gömleği, yakalık ve kravatı, çok&nbsp;eskimiş bir çift ayakkabısı ve bir çift delik deşik çorabı kalmıştı.&nbsp;Bir de, bıçak kemiğe dayandığında rehine vermek üzere sakladığı paltosu vardı. Bavulu şöyle yirmi franklık, külüstür, yıpranmış bir şeydi ama, önemi büyükmüş, çünkü otelci içi giysi dolu&nbsp;sanıyormuş. Bavul olmasa belki Boris’i sokağa atarmış. Gerçekte, bavulun içinde madalyalarla fotoğraflardan ve ıvır zıvır birkaç parça şeyden, koskocaman aşk mektubu destelerinden başka bir şey yoktu. Bütün bunlara karşın, Boris epeyce bakımlı bir&nbsp;görünümü yürütmeyi başarıyordu. Sabun kullanmaksızın ve iki&nbsp;aylık bir jiletle tıraş oldu. Kravatını delikler görünmeyecek şekilde bağladı. Ayakkabılarının tabanındaki deliklere gazete kâğıdı&nbsp;tıkıştırdı. Giyindikten sonra, bir mürekkep şişesi çıkarıp ayak&nbsp;bileklerinin çorap deliklerinden görünen kesimini mürekkepledi. Bu iş bittiğinde kimse onun daha geçenlerde Seine köprüleri&nbsp;altında yatan biri olduğunu anlayamazdı.</p>

  <p>Rivoli Caddesi’ne açılan bir sokak üzerinde küçük bir kahveye girdik. Otel müdürlerinin ve otellerde çalışan kimselerin buluşma yeriydi. Herkesçe bilinen bir yerdi. Arkada, karanlık, bodruma benzer bir oda vardı. Her çeşit otel işçisi, temiz pak giyimli genç garsonlar, onlar kadar temiz pak, onlar kadar açlığı&nbsp;açıkça ortada olmayan, şişman ve pembe yüzlü aşçılar, giysileri&nbsp;yağlı bulaşıkçılar, çökmüş, yaşlı temizlikçi kadınlar, otellerin her&nbsp;çeşit emekçisi, önlerinde bir yudum bile almadıkları bir fincan&nbsp;sütsüz kahveyle, orada öyle oturuyorlardı. Orası, aslında bir iş&nbsp;bulma bürosuydu. İçeceklere ödenen de, patronun komisyonunu oluşturuyordu. Ara sıra, kısa boylu, tıknaz, önemli görünüşlü bir adamın -herhalde bir lokantacı- gelip barmenle konuştuğu, barmenin kahvehanenin arka tarafındaki insanlardan birini&nbsp;çağırdığı oluyordu. Fakat Boris’i de beni de çağırmadı. İki saat&nbsp;sonra kahveden çıktık; çünkü, geleneğe göre, ısmarlanan bir içecek, bir kahve, insana orada iki saatten uzun süre oturma hakkını vermiyordu. İş işten geçtikten sonra öğrendiğimize göre,&nbsp;işin püf noktası barmeni ‘görmekteymiş’. Yirmi frank vermeyi&nbsp;göze alana adam genellikle bir iş buluyormuş.</p>

  <p>Hötel Scribe’e gittik ve bir kaldırımda bir saat süreyle müdür çıkar diye bekledik. Oradan ayaklarımızı sürüye sürüye <i>Ticaret&nbsp;</i><i>Sokağı</i>’na yollarıdık ama, dekorasyonu yenilenmekte olan yeni&nbsp;restoranı kapalı bulduk. Patron çıkıp gitmiş. Hava kararmıştı.&nbsp;On dört kilometre kaldırım tepmiştik. O kadar yorgunduk ki,&nbsp;bir buçuk franka kıyıp metroyla dönmek zorunda kaldık. Yürümek, Boris’in hasta bacağına dayanılmaz acılar veriyordu. Saatler ilerledikçe, iyimserliği azalmıştı. <i>İtalya Alanı</i> istasyonunda&nbsp;metrodan yeryüzüne çıktığımızda, iyiden iyiye umudu tükenmişti. İş aramaktan bir şey çıkmayacağını, suç işlemeye kalkışmaktan başka çıkar yol olmadığını söylemeye başladı.</p>

  <p>“Acından öleceğine çalacaksın, dostum. Birçok kez tasarlamışımdır. Şişman, zengin bir Amerikalı. Montpamasse’tan aşağı doğru inerken karanlık bir köşede, çoraba sarılmış iri bir taş, pat! Adamın ceplerini boşaltıp tüyersin. Olmayacak şey değil, ne&nbsp;dersin? Gözümü kırpmadan yapabilirim. Ben askerlik yapmış&nbsp;adamım, unutma!”</p>

  <p>Sonunda, <i>ikimiz de yabancıyız, hemen tanırlar,</i> diye tasarısından vazgeçti.</p>

  <p>Benim odaya dönerken bir buçuk frank daha harcayıp ekmekle çikolata aldık. Boris kendi payını yutarcasına yedi ve birden büyülenmiş gibi neşesi yerine geliverdi. Yiyecekler, onun bünyesi üzerinde, kokteyl kadar çabuk etki gösterirdi. Bir kurşunkalem çıkarıp bize iş verebilecek kimselerin listesini yapmaya başladı. Dediğine göre, on-on iki kişiydiler.</p>

  <p>“Yarın bir şey bulacağız, dostum. İçime doğuyor. Talih bir kararda kalmaz. Ayrıca, ikimiz de akıllı insanlarız. Aklı olan insan, acından ölmez.</p>

  <p>“Bir insan akılla neler yapmaz ki! Akıl, hiçten para yaratır. Bir zamanlar bir arkadaşım vardı, bir Polonyalı, tam bir dâhi. Ne yapardı, biliyor musun? Bir altın yüzük alır, sonra onu on beş franka rehine koyardı. Bilirsin, görevliler o rehin makbuzlarını ne&nbsp;kadar üstünkörü doldururlar. Adamın ‘altından’ yazdığı yere&nbsp;‘pırlantalı’ ekler, on beş frankı da on beş bin frank yapardı. Temiz iş değil mi? Sonra o makbuzu bir kimseye rehin bırakıp bin&nbsp;frank alırdı. İşte akıl diye buna derim.”</p>

  <p>Akşamın geri kalan bölümünde Boris iyimserdi. İkimizin birlikte, Nice’te ya da Biarritz’te garsonluk yapacağımız, derli toplu odalarımızın, bir kadın edinecek kadar paramızın olacağı günlerden söz edip durdu. Üç kilometre yürüyüp oteline dönemeyecek kadar yorgundu. Paltosunun içine kunduralarını koyup sardı,&nbsp;başının altına yerleştirdi ve o gece benim odamda uyudu.</p>
</body>
</html>
