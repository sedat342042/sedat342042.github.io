<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_15"><a id="bookmark58"></a>17</h1>

  <p>İçkiye haftada otuz frank verebilecek durumda olduğuma göre mahallenin sosyal yaşamına katılabilirdim. Bazı Cumartesi&nbsp;akşamlan Üç Serçe Oteli’nin altındaki küçük meyhanede ara sıra hoş vakit geçiriyorduk.</p>

  <p>Kiremit rengi taş döşeli küçücük meyhaneye yirmi kişi doluşuyorduk, sigara dumanından göz gözü görmez oluyordu. Gürültüyse kulakları sağır edecek gibiydi, çünkü, herkes sesinin en üst perdesinden ya avaz avaz konuşuyor ya da şarkı söylüyordu.&nbsp;Bazen bir curcunadan başka bir şey duyulmuyordu. Bazen hep&nbsp;bir ağızdan <i>Marseillaise</i> ya da <i>Internationale</i> tutturuluyordu. Yine&nbsp;beraberce <i>Madelon</i> veya <i>Çilekler ve Ahududular</i> şarkılarınm söylendiği de oluyordu. Azaya, bir cam fabrikasında günde on dört&nbsp;saat çalışan ağır hareketli bir köylü kız, ortadan bir şarkı söylüyordu: <i>Çarliston oynarken pantolonu düştü.</i> Arkadaşı, ince, esmer,&nbsp;namusuna pek düşkün Korsikalı bir kız olan Marinette, dizlerini bitiştirip göbek havası gibi bir şey oynuyordu. İhtiyar Rougier çifti, içeri girip çıkıyor, başkalarının içkilerinden içiyorlar ve&nbsp;bir tarihte kendilerini bir somya konusunda aldatmış biri hakkında uzun ve karışık bir şey anlatmaya çalışıyorlardı. Kadidi&nbsp;çıkmış, sessiz R., bir köşede oturmuş, sakin sakin demleniyordu. Kafayı iyice bulmuş Charlie, tombul ellerinden birinde bir bardak uydurma apsemle yarı dans ediyor yarı sendeliyor, bir yandan şiir okuyup bir yandan kadınların memelerini çimdikliyordu. Çeşitli oyunlar oynayanlar vardı, içki için zar da atılıyordu. Manuel diye bir İspanyol, tezgâhın önündeki kızlara takılıyor, zar kabını kızların karnına sürtüp zarları ondan sonra atıyordu, uğur getirirmiş. Madam F. tezgâhın arkasında, fıçıdan&nbsp;acele acele şarap kapları dolduruyordu. Elinin altında hep ıslak&nbsp;bir peşkir bulunurdu. Çünkü meyhanedeki erkeklerin her biri&nbsp;onunla yatmaya çalışırdı. İki çocuk, duvarcı Koca Louis’nin piçleri, bir köşede oturmuş bir şişe gazozu bölüşüyorlardı. Hepimiz, dünyanın iyi bir yer, kendimizin de kusursuz insanlar olduğuna candan inanmıştık ve çok mutluyduk.</p>

  <p>Bir saat boyunca gürültü hemen hiç azalmazdı. Sonra, gece yansı dolaylarında, tiz bir ses “Yurttaşlar!” diye bağırırdı. Aynı&nbsp;anda arkaya devrilen bir sandalyenin gürültüsünü de duyardık.&nbsp;Sarışın, kırmızı yanaklı bir işçi ayağa kalkıp masanın üzerine bir&nbsp;şişeyi hızla vururdu. Herkes şarkısını keser, birbirine “Şişşt! Furex başlıyor!” diye fısıldardı. Furex acayip bir yaratıktı. Limoges&nbsp;taraflarından bir duvarcı ustası olan bu adam, tüm hafta çalışır,&nbsp;Cumartesileri kör kütük sarhoş olurdu. Belleğini yitirmişti ve savaştan<a id="footnote44"></a> önce olmuş hiçbir şeyi anımsamıyordu. Madam F. ilgilenmese içki adamı çoktan çökertirdi. Cumartesi akşamları saat&nbsp;beş sularında, binlerini bulur, “Haftalığının tümünü harcamadan Furex’i yakalayın,” derdi, adamı bulduklarında da, parasını&nbsp;alır, şöyle derli toplu içecek kadar bir şey bırakırdı. Bir hafta&nbsp;kaçmış, Monge Alanı’nda zil zuma dolaşırken bir arabanın altında kalıp fena yaralanmıştı.</p>

  <p>Furex’te acayip olan bir de şuydu: Ayıkken Komünist olan bu adam, içince ateşli bir milliyetçi kesilirdi. Akşama güzel Komünist ilkelerle başlar, ama dört beş litre içtikten sonra içindeki şoven uyanır, birtakım casusları gammazlamaya, tüm yabancıları kendisiyle dövüşe çağırmaya başlardı. Engel olunmazsa şişe de savururdu. İşte her Cumartesi verdiği yurtsever söylevini o aşamada dile getirirdi. Söylev her kez, sözcük sözcüğüne aynıydı. Şöyle derdi:</p>

  <p>“Cumhuriyetin yurttaşları! Burada Fransız yok mu? Burada Fransızlar varsa, onlara savaş günlerini hatırlatıyorum, gerçekten hatırlatıyorum. O uzaklarda kalmış arkadaşlık ve kahramanlık günlerini düşününce, gerçekten o arkadaşlık ve kahramanlık&nbsp;günlerini düşününce, kahramanlarımızın öldüklerini düşününce, insan ölmüş kahramanlarımızı gerçekten hatırlıyor. Cumhuriyetin yurttaşları, ben Verdun’de yaralandım...”</p>

  <p>Sözün burasına gelince üstündekini sıyırır, Verdun’de aldığı yarayı gösterirdi. Alkış sesleri yükselirdi. Bize dünyada Furex’in&nbsp;söylevinden daha güldürücü bir şey olamazmış gibi gelirdi.&nbsp;Adam, mahallede ünlü olmuş bir gösteriydi. Nöbeti tuttuğunda&nbsp;başka meyhanelerden seyretmeye gelenler olurdu.</p>

  <p>Furex’i alaya almak için fısıldaşarak söz birliği ederlerdi. Birisi, ötekilere göz kırptıktan sonra herkesi susturup Furex’ten Marseillaise’i söylemesini rica ederdi. Adam ulusal marşı tatlı bir&nbsp;bas sesle iyi söylüyordu. <i>Silah başına, yurttaşlar! Tabur olun</i> dizesine geldiğinde göğsünün derinliklerinden yurtsever gürültüler çağıldardi: Yanaklarından aşağı gerçek gözyaşları dökülürdü.&nbsp;O kadar sarhoştu ki herkesin kendisine güldüğünü göremezdi.&nbsp;Sonra, daha marşı bitirmeden iki tane güçlü kuvvetli işçi birer&nbsp;kolundan kavrayıp adamı aşağıya indirirdi. Bu arada Azaya da,&nbsp;onun yetişemeyeceği bir yerden yaşasın <i>Almanya!'</i> diye bağırırdı. Bu alçaklığı işiten Furex’in yüzü mosmor kesilir, meyhanede&nbsp;herkes yaşasın <i>Almanya! Kahrolsun Fransa!’</i> diye bağırmaya başlardı. Furex de onlara erişmeye çabalar, fakat birden eğlenceyi&nbsp;berbat ederdi. Yüzü bembeyaz olur, üzüntülü bir görünüm alır&nbsp;ve kimse yetişip çekemeden masanın üzerine kusuverirdi. Bunun üzerine Madam F. onu bir çuval gibi kaldırıp yatağına çıkarırdı. Adam ertesi sabah sakin ve uygar bir biçimde aşağıya inip&nbsp;bir <i>L’Humanité</i><a id="footnote45"></a> satın alırdı.</p>

  <p>Masa bir bezle silinir, Madam F. birkaç küçük şişe daha getirirdi, yanında da ekmek olurdu. Bu sefer ciddi içmek üzere otururduk. Yine şarkılar söylenirdi. Elinde bançosu, bir sokak&nbsp;şarkıcısı girip bir şeyler söyler, beşer metelik toplardı. Sokağın&nbsp;aşağısındaki bistrodan bir kızla bir Arap gelip dans ederler, herif elinde boyalı tahtadan yapılmış ve merdane kadar büyük bir&nbsp;erkeklik organını sallayıp dururdu. Sonra genel gürültünün&nbsp;içinde yer yer boşluklar oluşurdu. Adamlar kendi gönül işlerinden, savaştan söz ederler, Seine’de nasıl balık avlanır, devrim en&nbsp;iyi nasıl kotanlır, onlan açıklar, fıkralar anlatırlardı. Ayılmış olan Charlie konuşmayı ele alır beş dakika kesintisiz kendinden sözederdi. İçerisini serinletmek için kapılan pencereleri açarlardı. Sokak tenhalaşırdı, uzaktan uzağa Saint Michel Bulvarı’ndan&nbsp;aşağı inmekte olan süt arabalarının tekerlek sesleri duyulurdu.&nbsp;Serin hava alınlarımızı okşarken, koyu Afrika şarabından tat almaya devam ederdik, hâlâ mutluyduk, fakat düşünceli bir mutluluktu bu, bağırış çığırışlı havamız sönmüş olurdu.</p>

  <p>Saat biri bulduğunda artık mutluluğumuz sona ermişti. Akşamın tadının azaldığını hisseder, hemen yeniden içki ısmarlardık ama, Madam F. artık şarabı sulandırmaya başlamıştı, tadı aynı&nbsp;değildi. Adamlar daha bir kavgacı olmaya başlarlardı. Kızlar hırsla öpülür, göğüsleri hırsla sıkıştınlır ve daha kötü bir şeyler olmasın diye sepetlenirlerdi. Duvarcı Koca Louis, kafayı iyice bulmuş, yerde dört ayak, köpek taklidi yapar, havlardı. Ötekiler&nbsp;bundan da bıkınca, adam önlerinden geçerken birer tekme savururlardı. Birbirlerinin kolunu tutup gelişi güzel itiraflarda bulunmaya başlayanlar olurdu. Söylediğine kulak verilmeyince öfkelenenler çıkardı. Kalabalık azalmaya başlardı. Manuel ile başka biri, onun gibi bir kumarbaz, karşıdaki Arap meyhanesine geçerlerdi. Orada kâğıt oyunu gün ışıyıncaya kadar sürüyordu. Charlie&nbsp;birden Madam F. den otuz frank borç ister ve hemen sıvışırdı.&nbsp;Belki genelevin yolunu tutuyordu. Adamlar bardaklarını dikip&nbsp;kısa bir <i>‘Hoşça kalın!‘</i> sarkıttıktan sonra yatmaya giderlerdi.</p>

  <p>Saat bir buçuğu bulduğunda zevkin zerresi kalmamış olurdu. Kalan, yalnızca baş ağrısıydı. Harikulade bir dünyanın harikulade insanları değil, sefil ve umutsuz biçimde kafayı çekmiş, düşük ücretli işçilerin meydana getirdiği, bir güruh olduğumuzun&nbsp;farkındaydık. Hâlâ şarap yudumlamaya devam ederdik ama, sadece alışkanlıktan, yoksa içtiğimiz birden mide bulandırıcı bir&nbsp;şeye dönüşmüştü. Kafamız balon gibi şişmiştir, ayaklarımızın altında döşeme sallanır. Dilimiz, dudaklarımız morarmıştır. Sonunda, devam etmenin hiçbir anlamı olmadığını görürdük. Bistronun arkasındaki avluya çıkıp kusan çok olurdu. Yataklarımızın olduğu katların merdivenlerini zar zor tırmanır, yarı giyinik&nbsp;kendimizi yatağa atar ve on saat uyurduk.</p>

  <p>Cumartesiyi Pazara bağlayan gecelerimin çoğu işte böyle geçiyordu. Genelde, insanın kendini kayıtsız, eksiksiz mutlu hissettiği iki saat, ardından gelen o baş ağrısına değiyordu. Mahallede kafasında bir gelecek düşüncesi bulunmayan bir çok bekâr erkek için haftada bir gelen bu içki nöbeti, hayatı yaşanır kılan&nbsp;tek şeydi.</p>
</body>
</html>
