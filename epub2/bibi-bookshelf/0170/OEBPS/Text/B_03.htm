<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_0">1</h1>

  <p>Paris’te <i>Altın Horoz</i> Sokağı. Saat sabahın yedisi. Sokaktan ardı arkası kesilmeyen hiddetli hırçın bağırtılar yükseliyor. Bulunduğum otelin karşısındaki küçük oteli işleten Madam Monce dışarı çıkmış, kaldırımdan üçüncü kattaki bir müşterisine bağırıyordu. Çıplak ayaklarına tahta papuçlarını geçirmiş, kır saçlarını çözüp sarkıtmıştı. “Salope! Salope!<sup>(Aşağılık karı)</sup> Kaç kez söyleyeceğim sana, <i>duvar kağıtlarının üzerinde tahtakurusu ezme,</i> diye? Babanın malı mı bu otel senin? Neden herkes gibi pencereden atamıyor&nbsp;muşsun böcekleri? Putain!<sup>(Orospu!)</sup> Salope!”</p>

  <p>Üçüncü kattaki kadın: “Vache!”<sup>(İnek!)</sup></p>

  <p>Bu sözlerden sonra her yandan pencerelerin savrulup açılması ve sokağın yarısının kavgaya katılmasıyla tam bir çoksesli bağırış çığırış korosu yükseldi. On dakika sonraysa birden hepsi susmuştu, sokaktan geçen bir atlı tabura bakıyorlardı.</p>

  <p>Bu sahneyi Altın Horoz Sokağı’nın ruhu hakkında bir fikir vermek için anlatıyorum. Orada kavgadan başka bir şey olmaz&nbsp;değil; ne var ki bu anlamam gibi bir olayı yaşamadığınız sabah&nbsp;da yok gibidir. Kavgalar, satıcıların umutsuzca üzgün bağırışları, sokağın parke taşları üzerinde portakal kabuğuyla top oynayan çocukların haykırıştan, geceleri yüksek sesle söylenen şarkılar, çöp arabalarının ekşi kokusu, işte bütün bunlar sokağın genel havasını oluşturuyordu.</p>

  <p>Pek dar bir sokaktı. Çökerken büsbütün çökmeyip de donakalmış gibi birbirlerine doğru garip biçimde eğilmiş yüksek ve sıvaları dökük evlerin oluşturduğu bir dere yatağına benzerdi.&nbsp;Bu evlerin hepsi birer oteldi ve çatı katlarına kadar Leh, Arap,&nbsp;İtalyan müşterilerle tıklım tıklım doluydu. Alt katlarında bistrolar<a id="footnote6"></a><sup>(meyhaneler)</sup> vardı. Buralarda birkaç şilin<a id="footnote7"></a> kadar bir paraya bir şey içilebilirdi. Cumartesi akşamları mahallenin erkek nüfusunun aşağı&nbsp;yukarı üçte biri sarhoştu. Kadın yüzünden kavgalar olurdu. En&nbsp;ucuz otellerde kalan Arap yol işçileri ne olduğu pek anlaşılamayan kan davaları güderler, bunları çözümlemek için sandalyelerle kapışırlar, bazen de karşılıklı silah çekerlerdi. Geceleri polisler ancak ikisi bir arada olursa bu sokaktan geçebilirlerdi. Epeyce patırtılı bir yerdi. Yine de bu gürültü ve pisliğin içinde, alışılagelmiş saygıdeğerlikleriyle Fransız dükkancılar, fırın, çamaşırhane ve benzeri yerleri işleten kimseler, başkalarına pek karışmadan yaşamlarını sürdürüyor, bu arada, sessiz sedasız, ufak&nbsp;servetler ediniyorlardı. Sokak, Paris kenar mahallelerinin örneği&nbsp;sayılabilecek herhangi bir sokaktı.</p>

  <p>Kaldığım yerin adı Üç Serçe Oteli idi. Karanlık, beş katlı bir berhaneydi. Ahşap duvarlarla kırk tane odaya bölünmüştü.&nbsp;Odalar küçüktü ve kolay temizlenemez bir kir pasak içindeydi.&nbsp;Temizlenemezdi, çünkü otelde hizmetçi yoktu. Madam F.’nin&nbsp;yani patronun da ortalık süpürecek vakti yoktu. Mukavva inceliliğindeki duvarları çatlakları belli olmasın diye kat kat pembe&nbsp;kağıtla kaplamışlardı. Gevşeyip kabarmış bu kağıtlarda sayısız&nbsp;tahtakurusu barınırdı. Tavana yakın bir yükseklikte, uzun tahtakurusu kafileleri tabur tabur yol alırlar, gece oldu mu yırtıcı&nbsp;bir açlıkla aşağı inerlerdi. Öyle ki insan iki üç saatte bir kalkıp&nbsp;yüzlercesini birden öldürmek zorunda kalırdı. Bazen durum dayanılmaz derecede kötüyse kükürt yakıp yandaki odaya kaçırtılırdı. Ancak, komşu odanın müşterisi de aynı şeyi yaparak hayvanları geri yollardı. Pis yerdi ama, insan kendini evinde hissederdi. Çünkü gerek Madam F. gerek kocası iyi kimselerdi. Odaların haftalık kirası otuz frankla elli frank arasındaydı.</p>

  <p>Müşteriler hep değişirdi. Çoğunluk yabancıydı. Bavulsuz, çantasız gelirler, bir hafta kalıp ortadan kaybolurlardı. Her iş&nbsp;kesiminden müşteri bulunurdu. Kundura tamircileri, dam aktarıcılar, duvarcılar, yol yapımı işçileri, öğrenciler, sokak kadınları, paçavra toplayıcılar. Bir kısmı akıl almaz derecede yoksuldu. Çatıdaki odalardan birinde bir Bulgar öğrenci vardı, Amerika’ya satılan o rüküş ayakkabılardan yapıyordu. Saat altıdan&nbsp;on ikiye kadar yatağının üzerinde oturur, on iki çift iş çıkarır,&nbsp;otuz beş frank kazanırdı. Günün geri kalan bölümünde Sorbonne’da ders izlerdi. Papaz olacaktı. Odasında, yerde, tanrıbilim kitapları deri parçalarıyla birlikte oraya buraya serpiştirilmiş olurdu. Başka bir odada bir Rus kadınla kendine ressam diyen oğlu kalıyordu. Anne günde on altı saat çalışır, parça başına yirmi beş santime yırtık çorap örerken oğul, temiz pak giyinmiş, Montpamasse’ta o kahve senin bu kahve benim aylak aylak dolaşırdı. Odalardan biri iki ayrı müşteriye kiralanmıştı.&nbsp;Adamlardan biri gündüz işçisi, öteki gece işçisiydi. Bir başkasında, karısı ölmüş bir adam, tek bir yatağı her ikisi de veremli olan yetişkin kızlarıyla paylaşırdı.</p>

  <p>Otelde ayrıksı kişiler vardı. Paris’in kenar mahallelerinde acayip, kimsesiz kalmış, yaşamın boşa dönen çarkları içine düşmüş, derlenip toparlanma, olağanlaşma çabalarından vazgeçmiş&nbsp;insanlar bol bol bulunur. Nasıl para insanları çalışmaktan bağışık kılarsa, yoksulluk da bunları olağan davranış biçimlerinden&nbsp;bağışık kılmıştır. Bizim otelde kalanların bir kısmı sözcüklerle&nbsp;anlatılamayacak ölçüde şaşılası bir yaşam sürmekteydiler.</p>

  <p>Örneğin, Rougier’ler vardı. Yaşlı, partallar içinde, bodur bir çift. Değişik bir iş yapıyorlardı. Saint-Michel Bulvarı’nda kartpostal satarlardı. Değişik olan şu ki, kartpostallar pornografik&nbsp;resimler gibi kapalı paketler içindeydi, fakat gerçekte bunlar Loire Irmağı kıyısındaki şatoların resimleriydi. Kartları satın alanlar ancak iş işten geçtikten sonra durumun farkına varıyorlar ve,&nbsp;elbette, hiçbir zaman şikayet de edemiyorlardı. Rougier’ler haftada yüz frank kadar kazanırlardı. Odalarının pisliği o kertedeydi ki, aşağı kattan kokusu duyulurdu. Madam F.’e bakılırsa her&nbsp;ikisi de dört yıldan beri sırtlarındaki giysileri çıkarmamışlarmış.</p>

  <p>Sonra bir de, lağımlarda çalışan Henri vardı, uzun boylu, kıvırcık saçlı, üzgün yüzlü, lağımcı çizmeleriyle biraz romantik görünüşlü biriydi. Özelliği, iş gereği hariç, günlerce hiç ama hiç konuşmadan durmasıydı. Daha bir yıl önce iyi bir yerde şoförmüş, bir kenara para ayırabiliyormuş. Günün birinde bir kıza&nbsp;âşık olmuş; kız bunu istemeyince, sinirlenip kıza vurmuş. Kız&nbsp;dayağı yedikten sonra adama körkütük sevdalanmış. İki hafta&nbsp;birlikte yaşamışlar ve Henri’nin biriktirdiği paranın bin frankını&nbsp;yemişler. Sonra, kız adamı aldatmış, o da kızı kolundan bıçaklamış; altı ay ceza yemiş. Kız bıçağı yer yemez Henri’yi eskisinden&nbsp;çok sevmeye başlamışmış. Barışmışlar. Henri hapisten çıkınca&nbsp;bir taksi almaya, evlenip oturmaya karar vermişler. Fakat on beş&nbsp;gün sonra kız yine adamı aldatmış. Adam hapisten çıktığında kız&nbsp;gebeymiş. Bu sefer bıçaklamamış. Bütün parasını çekip bir içki&nbsp;âlemine gitmiş. İçki âlemi bir aylık bir hapis cezasıyla sonuçlanmış. Lağımcılığa işte ondan sonra başlamış. Hiçbir şey Henri’yi konuşturamazdı. Neden lağım işinde çalıştığı sorulunca hiç yanıt vermez, yumruklarını yan yana getirip kelepçe işareti yapar, başını sertçe güneye yani hapishanenin bulunduğu yöne çevirirdi. Sanki kötü talihi adamı bir günde deli etmişti.</p>

  <p>Yılın altı ayını annesinin babasının yanında Putney’de, altı ayını Fransa’da geçiren R. adında bir İngiliz vardı. Fransa’dayken günde dört litre şarap içerdi; Cumartesileri bu altı litreye çıkardı. Şarap orada Avrupa’nın her yerinden daha ucuz diye bir&nbsp;defasında ta Azor Adaları’na kadar gitmişmiş. İnce, uygar bir&nbsp;kimseydi; hiç kabalık etmez, kavga çıkarmazdı. Hiçbir zaman da&nbsp;ayık değildi. Öğleye kadar yataktan çıkmaz, öğleden gece yarısına kadar bistrodaki köşesinde otururdu. Zom olduğunda özenli, kadınımsı bir sesle antika döşemelerden söz ederdi. Otelde&nbsp;benden başka tek İngiliz oydu.</p>

  <p>Bu sözünü ettiğim insanlarınki kadar ayrıksı, şaşılası yaşamlar süren birçok kişi daha vardı. Bir gözü cam olup da bunu bir türlü kabullenmek istemeyen Romanyalı Mösyö Jules. Limousine’li duvarcı ustası Furex. Benim zamanımdan önce ölmüş olan&nbsp;varyemez Roucolle. İmzasını hep cebinde taşıdığı bir kağıt parçasına bakmadan atamayan yaşlı paçavracı Laurent. İnsanın vakti olsa da bunlardan birkaçının yaşam öyküsünü yazsa eğlenceli&nbsp;olurdu. Oturduğum yerdeki insanlardan sırf merak çeksin diye&nbsp;değil, bunların hepsi anlatacağım şeyin bir parçası olduğu için&nbsp;söz ediyorum. Benim asıl konum, yoksulluk. Yoksullukla ilk kez&nbsp;karşı karşıya gelişim de işte toplumun bu döküntüleri arasında&nbsp;oldu. O sefalet yuvası, pisliği ve şaşılası yaşam çeşitleriyle önce&nbsp;yoksulluk konusunda bir uygulamalı ders, sonra da kendi yaşadıklarıma bir art alan oluşturdu, işte bu nedenle oradaki yaşamın nasıl bir şey olduğu hakkında bir fikir vermeye çalışıyorum.</p>
</body>
</html>
