<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>13</h1>

  <p>Oteldeki üçüncü günümde, o zamana kadar benimle genellikle yumuşak bir biçimde konuşmuş olan <i>chef du personnel</i> beni çağırıp sert bir sesle:</p>

  <p>“Buraya bak, derhal şu bıyığını kes, <i>nom de Dieu!</i> Bıyıklı bir plonjör duyulmuş, görülmüş şey mi?”</p>

  <p>Karşılık vermeye kalktımsa da, sözü ağzıma tıkadı. “Bıyıklı bir plonjör! Saçma! Ayağını denk al, seni yarın böyle görmeyeyim!”</p>

  <p>Otellerimize dönerken Boris’e adamın neden böyle davrandığım sordum. Omuzlarını silkti.</p>

  <p>“Ne diyorsa yapmalısın, <i>mon ami.</i> Otelde aşçılar dışında kimsenin bıyığı olmaz. Bunu fark etmiş olduğunu sanırdım. Nedeni mi? Neden diye bir şey yok. Âdet böyle.”</p>

  <p>Smokinle beyaz kravat takılmaması gibi, bunun da bir görgü kuralı olduğunu kabullendim ve bıyıklarımı tıraş ettim. Daha&nbsp;sonra da, söz konusu âdetin anlamını kavradım: İyi otellerin&nbsp;garsonları bıyıksız olur. Bunlar, üstünlüklerini göstermek için,&nbsp;plonjörlerin de bıyıksız olmalarına karar vermişlerdir. Aşçılarsa&nbsp;garsonlara tepeden bakabildiklerini kanıtlamak için bıyık bırakırlar.</p>

  <p>Bu, otellerdeki o ince sınıflar dizgesi konusunda fikir verebilir. Bizim otelin yaklaşık yüz on kişilik çalışanı, saygınlıklarını tıpkı askerlerinki gibi kesin biçimde basamaklaştırmışlardı. Örneğin, yüzbaşıyla rütbesiz er arasında ne uzaklık varsa, aşçı ya&nbsp;da garsonla plonjör arasında o uzaklık vardı. Hepsinin en yükseği otel müdürüdür. O, herhangi bir kimseye, aşçılara bile yol&nbsp;verebilir. Kendisinden <i>patron</i> diye söz edilen bu adamı hiç görmezdik. Hakkında bildiğimiz hepi topu, onun yemeklerinin,&nbsp;müşteri yemeklerinden daha büyük bir özenle hazırlanması gerektiğiydi. Oteldeki tüm disiplin ona bağlıydı. Titiz bir adammış, kaytarma denetimini hiç gevşetmeden yürütürmüş. Ama&nbsp;biz de onu atlatacak kadar kurnazdık. Otelin her yerinde işleyen&nbsp;bir servis zilleri sistemi vardı! Tüm personel, ziller aracılığıyla&nbsp;haberleşirdik. Bir uzun, bir kısa ve iki uzun zil, müdürün geldiğini haber verirdi; onu duyar duymaz, iş üzerinde görünmeye&nbsp;bakardık.</p>

  <p>Müdürün altında metrdotel vardı. Bir lord ya da onun gibi bir müşteri gelmedikçe, metrdotel masada hizmet etmezdi. Öteki garsonları yönetir ve mal alımında yardımcı olurdu. Bahşişleri ve şampanya tapası başına aldığı iki franklık prim, günde iki&nbsp;yüz frankı buluyordu. Personelinkinden tümüyle ayrı bir konumu vardı. Yemeklerini, ayrı bir odada, gümüş takımlarla yerdi.&nbsp;Sofrada kendisine temiz, beyaz ceketler giymiş iki garson yamağı hizmet ederdi. Başgarsondan biraz aşağıda aşçıbaşı bulunuyordu. O, ayda beş bin frank alırdı. Mutfakta yemek yerdi ama,&nbsp;ayrı bir masası vardı ve kendisine aşçı yamaklarından birisi hizmet ederdi. Sırada sonra <i>chef du personnel</i> bulunur. Aylığı topu&nbsp;topu bin beş yüz franktı. Fakat, siyah bir ceket giyerdi; eliyle koluyla çalışanlardan değildi. Plonjörleri de, o zarif garsonları da&nbsp;işten atma yetkisi vardı. Ondan sonra, hizmet basamaklarında&nbsp;ayda üç binle yedi yüz elli frank arası maaş alan öteki aşçılarla düşük maaşlarına ek olarak günde yetmiş frank bahşişi doğrultan garsonlar yer alırdı. Onları çamaşırcı ve temizlikçi kadınlarla bahşiş almayan, fakat yedi yüz elli frank maaş ödenen komiler, yani garson yamakları izlerdi. Yine yedi yüz elli frank alan plonjörler, beş altı yüz frank alan oda hizmetçileri ve beş yüz&nbsp;frank aylıklı kahve ocağı görevlileri diziyi kapatanlardı. Biz kahve ocağı görevlileri otelin en aşağısıydık. Bizi herkes hor görür,&nbsp;herkes sen diye hitap ederdi.</p>

  <p>Başka çalışanlar da vardı. Genellikle <i>kurye</i> denen büro memurları, kilerciler, içki mahzenine bakanlar, bavul taşıyıcılar, getir götür işlerine koşturulan çocuklar, buz sorumlusu, ekmek pişiriciler, gece bekçisi, kapıcı. Büro memurları, aşçılar ve temizlikçi kadınlar&nbsp;Fransızdı. Garsonlar İtalyan ve Almandı. -Paris’te Fransız garson&nbsp;kadar kıt bulunan şey azdır.- Plonjörler Avrupa’nın her ırkından&nbsp;olurdu, Arap ve zenci olurdu. Ortak dil, Fransızca’ydı. İtalyan garsonlar, kendi aralarında bile, Fransızca konuşurlardı.</p>

  <p>Her bölümün ayrı bir avantası vardı. Bütün Paris otellerinde parça ekmeklerin ekmekçilere yarım kilosu sekiz meteliğe, mutfak artıklarının yine ufak bir para karşılığında domuz yetiştiricilerine satılması, bu satışların gelirinin plonjörlere dağıtılması&nbsp;âdettendi. Pek çok da araklama olurdu. Bütün garsonlar yiyecek&nbsp;çalarlardı. Öyle ki, otelin kendisine verdiği tayını yiyen garsona&nbsp;pek rastlamamışımdır. Aşçılarsa bu işi daha geniş bir ölçüde yaparlardı. Biz, kahvaltı ofisi görevlileri, bol bol kaçak çay ve kahve içerdik. Mahzene bakan adam konyak çalardı. Otelin kuralına göre, garsonların bir yerde içki biriktirmeye hakkı yoktu. Her&nbsp;siparişte mahzene inip ilgiliden istemeleri gerekiyordu. İlgili, yani mahzen sorumlusu, koyduğu her içkiden bir çay kaşığı bir yere ayırsa, bu, büyük miktarlara varırdı. Böyle çalınmış konyağın&nbsp;kadehini, güvendiği kimselere beş meteliğe satardı.</p>

  <p>Personelin arasında hırsızlar vardı; ceketinizin cebinde para bırakırsanız, genellikle, alınırdı. Ücretimizi ödeyen ve yiyecek&nbsp;çalmışmıyız diye üstümüzü başımızı arayan kapıcı, otelin baş&nbsp;hırsızıydı. O adam, beş yüz frank aylığımdan altı haftada yüz on&nbsp;dört frank kırpmayı becerdi. Ödemenin gündelik yapılmasını istemiştim. Her akşam bana on altı frank verir, Pazar günleri için&nbsp;bir şey vermezdi. Halbuki elbette Pazarlar için de ödeme yapılması gerekiyordu. Böylelikle altmış dört frankı cebine attı. Ayrıca, ara sıra Pazarları da çalıştığım oldu; o günlerde ise, o zaman&nbsp;bilmiyordum ama, fazladan bir yirmi beş franka hakkım varmış.&nbsp;Kapıcı bunu da hiçbir zaman vermedi. Yetmiş beş frankım da&nbsp;öyle uçtu. Ancak son hafta atlatıldığımı fark ettim. Hiçbir şey ispatlayamayacağım için, sadece bir yirmi beş frank kurtarabildim. Kapıcı, yutturabildiği her çalışana böyle numaralar yapıyordu. Yunanlı olduğunu söylüyordu ama, gerçekte Etmeniydi.&nbsp;Bir atasözü vardır: <i>Yunanlıya</i> güveneceğine <i>Yahudiye, Yahudiye</i> güveneceğine <i>yılana güven; ama Ermeniye hiç güvenme!”</i> Kapıcıyı tanıdıktan sonra, bu sözün doğruluğuna inandım.</p>

  <p>Garsonların arasında garip tipler vardı. Bir tanesi bir beyefendiydi. Üniversite eğitimi görmüş, bir iş yerinde maaşla çalışmış biri. Bir zührevi hastalığa yakalanıp işini yitirmiş, düşmüştü.&nbsp;Garsonluk bulabildiğine şükrediyordu. Garsonların çoğu Fransa’ya pasaportsuz girmişti. İçlerinden bir ikisi de casustu. Garsonluk casusların çokça seçtiği bir iştir. Bir gün, garsonların yemek salonunda, ürkütücü görünüşlü, gözleri birbirinden epeyce aralıklı bir adam olan Morandi ile başka bir İtalyan arasında&nbsp;korkunç bir kavga çıktı. Anlaşıldığına göre, Morandi öteki adamın metresini elinden almıştı. Güçsüzce biri olan ve Morandi’den ürktüğü belli olan bu adam, pek açık olmayan bir takım&nbsp;tehditlerde bulunuyordu.</p>

  <p>Morandi adamı alaya alıyordu: “Peki, ne yaparsın, yani? Yattım senin kızla, üç kez yattım. Hoşuma da gitti. Ne yaparmışsın, ha?”</p>

  <p>“Seni sivil polise veririm. İtalyan casususun.”</p>

  <p>Morandi bunu yadsımadı. Sadece, arka cebinden bir ustura çıkarıp havada iki kez, sanki birinin yanaklarını kesiyormuş gibi savurdu. Bunun üzerine öteki adam geriledi.</p>

  <p>Otelde gördüğüm en acayip adam, bir <i>ekstraydı.</i> Hastalanan Macar’ın yerine yirmi beş frank gündelikle tutulmuştu. Kısa boylu, tıknaz, hareketli, yirmi beş yaşlarında bir Sırp. İngilizce dahil, altı dil konuşuyordu. Galiba, otel işlerinin her çeşidini biliyordu. Öğleye kadar ırgat gibi çalıştı. Saat on iki olur olmaz, aksi bir tavırla işini bıraktı. Bir yerden şarap çalıp, üstelik ağzında piposuyla, keyfetmeye koyuldu. Tütün içmek elbette yasaktı, ağır cezalar gerektirirdi. Müdür olayı duymuş, öfkeden soluya&nbsp;soluya aşağıya, Sırp”ı bizzat sorguya çekmeye geldi.</p>

  <p>“Nasıl olur da burada pipo içersin?” diye bağırdı.</p>

  <p>Sırbistanlı istifini bozmadan:</p>

  <p>“Nasıl olur da sen bu suratla ortalarda gezinirsin?” diye karşılık verdi.</p>

  <p>Böyle bir sözde yüklü olan saygısızlığın ağırlığını tam olarak anlatamam. Örneğin, bir plonjör bir aşçıbaşına bu sözü söylese,&nbsp;başına bir tencere kaynar çorba geçer. Müdür, hemen “Kovuldun!” dedi. Saat ikide Sırbistanlıya yirmi beş frankını ödeyip kurallara uygun biçimde yol vermişlerdi bile. Adam çıkıp gitmeden&nbsp;önce Boris, Rusça olarak, “Nasıl bir dolap çevirdin?” diye sordu.&nbsp;Sırp şöyle yanıt vermiş:</p>

  <p>“Bak, <i>mon vieux,</i> öğleye kadar çalışırsam bana tam gündelik ödemek zorunda değiller mi? Yasa böyle. Gündeliğini doğrulttuktan sonra çalışmanın ne anlamı var? Bak, söyleyeyim, ne yapıyorum. Bir otele gidiyorum. Ekstra iş alıyorum. Öğleye kadar&nbsp;sıkı çalışıyorum. On ikiyi vurunca, öyle bir olay çıkartıyorum ki,&nbsp;beni kovmaktan başka bir şey gelmiyor ellerinden. Temiz iş, değil mi? Genellikle on ikiyi çeyrek geçe kovulmuş olurum. Bugün&nbsp;saat ikiyi buldu ama, aldırmıyorum. Dört saatlik işten kurtuldum. Bu işin zor yanı şu ki, aynı numara bir otelde iki kez sökmüyor.”</p>

  <p>Meğer Paris’in otel ve restoranlarının yarısında bu oyunu oynamış. Oteller, bir çeşit kara listeyle kendilerini böyle bir tehlikeye karşı korusalar da, herhalde yaz mevsiminde çok kolay uygulanır bir yöntem olsa gerek.</p>
</body>
</html>
