<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>29</h1>

  <p>Edbury’ye giderken Paddy’ye kendisinden para alabileceğimden emin bulunduğum bir arkadaşım olduğunu söyledim ve bir gece daha konukevinde geçirmektense doğrudan doğruya Londra’ya gitmeyi önerdim. Fakat Paddy daha önce Edbury’de hiç&nbsp;kalmamışmış, Bir berduştan beklenecek tepkiyi gösterdi, bedava geceleme olanağına kıyamıyordu. Ertesi sabah Londra’ya gitmeye karar verdik. Benim topu topu yarım peni param kalmıştı&nbsp;ama, Paddy’de iki şilin vardı. Bununla iki yatak ve birkaç fincan&nbsp;çay sağlayabilirdik.</p>

  <p>Edbury konukevi, Romton’dakinden pek farklı değildi. En kötü tarafıysa, tüm tütüne girişte el konulmasıydı. Baştan uyardılar: Sigara içerken yakalanan, o an kapı dışarı ediliyordu. Konukevinde sigara içen berduşlar hakkında, Serserilik Yasası uyarınca, dava açılabiliyordu. Aslında, berduşlar aleyhinde hemen&nbsp;her konuda dava açılabiliyordu. Fakat genellikle, ilgili makamlar&nbsp;dava açmaktansa dik kafalı adamları kapı dışarı etmeyi yeğliyorlardı. Yapacak bir şey yoktu. Hücreler epeyce rahattı. İkimiz bir&nbsp;hücrede uyuduk, birimiz aşağıda, birimiz yukarıda. Yani birimiz&nbsp;tahta bir ranzada, birimiz yerde. Kirli fakat bitsiz ot şilteler ve bol&nbsp;bol battaniye vardı. Yiyecek Romton’dakinin aynıydı. Yâlnız, kakao yerine çay verdiler. Berduş çavuşu, herhalde izinsiz olarak.</p>

  <p>maşrapası yarım peniden çay sattığı için sabahleyin bir çay daha içilebiliyordu. Öğle yemeği olarak yanımıza kumanya verdiler.&nbsp;Adam başına büyükçe bir ekmek parçasıyla peynir.</p>

  <p>Londra’ya vardığımızda konukevlerinin açılmasına daha sekiz saat vardı. Şaşılacak şey, insanın zamanında dikkat etmediği ne kadar çok şey oluyormuş. Londra’ya o kadar çok kez gitmiştim ama, o kentin en kötü yanlarından birini o güne kadar farketmemişim. Meğer Londra’da bir yere oturmak bile parayla&nbsp;mümkünmüş. Paris’te paranız yoksa, boş bir tahta sıra bulamadınızsa, kaldırıma oturabilirsiniz. Londra’da kaldırıma oturanın&nbsp;başına neler gelebileceğiniyse tanrı bilir; belki de hapse yollarlar&nbsp;adamı. Saat dört olduğunda biz ikimiz beş saattir ayaktaydık, tabanlarımız taşların sertliğinden ateş gibi yanıyordu. Kumanyamızı konukevinden çıkar çıkmaz yediğimizden karnımız acıkmıştı. Tütünüm bitmişti. Bu, Paddy için o kadar önemli değildi, çünkü o, yerlerden izmarit toplayıp içiyordu. İki kez kiliseye girmeye çalıştık ama, kapılan kilitliydi. Sonra, bir halk kitaplığını deneyelim dedik, orada da oturacak yer yokmuş. Paddy, son umut olarak, bir Rowton Evi’ne gitmemizi önerdi. Kural olarak&nbsp;saat yediden önce içeri almazlardı ama| farkedilmeden içeri süzülebilirdik. Görkemli antreden girdik -zaten Rowton Evleri&nbsp;pek görkemlidir— yabancılığı üstümüze almadan orada kalan kişiler gibi görünmeye çalışarak ilerledik. O an, antrede duvara&nbsp;dayanmış bir adam, aksi yüzlü bir herif, herhalde yetkisi olan biri, yolumuzu kesiverdi.</p>

  <p>“Siz, ahbaplar, dün gece burada mı kaldınız?”</p>

  <p>“Hayır.”</p>

  <p>“O halde dışarı!”</p>

  <p>Dediğini yaptık ve iki saat daha sokağın köşesinde ayakta bekledik. Çok tatsız bir şeydi ama, bana bir daha <i>aylağın biri</i> deyimini kullandırmamayı öğretti. Bu da bir kazançtı.</p>

  <p>Saat altıda Selamet Ordusu’nun konukevine gittik. Saat yediye kadar yatak için kaydolamazmışız. Ayrıca da boş yatak olup olmadığı belli değildi. Fakat bize <i>birader</i> diyen bir görevli iki fincan çay parası vermemiz koşuluyla bizleri içeri aldı. Ana salon,&nbsp;kireç badanalı koskocaman bir boşluktu, insanı baskı altına alan&nbsp;bir temizliği ve çıplaklığı vardı. Soba, ocak gibi bir şey yoktu. İki&nbsp;yüz kadar sessiz sakin adam tahta sıralara çökmüştü. Bir iki tane üniformalı görevli aralarda dolaşarak ortalığı kolaçan ediyorlardı. Duvarda General Booth’un<a id="footnote54"></a> resmiyle birtakım yasak tabelaları asılıydı. Yemek pişirmek yasaktı, içki içmek, yere tükürmek, küfür etmek, maraza çıkarmak, kumar oynamak yasaktı.&nbsp;Bu yasak tabelaları hakkında bir fikir vermek için bir tanesini&nbsp;sözcüğü sözcüğüne yazıyorum:</p>

  <p><i>&nbsp;</i></p>

  <p><i>Kumar ya da iskambil oynarken görülen dışarı atılacak</i> ve <i>bir daha hiçbir koşulda kabul edilmeyecektir.</i></p>

  <p><i>Böyle kimselerin ortaya çıkarılması için bilgi verenler ödüllendirilecektir.</i></p>

  <p><i>Görevliler, burada kalan herkesi bu konukevini KUMAR DENEN ŞEYTANDAN korumakta kendilerine yardımcı olmaya davet ederler.</i></p>

  <p><i>Kumar ya da iskambil oynama</i> kulağa pek hoş gelen sözcükler.</p>

  <p>&nbsp;</p>

  <p>Benim gözümde Selamet Ordusu konukevleri, her ne kadar temizseler de, genel yoksul konukevlerinin en kötüsünden daha&nbsp;tatsız yerlerdir. Oradaki insanların bir bölümünde -yakalığını&nbsp;rehine koymuş ama yine büro işi yapmaya çalışan temiz ama&nbsp;yıpranmış adamlardır bunlar- öyle bir umutsuzluk görülür ki...&nbsp;Bu kimselerin, hiç değilse <i>temiz</i> dedikleri Selamet Ordusu konukevlerine gelmesi, saygınlığa son bir umutla sarılışlarıdır. Yanımdaki masada iki yabancı oturuyordu, partallar içindeydiler&nbsp;ama, birer beyefendi oldukları açıkça görülüyordu. Sözlü satranç oynuyorlardı, hattâ hareketleri bir yere yazmıyorlardı bile.&nbsp;Bir tanesi kördü. Konuşurlarken duydum, bir gece bir yerde kalacak parayı, yarım kuron, günlerce denkleştirememişler. Arada işsiz büro memuru türünden kimseler de görülüyordu, uçuk&nbsp;benizli ve asık yüzlüydüler. Onlardan oluşan bir gurubun içinde genç bir adam, solgun çehreli biri, heyecanlı heyecanlı konuşuyordu. Garip, ateşli bir tavırla yumruğunu masaya indirerek,&nbsp;şişinerek bir şeyler anlatıyor, görevliler işitemeyecek kadar&nbsp;uzaktaysalar dine, kutsal kavramlara karşı şaşırtıcı biçimde ağzını bozuyordu.</p>

  <p>“Bakın, çocuklar, ne diyeceğim, ben yarın o işi alacağım. Ben o sizin bildiğiniz yalvar yakar olanlardan değilim. Kendimi dik&nbsp;tutmasını bilirim. Şu tabelaya bak. <i>Tanrı rızkını esirgemez!&nbsp;</i>Esirgemezmiş! Bana bugüne kadar rızık mızık verdiğini görmedim. Tanrının dediğini yutmam ben. Yuttuğumu gören olmamıştır. Bana bırakın bu işi. <i>Ben o işi alacağım.”</i> vb. vb.</p>

  <p>Konuşmasındaki yabanıl, hareketli biçime kapılmış, adama bakıyordum. Kendinden geçmiş gibiydi ya da belki biraz kafayı&nbsp;bulmuştu. Bir saat sonra, ortadaki büyük salondan ayrı bir ufak&nbsp;odaya girdim. Okuma odası diye ayırmışlardı ama, ne kitap vardı ne kâğıt. Onun için pek az kimse gidiyordu oraya. Kapıyı açtığımda içeride az önce konuşan memur görünümlü genç vardı,&nbsp;diz çökmüştü ve <i>dua ediyordu.</i> Kapıyı kapatıp çekilirken çehresini seçebildim. Büyük acılar içinde gibiydi. Yüzündeki anlatımı <a id="footnote55"></a>görünce neredeyse acından ölecek durumda olduğunu anladım.</p>

  <p>Yatak parası sekiz peniydi. Paddy ile benim elimizde beş peni kalıyordu. Onu kantinde harcadık. Öteki konukevlerinin bir bölümünde olduğu kadar ucuz değilse de, ucuz yiyecek satılıyordu. Çayın fincanı bir buçuk peniydi ama, herhalde Selamet&nbsp;Ordusu’na yardım diye verildiğini sandığım toz çayla yapıyorlardı. Berbat bir şeydi. Saat onda bir görevli, ağzında düdükle, büyük salonu çepeçevre dolaştı. Herkes ayağa kalktı. Şaşırmıştım.&nbsp;Paddy’ye:</p>

  <p>“Ne oluyor?” dedim.</p>

  <p>“Olan şu ki,” dedi, “yatacaksın. Hem de sallanmayacaksın.”</p>

  <p>İki yüz adamın iki yüzü de, koyun sürüsü gibi, görevlilerin buyruklarına uyarak yatağa yollandı.</p>

  <p>Yatakhane, altmış yetmiş yataklı koca bir barakaydı. Temiz ve oldukça rahattı ama, yataklar hem pek dar hem de birbirlerine pek yakındı. Öyle ki, insanın soluğu doğrudan doğruya&nbsp;komşu yataktakinin yüzüne gidiyordu. Sigara içen, ışıklar söndükten sonra konuşan var mı diye denetlemek için, içeride iki&nbsp;tane de görevli uyuyordu. Paddy ve ben hemen hemen gözümüzü kırpmadık, çünkü yakınımızda bir adam, herhalde askerlikten kalma bir hastalığı olsa gerek, düzenli aralıklarla ‘Pip!’ diye bağırıyordu. Yüksek, insanı afallatan bir gürültüydü. Küçük&nbsp;bir araba klaksonunu andırıyordu. İnsan ne zaman bağıracağını kestiremediği için, ses, tam bir uyku engelleyicisiydi. Her gece on ile yirmi arasında insanı uykusuz bırakan Pip’in kendisinin, arkadaşları adama Pip diyorlarmış, ranzasında düzenli&nbsp;uyuduğu anlaşılıyordu. Bu konukevlerine koyun sürüsü gibi tıkılmaya razı olan insancıkları uykusuz bırakan nedenlere örnek&nbsp;gösterilebilirdi.</p>

  <p>Saat yedide başka bir düdük sesi duyuldu ve görevliler yatakhaneye girip dolaşarak hemen kalkmamış olanları sarsmaya başladılar. O zamandan beri Selamet Ordusu’nun çeşitli konukevlerinde kaldım; aralarında ufak ayrımlar olsa da, bu askeri disiplin hepsinde aynıdır. Ucuz oldukları kesin, ama, bana göre tam birer düşkûnlerevi. Hattâ, bir bölümünde haftada bir ya da iki&nbsp;kez kilisede ayine katılmak zorunludur. Katılmayan çıkıp gidecektir. Gerçek şudur: Selamet Ordusu, kendisini bir yetimhane&nbsp;olarak görmeye o kadar alışmıştır ki, konukevini bile ona bir yetimhane kokusu sindirmeden yönetemez.</p>

  <p>Saat onda B.’nin yazıhanesine gittim ve bir sterlin vermesini rica ettim. İki sterlin verdi ve gerektiğinde yine kendisine gelmemi söyledi. Böylelikle Paddy ile ben en az bir hafta para yönünden ferahlamış oluyorduk. Günü Trafalgar Alanı’nda Paddy’nin&nbsp;bir arkadaşına bakınmakla geçirdik ama adam oralara gelmedi.&nbsp;Gece olunca Strand yakınlarında bir arka sokaktaki yoksul konukevine gittik. Yatak fiyatı on bir peniydi, fakat karanlık, pis&nbsp;kokulu bir yerdi ve <i>o biçim</i> delikanlıların gittiği bir yer diye biliniyordu. Paris’te görülen apaşlar gibi bir şeydi bunlar da, yalnız&nbsp;favorileri yoktu. Ocağın karşısında tepeden tırnağa giyimli bir&nbsp;adamla çırılçıplak bir adam pazarlık ediyorlardı. Gazete satıcısıymışlar. Giyimli adam giysilerini çıplak adama satıyordu.</p>

  <p>“Bak buraya!” diyordu, “Görüp görebileceğin en iyi giysiler bunlar. Paltoya yarım kuron, pantolona iki şilin, kunduralara bir&nbsp;şilin altı peni, kasketle boyun atkısına bir şilin. Hepsi yedi şilin&nbsp;etti.”</p>

  <p>“Çok beklersin! Paltoya bir şilin altı peni veririm. Pantolona bir şilin. Geri kalanına da iki şilin. Hepsine dört şilin altı peni işte.”&nbsp;</p>

  <p>“Arkadaş, ver bir beşlikle bir altı peni, al git.”</p>

  <p>“Haydi al, bakalım, meteliğim kalmıyor, ha!”</p>

  <p>Giyimli adam soyunuyordu. Üç dakikada durumları tersine dönüvermiş, çıplak adam giyinmiş, ötekiyse bir <i>Daily Mail</i> sayfasını peştamal gibi beline sarmıştı.</p>

  <p>On beş yataklı yatakhane karanlık ve kapalıydı. Korkunç bir sıcak sidik kokusu duyuluyordu ve bu koku öylesine güçlüydü&nbsp;ki, insan ilkönce az soluk almaya, ciğerlerini doldurmamaya çalışıyordu. Yatakta yatarken, karanlıktan bir adam çıkıp üzerime&nbsp;eğildi, eğitimli ve yarı yarıya sarhoş bir adamın konuşmasıyla bir&nbsp;şeyler söylemeye başladı:</p>

  <p>“Özel okuldansınız, değil mi?” Paddy'ye bir şey söylerken konuşmamı duymuştu. “Buralarda öyle eski özel okullardan kimse pek görünmez. Ben de eski bir Eton’luyum. Yirmi yıl oldu, biliyor musunuz?” Eton kolejinin kürekçiler şarkısını söylemeye&nbsp;başladı. Yanlış söylemiyordu da.</p>

  <p><i>&nbsp;</i></p>

  <p><i>Ne güzel tekne</i> <i>havası.</i></p>

  <p><i>Ot da biçilir.</i></p>

  <p>&nbsp;</p>

  <p>Birçok kişi birden “Kes şu gürültüyü!” diye bağırdı.</p>

  <p>“Düzeysiz herifler!” dedi eski Eton’lu. “Düzeyleri pek düşük. Size, bana göre acayip bir yer burası, değil mi? Biliyor musunuz,&nbsp;arkadaşlarım bana ne derler? ‘M.,’ derler, ‘sen iflah olmazsın.’&nbsp;Doğru, ben iflah olmam. Bu dünyada alçalabileceğim kadar alçaldım. Bu boktan herifler gibi değil. Onlar, isteseler de alçalamazlardı. Biz düşenler, biraz birbirimize sarılmalıyız. Hâlâ üzerimizde bir şeyler kalmıştır. Size içecek bir şey sunabilir miyim?"</p>

  <p>Bir şişe vişneli konyak çıkarmaya davranırken dengesini yitirip olanca ağırlığıyla benim bacaklarımın üzerine düştü. O sırada soyunmakta olan Paddy, adamı kaldırıp ayaklarının üzerine dikti.</p>

  <p>“Defol yerine git, salak!”</p>

  <p>Eski Eton’lu sendeleye sendeleye gidip giysileriyle, kunduralarıyla yatağına girdi. Gece birkaç kez ‘M., sen iflah olmazsın’ diye mırıldandığını duydum. Sanki bu sözden hoşlanıyor gibiydi. Sabahleyin hâlâ giysileriyle ve şişeyi kucaklamış olarak uyuyordu. Ellilik bir adamdı, ince ve yıpranmış bir yüzü vardı ve, şaşılacak şey, çok şık giyimliydi. O pis yataktan dışarı taşmış iyi cins&nbsp;rugan iskarpinlerini görmek insana bir garip geliyordu. Ayrıca,&nbsp;düşündüm ki, vişneli konyağın fiyatı da konukevinin on beş&nbsp;günlük yatak kirası kadar olmalıydı. Şu halde, pek kötü durumda olamazdı. Belki böyle yerlere ‘o biçim çocuklar’ aramaya gelen biriydi.</p>

  <p>Yatakların arası altmış yetmiş santimden fazla değildi. Gece yarısı sularında uyanınca, burnumun dibinde, yastığımın altındaki paramı çalmaya çalışan bir adam yakaladım,. Uykuda numarası yaparak fare sessizliğiyle elini yastığın altına kaydırıyordu. Sabahleyin adamın maymun kollarına benzer uzun kolları&nbsp;olan biri olduğunu gördüm. Paddy’ye yarıda kalan hırsızlık girişiminden söz edince, güldü:</p>

  <p>“Canına yandığımın!” dedi, “Böyle şeylere alışmış olman gerekirdi. Bu konukevleri hırsız yuvasıdır. Tüm giysilerinle yatmaktan başka çaresi yoktur bunun. Ben sakat bir adamın tahta bacağını çaldıklarını bile gördüm, böyle bir yerde. Bir kez, birini gördüm, şöyle doksan kiloluk bir herifti, konukevine yanında dört sterlin on şilinle gelmiş. Tuttu parayı, şiltesinin altına&nbsp;koydu. ‘Bakın dedi, ‘buna cesedimi çiğnemeden kimse dokunamaz.‘ Yine de dokundular işte. Sabahleyin uyandığında on parası yoktu. Dört kişi şiltenin birer köşesinden tutup herifi tüy gibi&nbsp;kaldırmışlar. Dört sterlin on şilinini bir daha göremedi.”</p>
</body>
</html>
