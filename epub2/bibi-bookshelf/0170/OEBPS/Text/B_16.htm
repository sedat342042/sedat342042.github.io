<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>14</h1>

  <p>Birkaç gün içinde, otel işleyişinin belli başlı ilkelerini kavramıştım. Hizmet bölümlerine ilk kez giren bir insanı şaşırtan şey, işin en yoğun bulunduğu saatlerdeki korkutucu gürültü ve düzensizlik olur. Durum, bir dükkân ya da fabrikadaki tekdüze çalışmadan o kadar değişiktir ki, ilk bakışta, bunun kötü yönetimden ileri geldiği sanılır. Halbuki bu, aslında, kaçınılmaz bir şeydir. Otel işi çok zor bir iş değildir ama, kendine özgü niteliklerinden ötürü, aceleyi, koşuşturmayı gerektirir. Bu acele, bu koşuşturma azaltılamaz. Örneğin, bir bifteği ısmarlanmasından iki&nbsp;saat önce ateşe koyamazsınız; son ana kadar beklemek zorundasınız. O son âna kadar da, bir alay daha iş birikmiştir. Hepsini&nbsp;birlikte ve çılgınca bir acele içinde yapmanız gerekir. Bu nedenle yemek saatlerinde herkes iki kişilik iş yapar. Böyle bir şey de&nbsp;gürültüsüz patırtısız başarılamaz. Zaten, patırtı ve kavga o sürecin kaçınılmaz bir bölümüdür. Çünkü herkes herkesi aylaklıkla&nbsp;suçlamazsa, gerekli tempo tutturulamaz. İşte bundan ötürü, yoğun iş saatlerinde, bütün personel çok kızgındır ve deliler gibi&nbsp;küfür edilir. Öyle zamanlarda otelde <i>Joutre</i> fiilinden başka bir&nbsp;fiil kullanılmaz pek. Ekmek pişirilen bölümde on altı yaşında bir&nbsp;kızın bir arabacıya pes ettirecek küfürler ettiğini anımsıyorum. -Hamlet, <i>bulaşıkçı gibi küfür etmek</i> demez mi? Herhalde, Shakespeare bulaşıkçıları iş üzerinde gözlemlemiş olmalı- Fakat, kendimizi büsbütün kapıp koyuvererek vakit yitirmezdik; yaptığımız sadece dört saatlik işi iki saate sığdırmak amacıyla birbirimizi dürtükleyip harekete geçirmekti!</p>

  <p>Bir oteli yürüten şey, çalışanların işlerinden, o iş ne denli insanlık dışı ve aptalca olursa olsun, gerçek bir övünç duymalarıdır. Biri aylaklık ederse, ötekiler onu bulup ortaya çıkarırlar, ona karşı birleşip işine son verdirirler. Aşçısı, garsonu, plorijörü dış&nbsp;görünüşte birbirlerinden çok ayrı olabilirler ama, hepsi de etkinliklerinden övünç duymada birbirinden geri kalmaz.</p>

  <p>Kuşkusuz, en çok işçiye benzeyen ve en az emir kulu olanlar, aşçılardır. Garsonlar kadar çok kazanmazlar ama, saygınlıkları daha yüksektedir. Kendilerine iş verilmesi daha düzen içinde geçer. Aşçı kendisini uşak olarak değil, nitelikli işçi olarak görür. Genellikle aşçıya un <i>ouvrier</i> denir. Garson hiçbir zaman ouvrier değildir. Aşçı gücünü bilir; restoranı restoran yapanın&nbsp;da, yıkanın da yalnızca kendisi olduğunu bilir. Beş dakika geç&nbsp;kalsa, her şey allak bullak olur. Pişiricilerin dışında herkesi hor&nbsp;görür. Başgarson düzeyinin altındaki herkese hakaret etmekle&nbsp;onurlandığını sanır. Büyük beceri isteyen işinden gerçek bir sanatçı gururu duyar. Zor olan, pişirme değil, her şeyi zamanında&nbsp;yapmaktır. Kahvaltıyla öğle yemeği arasındaki sürede X Oteli’ndeki aşçıbaşına birkaç yüz yemek söylenirdi. Her biri aşağı yukarı aynı zamanda ayrı ayrı kişilerce yenecek yemekler. Bunların&nbsp;azını kendi pişirirdi ama, hepsiyle ilgili hazırlıkları o yönetir, her&nbsp;birini yukarı gönderilmeden önce denetimden geçirirdi. Belleği&nbsp;çok güçlüydü. Sipariş fişleri duvarda bir tahtaya iğnelenirdi&nbsp;ama, aşçıbaşı onlara pek seyrek bakardı. Her şey kafasının içindeydi. Her yemeğin gönderilme zamanı geldiğinde, dakika şaşmadan, örneğin <i>'Faites marcher une côtelette de veau!</i> diye bağırırdı. Dayanılmaz kabalıkta bir herifti, fakat aynı zamanda bir&nbsp;sanatçıydı. Erkek aşçıların kadın aşçılara yeğ tutulmasının nedeni, uygulamada herhangi bir üstünlükleri bulunmasından değil,&nbsp;her şeyi dakikası dakikasına yapmalarındandır.</p>

  <p>Garsonun görünümü bambaşkadır. O da, bir bakıma, becerisinden gurur duyar ama, becerisi, en çok emir kulluğunda kendini gösterir. İşi ona bir işçinin değil, bir züppenin düşünce&nbsp;biçimini kazandırmıştır. Sürekli olarak paralı kimselerin yanıbaşındadır. Zenginlerin masasının yanında dikilir, gülücüklerle,&nbsp;ufak şakalarla onlara dalkavukluk eder. Para harcamanın tadını&nbsp;onlar aracılığıyla tadar. Ayrıca, kendisinin de bir gün gelip zengin olma olasılığı vardır. Çünkü, her ne kadar garsonların çoğu&nbsp;yoksul ölürse de, ara sıra, art arda mutlu raslantılarla yüzleşenleri de vardır. Büyük Bulvarda, bazı kahvehanelerde, büyük para yapma olasılığı öylesine güçlüdür ki, kendisini çalıştırdığı için&nbsp;patronuna bir şey ödeyen garsonlara bile rastlanır. Sürekli para&nbsp;göre göre ve kendisinin de bir gün para edineceğini uma uma,&nbsp;garson, sonunda kendini patronuyla az çok özdeşleştirir. Bir yemeği belirli bir biçemle sunmak için çaba gösterecektir, çünkü&nbsp;kendisinin de o yemeğe katıldığı sanısına kapılmaktadır.</p>

  <p>Valenti anlatmıştı. Bir tarihte Nice kentinde bir şölende hizmet etmiş. İki yüz bin franka patlamış bir şölen. Sonradan aylarca sözü edilmiş bir olay. “Görkemliydi, <i>mon p’tit, mais magnifique!</i><a id="footnote35"></a><a id="footnote36"></a> Tanrım! Şampanya, gümüş takımlar, orkideler. Böyle bir şey görmedim. Ben ki epey şey görmüşümdür.”</p>

  <p>“Fakat,” demiştim, “sen orada sadece sofrada hizmet için bulunmuyor muydun?”</p>

  <p>“Aa, elbette, ama yine de, görkemliydi, işte.”</p>

  <p>Bundan çıkanlacak sonuç şu ki, bir garsona hiç acımamak gerekir. Bazen kapanma zamanını yarım saat geçtiği halde, müşteri hâlâ tıkınmaktadır. Yanıbaşımdaki garsonun kendisini herhalde hor gördüğü sanısına kapılır. Aslında hiç de öyle değildir.&nbsp;Müşteriye bakarken, <i>'Amma da tıkınıyor, manda!’</i> diye düşünmez. <i>'Bir gün yeterince para biriktirdiğimde ben de bu adam gibi yapabilirim,’</i> diye düşünür. Çok iyi anladığı ve hayran olduğu bir&nbsp;zevke hizmet etmektedir. İşte garsonların pek azının Sosyalist&nbsp;olması, etkin bir sendikalarının bulunmayıp günde on iki saat&nbsp;çalışmaları bundandır. Birçok kahvehanede haftanın yedi günü&nbsp;çalışırlar. Züppedirler ve işlerinin köle, emir kulu niteliğini kendilerine uygun bulurlar.</p>

  <p>Plonjörlerin de ayrı bir görünümü vardır. Onlarınki gelecekle ilgili bir şey beklemeye olanak tanımayan, çok yıpratıcı, aynı zamanda herhangi bir beceri istemeyen, ilgi de uyandırmayan&nbsp;bir iştir. Kadınlar yeterince güçlü olsaydı hep kadınlara yaptırılacak çeşitten bir iş. Plonjörlerden istenen, sadece sürekli olarak&nbsp;çalışmaları, boğucu bir havada saatlerce çalışmaya dayanabilmeleridir. Bu yaşamdan kaçacak bir yolları yoktur. Çünkü aldıkları paradan bir peni bile artıramazlar. Haftada altmış ile yüz saat&nbsp;arası çalıştıkları için, başka herhangi bir şey öğrenecek vakitleri&nbsp;kalmaz. Umabilecekleri en iyi şey, gece bekçiliği ya da tuvaletçilik gibi biraz daha katlanılabilir bir göreve verilmektir.</p>

  <p>Yine de, ne kadar aşağı olurlarsa olsunlar, plonjörlerin de bir çeşit gururu vardır. Bu, horlanan, köle gibi çalıştırılan insanın şu&nbsp;kadar işe, miktarı ne olursa olsun, o kadar işe eşit olma gururudur. O düzeye gelince, elde edilebilecek hemen hemen tek erdem, sadece sığır gibi çalışmayı sürdürebilme gücüdür. Her&nbsp;plonjör kendisine ‘<i>débrouillard</i> desinler ister. Bir <i>débrouillard&nbsp;</i>kendisinden olanaksız olanı yapması istendiğinde bile, şöyle ya&nbsp;da böyle o işi becerecek adamdır. X Oteli’ndeki mutfak plonjörlerinden biri, bir Alman, <i>débrouillard</i> diye bilinirdi. Bir gece, otele bir İngiliz lord gelmiş, garsonlar umutsuz bir biçimde çırpınıp&nbsp;duruyorlardı, çünkü lord şeftali istemiş; depoda hiç şeftali yok,&nbsp;vakit gecenin ilerlemiş bir saati; dükkânlar kapanmıştır. Alman&nbsp;<sup>“</sup>Siz işi bana bırakın,” dedi. Dışarı çıktı, on dakika sonra dört tane şeftaliyle geri döndü: Komşudaki bir restorana gidip çalmış.&nbsp;İşte <i>débrouillard</i> bu demektir. Lord, şeftali başına yirmi frank&nbsp;ödedi.</p>

  <p>Kahvaltı ofisinin sorumlusu olan Mario’da tam bir ırgat kafası vardı. Bütün düşüncesi, tasası <i>boulot’yu</i> bitirmekti. Kendisine ne kadar çok iş verilirse verilsin, baş edebileceği savıyla çevresine meydan okurdu. Bodrum katında on dört yıl çalışma, adamda ancak bir piston kolundaki kadar tembellik bırakmıştı.&nbsp;Birisi yakındığında <i>‘Faut être dur.’</i><a id="footnote37"></a><a id="footnote38"></a><a id="footnote39"></a>derdi. Plonjörlerin, sanki birer erkek çamaşırcı değil de askermişler gibi, sık sık, <i>'Je</i> suis <i>dur’<a id="footnote40"></a><sup>&nbsp;</sup></i>dediklerini duyarsınız.</p>

  <p>İşte, böylece otelde herkesin bir onur duygusu olmuş oluyordu. İş bastırdığında, üstesinden gelebilmek için birlikte çabalamaya hazırdık. Çeşitli bölümler arasındaki sürekli savaşın da etkin bir yaran olurdu; çünkü herkes kendi haklarına sımsıkı sarılıp başkalarının aylaklığını ve hırsızlığını engellemeye çalışırdı.</p>

  <p>Bu, otel işinin iyi yanıdır. Bir otelde yetersiz ve uygun olmayan bir insan gücü, kocaman ve karmaşık bir makineyi işletebilir. Çünkü her bir çalışana iyice belirlenmiş bir iş verilmiştir. O kişi, o işi titizlikle yapar. Yalnız, bir de püf noktası vardır. O da&nbsp;şu: Personelin yaptığı işin ille de müşterinin para verdiği iş olması gerekmez. Müşteri, <i>iyi hizmet</i> dediği şey neyse ona para verir; otel çalışanıysa <i>boulot</i> dediği şey, yani genelde iyi hizmete&nbsp;benzer bir şey için para alır. Sonuç olarak, oteller her ne kadar&nbsp;her şeyin tıkır tıkır işlediği akıl almaz yerler gibi görünürlerse&nbsp;de, gerçekte, önemli konularda, en kötü yönetilen evden daha&nbsp;kötüdürler.</p>

  <p>Örneğin, temizliği ele alalım. X Oteli’nde, hizmet bölümlerine girilir girilmez karşılaşılan pasak, insanı deli edecek kertededir. Bizim kahvaltı ofisinin bütün kıyı bucağında yıllanmış bir kir tabakası bulunurdu. Ekmek kilerinde karafatmalar cirit atardı. Bir kez, Mario’ya o böcekleri öldürmemiz gerektiğini dokundurmuştum. Azarlar gibi “Zavallı hayvanları neden öldürecekmişiz?” demişti. Ötekiler de, tereyağını tutmadan önce ellerimi&nbsp;yıkamak istedim diye benimle alay ettilerdi. Yine de, temizliği&nbsp;bouioi’nun bir parçası kabul ettiğimiz noktalarda temizdik. Masaları düzenli olarak ovardık. Çatal bıçak takımını parlatırdık,&nbsp;çünkü bunları yapmamız için buyruk almıştık. Öte yandan, temiz olmamız konusunda verilmiş bir buyruk yoktu. Hoş, böyle&nbsp;bir şeye ayıracak zamanımız da yoktu ya... Biz yalnızca görevlerimizi yerine getiriyorduk. İlk görevimiz de işi anında yapmaktı. Pis kalmakla zamandan kazanıyorduk.</p>

  <p>Mutfaktaki kir daha da ileri kertedeydi. Sözün gelişi diye değil, gerçekten, bir Fransız aşçı, kendisi içmeyecekse çorbanın içine tükürebilir. Sanatçıdır ama, sanatının temizlikle bir ilgisi yoktur. Bir bakıma, sanatçı olduğu için pis olduğunu söyleyebiliriz. Çünkü, süslü görünmesi için, yiyeceğin pis bir biçimde işlemden&nbsp;geçmesi gerekir. Örneğin, aşçıbaşı, denetlesin diye önüne getirilmiş bifteği çatalla tutmaz, parmaklarıyla kaldırıp yeniden tabağa çalar, avucuyla bir şaplak atar, etin salgıladığı suyun tadına bakmak için başparmağını tabağın çevresinde gezdirdikten sonra yalar. Bir daha aynı şeyi yapar; sonra biraz geri çekilip yaptığı tabloyu gözden geçiren ressam gibi eti seyreder; daha sonra, eti, sevecen bir biçimde, o sabah yüzlerce kez yaladığı tombul, pembe parmaklanyla tutup tabağın uygun kesimine yerleştirir. Sonuçtan&nbsp;hoşnut kalınca bir bez alıp tabaktaki parmak izlerini siler. Tabağı garsona verir. Garson da, hiç kuşkusuz, kendi parmaklarını&nbsp;etin suyuna daldıracaktır, briyantinli saçlarına sokup çıkarmaktan yağ içinde kalmış o kirloz parmaklarını... Paris’te bir tabak et&nbsp;yemeğine, diyelim, on franktan fazla bir para vermişseniz, böylesine mıncıklanmış bir şey yiyeceğinizden emin olabilirsiniz. Çok&nbsp;ucuz lokantalarda durum değişiktir. Oralarda yemeğin çevresinde böyle pervane gibi dönülmez. Et, tavadan çatalla alınıp ellenmeksizin tabağın ortasına fırlatılır. Genel olarak denilebilir ki, insan yiyeceğe ne kadar çok para verirse, yiyecekle birlikte o kadar&nbsp;çok ter ve tükürük de yemek zorunda kalır.</p>

  <p>Pislik otellerin ve restoranların temeline işlemiştir. Çünkü yiyeceğin sağlıklı olması, zamanında hazırlanmasına ve gösterişli olmasına feda edilir. Oteldeki görevli, yemeği hazırlarken öylesine yüklü bir tempoyla çalışır ki, onun yenilecek bir şey olduğunu hatırlayamaz. Nasıl kanserden ölmek üzere olan bir insan&nbsp;doktor için bir <i>tıbbi vakadan</i> başka bir şey değilse, yemek de otel&nbsp;çalışanı için sadece bir commande’dır Bir müşteri, örneğin bir dilim tereyağlı kızarmış ekmek söyler. Aşağılarda, bodrum katında,&nbsp;işten bunalmış biri, o ekmeği hazırlamakla görevlendirildiğinde,&nbsp;nasıl olur da durup kendi kendine “Bu ekmek yenilecektir, ben&nbsp;onu yenilebilecek nitelikte hazırlamalıyım,” diyebilir? Bildiği tek&nbsp;şey, ekmeğin usulunce kızarmış görünmesi ve üç dakikada hazır&nbsp;olması gerektiğidir. Alnından birkaç iri ter damlası ekmeğin üzerine düşermiş. Niye tasa etsin? Sonra, kızaran ekmek yerdeki temizlik talaşının üzerine de yuvarlanabilir. İşi yok da yeni bir dilim ekmek kızartacak! Talaşı bir bezle süpürüp savurmak, sorunu daha kısa yoldan çözümler. Yukarı götürürken ekmek bir daha yere düşer. Bu sefer yağlı yüzü aşağı gelmiştir. Yapılacak şey,&nbsp;bir daha üstünü süpürmektir. Bu tutum, her çeşit yiyecekte böyledir. X Oteli’nde temiz hazırlanan tek yiyecek, personelin ve patronun yemeğiydi. Herkes “Patronu kolla, müşteriyi siktir et, gitsin,” derdi. Müşterilerin bulunduğu kesimlerin dışında kalan her&nbsp;yerde kir, pislik egemendi. İnsanın kamındaki bağırsaklar gibi,&nbsp;koskoca otelde de gizli bir kir damarı dolanırdı.</p>

  <p>Kir, pasak dışında da, patron müşterileri alabildiğine kazıklardı. Çünkü yiyecek malzemesinin bir bölümü, aşçılar usulünce sunmasını ne kadar iyi bilirlerse bilsinler, çok kötüydü. Etin en iyisi, orta bir etti. Sebzeye gelince, konağın alış verişi için pazara çıkmış iyi bir kâhya kadının başını çevirip bakmayacağı düzeydeydi.&nbsp;Değişmez kural olarak, sanki sürekli olarak öyle bir sipariş varmış&nbsp;gibi, krema hep sütle sulandınlırdı. Çay da, kahve de adi kalitedendi. Kocaman, etiketsiz tenekelerle gelen yapay şekerli reçeller&nbsp;kullanılırdı. Boris’in dediğine göre, ucuz şarapların hepsine <i>vin</i> <i>ordinaire</i> mantarı takarlarmış. Çalışanların, ziyan ettikleri her şeyin&nbsp;parasını ödemeleri gerektiğinden, bozulmuş, zarar görmüş hemen&nbsp;hiçbir şey atılmazdı. Bir kez, üçüncü katın garsonu bizim servis&nbsp;asansörünün boşluğundan ta en aşağıya, içinde ekmek kırıkları,&nbsp;kâğıt parçaları filan bulunan çöp yığınının üzerine bir piliç kızartması düşürmüştü. Biz de pilici bir bezle silip yukanya geri göndermiştik. Katlarda da, bir kez kullanılmış çarşafların yıkanmadığı, sadece buğudan geçirilip ütülendikten sonra yeniden yataklara serildiği söylenirdi. Patron, bizlere karşı da, müşterilere davrandığınca&nbsp;pintiydi. Örneğin, koskoca otelde fırça, faraş gibi şeyler bulunmazdı. İşimizi süpürge ve bir mukavva kutu parçasıyla görmek zorundaydık. Personel lavabosu Orta Asya’ya layık bir şeydi. Bulaşık yıkanan musluklar dışında el yıkayacak bir yer yoktu.</p>

  <p>Bütün bunlara karşın, X Oteli, Paris’in en pahalı on-on beş otelinden biriydi. Müşteriler akıl almaz paralar ödüyorlardı. Bir&nbsp;gecelik oda fiyatı, kahvaltı hariç, iki yüz franktı. Her türlü şarap&nbsp;ve tütünler, dükkândaki fiyatının iki katına satılırdı. Halbuki&nbsp;patron bunları toptan fiyatına satın alıyordu. Müşterilerden birinin soyluluk sanı varsa ya da milyoner diye adı çıkmışsa, adama&nbsp;çıkarılan faturalar kendiliğinden iki kat zamlı oluverirdi. Bir sabah dördüncü katta, bir Amerikalı, perhizde olduğu için, kahvaltı diye sadece sıcak suyla biraz tuz istemişti. Valenti köpürüyordu. “Tanrım!” diyordu, “Peki benim yüzde onum ne olacak?&nbsp;Tuzlu suyun yüzde onu mu olurmuş?” Kahvaltı fişine yirmi beş&nbsp;frank yazdı. Müşteri gık demeden ödedi.</p>

  <p>Boris’in dediğine göre, aynı şey Paris’in tüm otellerinde ya da, hiç değilse, büyük ve pahalı otellerinin tümünde olurmuş. Fakat,&nbsp;sanırım ki, X Oteli’nin müşterileri özellikle kazıklanabilir çeşittendi. Çünkü, çoğu Amerikalı, birazı da İngilizdi. Fransız gelmezdi.&nbsp;Yani müşteriler iyi yiyecekten haberi olmayan kimselerdi. O tiksindirici Amerikan tahıllarıyla tıkınan, çay saatinde marmelat yiyen,&nbsp;akşam yemeğinden sonra vermut içen, <i>poulet â la reine<sup>”</sup></i> ısmarlayıp&nbsp;üzerine <i>Worchester</i> salçası döken adamlar. Pittsburglu bir müşteri,&nbsp;her gece, odasında akşam yemeği olarak fındık, üzüm ve yağda çalkalanıp pişmiş yumurta yer, kakao içerdi. Belki de, böyle kimseler&nbsp;için kazıklanıp kazıklanmamanın pek önemi olmuyor.</p>
</body>
</html>
