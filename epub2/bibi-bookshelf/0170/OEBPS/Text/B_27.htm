<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>25</h1>

  <p>Sekiz şilinle üç gün dört gece idare ettim. Waterloo Yolu’ndaki” o kötü deneyimimden sonra doğuya doğru gitmiş ve ertesi geceyi Pennyfields’te bir bekâr yatakhanesinde geçirmiştim. Bu&nbsp;da, Londra’daki pek çok benzeri gibi bir bekâr yatakhanesiydi.&nbsp;Elliyle yüz arasında erkek müşteriyi barındırabiliyordu. Bir ‘vekil’ tarafından yönetiliyordu. Sahibinin vekili. Yani bu çeşit barınma yerleri, birer ticari firmadır ve firmaların sahipleri zengin '&nbsp;kişilerdir. Bir yatakhanede on beş ya da yirmi kişi uyuyorduk.&nbsp;Burada da yataklar soğuk ve sertti. Fakat çarşafların kiri bir haftalıktan fazla değildi; bu da bir şeydir. Dokuz penilik ve bir şilinlik yerler vardı. Bir şilinlik yatakhanedeki yataklar birbirlerinden dört değil de altı kadem aralıklarla dizilmişlerdi. Parayı akşam saat yedide peşin alıyorlardı, vermeyeni hemen kapı dışarı&nbsp;ediyorlardı.</p>

  <p>Aşağıda herkesin ocağı bedava kullarıabileceği ortak bir mutfak vardı; tencere, büyük ve kulpsuz çay kaseleri, ekmek kızartma ızgarası veriyorlardı. İçinde cüruf yakılan iki ocak vardı. Hiç söndürülmeden gece gündüz, tüm yıl yakılıyormuş. Ateşleri&nbsp;besleme, mutfağı süpürme, yatakları düzeltme işleri, müşteriler tarafından dönüşümlü olarak yapılıyordu. Eski bir müşteri, Steve adında zarif Norman görünümlü bir rıhtım işçisine ‘evbaşı’ diyorlardı; tartışmalara hakemlik ediyordu ve ücretini ödemeyenleri dışarı atmakla görevliydi, ancak bu iş için para almıyordu.</p>

  <p>Mutfaktan hoşlanmıştım. Yerin epeyce altında alçak tavanlı bir bodrumdu. Çok sıcaktı ve kömür dumanından ötürü hep&nbsp;pusluydu. Tek ışık, ocaklardan gelen ve köşelere siyah yumuşak&nbsp;gölgeler oturtan ışıktı. Tavandan sarkıtılmış iplerde partal çamaşırlar asılıydı. Bedenleri kıpkırmızı parlayan, çoğu rıhtım işçisi,&nbsp;birtakım adamlar ellerinde tencerelerle ocakların çevresinde dolanırlardı; bir kısmı çırılçıplaktı, giysilerini yıkar, kurumasını&nbsp;beklerlerdi. Gece oldu mu, iskambil, dama oynanır, şarkılar söylenirdi. En tuttukları ‘Ben anadan babadan gülmemiş bir gencim’ şarkisiydi. Bir de bir gemi kazasıyla ilgili şarkıyı pek severlerdi. Bazı geceler, geç vakit birkaç kişinin, ucuza aldıkları bir&nbsp;sepet kereviti getirip bölüştüğü olurdu. Genellikle yiyecek paylaşma âdeti vardı ve işsizlerin doyurulacağı kesindi. Ufak tefek,&nbsp;solgun, derisi bumburuşuk, <i>‘zavallı Brown</i>, <i>doktorlara gitti, üç&nbsp;kez bıçak altına yattı’</i> dedikleri bir adam vardı; onu düzenli olarak ötekiler besliyordu.</p>

  <p>Müşterilerden iki üç tanesi yaşlılık aylığı alan kişilerdi. O zamana kadar İngiltere’de sadece haftada on şilin yaşlılık aylığı ile yaşayan kimseler bulunduğunu bilmezdim. Bu yaşlı adamların&nbsp;başka hiçbir geliri yoktu. Aralarından biri konuşkan bir adamdı;&nbsp;nasıl geçinebildiğim sordum.</p>

  <p>“Bak,” dedi, “yatağın gecesine dokuz peni veriyorum, haftada beş şilin üç peni ediyor. Cumartesi tıraşı üç peni. Etti beş şilin&nbsp;altı peni. Ayda bir saç kesimi de altı peni. Haftaya bunun dörtte&nbsp;biri düşer. Elime de dört şilin dört peni yiyecek içecek parası kalıyor Başka herhangi bir harcama düşünemiyordu. Besini, çayla margarinli ekmekti. Hafta sonuna doğru kuru ekmekle sütsüz&nbsp;çaya kalıyordu. Üstündekileri de belki bir yardımseverler kuruluşundan vermişlerdi. Yatacak yere ve ısınmaya yiyecekten çok&nbsp;değer veriyor, durumundan hoşnut görünüyordu. Ama, haftada&nbsp;on şilin geliri olan bir adamın tıraşa para vermesi? İşte bu, hayran olunacak şeydi.</p>

  <p>Gün boyu sokaklarda amaçsız dolaşıp durdum. Doğu yönünde Wapping’e, batı yönünde Whitechapel’e kadar yürüdüm. Paris’ten sonra insana tuhaf geliyordu;.her şey çok daha temiz,&nbsp;çok daha sakin ve daha kasvetliydi. İnsan tramvay sesini, arka&nbsp;sokakların gürültülü ve kötü kokulu yaşamını, silahlı adamların&nbsp;sokaklarda patırtılı dolaşmalarını özlüyordu. Sokaktaki kalabalıklar daha iyi giyimliydi, çehreler daha zarif ve yumuşaktı; birbirlerine daha çok benziyorlardı, Fransızlardaki o yabanıl bireysellik, kötücüllük yoktu. Sarhoşluk ve kir daha azdı; daha az&nbsp;kavga duyuluyordu ve daha çok avarelik vardı. Köşe başlarında&nbsp;kümelenmiş adamlar görülüyordu, hafifçe beslenme yetersizliği&nbsp;olan bu kimseler yine de çay-iki dilim düzenlerini sürdürüyorlardı; bu, her Londralının iki saatte bir gövdeye indirdiği şeydi.&nbsp;Sanki solunan Paris’teki kadar ateşli, telaşlı bir hava değildi. Nasıl Paris bistroların, küçük işliklerin yeriyse, burası da çay demliğinin ve İş Bulma Kurumu’nun yeriydi.</p>

  <p>Kalabalıkları seyretmek ilginç geliyordu. Londra’nın doğu kesiminin kadınları güzeldir (belki kan karışmalarından) ve limehouse’ta Doğulular kaynıyordu. Çinliler, Hintli tayfalar, ipek&nbsp;atkılar satan Güneydoğu Asyalılar, kim bilir nasıl gelmiş Sihler&nbsp;bile vardı. Orada burada sokak toplantılarına rastlanıyordu.&nbsp;Whitechapel’de Şarkıcı İncilci diye biri çıkmış altı peniye insanları cehenneme gitmekten kurtaracağını iddia ediyordu. Doğu</p>

  <p>Hindistan Rıhtımı Yolunda, Selamet Ordusu’nun ayini vardı. ‘Sarhoş tayfayı ne yapacağız?’ şarkısının havasına uydurarak ‘Burada sinsi Yahuda’ya benzer kimse var mı?’ adlı ilahiyi okuyorlardı. Tower Hill’de iki Mormon karşılarındaki kalabalığa bir&nbsp;şeyler söylemeye çalışıyordu. Onların durduğu yerin çevresinde&nbsp;ayak takımından birtakım kimseler bağıra çağıra kavga ediyorlardı. Birisi de Mormonları çok karılı olmakla suçluyordu. Ayağı aksak, sakallı bir adam, herhalde bir tanrıtanımaz, Tanrı sözünü duymuş, öfkeyle laf atıyordu. Sesler, haykırışlar birbirine karışıyordu.</p>

  <p>“Sevgili dostlarım, bir izin verseniz de, şu sözümüzü bitirsek! -Doğru, bırakalım, ne diyeceklerse desinler. Tartışmaya katılmayın! -Hayır, hayır, sen bana yanıt ver, bakayım. Tanrıyı gösterebilir misin bana? Göster bana onu, ben de ona inanayım.&nbsp;-Susun yahu, kesip durmayın şunların lafını!- Sen kesiyorsun&nbsp;asıl! Bok herifler, çok kanlılar! -Ama çok kanlılık üzerine denecek o kadar şey var ki. Her ne olursa olsun, şu bok karıları işin&nbsp;içine sokmayın - Sevgili dostlarım, şayet sadece... -Hayır, hayır,&nbsp;lafı saptırma, tanrıyı gördün mü? Ona elinle dokundun mu? El&nbsp;sıkıştınız mı?- Tartışmayı kes, kurban olayım, tartışmayı kes!”&nbsp;vb. vb. Yirmi dakika dinledim. Mormonluk konusunda bir şey&nbsp;öğrenirim umuyordum, ama toplantı bağırıp çağırmanın ötesinde bir yere varmadı. Genellikle sokak toplantılarının kaderi budur işte.</p>

  <p>Middlesex Sokağı’nda, pazardaki kalabalığın arasında üstü başı bakımsız, eski püskü giysiler içinde bir kadın beş yaşlarında bir veledi kolundan tutmuş itip kakıyor, bir yandan da teneke bir borazanı kaldırmış çocuğun gözüne sokuyordu. Yumurcak ise yaygara ediyordu.</p>

  <p>“Eğlensene!” diye bağrıyordu anne. “Niye getirdim seni buraya ben? Bir de borazan aldım. Hep eteklerime mi dolanmak istiyorsun? Kendi kendine eğleneceksin işte, piç kurusu!” Borazandan birkaç damla tükürük döküldü. Ana oğul uzaklaştılar. İkisi de avazları çıktığı kadar bağrıyorlardı. Her şey Paris’ten&nbsp;sonra çok acayip geliyordu.</p>

  <p>Pennyfields bekâr yatakhanesinde geçirdiğim son gece, orada kalanlardan ikisi arasında bir kavga çıktı. Olanlar çok kötüydü. Yaşlı emeklilerden biri, belden yukarısı çıplak -çamaşır yıkamıştı- aşağı yukarı yetmişlik biri, arkasını ateşe dönmüş, kısa boylu, tıknaz rıhtım işçisine çok kötü şeyler söylüyordu. İhtiyarın suratını ateşin aydınlığında görebiliyordum. Üzüntüden ve&nbsp;çaresiz öfkeden neredeyse ağlayacaktı. Besbelli çok ciddi bir şey&nbsp;olmuştu.</p>

  <p>Yaşlı <i>emekli:</i> “Sen....!”</p>

  <p><i>Rıhtım</i> işçisi: “Kapat çeneni, moruk almayayım seni ayağımın altına!”</p>

  <p><i>Yaşlı emekli:</i> “Dene de görelim bir! Sen...! Ben senden otuz yaş büyüğüm ama, bir çarparsam yere sererim!”</p>

  <p><i>Rıhtım</i> işçisi: “Sanki ben seni yere yapıştırmazmışım ha? Seni moruk!”</p>

  <p>Bu, böyle beş dakika sürdü. Odadakiler, çepeçevre oturmuş, mutsuz halleriyle, kavgaya dikkat etmemeye çalışıyorlardı. Rıhtım işçisi asık yüzle susuyordu ama, yaşlı adam gittikçe öfkeleniyordu. Ufak saldmlarını sürdürüyor, başını adama bir karış&nbsp;yaklaştırıp duvar üstündeki kediler gibi cırlak bir sesle bağırıyor, tükürükler saçıyordu. Bir yumruk atabilmek için kendi&nbsp;kendini yüreklendirmeye çalışıyor, tam da başarılı olamıyordu.&nbsp;Sonunda patladı:</p>

  <p>“Sen bir... Bak sen nesin, biliyor musun? Sen bir.... İşte al da git, bilmem nerene sok. Bak seni nasıl.ezeceğim. O... çocuğu Al işte. Piç kurusu!”</p>

  <p>Lafının burasında peykeye çöküverdi. Yüzünü iki eliyle kavrayıp ağlamaya başladı. Öteki adam, çoğunluğun kendisine karşı iyi gözle bakmadığını farkedip dışarı çıktı.</p>

  <p>Daha sonra Steve’in kavganın nedenini açıkladığını duydum. Her şeyin bir şilinlik bir yiyecekten çıktığını öğrendik. Nasıl olmuşsa olmuş, yaşlı adam ekmek, margarin stogunu yitirmiş. Öyle ki, üç gün süreyle yiyecek bir şeyi kalmıyormuş. Artık başkaları acıyıp da ne verirlerse. Kendisi onun gibi işsiz olmayan, iyi&nbsp;beslenen rıhtım işçisi adama takılmış, patırtının nedeni buymuş.</p>

  <p>Elimdeki para bir şilin dört peniye inince, bir geceliğine Bow’da bir bekâr yatakhanesine gittim. Orası sekiz penilik bir&nbsp;yerdi. Girişten sonra bir kat aşağı iniliyor, genişçe bir koridordan insana boğulma korkusu veren ve on kadem kare büyüklükte bir mahzene giriliyordu. Çoğu yapı işçisi on adam, ateşin&nbsp;yabanıl aydınlığında oturmuşlardı. Vakit gece yarısıydı, fakat&nbsp;yöneticinin oğlu, solgun yüzlü, sopa gibi beş yaşlarında bir çocuk, yapı işçilerinin kucağında oynuyordu. Yaşlı bir İrlandalı&nbsp;küçük bir kafesin içindeki kör bir şakrak kuşuna ıslık çalıyordu.&nbsp;Başka ötücü kuşlar da vardı. Ömrünü yer altında geçiren cılız,&nbsp;solgun şeylerdi. Adamların çoğu, ta yüz metre ötedeki tuvalete&nbsp;gitmektense çişlerini ocağa ediyorlardı. Masaya otururken ayağımın dibinde bir şeyin kıpırdadığını hissettim, eğilip bakınca yerde ağır ağır dalgalanan kara bir şerit gördüm. Bir alay karafatmaymış.</p>

  <p>Yatakhanede altı yatak vardı. Üzerinde koca koca harflerle 'Bow Yolu Filan No.’dan çalınmıştır’ yazılı çarşafların kokusu&nbsp;tiksindiriciydi. Yanımdaki karyolada çok yaşlı bir adam yatıyordu. Kaldırım ressamıymış. Belkemiğinde az rastlanır bir eğrilik&nbsp;vardı, öyle ki, hemen hemen yatağın dışında, sırtı benim yüzüme elli altmış santim yakın yatıyordu. Sırtı çıplaktı ve üzerindeki dalga dalga kirlerle bir mermer yüzeyi andırıyordu. Gece bir&nbsp;sarhoş gelip benim yatağımın yanında yere kustu. Börtü böcek&nbsp;de vardı. Paris’teki kadar korkunç değildi ama, insanı uykusundan etmeye yetiyordu. Tiksindirici bir yerdi. Yine de yönetici ve&nbsp;karısı dostça davranıyorlardı, günün ya da gecenin herhangi bir&nbsp;saatinde bir fincan çay vermeye hazırdılar.</p>
</body>
</html>
