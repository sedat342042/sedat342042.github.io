<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_6"><a id="bookmark22"></a>7</h1>

  <p>Param eriyip gidiyordu, elimde sekiz frank kalmıştı, sonra dört franka indi, sonra bir frank, yirmi beş santim.</p>

  <p>Yirmi beş santimse bir işe yaramazdı. Çünkü yirmi beş santime satılan, gazete dışında, hiçbir şey yoktu. Günlerce kuru ekmekle yaşadık. Sonra, iki buçuk gün hiçbir şey yemeden öyle kaldım. Çok berbat bir şeydi yaşadığım. Üç hafta hattâ daha&nbsp;uzun süre aç kalabilen kimseler olurmuş, dördüncü günden&nbsp;sonra açlığın insana hoş geldiğini söylerlermiş. Benimki üçüncü&nbsp;günü aşmadığı için, bilmiyorum. Belki insan bu işi isteyerek yapınca ve işe zaten açken başlamazsa, durum değişik olabilir.</p>

  <p>ilk gün, iş arayamayacak kadar uyuşuk olduğumdan birisinden ödünç bir olta bulup Seine kıyısında balık tutmaya gittim. Yem diye atsinegi kullanıyordum. Bir yemeğe yetecek kadar şey&nbsp;tutmayı umuyordum. Elbette ki tutamadım. Seine sazan doludur ama, onlar da Paris kuşatması sırasında kurnazlaşmışlar. O&nbsp;zamandan beri, hiçbiri ağ olmadan yakalanmamış. İkinci gün&nbsp;paltomu rehine koymayı düşündüm ama, rehin dairesine kadar&nbsp;yürümeyi göze alamadım. Günü yatakta ve <i>Sherlock Holmes’ün&nbsp;Notları</i> adlı kitabı okuyarak geçirdim. Hiçbir şey yemeden, ancak ona gücüm yetiyordu. Açlık insanı, tümden omurgasız, beyinsiz bir duruma indirgiyormuş. Bu durum olsa olsa, grip geçirdikten sonra algıladıklarımıza benzetilebilir. İnsan kendini denizanası gibi hisseder ya da karnını dışarı çekip yerine ılık su&nbsp;şırınga ettikleri sanısına kapılır. Açlığımla ilgili olarak belleğimde kalanların başında tam bir devinimsizlik durumu geliyor.&nbsp;Ondan başka, bir de çok sık tükürmek zorunda kalışım. Tükürüğün şaşılacak kadar beyaz ve salyangoz izi gibi pamuksu görünümde oluşu. Nedenini bilmiyorum ama, birkaç gün aç kalan&nbsp;herkes bunu fark etmiştir.</p>

  <p>Üçüncü günün sabahı, kendimi çok daha iyi hissediyordum. Hemen bir şey yapmam gerektiğini anladım. Boris’e gidip hiç&nbsp;değilse bir iki günlüğüne o iki frankını benimle paylaşmasını rica etmeye karar verdim. Odasına girdiğimde Boris’i yatakta ve&nbsp;çok öfkeli buldum. Ben içeri girer girmez patladı:</p>

  <p>“Geri almış, pis hırsız, geri almış.”</p>

  <p>“Kim, neyi almış?”</p>

  <p>“Yahudi! İki frankımı aldı, hırsız köpek. Beni uyurken soymuş.”</p>

  <p>Bir önceki gece Yahudi, açıkça, iki frank gündeliği vermek istememiş. Tartışmışlar, uzamış tartışma. Sonunda, Yahudi parayı vermeye razı olmuş. Boris’in dediğine göre çok aşağılayıcı bir tavırla vermiş. Kendisinin ne kadar eli açık bir kimse olduğunu&nbsp;anlatan, hiç değilse bir dalkavukluk bekleyen bir konuşma yapmış. Sabahleyin de, Boris uyanmadan parayı geri almış, yani çalmış.</p>

  <p>Tam bir darbe oldu bu. Korkunç bir düş kırıklığına uğradım, çünkü midemin yiyecek ummasına izin vermiştim. Bu ise, bir insanın açken yapmaması gereken önemli bir yanlıştır. Ne var&nbsp;ki, Boris’in hiç de umutsuz olmamasına şaşıyordum. Yatağına&nbsp;oturdu, piposunu yaktı ve durumu gözden geçirdi.</p>

  <p>“Şimdi, dinle, mon ami, çok kötü bir durumdayız. Elimizde ancak yirmi beşer santim paramız var. Yahudinin benim iki frankımı ödeyeceğini hiç sanmam. Zaten, davranışı dayanılmaz&nbsp;bir durum alıyor. İnanır mısın, geçen gece ben yerde yatarken&nbsp;bir kadın getirdi buraya. Yüzsüz, aşağılık hayvan! Sana daha kötüsünü söyleyeyim: Herif buradan sıvışmaya bakıyor. Bir haftalık otel parası borcu var. Niyeti, onu ödemeden kaçmak. Bu arada beni de silkelemek. Yahudi otel parasını ödemeden sıvışırsa,&nbsp;ben sokakta kalırım. Otelci bavulumu da kiraya karşılık tutar.&nbsp;Tanrı cezasını versin! Güçlü bir hamle yapmalıyız.”</p>

  <p>“Yapalım ama, ne yapalım? Bana öyle geliyor ki, yapabileceğimiz tek şey, paltolarımızı rehine koyup yiyecek bir şeyler almak.”</p>

  <p>“Onu yapacağız, elbette. Fakat, önce eşyamı şu otelden dışarı çıkarmalıyım. Fotoğraflarıma el konacağını düşünüyorum da... Tamam, planım hazır. Yahudiden önce davranıp ben kirişi&nbsp;kıracağım. Ricat, anlıyor musun? Böylesi, doğru hareket olur,&nbsp;değil mi?”</p>

  <p>“Ama Boris’cigim, nasıl yaparsın gün ortasında? Kesinlikle enselenirsin.”</p>

  <p>“Elbette strateji gerekecek. Bizim otelci parayı ödemeden sıvışacakları enselemek için tetiktedir. Eskiden böyle tongaya bastırıldığı olmuş da. Kah karısı, kah kendisi, bütün gün yazıhanede sırayla nöbet tutuyorlar. Ah, şu pinti Fransızlar. Fakat, sen yardım edersen, üstesinden gelebileceğimiz bir yol tasarladım.</p>

  <p>”&nbsp;Pek yardım edebileceğimi sanmıyordum ama, yine de Boris’e&nbsp;planını sordum. İnceden inceye anlattı:</p>

  <p>“Dinle bak. Paltolarımızı rehine koyarak işe başlayacağız. Sen önce kendi oteline gidip paltonu alırsın. Sonra buraya gelip benimkini alır, kendininkinin altında saklı olarak dışarı çıkarırsın.&nbsp;İkisini Francs Bourgeois Sokağı’ndaki rehin dairesine götürürsün. İşimiz rast giderse ikisine yirmi frank alman gerekir. Oradan Seine kıyısına iner, ceplerine taş doldurursun. Taşlan buraya getirirsin. Onlan benim bavula koyacağız. Anlıyor musun? Taşıyabileceğim kadar eşyamı gazeteye sarıp aşağı ineceğim ve&nbsp;otelciye ‘En yakın çamaşırhane nerede?<sup>1</sup> diye soracağım. Hiç utanıp sıkılmadan, hiç renk vermeyeceğim. Anlıyor musun? Elbette, otelci de kâğıtta kirli çamaşır var sanacak. Ya da, kuşkulanırsa -pinti yılan- her zaman yaptığı gibi bavulumun ağırlığına bakacak. Taşların ağırlığım hissedince, bavulu dolu sanacak. Nasıl? Strateji iyi mi? Sonra geri döneceğim. Kalanları cebime koyup dışarı çıkaracağım.”</p>

  <p>“Peki, bavul ne olacak?”</p>

  <p>“Ooo, bavul! Artık, onu da gözden çıkarmak zorundayız. Külüstür bir şey, olsa olsa yirmi frank eder. Hem insan ricatta hep bir şeyler bırakmak zorunda kalır. Napolyon’a baksana. Beresina’da ne yaptı? Tüm ordusunu terk etmedi mi?”</p>

  <p>Boris, tasarısından -kendisi <i>ruse de</i> <i>guerre</i> diyordu-o kadar hoşlanıyordu ki, neredeyse açlığını unutacaktı. Tasarıdaki en zayıf noktayı, tüydükten sonra yatacak yeri kalmayacağını görmezden geliyordu.</p>

  <p>Boris’in <i>ruse de guerre</i> dediği şey başlangıçta iyi işledi. Otelime gidip paltomu aldım -o ana kadar bile bomboş mideyle dokuz kilometre yürümüş oluyordum- ve Boris’inkini başarıyla dışarı kaçırabildim. Sonra, bir pürüz çıktı. Rehin dairesindeki görevli, aksi, suratsız ve ukala bir herifti -tam bir Fransız memuru- paltoları geri çevirdi. Nedeni açıkta götürmüş olmammış. Bir bavul ya da kutu içinde olmaları gerekiyormuş. İşte bu, her&nbsp;şeyi berbat ediyordu. Çünkü kutumuz mutumuz yoktu. Elimizdeki hepsi hepsi yirmi beş frankla da kutu alamazdık.</p>

  <p>Boris’in yanına dönüp tatsız haberi verdim. <i>“Merde!”</i> dedi, “Bu, işimizi zorlaştırıyor. Neyse, aldırma, bir yol bulunur. Paltoları benim bavula koyarız”</p>

  <p>“Ama bavulu otelcinin önünden nasıl geçireceğiz? Yazıhanenin neredeyse kapısında oturuyor. Olacak şey değil.”</p>

  <p>“Ne kadar da çabuk umutsuzluğa kapılıyorsun, <i>mon</i> ami! Kitaplarda okuduğum o sarsılmaz İngiliz kararlılığı nerede kaldı? Cesaret! Bu işi becereceğiz.”</p>

  <p>Boris biraz düşündü, sonra yeni bir <i>yol</i> önerdi. Bunda asıl zorluk, otelcinin dikkatini, belki beş dakikalığına, biz bavulu dışarı çıkarıncaya kadar, başka bir yöne çekmekteydi. Otelcinin&nbsp;tek bir zaafı vardı, o da spor. Kendisine spordan söz ederseniz,&nbsp;her zaman sizinle konuşmaya hazırdı. Boris <i>Petit Parisietı</i> gazetesinin eski bir sayısında bisiklet yarışları konusunda bir yazı okudu ve merdivenleri bir kolaçan ettikten sonra, aşağı indi. Adamı lafa tutmayı da başardı. Bu arada, ben merdivenin alt başında&nbsp;bekliyordum. Paltolar bir elimde,, bavul öteki elimdeydi. Boris&nbsp;durumu uygun gördüğü anda öksürecekti. Beklerken titriyordum , çünkü otelcinin karısı her an yazıhanenin karşısındaki kapıdan çıkabilirdi. O anda da oyun biterdi. Her neyse, sonunda Boris öksürdü. Hemen yazıhanenin önünden süzülüp dışarı çıktım. Bu arada ayakkabılarımın gıcırdamayışına seviniyordum. Boris o kadar şişman olmasaydı, plan başarısızlıkla sonuçlanabilirdi. Şişmanlığı işe yaramıştı, çünkü yazıhanenin kapı ağzını onun geniş omuzları perdelemişti. Sinirleri de çok güçlüymüş,&nbsp;hiçbir şey olmamış gibi gülüp konuşmasını sürdürdü. Hattâ sesi öyle güçlü çıkıyordu ki, herhangi bir gürültü yapmışsam da&nbsp;rahatça örtebilmişti. Ben epeyce uzaklaştığımda o da çıktı. Köşeyi dönmek üzereydim, yanıma geldi ve hemen uzaklaştık.</p>

  <p>Bütün o sıkıntılarımızdan sonra, rehin dairesindeki görevli paltolarımızı yine geri çevirdi. Bana -adamdaki Fransız ruhunun ukalalıktan nasıl hoşlandığı görülüyordu- kimliğimi kanıtlayacak belgelerin yeter olmadığını söyledi. <i>Carte d’identité <sup>(kimlik kartı)</sup></i> yetmezmiş. Pasaport ya da adresime gelmiş zarflar göstermeliymişim. Boris’te bol bol zarf vardı ama, ondaki <i>carte d’identité</i> de geçerliğini yitirmişti. -Harç ödememek için hiç yenilemezdi- Bu&nbsp;yüzden paltoları onun adına da rehine koyamadık. Yapabileceğimiz tek şey, benim otele koşup gerekli kâğıtları almak ve paltolan Port Royal Bulvarındaki rehin dairesine götürmekti. Boris’i odamda bıraktım ve hemen aşağıya koştum. Vardığımda daire kapanmıştı. Dörtten önce açılmayacaktı. Saat bir buçuktu; on&nbsp;iki kilometre yürümüştüm ve altmış saatten beri ağzıma lokma&nbsp;girmemişti. Kader, bir dizi şaşılası, olağandışı ve hiç de eğlenceli olmayan oyunlar oynuyor gibiydi.</p>

  <p>Sonra, sanki bir mucizeyle talih gülüverdi. Otele dönerken Broca Sokağı’ndan geçiyordum. Birden sokak taşlarının arasında&nbsp;parıldayan bir beş <i>sou</i> gördüm. Kaptığım gibi otele koştum; öteki beş sou ile birleştirip yarım kilo patates satın aldım. İspirto&nbsp;ocağında ancak şöyle yalandan kaynatmaya yarayacak kadar bir&nbsp;ispirto kalmıştı. Tuzumuz da yoktu ama, aç kurtlar gibi, kabuğuyla falan yedik. Bittiğinde, sanki bambaşka insanlar olmuştuk.&nbsp;Oturup rehin dairesinin açılma saatine kadar satranç oynadık.</p>

  <p>Saat dörtte rehin dairesine gittim. Umutlu değildim; çünkü geçen sefer topu topu yetmiş frank alabildiğime göre, şimdi mukavva bir bavula konulmuş iki tane partal palto için ne bekleyebilirdim? Boris yirmi frank demişti ama, ben on hattâ beş düşünüyordum. Daha kötüsü bile olabilirdi. Geçen seferki zavallı&nbsp;seksen üç numara gibi beni de tümden geri çevirebilirlerdi. Görevli beş frank dediğinde herkesin güldüğünü görmemek için en ön sıraya oturdum.</p>

  <p>Sonunda görevli benim numaramı söyledi: “Numéro 117!”</p>

  <p>“Evet,” dedim kalkarken.</p>

  <p>“Elli frank?”</p>

  <p>Geçen sefer yetmiş frank dedikleri zaman uğradığım şoka yakındı bu da. Şimdi düşünüyorum da, görevli benim numaramı başkasınınkiyle karıştırmış olabilir. Çünkü o paltolar, rehin şöyle dursun, satılsa bile elli frank etmezdi. Otele koştum, iki elim&nbsp;arkamda, bir şey söylemeden odama girdim. Boris satranç tahtasıyla oynuyordu. Sabırsız bir yüzle başını kaldırdı.</p>

  <p>“Ne aldın?” diye bağırdı. “Ne, yirmi frank değil mi? Ama herhalde on frank vermişlerdir? <i>Nom</i> <i>de Dieu!</i> Beş frank! Bu kadarı da olacak şey değil artık. <i>Mon ami,</i> beş frank deme sakın. Beş frank dersen, gerçekten kendimi öldürmeye niyet edebilirim.”</p>

  <p>Kâğıt elliliği masanın üzerine attım. Boris’in yüzü kireç gibi bembeyaz kesildi. Sonra sıçrayıp kalktı, elimi yakaladı, kemiklerimi kıracakmış gibi sıktı. Hemen dışarı fırladık. Ekmek ve şarapla bir parça et, bir de ocak için ispirto aldık ve tıka basa yemek yedik.</p>

  <p>Karnımız doyduktan sonra, Boris o zamana kadar görmediğim kertede iyimserleşmişti.</p>

  <p>“Ben sana ne dedim?” diyordu, “Savaş talihi. Bu sabah elimizde beş <i>sou</i> varken, bak şimdi durumumuza. Her zaman söylemişimdir, para bulmaktan kolay şey yok diye. Bak, ne hatırladım. Fondary Sokağı’nda bir dostum var; gidip onu görebiliriz. Hırsız herif, dört bin frankımı yürütmüştü. Ayıkken dünyanın en&nbsp;büyük madrabazıdır. Fakat, şaşılacak şey, sarhoşken çok namuslu olur. Sanırım, saat altıda kafayı bulmuş olur. Gidip bakalım. Büyük olasılıkla, borcuna mahsuben bir yüzlük verir. <i>Merde!</i> İki yüz de ödeyebilir ya... Allons-y!”<a id="footnote17"></a><sup>17</sup><a id="footnote18"></a><a id="footnote19"></a></p>

  <p>Fondary Sokağı’na gidip adamı bulduk. Sarhoştu da. Fakat yüz frankımızı alamadık. Adamla Boris daha kaldırımda karşılaşır karşılaşmaz aralarında korkunç bir ağız dalaşı başladı. Adam,&nbsp;Boris’e bir peni bile borcu olmadığım, tersine, Boris’in ona dört&nbsp;bin frank taktığını ileri sürüyordu. Her ikisi bana <i>sen ne diyorsun?</i> deyip durdular. Hangisinin haklı, hangisinin haksız olduğunu hiç anlamadım. İkisi tartıştılar da tartıştılar. Önce sokakta,&nbsp;sonra bir bistroda, sonra <i>prix fixe</i>bir aşçı dükkânında, sonra yine bir bistroda, en sonunda iki saat boyunca birbirlerine <i>hırsız&nbsp;</i>dedikten sonra, birlikte zom olup ayrıldılar. Bu son içki âlemiyle Boris’in son meteliği de bitti.</p>

  <p>Boris, geceyi bir kundura onanması olan başka bir Rus mültecinin evinde geçirdi. Bu arada benim sekiz frankım kalmıştı. Bol da sigaram vardı. Patlayacak kadar yiyip içmiştim. Çok kötü geçen iki günden sonra, harikulade bir değişiklik olmuştu.</p>

  <p>&nbsp;</p>
</body>
</html>
