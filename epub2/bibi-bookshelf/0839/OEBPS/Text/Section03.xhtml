<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Heide</a><br /></h2>

  <p class="girintisiz">Albert ertesi günü tümüyle, şatonun en yüksek kulesinde, kendine göre düzenlediği ve oradan gözlerini ormanda dolaştırdığı çalışma odasında geçirdi. Aklı uzak ve belirsiz düşlerle doluydu. Beklenen bu ziyaretin öncesinde orman sığınaklarını çoğaltıyor, gizli yollarını gösteriyormuş gibi geliyordu ona; simgesel bir tanık olarak görünen yapraklarının parıltısı, hafif bir ruh gibi olan çok yakındaki bu yaşam ormana süzülüyordu. Şatonun ağır bir uykuya dalmış boş salonları bu yaşamın kendilerini doldurmasını bekledi. İşte o zaman döşeme taşlarının üzerinde bir ayak sesi, meşe levhaların çatırtısı, bir arının cama çarpması uzun zamandır beklenen bir işaret gibi beynin derinliklerinde çınladı. Albert'e, tuhaf bir biçimde bu uyuklayan şatonun ya <i>gezilmesi</i> ya da yıkıntılarının altında uyuyakalmış anlaşılmaz hizmetkârlarını da sürükleyerek efsane şatoları gibi yıkılıp gitmesi <i>gerekiyormuş</i> gibi geldi. Öğle sonrasının sıcak saatlerinde, savunmasız gün ortasında bekleyiş giderek çekilmez oluyordu. Akşama doğru şatonun patikalarında iki uzun karaltı belirdi; coşkudan ve kaygıdan yüreği duracak gibi olan Albert, konuklarını karşılamak için alelacele merdivenlerden indi.</p>

  <p>Herminien ile Albert birbirlerine olabilecek en nazik biçimde yaklaştılar. Bu güçlü omuzlar, bu gür saçlı baş, bu esmerleşmiş yüz, taş salonda yankılanan sesin boğuk tınısı hoşnutluğun, gözle görünür bir rahatlığın belirtisiydi. Boş ve tuhaf bir biçimde anlamsız tümcelerle kısaca selamlaşırlarken, bir anda sıradanlığın kesinlikle dışlandığı bir sahnede bir üçüncü kişi tüm ilgiyi kendi üzerine çekiyordu. Heide ışıldayan ve soluk kesici güzelliğiyle salonu, şatoyu, tüm Argol arazisini bir anda dolduruverdi. Pembe elleriyle oynadığı geniş pilili, dikişleri çok güzel, düz beyaz kumaştan bir elbise giymişti. Yüzü, günün saatleri gibi birbirine zıt görüntüler oluşturuyordu. Bu yüzdeki düzlüklerin harika kombinasyonlarının oluşumu öyle bir biçimdeydi ki ulaşan her bir ışık hüzmesinin içinde hapsolmak zorunda kaldığı bir prizma gibiydi. Teninde yumuşacık bir saydamlık, gün ışığının canlı kristalleşmesi gibi parıldayan bir prizma gibi... Ozanların, Tanrı'nın insandaki tek yansımasını görmek isteyecekleri gözleri bile, altından ışığın sürekli görünmediği, saydam damarlarla taşınır görünen bu yüzde, azıcık daha yoğun bir parıltıdan ibaretti. En hazırlıksız insanlarda <i>nitelik</i> ve <i>ölçü</i> arasındaki temel ayrımı belirgin kılmak için yaratılmış olan bu yüzün eşsiz güzelliği değerlendirilmeye kalkıldığında, güzellik kavramlarıyla bağıntı kurulmasına alışılmış bütün o sıradan oran ve çizgi kavramlarının bir yana bırakılması gerekiyordu. Çünkü bu yüzde, her türlü büyüklük kavramından, yani değerlendirmeden bağımsız, tek başına arı nitelik egemendi. Yeryüzüyle neredeyse ilgisi olmayan bu yüz karşısında insan içgüdüsel olarak yalnız müziğin karşılaştırma öğelerinden medet umuyordu; hiçbir ressam, hiçbir ozan bu yüzün doğaüstü parıltısını içten gelen bir <i>alaycılık</i> duygusu olmadan vermeyi deneyemezdi. Ama bu, az bilinen, pek belirgin olamayan bazı ezgisel özelliklere ve <i>Lohengrin</i>'in neredeyse bazı büyüleyici tümcelerine özgü bir <i>alaycılık</i> duygusuydu. Karşısında aklın pes ettiği ve <i>eşsizliği</i> duyumsamadan önce bile sonsuza dek yardımsız ve umarsız kalan değerlendirme, son umut olarak özümlemeye çalıştığı bu güzellik karşısında, kılıcın dayanılmaz parıltısı en sıcak ve en özlem dolu sesleri bozar gibiydi.</p>

  <p>Albert ne kadar gayret ederse etsin, Herminien ile Heide arasındaki -o güne dek hiç kuşkulanmadığı- olası bağlantıları açıklığa kavuşturmayı, dolayısıyla bu ikili ziyareti açıklamayı başaramıyor, ilişkileri çözülmez birer bilmece olarak kalıyordu. Şatonun salonlarını yavaş yavaş geçtiler. Albert bu salonların dikkat çekici bir ayrıcalığını o zaman ayrımsadı. Bu tuhaf, değişken boyutlu salonlar, tuhaf bir ses dağılımıyla konuşanların ses tonuna egemen oluyordu. Güneş dolu aydınlık salonlarda neşeli konuşmalar, silahların çarpması gibi hızlı ve kesintili bir sesle bakır döşemelerden madeni çınlamalarla yükseliyor, kemerlerin gölgesi ve yüksekliği altında boğulmuş salonda neredeyse duyulmaz ve yoğun, müzikle dolu bir mırıltıyla alçalıyordu.</p>

  <p>Som bakırdan masanın çevresinde otururlarken, söyleşi gittikçe hızlanıp derinleşiyordu. Heide bu konuşmalarda olağanüstü kültürünün yanı sıra Albert'i çok şaşırtan engin <i>bilgi</i>sine dair de kanıtlar sergiledi. Heide'de en sivri, en ilginç görüşler ve en sıradan töresel, toplumsal -gözle görülür ama yine de anlaşılması zor- bir önyargısızlık bir aradaydı. Bununla birlikte, olağanüstü güzelliği ona âdeta her an belirgin bir utangaçlık veriyordu; kendisine sonsuz erkin kolayca sunulunduğu bir dünyada, aslında kendisi yadsıdığı yasaları rahatça ortadan kaldırmış gibiydi. Ama bu daha tehlikeli, daha karşı konulmaz yasalar, açıkça <i>ayrıksı</i> olan kişiliğinin çevresinde kendisine karşın ortaya çıkan, tehlikeli ve bilinmedik binlerce yasağı yeniden ortaya çıkarmaktaydı. En tehlikeli ve en özgür sözlerin ortasında böyle kalıyordu. Karşısındakilerin gözünde hiç sıkılmadan -gururlu, ulaşılmaz, korkunç- <i>kendini anlatma</i> ve anlaşılma tutkusuna karşın, kişiliği her an daha da anlaşılmaz oluyordu. Kendi dışına yansıtılmış, elle tutulur örtüler gibi kendini saran güzelliğinin karanlıklarına, bir tiyatronun hiçbir zaman dokunulamayan perdesinin arkasında yeni silahlar, hançerler, iksirler ve sağlam zırhlarla donanırmışçasına erkeklere yasaklanmış büyülü eşiği aşıp gömülerek yepyeni bir pırıltı içinde yeniden doğuyordu.</p>

  <p>Okuru yeterince uyarmıştık bu konuda, Albert ve Herminien'ın aralarındaki ne olursa olsun, son karşılaşmalarında öyle hız ve şiddetle <i>tanımlanamayacak</i> ilişkiler hayat buluyordu ki her tür heyecan izlenimi yaratmaya özgü bir tiyatro gibi, şiddeti arttıkça karşılaşmaları da tehlikeli bir suç ortaklığına dönüşüyordu. Heide'in varlığının tehlikeli bir cazibe kattığı kıvrak bir sohbetin dolambaçlarıyla -tüm görünüşe karşın- karşılıklı bir <i>kabullenmeyi</i> gerçekleştirmekten, yeniden oluşturmaktan başka amaçları yoktu. Sığındıkları ülküsel uzamda çok kez yinelenmiş, uzun zaman önce bu iki insanın vuruşmasını saptamış, birbirlerinin sınırlarını belirleyen o son derece dolambaçlı çizgide iğneleyici bir zevkle birbirlerine dokunmaktan keyif alıyorlardı. Birbirlerini aradılar ve buldular. İtiraf etmeye cesaret edemedikleri bir keyifle, sinsi bir göz kırpmanın, şaka amaçlı tumturaklı sözlerdeki asıl niyetin, bir ünlünün inişli çıkışlı bir biçimde söylenişinin kendileri için anlam kazandığını sonunda kabul ettiler. Oyunun en karmaşık incelikleri aşırı bir rahatlıkla denenmiş, daha ilk belirtide de hiç zorlanmadan tahmin edilmişti. Gizemli anlaşma yeniden eksiksiz, tüm yeminlerin ötesinde, tüm zararlarını küçümsediği dünyaya karşı çatlaksız bir cephe oluşturmuştu. Bu şeytani, çözümsüz noktada, karşı tarafın tüm <i>içselliğiyle</i> algıladığı en içten düşünceler, en saf gözlere bile tuzağın kuşku götürmez izini göstermişti.</p>

  <p>O sırada yavaş yavaş batmakta olan güneş, yatay ışıklarıyla neredeyse tüm salonu kapladı. Heide'in sarı saçlarını altın bir aylayla taçlandırarak an gibi kısa bir sürede, arkadan <i>gelen ışığın</i> en az Rembrandt'ın gravürleri kadar canlı bir sahnenin kahramanlarına verdiği sınırsız gücünü aktardı. Bu ışıklı periler âleminin odak noktasına ellerinde olmadan kendilerini kaptıran Albert ile Herminien'ın gözleri karşılaştı, birbirlerini anladılar. <i>Değişen bir şeyler vardı.</i> Albert ile Herminien'ın son dakikalarda olağanüstü bir acele niteliğini kazanacak kadar hızlanan konuşmalarının tuhaflığı, hiç çaba sarf etmeden dört kat hızlanmış gibi gelen düşüncelerinin duruluğu, aralıksız konuşmaların parıltılı özelliği, akşamın bu son saatlerin sürekli bir oksijen akımıyla canlandırılan alev gibi yutuyordu âdeta. Sıkıntılı bir şaşkınlıkla bunun bilincine varıp gerçek nedenlerini ayrımsadılar. Batan güneşin kendilerini tanık olmaya zorladığı ani ışık etkisi, gerilen sinirleri üzerinde -Rembrandt'ın İsa'sını saran ışık demetinin Emmaus hacılarının üstüne düşmesi gibi- dayanılmaz bir güç oluşturdu. İşte o zaman Heide onlara, yazgının parmağının gösterebileceğinden de açık bir biçimde, aralarındaki ilişkinin, yalnızca fizikçilerin kataliz dedikleri olgunun benzeşim yoluyla kavratabileceği bu tuhaf olumsuz değişiminin ilkesi olarak göründü.</p>

  <p>O anda konuşmalarında ayrımsanabilir bir kesinti oldu. Ardından sıkıntılı ve durmadan kesintiye uğrayan bir sohbet geldi. Herkes kendini bu sohbetin dışında tuttuğundan, Albert ya da Herminien da neredeyse şatonun, konuklarının üzerine çökmesi kadar olağanüstü bir olayın olası sonuçlarını araştırmaya dalmış gibi yaptıklarından, sanki herkes elinden geldiğince tüm dikkatini sarf ediyordu. Her an daha dayanılmaz olan ve büyük bir fırtına bulutu gibi masanın üzerinde dolaşan bir sıkıntıyı aynı anda yüreklerinde duyumsadılar. Albert düzensiz ve bastırılması olanaksız çarpıntılarla atan yüreğini aklına gelen ilk davranışla yatıştırmak için Heide'i yukarıdaki taraçalara götürdü.</p>

  <p>Ay, çevreyi baş döndürücü bir güzellikle aydınlatıyordu. Gece, hazinelerini sunuyordu. Bir yıldız haritasındaymış gibi, gökte her yıldız kesin yerini almıştı. Her biri öteden beri bilinen ve doğal olarak beklenen <i>gecenin</i> öylesine inandırıcı bir imgesini sunuyordu ki insan, sanki akıl almaz bir iyilikle karşı karşıya gelmiş gibi bu düzgün, saf, neredeyse çocuksu oluşumla duygulanıyordu. Gece, hazinelerini sunuyordu. Havanın serinliği çok lezizdi. Heide ile Albert taş korkulukların kenarına geldiklerinde, ikisini de aynı anda tuhaf bir duygu sardı. Sahne lambasının ışığıyla aydınlanmışçasına, birbirine sessizce sokulmuş, şato kulelerinden <i>üç top atışının</i> yankılanmasını bekleyen, şatonun çevresindeki sessizlik uçurumlarından gelmiş, karanlıkta toplanmış kararlı bir halk gibi, uçurumların her yanından ağaçların toparlak bölümleri yükseliyordu. Bu sessiz, inatçı ve kıpırtısız bekleyiş, bu inanılmaz, bu muhteşem umuda yanıt <i>veremeyen</i> ruhu sıkıyordu. Her ikisi de solgun mu solgun, orada, üst taraçada duruyordu; ay ve orman bakışlarındaki ışığa birdenbire yakalandığı için, gözleri bu sarsıcı tiyatro sahnesine dikili, geri çekilmeye cesaret edemediler. Birbirlerine bakmaya cesaret edemiyorlar, çünkü bir anda her şey beklenmedik ölçüde tehlikeli bir özellik kazanıyordu. Ne olacaklarını da kendileri hakkında verilecek kararı da bildikleri yoktu. İşte kendilerine benzeyen gece buydu... Heide bilincinin tüm ürpertisiyle (bir kadın olarak kesinlikle yenemeyeceği bir utanç duydu; Albert kendisini hiç sevmiyordu) Albert'in elinin üstüne mermer kadar soğuk, ateş kadar yakıcı elini koyarak işkence yavaşlığıyla parmaklarını parmaklarına, her parmağını her parmağına aşırı bir tutkuyla düğümledi ve Albert'in başını kendine çekerek onu kendisine yakıcı ve yabanıl bir şiddette, tüm bedenini sarsan uzun bir öpücük vermeye zorladı. Artık merdivenlerden, salonlardan geçerek boş şatonun hüzünlü karanlıklarına da dalsalar, yüreklerini <i>olayların</i> tehlikeli ağırlığından kurtaramayacaklardı.</p>

  <p>Yalnız kaldığında soluk aldırmayan, insanın içini karartan düşünceler içinde kaybolan Herminien, iki dostunun gidişinden beri salonun duvarlarından birini süsleyen yekpare büyük bakır sarkacın tekdüze sallantısında, alışılmamış ve tuhaf bir biçimde duyulur seslerle yankılanmasında, hemen ölümün acımasız özelliğini buldu. Düşünceleri, Albert'le Heide'in arkasında, hüzünlü bir ısrarla şatonun gizemli köşelerinde dolaşıyordu. Kuşkusuz, görünüşte çok sıradan olan bu akşam yemeği çekici ama zalim bir yığın gözlemle zenginleşmekten geri kalmamıştı. Önünde son derece değişken ama tümüyle anlamlı, karmakarışık bir yol açan öldürücü olabilecek kadar tehlikeli bilinci, ayrıntıları bir anda olağanüstü bir kesinlikle birleştirdi. Heide'nin Albert'e gösterdiği ilginin aşırı belirgin göstergelerinin gözünden kaçmasına olanak yoktu! Ama aynı anda bu ilginin kaçınılmazlığını da ayrımsadı. Issız bir yörenin, kaybolmuş bir şatonun masalsı havasının gözle görülürcesine romantik bir çehreyi sarması; Albert, Herminien ile egemen düşünceli, bir insanın kafasını doğal olarak ileri derecede karıştıracak <i>içsel</i> özellikli bir konuşmayı sürdürürken yemek boyunca Albert'in Heide'e tuhaf bir kayıtsızlık göstermesi; işte bütün bunlar Heide'de arkadaşına karşı her an artan tutkulu bir ilgi uyandırmış olmalıydı. Heide, Herminien'ı o zamana dek yalnızca insanlardan uzak oluşu ve göreceli <i>yoksulluğuyla</i> tanımıştı. İlgiyi üzerine çeken bu iki özelliğin her yan yana gelişlerinde yarattığı ani parıltının, ateşli ve elektrikli ortamın ve tüm akşam boyunca kendini sarmalayan akımın yalnızca Albert'ten kaynaklandığını düşünüyor <i>olmalıydı</i>. Herminien'ın kişiliğinin doğuştan gelen kaba özgürlüğünü bildiği için, buradan bağnazca bir tutkunun geldiğini görüyordu. Duvar saati, o anda Herminien'a göre çok zengin özüyle, bu arada öteki özellikler yanında <i>geri döndürülemez</i> bir zamanın parçalarını saniye saniye sürüklerken, yoğun bir düşünceyle kasılan yüz çizgilerinde yarım kalmış, acı bir gülümseme dudaklarına can verdi. İkisinin ortadan kayboluşu, sonunda, o zamana dek sahnenin öteki kişilerinin çok istediği ilgiyi kendi üzerine çevirmesini sağladı; aynı anda da Heide ile Argol'e yaptığı, pek de savunulacak yanı olmayan bu yolculuğun gerçek ve çarpıcı anlamını gördü. Heide'i tanıdığından beri davranışlarını bireysel korunmadan çok farklı bir içgüdünün düzenlediğini kendine itiraf etmek zorunda kaldı. Her yönüyle çok tuhaf olan bu insana daha ilk bakışta özel bir kayıtsızlık duyumsadığını sandı. Herminien, her canlının kendini yok etme ve varlığı yiyip bitiren tükenme içgüdüsünün -kuşkusuz denk olmayan silahlarla- kendini koruma kaygısıyla savaştığını belki de o anda anladı. Heide'in Albert'e karşı duygularının neler olabileceğini -neler olamayacağını- önceden ama belki de yalnızca hastalıklı bir merakla, ilgisizce kestirebilmişti, Heide'in davranışındaki ateşin parıltılarıyla, sancısı beynine vuran en şaşırtıcı nedeni artık bulduğunu sanıyordu. Herminien, Argol Şatosu'nda Heide'in kendisi için ne olacağını önceden <i>bilememişti</i> ama yine de tüm bilincinin sürüklendiği, kendisi için sorun olabilecek bir durumu yaratmaktan çekinmemişti. Şimdi de -tüm bilinci alnında delicesine vuran bir kanat gibiyken- kendisinin Heide'i Albert'e olan ikili yaşamlarına sokmak ve onu, o zamana dek tüm yaşamı erkeklerden oluşan bu bilinmedik ışığının ateşiyle tutuşturmak üzere Albert'e getirdiğini ayrımsadı. Bu iyileşmez kötü kişilikle damgalanmış olan Heide, artık onun ayrılmaz bir parçası olarak kendi kanından da yakındı. Düşüncelerini kararlı bir biçimde toparladıktan sonra aklından geçenler bir tuzağın güven verici kapanma sesiyle birleşti. O zaman, şatonun çarpan yüreğinin çevresinde imparatorluğunu kurmuş gece de son çıkış yerlerini teker teker kapatıyormuş gibi bir duygu doğdu içine.</p>
</body>
</html>
