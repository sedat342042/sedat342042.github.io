<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ON BİRİNCİ BÖLÜM</title>
</head>
<body>
<p class="p5"><span class="t6"><b>ON B</b></span><span class="t6"><b>İ</b></span><span class="t6"><b>R</b></span><span class="t6"><b>İ</b></span><span class="t6"><b>NC</b></span><span class="t6"><b>İ</b></span><span class="t6"><b> BÖLÜM </b></span></p>
<p>&nbsp;</p>
<p class="p0"><span class="t7"><i>ALGUL SIENTOTA SALDIRI</i></span></p>
<p>&nbsp;</p>
<p><b>1</b></p>
<p>&nbsp;</p>
<p>Bir gün sonrası ve vardiya değişimini duyuracak borunun çalmasının kısa bir süre öncesiydi. Müzik yayını yakında başlayacak, yapay güneş ışıldayacak ve gece vardiyasındaki Kırıcılar Çalışma Odası'ndan çıkarken gündüz vardiyasındakiler içeri girip yerlerini alacaktı. Her şey olması gerektiği gibiydi ama Pimli Prentiss önceki gece bir saatten az uyumuş ve uyuduğu kısa süre içinde de karmaşık ve tatsız rüyalar görmüştü. Sonunda saat dört civarı (yatağının başucundaki saat dört olduğunu iddia ediyordu ama saatin gerçekte kaç olduğunu kim bilirdi, ayrıca sona bu kadar yaklaşılmışken ne önemi vardı) yataktan kalkıp ofisindeki koltuğuna oturmuş ve uçlarında kıskaçlar olan altı kolunu gökyüzüne kaldırıp sallayarak anlamsızca tek başına devriye gezen robot dışında o saatte tamamen terk edilmiş olan, karanlıklar içindeki çarşıya bakmıştı. Hâlâ çalışmakta olan robotlar günden güne dengesizleşiyordu, ama pillerini çıkarmak tehlikeli olabilirdi, çünkü bazılarında oynatıldıklarında patlayan bubl tuzakları vardı. Antikalıklarına katlanmak ve kendi kendine yakında her şeyin son bulacağını hatırlatmaktan başka yapacak şeyi yoktu, İsa'ya ve Yüce Tann'ya şükürler olsun. Eskiden Paul Prentiss olan kişi bir ara diz hizasındaki çekmeceyi açmış ve içinden .40 Peacemaker Colt'unu çıkararak kucağına koymuştu. Önceki Efendi Humma'nın tecavüzcü Cameron'ı öldürdüğü tabancaydı. Pimli kendi döneminde kimseyi idam etmek durumunda kalmamıştı ve buna çok memnundu, ama tabancayı kucağında tutmak, ağırlığını hissetmek içini rahatlatıyordu. Gecenin o saatinde, üstelik her şey yolunda giderken neden rahatlama ihtiyacı duyduğu ise bir muammaydı. Tek bildiği Finli ve şef teknisyen Jenkins'in bodrum katında, faydalı aletlerin durduğu uzunca bir odanın bitişiğindeki küçük odada değil de bir okyanusun tabanındaymış gibi Derin Telemetri adını verdikleri radarda anormal biplemeler tespit ettiğiydi. Pimli yaklaşan kıyameti hissettiğini biliyordu, bunu inkâr edemezdi. Kendi kendine sadece büyükbabasının söylediği atasözünün etkisinde olduğunu, eve çok yaklaştığı için yumurtaları düşürmekten korktuğunu söylemişti.</p>
<p>Sonra banyoya girmiş, klozetin kapağını indirmiş ve dua etmişti. Hâlâ da oradaydı ama atmosferde bir değişiklik vardı. Ayak sesi duymamıştı, ama ofisinde biri olduğunu biliyordu. Mantık, kim olduğunun belli olduğunu söylüyordu. Gözlerini açmadan, elleri klozetin kapağı üzerinde kavuşmuş halde içeri seslendi: &quot;Finli? Finli o'Tego? Sen misin?&quot; &quot;Evet Efendi, benim.&quot;</p>
<p>Boru çalmadan o burada ne arıyordu? Sansar Finli'nin uykuya düşkünlüğünü herkes, Kırıcılar bile bilirdi. Ama bu sorunsuz günler için geçerliydi. Pimli o sırada dua ediyordu; gerçi içinden bir ses artık yalnız olmadığına dair uyarana dek olduğu yerde içi geçmişti. Konuğunun olduğunu öğrenince duasını bitirdi Tanrım sen bizi koru, amin! ve yüzünü buruşturarak yerinden doğruldu. Kahrolası sırtı, önünde taşımak zorunda olduğu göbeği hiç mi hiç umursamıyordu.</p>
<p>Finli pencerenin yanında durmuş, Peacemaker'a loş ışıkta bakıyor, kabzasındaki plakalar üzerindeki ince işçiliği hayranlıkla inceliyordu.</p>
<p>&quot;Bu Cameron'ın hayatına son veren tabanca, değil mi?&quot; diye sordu Finli &quot;Tecavüzcü Cameron'ın.&quot;</p>
<p>Pimli başını salladı. &quot;Dikkat et, evlat. Dolu.&quot; &quot;Altılık mı?&quot;</p>
<p>&quot;Sekiz! Kör müsün? Silindirin büyüklüğüne bak, Tanrı aşkına.&quot; Finli buna gerek görmedi. Tabancayı Pimli'ye uzattı. &quot;Tetiği çekmeyi biliyorum, evet biliyorum ve tabancalar konusunda başka bir şey bilmem gerekmiyor.&quot;</p>
<p>&quot;Doluysa evet. Neden bu saatte buraya gelip sabah dualarını eden bir adamı rahatsız ediyorsun?&quot;</p>
<p>Finli, ona baktı. &quot;Ben sana neden sabahlığın ve terliklerinle tek gözün açık halde değil de giyinip taranmış olarak dua ediyor olduğunu sorarsam ne diyeceksin?&quot;</p>
<p>&quot;Huzursuzum. Hepsi bu. Sanırım sen de öyle.&quot; Finli gülümsedi. &quot;Huzursuz! İçinde tuhaf bir his olması gibi.&quot; &quot;Evet, bir bakıma öyle.&quot;</p>
<p>Finli'nin gülümsemesi genişledi ama Pimli'ye gerçekmiş gibi görünmüyordu. &quot;Hoşuma gitti! Çok hoşuma gitti! Huzursuzmak! Huzursuzuyorum!&quot; &quot;Hayır,&quot; dedi Pimli. &quot;'Huzursuzum' diye kullanılır.&quot;</p>
<p>Finli'nin gülümsemesi soldu. &quot;Ben de huzursuzum. İçimde tuhaf bir his var.&quot;</p>
<p>&quot;Derin Telemetri yine mi öttü?&quot;</p>
<p>Finli omuz silktikten sonra başını salladı. Derin Telemetri'yle ilgili en büyük sorun, neyi tespit ettiğini hiçbirinin bilmemesiydi. Telepati, teIeportasyon (Tanrı esirgesin) hatta gerçeklik kumaşının derinliklerindeki titreşimler... Ayı'nın Işını'nın kırılmasının artçı etkileri olabilirdi. Ne olduğunu bilmek imkânsızdı. Ama daha önce karanlık ve sessiz olan aletin sesi son dört ayda giderek daha çok çıkmaya başlamıştı.</p>
<p>&quot;Jenkins ne diyor?&quot; diye sordu Pimli. Peacemaker'ı omuz askısına neredeyse düşünmeden yerleştirdi ve böylece sizi duymak istemeyeceğin,z, beni ise anlatmak istemeyeceğim şeye bir adım daha yaklaştırdı.</p>
<p>&quot;Jenkins dili olacak o uçan halı ne taşıyorsa onu söylüyor,&quot; dedi o'Tego omuzlarını kabaca silkerek. &quot;Derin Telemetri'nin düğmelerinin ve ekranlarının üzerindeki sembollerin ne anlama geldiğini bilmeyen birinin fikrini niye soruyorsun?&quot;</p>
<p>&quot;Sakin ol,&quot; dedi Pimli elini güvenlik şefinin omzuna koyarak. Finli'nin Turnbull &amp; Asser gömleğinin altındaki bedenin hafifçe sarsıldığım hissedince şaşırdı ve hafifçe telaşlandı. Finli titriyor gibiydi. &quot;Sakin ol, dostum! Öylesine sordum.&quot;</p>
<p>&quot;Uyuyamıyorum, okuyamıyorum, düzemiyorum bile,&quot; dedi Finli. &quot;Gan aşkına, üçünü de denedim! Benimle birlikte Damli Evi'ne yürü ve lanet olası verilere bir göz at olur mu? Belki sen bir anlam çıkarırsın.&quot;</p>
<p>&quot;Ben teknisyen değil, buranın sorumlusuyum,&quot; dedi Pimli yumuşak sesle ama kapıya yönelmişti bile. &quot;Ama nasılsa yapılacak daha iyi bir işim yok ve...&quot;</p>
<p>&quot;Belki sadece sonun yaklaşıyor olmasıdır,&quot; dedi Finli kapının eşiğinde duraksayarak. &quot;Böyle bir şey için sadece denebilirse, tabi!&quot;</p>
<p>&quot;Belki odur,&quot; dedi Pimli ılımlı bir tonda. &quot;Ve sabah havası alıp bir yürüyüş yapmanın bize hiçbir zararı... Hey! Hey, sen! Ordaki! Rod! Seninle konuşurken bana bak!&quot;</p>
<p>Kot kumaşından tulum giymiş (kalça kısmı aşınmış, rengi neredeyse tamamen beyaza dönmüştü) sıska Rod söyleneni yaptı. Yanakları hafifçe tombul ve çillerle kaplıydı. Mavi gözlerinin tonu, o an telaşla bakıyor olmasına rağmen çarpıcıydı. Bir tarafı neredeyse tamamen erimiş olan ve ona tek burun deliği varmış görünümü veren burnu hariç oldukça iyi görünüyor sayılırdı. Bir sepet taşıyordu. Pimli bu zavallıyı daha önce evin civarında görmüş gibiydi ama emin olamıyordu. Bütün Rodlar, ona aynı gibi geliyordu.</p>
<p>Önemi yoktu. Kimlik teşhisi Finli'nin işiydi ve kontrolü hemen eline almış, belinden bir lastik eldiven çıkararak bir yandan takıp bir yandan da Rod'a doğru yürümeye başlamıştı. Rod sepeti daha da sıkı kavrayarak duvara doğru geriledi ve korkudan olacak gürültüyle osurdu. Pimli gülümsememek için yanağının içini sertçe ısırmak zorunda kaldı.</p>
<p>&quot;Hayır, hayır, hayır!&quot; diye bağırdı güvenlik şefi ve eldivenli eliyle Rod'un suratına bir tokat indirdi. (Roderick'in Evlatları'yla tensel temas iyi değildi, çok fazla hastalık taşıyorlardı.) Rod'un ağzından salya, burun deliğinden kan fışkırdı. &quot;Benimle konuşurken ki... kutunu kullanma, sai Haylis! Sura tındaki delik ondan daha iyi sayılmaz ama hiç olmazsa bana saygıyla karşılık verebilir. Verse iyi olur!&quot;</p>
<p>&quot;Selam olsun, Finli o'Tego!&quot; diye mırıldandı Haylis ve selam vermek için yumruğunu alnına öyle sert indirdi ki kafası arkasındaki duvara çarptı dank! Bu bardağı taşıran son damla oldu ve Pimli kendini tutamayarak güldü. Ha ha ha! Finli Damli Evi'ne doğru yürürlerken onu bu yüzden kınayamayacaktı zira kendisi de gülümsüyordu. Ama Pimli sivri dişleri olduğu gibi ortaya seren bu gülümsemenin Haylis adındaki Rod'un içini rahatlatacağını pek sanmıyordu. &quot;Selam olsun bekçi Finli, uzun günler ve hoş geceler dilerim, sai!&quot;</p>
<p>&quot;Bu daha iyi,&quot; dedi Finli. &quot;Fazla değil, ama daha iyi. Boru ve Güneş'ten önce burda ne halt ediyorsun? O sepetin içinde ne var?&quot;</p>
<p>Haylis sepeti telaşla göğsüne bastırdı. Finli'nin gülümsemesi hemen kayboldu.</p>
<p>&quot;Derhal sepetin kapağını kaldırıp bana içinde ne olduğunu göstermezsen dişlerini yerden toplayacaksın.&quot; Kelimeler alçak bir hırıltı halinde çıkmıştı.</p>
<p>Pimli bir an için Rod'un söyleneni yine de yapmayacağını düşündü ve içinde hafif bir alarm hissi belirdi. Sonra yaratık sepetin kapağını yavaşça kaldırdı. Sepetin iki yanında tutamakları vardı. Rod sepeti gönülsüzce ileri uzatarak tuttu. Aynı anda hasta görünüşlü, çapaklı gözlerini kapatarak bir darbe bekliyormuşçasına başını diğer tarafa çevirdi.</p>
<p>Finli sepetin içine baktı. Uzunca bir süre hiçbir şey söylemedi, sonra kahkahalarla gülerek Pimli'den gidip sepetin içine bakmasını istedi. Efendi neye bakıyor olduğunu görür görmez anladı, ama ne anlama geldiğini çözmek bir dakikasını aldı. Aklına sıktığı sivilceden çıkan kanlı irini ordövr tabağını konuğuna doğru tutan bir ev sahibi gibi ikram edişi gelmişti. Rod'un sepetinin içinde bir yığın kullanılmış kâğıt mendil vardı. Kleenex.</p>
<p>&quot;Bu sabah çöpleri alman için seni Tammy Kelly mi çağırdı?&quot; diye sordu Pimli.</p>
<p>Rod korkuyla başını salladı.</p>
<p>&quot;Çöpler içinden hoşuna giden ne varsa alabileceğini söyledi mi?&quot; Rod'un yalan söyleyeceğini sandı. Söylerse ona bir dürüstlük dersi olması için Finli'ye yaratığı dövmesini emredecekti. Ama Rod Haylis başını üzgünce iki yana salladı. &quot;Pekâlâ,&quot; dedi Pimli rahatlayarak. Dayak, ulumalar ve gözyaşları için fazla erkendi. Kahvaltıdan önce iştahı kapatırdı. &quot;Ödülünü alıp gidebilirsin. Ama bir dahaki sefere izin iste yoksa canın fena halde yanar. Anlaşıldı mı?&quot; Rod başını hızla salladı.</p>
<p>&quot;Git o halde! Evimden ve gözümün önünden def ol!&quot; Birer şeker gibi yiyeceği sümüklü mendillerle dolu sepeti sıkıca tutarak uzaklaşmasını izlediler. İkisi de zavallı yaratık gözden kaybolana dek ciddiyetini korumak için olağanüstü bir çaba sarf etmek zorunda kalmıştı. Rod görüş alanlarından çıkar çıkmaz kahkahalara boğuldular. Finli o'Tego katılırcasına gülerek duvara doğru geriledi. Öyle şiddetli çarpmıştı ki asılı resimlerden biri yere düştü. Finli histerik bir şekilde ulurcasma gülmeye devam ederek yere kaydı. Pimli yüzünü ellerine gömdü ve koca karnı ağrıyana dek güldü. Kahkahalar güne başlarken içlerini saran kara bulutları dağıtmış, gerginliklerini yok etmişti.</p>
<p>&quot;Çok tehlikeli biriymiş!&quot; dedi Finli tekrar konuşabildiğinde. Tüylü eliyle gözlerindeki yaşları siliyordu.</p>
<p>&quot;Sümük Sabotajcısı!&quot; dedi suratı kıpkırmızı olan Pimli. Göz göze gelince yine kahkahalara boğuldular ve üçüncü katta uyuyan kâhyayı uyandırana dek güldüler. Tammy Kelly aşağıdaki fcamai'lefl dinleyip onaylamaz bir tavırla loşluğa bakarak dar yatağında yatıyorduDerileri nasıl olursa olsun ona göre erkeklerin hepsi aynıydı.</p>
<p>İnsan Efendi ve taheen güvenlik şefi kol kola Damli Evi'ne doğru yürüdü. Bu arada Roderick'in Evladı başını önüne eğmiş, yüreği ağzında, jfljzey kapısına doğru telaşla uzaklaşıyordu. Ucuz kurtulmuştu! Evet! Sansarkafa ona, &quot;Haylis, içeriye bir şey bıraktın mı?&quot; diye sorsaydı elinden geldiğince yalan söylemeye çalışacaktı ama onun gibiler Finli o'Tego gibilere yalan söylemekte hiç iyi sayılmazdı! Foyası mutlaka ortaya çıkardı. Ama Gan'a şükürler olsun, anlamamışlardı. Silahşor'un ona verdiği o top gibi §ey şjmdi arkadaki yatak odasında kendi kendine hafifçe vızıldıyordu. Söylendiği gibi onu çöp sepetinin içine koymuş ve yine söylendiği gibi üzerini kâğıt mendillerle örtmüştü. Atılmış mendilleri alabileceğini kimse söylememişti, ama ağız sulandıran kokularına karşı koyamamıştı. Hem sonuçta iyi de olmuştu, değil mi? Evet! Ona cevaplayamayacağı bir sürü soru sormak yerine gülmüş ve gitmesine izin vermişlerdi. Keşke dağa tırmanıp Hantal Billy ile tekrar oynayabilseydi ama Ted adındaki beyaz saçlı insan ona işini bitirdikten sonra çok çok uzağa gitmesini söylemişti. Ve silah sesleri duyacak olursa Haylis'in sesler kesilene kadar bir yere saklanması gerekiyordu. Saklanacaktı, elbette saklanacaktı. Gilead'lı Roland'ın ondan istediğini yapmamış mıydı? Vızıldayan toplardan ilki şimdi yatakhanelerden birinde, Feveral'da; iki tanesi Kırıcılar'ın çalıştığı ve görev başında olmayan muhafızların uyuduğu Damli Evi'nde; sonuncusu ise Efendi'nin Evi'ndeydi... neredeyse yakalandığı yer! Haylis vızıldayan topların ne yaptığını bilmiyor, bilmek de istemiyordu. Bulabilirse kız arkadaşı Garma ile birlikte oradan uzaklaşacaktı. Silahlar patlarsa derin bir deliğe saklanırlar ve mendillerini onunla paylaşırdı. Bazılarının üzerinde sadece tıraş sabunu vardı ama diğerlerinin üzeri sümük ve burun pisliğiyle doluydu. Baştan çıkarıcı kokularını o an bile alabiliyordu. En iri ve kanlı olanı Garma'ya verecekti. Belki onun sayesinde aşna fişne yapmalarına razı olurdu. Garma ile aşna fişne yapma düşüncesiyle gülümseyen Haylis daha hızlı yürümeye başladı.</p>
<p>&nbsp;</p>
<p><b>2</b></p>
<p>&nbsp;</p>
<p>Yerleşim bölgesinin kuzeyindeki barakalardan birinin gerisinde Suzie'nin Gezinti Bisikleti'nin üzerine oturmuş olan Susannah, Haylis'in gj. dişini izledi. Şekilsiz, zavallı sai'mn bir şeye gülümsemekte olduğunu görünce her şeyin yolunda gitmiş olabileceğini düşündü. Bu iyi bir haberdi. Haylis görüş alanından çıkınca dikkatini yine Algul Siento'nun kendi tarafındaki ucuna yöneltti.</p>
<p>Her iki taş kuleyi de görebiliyordu (tepenin yamacı altını gizlediği için sol taraftaki kulenin sadece üst yarısını görebiliyordu). Bir tür sarmaşıkla sarılıydılar. Etraftaki arazinin çıplaklığını gören Susannah yabani değil, özel yetiştirilmiş olduklarını düşündü. Batı kulesinde bir adam, rahat bir sandalyede oturuyordu. Doğudaki kulenin parmaklıklarında kunduz kafalı bir taheen ve bir sığ adam vardı (eğer insansa çok çirkin bir orospu çocuğu olması gerektiğini düşündü Susannah). Bir sohbete dalmış görünüyordu. Vardiyalarını bitirip kahvaltıya gitmek için borunun çalmasını bekliyorlardı besbelli. İki gözetleme kulesinin arasında üç sıra halinde çitler uzanıyordu. Çitlerin aralarında devriye gezen muhafızların elektriğe kapılma tehlikesine maruz kalmamasını garantileyecek kadar mesafe vardı. Ama Susannah'nın görebildiği kadarıyla o sabah çitler arasında devriye gezen kimse yoktu. Çitlerin içindeki tek tük ahali de telaşsızca yürüyordu, hiçbiri bir yere yetişmeye çalışıyormuş gibi değildi. Önündeki uyuşuk manzara yüzyılın en başarılı aldatmacası değilse Roland haklıydı. Kesilmeden önce mezbahanın dışında son öğününü yiyen şişman domuzlar gibi korunmasızdılar; gcgecommala, pirzolalar konsun tavaya. Silahşorlar uzaktan kumandalı silahlar bulamamıştı, ama daha teknolojik görünen üç tüfeğin üzerinde FASİLA yazılı düğmeler bulunduğunu keşfetmişlerdi. Eddie bunların lazer silahları olduğunu söylemiş. ama kelimeyi ilk kez duyan Susannah hiçbir anlam verememişti. Jake bu tanesini Devartoi'den görünmeyecek bir yere götürüp denemelerini önermiş ama Roland bu teklifi derhal reddetmişti. Bunlar, saldırı planının üzerinden belki yüz kez geçtikleri önceki akşam oluyordu.</p>
<p>&quot;Haklı, evlat,&quot; demişti Eddie. &quot;Aşağıdaki palyaçolar hiçbir şey görmeyip duymasalar bile silahları ateşlediğimizi anlayabilir. Telemetrilerinjn ne tür titreşimleri tespit ettiğini bilemeyiz.&quot;</p>
<p>Susannah karanlığın onu gizlemesini fırsat bilerek üç lazeri yerleştirmişti. Zamanı gelince FASİLA düğmelerini ayarlayacaktı. Silahlar çalışıp yaratmaya çalıştıkları etkiye katkıda bulunabilir ya da çalışmayabilirdi. Zamanı geldiğinde şansını deneyecekti. Zaten yapabileceği başka bir şey de yoktu.</p>
<p>Susannah kalbi şiddetle çarparak müziğin başlamasını bekledi. Borunun ötmesini. Ve Rod'un bıraktığı sneetch'ler Roland'ın umduğu gibi çalışırsa alevleri.</p>
<p>&quot;En ideali muhafızların vardiyalarının değiştiği beş on dakika içinde kızgınlaşmaları olur,&quot; demişti Roland. &quot;Herkes oraya buraya gider, birbirine el sallar ve ayaküstü dedikodu yaparken. Bunun olmasını bekleyemeyiz tabi ama en azından umut edebiliriz.&quot;</p>
<p>Evet, o kadarını yapabilirlerdi... bir ellerini dilek diğerini bok için açmışlardı; bakalım önce hangisi dolacaktı. Ne olursa olsun, ilk kurşunu ateşleme zamanına Susannah karar verecekti. Ondan sonra ortalık karışacaktı. Lütfen Tanrı'm, doğru anı seçmeme yardım et.</p>
<p>Coyote makineli tüfeğin namlusunu omzuna doğru kaldırmış halde bekledi. Müzik başlayınca (galiba &quot;At's Amore&quot;un kaydedilmiş bir versiyonuydu) SGB'nin üzerinde yalpaladı ve yanlışlıkla tetiği çeker gibi oldu. Emniyet kapalı olmasaydı barakanın çatısına mermileri boşaltacak ve bir Çuval inciri berbat edecekti. Ama Roland, onu iyi eğitmişti, tetik parmağının altında hiç oynamadı. Yine de kalp atışlarının hızı iki katına çıktı belki üç ve hava serin olmasına rağmen şakaklarından aşağı ter süzülduğünü hissetti.</p>
<p>Müzik başlamıştı ve bu iyiydi. Ama tek başına yeterli değildi. Susannah boruyu beklemeye koyuldu.</p>
<p>&nbsp;</p>
<p><b>3</b></p>
<p>&nbsp;</p>
<p>&quot;Dino Martino,&quot; dedi Eddie neredeyse duyulamayacak kadar alçak sesle.</p>
<p>&quot;Hmm?&quot; dedi Jake anlamayarak.</p>
<p>Üçü, üzerinde soo HATTI yazan kapalı yük vagonunun gerisindeydi. Eski makinelerin ve vagonların atıldığı mezarlıkta oraya kadar ilerlemişlerdi. Yük vagonunun her iki taraftaki kapısı da açıktı; boşluktan çitleri, güney gözetleme kulelerini ve tek caddeli Pleasantville köyünü görebiliyorlardı. Daha önce çarşıda olan ve tek caddede kapalı dükkânların önünden matematik denklemlerine benzer şeyleri bağıra bağıra söyleyerek bir aşağı bir yukarı yürüyen altı kollu robot oradaydı.</p>
<p>&quot;Dino Martino,&quot; diye tekrarladı Eddie. Oy, Jake'in ayaklarının dibinde oturuyor, altm halkalı parlak gözleriyle onlara bakıyordu. Eddie eğilip hayvanın başını kısaca okşadı. &quot;Bu şarkının orijinalini Dean Martin söylemişti.&quot;</p>
<p>&quot;Öyle mi?&quot; diye sordu Jake kuşkuyla.</p>
<p>&quot;Elbette. Ama biz 'Ay dudaklarına koca bir bok parçası gibi yapıştığında' diye söylerdik...&quot;</p>
<p>&quot;Susun lütfen, size uyarsa,&quot; diye mırıldandı Roland.</p>
<p>&quot;Daha duman kokusu almıyorsunuz, değil mi?&quot; diye sordu Eddie.</p>
<p>Jake de Roland da başını iki yana salladı. Roland sandal ağacından kabzası olan büyük tabancasını kuşanmıştı. Jake'te bir AR15 vardı ama Oriza torbası yine omzuna asılıydı ve sebebi şans getirmesi değildi. Her şey yolunda giderse yakında Roland ile onları kullanacaklardı.</p>
<p>&nbsp;</p>
<p><b>4</b></p>
<p>&nbsp;</p>
<p>Evinde &quot;yardımcılar&quot; çalıştıran pek çok kişi gibi Pimli Prentiss de yanında çalışanların hedefleri, tutkuları ve duygulan olan yaratıklar olduğundan bihaberdi. Öğleden sonraları bir bardak viskisi, saat altı buçukta pirzolası (az pişmiş) önüne getirildiği sürece onun için sorun yoktu. Tammy (kâhyası) ve Tassa'nın (uşak) birbirinden nefret ediyor olduğunu duysa muhakkak çok şaşırırdı. Ne de olsa onun yanında birbirlerine kusursuz (belki biraz da soğuk) bir saygıyla davranırlardı.</p>
<p>Ama o sabah &quot;At's Amore&quot; (Billion Bland Strings yorumu) Algul Siento'nun gizli hoparlörlerinden yayılmaya başladığında Pimli etrafta değildi. Efendi o sırada Jakli adındaki kuzgun kafalı taheen ve güvenlik şefi ile çarşıda yürüyordu. Derin Telemetri'den bahsediyorlardı ve son kez çıkıp gittiği ev Pimli'nin aklının ucundan bile geçmiyordu. Tammy Kelly'nin (geceliği içinde) Sonesh'li Tassa'yla (hâlâ ipek pijamaları içinde) kilerdeki erzaklar üzerine bir savaşa tutuşmak üzere olduğunu bilmediği muhakkaktı.</p>
<p>&quot;Şuraya bak!&quot; diye bağırdı Tammy. Loş mutfakta ayakta duruyorlardı. Çok geniş bir mutfaktı ve elektrikli lambalardan sadece üçü yanıyordu. Stokta çok az ampul vardı ve onlar da Çalışma Odası'nda lazım olabileceği düşüncesiyle saklanıyordu.</p>
<p>&quot;Neye bakayım?&quot; Somurtkan. Huysuz. Yoksa o büktüğü dudağın üzerinde ruj kalıntıları mı vardı? Galiba öyleydi.</p>
<p>&quot;Raflardaki boşlukları görmüyor musun?&quot; diye sordu Tammy öfkeyle. &quot;Baksana! Haşlanmış fasulye kalmamış...&quot;</p>
<p>&quot;Haşlanmış fasulyeler onun umurunda bile değil, bunu sen de biliyorsun...&quot;</p>
<p>&quot;Tonbalığı da yok, onu da mı yemiyor yani? Tonbalığını kulaklarından taşana kadar yer ve sen de bunu biliyorsun!&quot;</p>
<p>&quot;Biraz durup...&quot;</p>
<p>&quot;Çorba da kalmamış...&quot;</p>
<p>&quot;Saçmalama!&quot; diye bağırdı Tassa. &quot;Surda var ve surda, orda...&quot;</p>
<p>&quot;Ama en sevdiği Campbell's yok,&quot; diye üste çıktı Tammy heyecanı artıp ona yaklaşarak. Daha önce hiç yumruk yumruğa kavga etmemişlerdi ama Tassa o gün bir ilkin gerçekleşebileceğini düşünüyordu. Ve onun <span class="t9">iç</span>in hava hoştu! Şişko kaltağın gözüne bir yumruk indirmek fazlasıyla çekici bir fikirdi. &quot;Hiç Campbell's görebiliyor musun, nerde büyüdüysen oralı Tassa?&quot;</p>
<p>&quot;Bir kutu konserveyi getirmekten aciz misin?&quot; diye sordu Tassa bir adım öne çıkarak; şimdi neredeyse burun buruna idiler ve kadın çok iri uşaksa narin yapılı olmasına rağmen genç adam hiçbir korku belirtisi göstermiyordu. Tammy gözlerini kırpıştırdı ve Tassa'nın mutfağa gelişinden sonra ilk kez tek istediği bir fincan kahveydi, teşekkürler derim yüzünde öfkeden başka bir ifade belirdi. Huzursuzluk, hatta korku olabilirdi. &quot;Kolların bir kutu konserveyi taşıyamayacak kadar güçsüz mü, nerde büyüdüysen oralı Tammy?&quot;</p>
<p>Kadın bu sözlerden rahatsız olarak dikleşti. Gıdısı (sürdüğü gece kremi yüzünden hafifçe parlıyordu) sinirle titredi. &quot;Kilerden malzeme getirmek uşağın görevidir! Ve sen de bunu çok iyi biliyorsun!&quot;</p>
<p>&quot;Bu yardım etmeni yasaklayan bir kanun değil. Bildiğin gibi dün çimleri biçmekle meşguldüm. Sen ise elinde bir bardak buzlu çayla en sevdiğin koltukta keyif çatıyordun.&quot;</p>
<p>Tammy korkusunu unutarak parladı. &quot;Benim de herkes kadar dinlenmeye hakkım var! Yerleri daha yeni silmiştim...&quot;</p>
<p>&quot;Bana yerleri silen Dobbie'ymiş gibi gelmişti oysa,&quot; dedi Tassa. Dobbie, &quot;ev cini&quot; olarak bilinen, evlerde kullanılan bir tür robottu. Eskiydi ama hâlâ iş görüyordu.</p>
<p>Tammy'nin öfkesi daha da arttı. &quot;Sen ev işleri hakkında ne bilirsin karı kılıklı şorolo herif?&quot;</p>
<p>Tassa'nın normalde solgun olan yanaklarına kan hücum etti. Ellerini yumruk yaptığının farkındaydı, özenle düzelttiği tırnakları etine batıyordu. Bu şekilde ağız dalaşına girmek ona çok saçma geliyordu; sona yaklaşmışlardı ve sonsuzluk uçurumunun kenarında duran iki aptaldan ibaretlerdi ama o an bunların hiçbiri umurunda değildi. Yaşlı sürtük yıllardır onunla uğraşırdı ve şimdi asıl sebebi ortaya çıkmıştı. Çıplak gerçek açık seçik önünde duruyordu işte.</p>
<p>&quot;Seni rahatsız eden bu mu, sai?&quot; diye sordu bal gibi tatlı bir sesle. &quot;Deliğe sokmak yerine sopayı öpmem mi sorun?&quot;</p>
<p>Tammy Kelly'nin yanakları artık pembeden bordoya dönüşmüştü. O kadar ileri gitmeyi hesaplamamıştı ama artık gittiğine gittiklerine göre, çünkü bir kavga çıktıysa bunda ikisinin de payı vardı geri adım atmayacaktı. Atarsam ne olayım, diye düşündü.</p>
<p>&quot;Efendi'nin İncil'inde eşcinselliğin günah olduğu yazıyor,&quot; dedi çenesini kaldırarak. &quot;Kendim okudum, evet okudum. Üçüncü bölüm, mısra...&quot;</p>
<p>&quot;Peki İncil'de oburluk için ne yazıyor?&quot; diye sordu Tassa. &quot;Memeleri kovalar, kıçı da mutfak masası kadar büyük kadınlar için ne...&quot;</p>
<p>&quot;Kıçımın başımın büyüklüğü seni ilgilendirmez, seni küçük şorolo!&quot;</p>
<p>&quot;En azından ben bir erkeği elde edebiliyorum,&quot; dedi Tassa tatlı bir sesle. &quot;Ve yatağımda turtamı parmaklamadan önce...&quot;</p>
<p>&quot;Bu ne cüret!&quot; diye tiz sesle bağırdı Tammy. &quot;Ben kapamadan o leş çeneni kapat!&quot;</p>
<p>&quot;...apış aramdaki örümcek ağlarını temizlemek için...&quot; &quot;Eğer susmazsan dişlerini dökeceğim!&quot;</p>
<p>&quot;...elimde bir toz beziyle yatmıyorum.&quot; Sonra aklına daha etkili bir hakaret geldi. &quot;Kirli yaşlı turtamı!&quot;</p>
<p>Tammy onunkilerden epeyce iri olan yumruklarını sıktı. &quot;En azından ben hiçbir zaman...&quot;</p>
<p>&quot;Rica ederim daha fazlasını söyleme, sai.&quot;</p>
<p>&quot;...bir adamın o iğrenç yaşlı şeyini... şeyini...&quot;</p>
<p>Yüzünde aklı karışmış gibi bir ifadeyle susup havayı kokladı. Tassa da kokladı ve kokunun yeni olmadığını fark etti. Tartışmanın başından beri vardı ama o an daha şiddetliydi.</p>
<p>&quot;Bu koku...&quot; dedi Tammy.</p>
<p>&quot;Duman!&quot; diye tamamladı Tassa ve panik içinde birbirlerine baktılar. Yumruk yumruğa bir kavgaya beş saniye kala tartışma sona ermişti. Jammy'nin gözleri fırının gerisindeki uyarı levhasına odaklandı. Benzer levhalar Algul Siento'nun dört bir yanında bulunurdu, çünkü binaların tümü ahşaptı. Eski ve ahşap, <i>YANGINSIZ ORTAMLAR </i><i>İ</i><i>Ç</i><i>İ</i><i>N EL ELE ÇALI</i><i>Ş</i><i>MALIYIZ</i>, yazıyordu levhada.</p>
<p>Yakınlarda bir yerde koridorun gerisinde hâlâ çalışmakta olan duman dedektörlerinden biri kulak tırmalayan, yüksek ve ürkütücü bir çiğli, ğa başladı. Tammy yangın söndürücüyü almak için aceleyle kilere koştu.</p>
<p>&quot;Sen de kütüphanedekini al!&quot; diye bağırdı. Tassa hiç itiraz etmeden kütüphaneye koştu. Hepsinin birden korktuğu tek tehlike yangındı.</p>
<p>&nbsp;</p>
<p><b>5</b></p>
<p>&nbsp;</p>
<p>Güvenlik Şefi Yardımcısı Gaskie o'Tego Damli Evi'nin tam arkasındaki yatakhane olan Feveral'un girişinde James Cagney ile konuşuyordu. Cagney kovboy gömleklerini ve bir altmış beşlik boyuna beş santim daha ekleyen kovboy çizmelerini çok seven kızıl saçlı bir cantoi'ydi. Her ikisinin elinde de mandallı kâğıt altlıkları vardı. Damli'nin güvenlik planında bir sonraki hafta yapacakları bazı önemli değişiklikleri tartışıyorlardı. İkinci vardiya için görevlendirilmiş muhafızlardan altısı bir insan hastalığından dolayı yorgan döşek yatıyordu. Gök Gürültüsü'nde hastalık boldu herkesin bildiği gibi havası hastalık taşıyordu ve eski insanların bıraktıkları da zehir saçıyordu ama işlerini genellikle fazla aksatmıyordu. Gangli Kara Ölüm veya Kızgın Titreme gibi bir salgın yaşamadıkları için şanslı olduklarını söylerdi.</p>
<p>İki adamın ötesinde, Damli Evi'nin arkasındaki taş döşeli avluda sabahın erken saatlerinde başlamış bir basketbol maçı hararetle sürüyordu. Taheen ve cantoi muhafızlar (boru öttüğü zaman resmen görev başında olacaklardı) Kırıcılar'dan oluşan bir takıma karşı oynuyordu. Gaskie, Joey Rastosovich'in çok uzak mesafeden yaptığı atışı izlediç«#f. Trampas topu aldı ve kepini kısa süreliğine kaldırıp başını kaşıdıktan sonra sürmeye başladı. Gaskie gardiyanlık ettikleri yetenekli hayvanlara karşı uygunsuz bir ilgi ve yakınlık gösteren Trampas'a pek aldırmıyordu. Ted Brautıgan yatakhanenin önündeki basamaklara oturmuş maçı izliyordu. Elin her zamanki gibi bir Nozzala kutusu vardı.</p>
<p>&quot;Aman boş ver,&quot; dedi James Cagney sıkıcı bir tartışmaya son vermek isteyen birinin sıkkın sesiyle. &quot;Birkaç insanı bir iki gün için çit devriyesinden almaya aldırmıyorsan...&quot;</p>
<p>&quot;Brautigan sabahın bu kör saatinde niye ayakta?&quot; diye araya girdi Gaskie. &quot;Oysa öğleden önce hiç ortalarda görünmez. Birlikte takıldığı o genç de öyle. Adı neydi?&quot;</p>
<p>&quot;Earnshaw mu?&quot; Brautigan, Ruiz adındaki geri zekâlıyla da takılırdı ama Ruiz genç sayılmazdı.</p>
<p>Gaskie başını salladı. &quot;Evet Earnshaw, onu diyorum. Bu sabah görevde. Onu Çalışma Odası'nda gördüm.&quot;</p>
<p>Brautigan'ın neden kuşlarla bir kalktığı (hoş, Gök Gürültüsü'nde fazla kuş kalmamıştı) Cag'in (arkadaşları öyle diyordu) umurunda değildi. Tek istediği şu nöbet çizelgesini halletmek ve Damli'ye gidip bir tabak yumurta yemekti. Duyduğuna göre Rodlardan biri taze frenk soğanı bulmuştu ve...</p>
<p>&quot;Burnuna bir koku geliyor mu, Cag?&quot; diye aniden sordu Tego'lu Gaskie.</p>
<p>James Cagney adındaki cantoi Gaskie'ye osurup osurmadığını soracakken duraksadı. Gerçekten bir koku alıyordu. Duman mıydı? Cag öyle olduğunu düşünüyordu.</p>
<p>&nbsp;</p>
<p><b>6</b></p>
<p>&nbsp;</p>
<p>Ted, Feveral Yatakhanesi'nin soğuk basamaklarına oturmuş kötü kokan havayı içine çekiyor ve basketbol oynayan insanlarla taheen'ler'm birbirlerine söylediklerini dinliyordu. (Cantoi'er bu atışmalara dahil olmuyordu, kendilerini öyle kabalıklar için fazla yüksekte görürlerdi.) Kalbi şiddetle ama normal hızda çarpıyordu. Dönüşü olmayan bir nokta varsa o noktayı bir süre önce geçmişti. Belki de sığ adamların onu Connecticut'tan yaka paça getirdiği geceydi. Sheemie Ruiz'in yakınlarda olduklar'nı ısrarla söylediği silahşorlara ulaşmak için Dinky'ye yanaştığı gece olması daha muhtemeldi. O an gergindi (Dinky, yay iyice gerildi derdi) ama sinirli miydi? Hayır. Son derece sakindi. O huzursuzluk, kararlarından emin olmayan insanlara özgüydü.</p>
<p>Arkasında bir salağın (Gaskie) diğer salağa (Cagney) bir koku alıp almadığını sorduğunu duydu ve Haylis'in görevini başarıyla yerine getirdiğinden Ted emin oldu; oyun başlamıştı. Elini cebine sokup bir kâğıt parçası çıkardı. Üzerinde şunlar yazılıydı: <i>ELLER</i><i>İ</i><i>N</i><i>İ</i><i>Z</i><i>İ</i><i> KALDIRIP GÜNEYE G</i><i>İ</i><i>D</i><i>İ</i><i>N, CANINIZ YANMAYACAK.</i></p>
<p>Yayın yapmaya hazırlanarak gözlerini yazıya dikti.</p>
<p>Arkasında, Feveral Yatakhanesi'ndeki duman alarmı anırmaya benzer bir sesle ötmeye başladı.</p>
<p>İşte başlıyoruz, işte başlıyoruz, diye düşündü Ted ve kuzeye, ilk kurşunu atacak kişinin kadının saklanıyor olduğunu umduğu yere baktı.</p>
<p>&nbsp;</p>
<p><b>7</b></p>
<p>&nbsp;</p>
<p>Çarşıdan Dami Evi'ne giden yolun dörtte üçlük bölümünü kat etmiş olan Efendi Prentiss bir yanında Finli, diğer yanında Jakli olduğu halde aniden durdu. Boru hâlâ ötmemişti, ama arkalarından yüksek bir ses geliyordu. Tam sesin geldiği yöne doğru dönüyorlardı ki, yerleşim bölgesinin diğer ucundan... yatakhanelerin olduğu yerden bir başka alarm sesi yükseldi.</p>
<p>&quot;Neler...&quot; diye başladı Pimli.</p>
<p>...oluyor diyecekti ama devam edemeden Tammy Kelly, peşinde evin uşağı Tassa ile Efendi'nin Evi'nin ön kapısından dışarı fırladı. Her ikisi de kollarını havaya kaldırmış sallıyordu.</p>
<p>&quot;Yangın!&quot; diye haykırdı Tammy. &quot;Yangın!&quot;</p>
<p>Yangın mı?Ama bu imkânsız, diye düşündü Pimli. Bu duyduğum yan§n alarmıysa ve yatakhanelerden gelen ses de yangın alarmına aitse mutlaka...&quot;</p>
<p>&quot;Yanlış alarm olmalı,&quot; dedi Finli'ye. &quot;Bu yangın alarmları bazen böyle yapıyor. Pilleri...&quot;</p>
<p>Ama bu umut dolu cümleyi bitiremeden Efendi'nin Evi'nin pencerelerinden birinin camları patladı. Cam parçalarını turuncu alevler takip etti.</p>
<p>&quot;Tanrılar!&quot; diye bağırdı Jakli vızıltıh sesiyle. &quot;Gerçekten yangın!&quot;</p>
<p>Pimli ağzı bir karış açık halde bakakalmıştı. Sonra aniden bir başka yangın alarmı ötmeye başladı. Bu seferki kesik kesik, hıçkırığa benzer bir ses çıkarıyordu. Yüce Tanrı, sevgili İsa, bu Damli Evi'nin alarmlarından biriydi! Elbette orada herhangi bir sorun olama...</p>
<p>Finli o'Tego kolunu yakaladı. &quot;Efendi,&quot; dedi sakin sayılabilecek bir sesle. &quot;Başımız belada.&quot;</p>
<p>Pimli karşılık veremeden vardiya değişimini belirten boru öttü. Ve o an, önlerindeki yedi dakikalık sürede ne kadar savunmasız olacaklarını kavradı. Her tür tehdide karşı hassas.</p>
<p>Saldırı kelimesini aklına bile getirmek istemiyordu. En azından şimdilik.</p>
<p>&nbsp;</p>
<p><b>8</b></p>
<p>&nbsp;</p>
<p>Dinky Earnshaw sonsuzlukmuş gibi görünen bir süredir fazla doldurulmuş koltukta oturuyor, partinin başlamasını sabırsızlıkla bekliyordu. Çalışma Odası'nda olmak onu genellikle neşelendirirdi herkesi neşelendirirdi, &quot;iyi akıl&quot; etkisiydi bu ama o gün sadece içindeki yayların giderek daha fazla gerildiğini ve bağırsaklarının tortop olduğunu hissediyordu. İyi akıl dalgasıyla yükselip ara sıra balkondan aşağı bakan taheen'l&amp;rm ve cantoi'lerin farkındaydı ama beynini kurcalamalarından çekinmiyordu. En azından o konuda güvende olduğunu biliyordu.</p>
<p>O bir yangın alarmı mıydı? Galiba Feveral'dan geliyordu?</p>
<p>Belki. Belki de değil. Kimse etrafına bakınmıyordu.</p>
<p>Bekle, dedi kendi kendine. Ted bunun işin zor kısmı olacağını söylenetniş miydi? Hiç olmazsa Sheemie ayak altında değil. Odasında güvende. Corbett Yatakhanesi de yangınlardan uzak olacak. Bu yüzden sakin ol. Rahatla.</p>
<p>Duyduğu yangın alarmının sesiydi. Dinky bundan emindi. Şey... neredeyse emindi.</p>
<p>Kucağında bir bulmaca açıktı. Elli dakikadır sütunlardan birini sorulara aldırmadan saçma sapan harflerle dolduruyordu. Şimdiyse en üst satıra büyük, koyu harflerle şunu yazmıştı: ELLERİNİZİ KALDIRIP GÜNEYE GİDİN, CANINIZ YANMAYA</p>
<p>Tam o sırada üst kattaki yangın alarmlarından biri, muhtemelen batı kanadındaki, kulak tırmalayan bir sesle ötmeye başladı. Kırıcılar'ın birkaçı konsantrasyonlarının bozulması üzerine irkilerek etrafına bakındı, birkaçı ise şaşkınca bağırdı. Dinky de bağırdı, ama o rahatlamayla bağırmıştı. Rahatlama ve bir şey daha. Neşe miydi? Evet, neşe olması kuvvetle muhtemeldi. Çünkü yangın alarmı ötmeye başladığı an iyiaklın güçlü mırıltısı kesilmişti. Kırıcılar'ın tüyler ürpertici bileşik gücü fazla yük binmiş bir elektrik sigortası gibi atmıştı. Işın'm maruz kaldığı saldırı en azından o an için durmuştu.</p>
<p>Bu arada Dinky'nin yapması gereken bir iş vardı. Kucağındaki bulmacanın Türk halısının üzerine düşmesine aldırmayarak ayağa kalktı ve zihnini odadaki Kırıcılar'a fırlattı. Fazla zor bir iş değildi; neredeyse her gün Ted'in de yardımıyla bunun provasını yapmıştı. Ve işe yararsa? Kırıcılar mesajı alıp büyüterek Dinky'nin önerisini bir komut haline getirirse? O zaman yükselirdi. Yeni bir iyiakıl bütününde en baskın nota olurdu.</p>
<p>En azından umdukları buydu. (YANGIN BU MİLLET BİNADA YANGIN VAR) Bunu vurgulamak istercesine hafif bir patlama sesi oldu ve bir şey çökerken ilk duman bulutu havalandırma boşluğundan içeri süzülmeye başladı. Kırıcılar irileşmiş, şaşkın gözlerle etrafa bakındı. Bazıları ayağa kalktı.</p>
<p>Ve Dinky gönderdi: (ENDİŞELENMEYİN PANİK YAPMAYIN HER ŞEY YOLUNDA)</p>
<p>Kuzey merdiveninin kusursuz bir imgesini gönderdi ve imgeye Ktrıcılar'ı ekledi. Kuzey merdivenini tırmanan Kırıcılar'ı. Mutfaktan geçen jOncılar'ı. Batı kanadındaki muhafız yatakhanelerinden gelen ateş çıtırtısını, duman kokusunu da. Bu zihinsel yayının gerçekliğini kim sorgulayabilirdi? Yayını kimini, niçin yaptığını merak eden çıkacak mıydı? O an değil O an hepsinin tek hissettiği korkuydu. O an birilerinin onlara ne yapmaları gerektiğini söylemesini istiyorlardı. O birisi de Dinky Earnshaw'du. (KUZEY MERDİVENİNDEN ÇIKIN. KUZEY MERDİVENİNDEN ÇIKIN AKKA AVLUYA GİDİN) </p>
<p>Ve işe yaradı. O tarafa doğru yürümeye başladılar. Koyunların koçu, atların aygırı takip etmesi gibi. Bazıları iki temel düşünceyi çekip almış (PANİK YOK. PANİK YOK) (KUZEY MERDİVENİ. KUZEY MERDİVENİ) ve tekrar tekrar yayınlamaya başlamıştı. Daha da iyisi, Dinky bu mesajın yukarıdan geldiğini de duyabiliyordu. Balkonlardan onları gözleyen taheen'let ve cantoi'lerden.</p>
<p>Kimse koşmadı ve paniğe kapılmadı. Kuzey merdivenine doğru toplu göç başladı.</p>
<p>&nbsp;</p>
<p><b>9</b></p>
<p>&nbsp;</p>
<p>Barakanın gerisine saklanan Susannah SGB'nin üzerinde oturmuş, artık görülme endişesi duymadan bekliyordu. Duman dedektörleri en az üç tanesi kulakları sağır edercesine uluyordu. Bir yangın alarmının sesi onları bile bastırıyordu. Susannah alarm sesinin Damli Evi'nden geldiğinden emindi. Buna cevap verircesine yerleşim biriminin Pleasantville &quot;cundan kaz sesine benzer yüksek elektronik korna sesleri yükselmeye başladı. Bu gürültüye çalan çanların sesi eklendi.</p>
<p>Tüm bunlar güneyde olduğu için Devartoi'nin kuzeyinde bekleyen adının sarmaşık kaplı nöbetçi kulelerindeki üç muhafızın sadece sırtını görebiliyor olmasına şaşmamalıydı. Üç fazla değildi ama toplamın yüzde beşini teşkil ediyordu. Bir başlangıçtı.</p>
<p>Susannah silahının namlusuna baktı ve dua etti. Tann'm, hedefimi şaşmayayım... hedefimi tutturayım...</p>
<p>Yakında.</p>
<p>Yakında başlayacaktı.</p>
<p>&nbsp;</p>
<p><b>10</b></p>
<p>&nbsp;</p>
<p>Finli, Efendi'nin kolunu kavradı. Pimli güvenlik şefinin elinden kurtularak tekrar evine doğru yürüdü. Evin sol tarafındaki pencerelerden taşan alevlere ve dumana şaşkınca bakıyordu.</p>
<p>&quot;Efendi!&quot; diye bağırdı Finli, Pimli'nin kolunu tekrar kavrayarak. &quot;Bunu boş ver şimdi! Kırıcılar'ı düşünmemiz gerek! Kırıcılar'ı!&quot;</p>
<p>Bu sözler Pimli'ye ulaşmadı ama Damli Evi'nin yangın alarmının şok edici cayırtısı aklını başına getirdi. Sesin geldiği yöne dönünce bir anlığına Jakli'nin boncuğumsu kuş gözleriyle karşılaştı. İçlerinde panikten başka bir şey göremedi. Bu tuhaf bir şekilde Pimli'yi sakinleştirdi ve sükûnet hissini memnuniyetle karşıladı. Her yerde sirenler ve alarmlar çalıyordu. Biri, daha önce hiç duymadığı düzenli bir korna sesiydi. Galiba Pleasantville tarafından geliyordu?</p>
<p>&quot;Haydi, Efendi!&quot; dedi Finli o'Tego yalvarırcasına. &quot;Kırıcılar'ın iyi olduğundan emin olmalıyız...&quot;</p>
<p>&quot;Duman!&quot; diye bağırdı Jakli koyu renkli (ve hiçbir faydası olmayan) kanatlarını çırparak. &quot;Damli Evi'nden duman yükseliyor! Feveral'dan da!&quot;</p>
<p>Pimli, onu duymazdan geldi. Yanına almasına neyin yol açtığını kısa bir an için merak ederek Peacemaker'ı askısından çıkardı. Hiçbir fikf' yoktu ama tabancanın ağırlığı güven vericiydi. Tammy arkasında avazı çıktığı kadar bağırıyordu Tassa da öyle ama Pimli onları da duymazda geldi. Kalbi hızla çarpıyordu ama sakindi. Finli haklıydı. Önem sırasınin en başında Kırıcılar vardı. Bir tür elektrik yangınında veya sabotaj girişiminde eğitimli psişik personelin üçte birini kaybetmeyi göze alamazdı. Başım güvenlik şefine doğru salladı ve Damli Evi'ne doğru koşmaya başladılar Jakli yanlarında bir Warner Bros çizgi filminden fırlamış bir kaçak gibi kanat çırpıp viyaklayarak koşturuyordu. Gaskie ileride bir yerlerde haykırıyordu. Ve sonra New Jersey'li Pimli kanını donduran bir ses duydu: süratli bir çatçatçat. Silah sesi! Palyaçonun teki Kırıcılar'ına ateş ediyorsa gün sona ermeden başı bir kazığa geçirilecekti, tanrılar adına! O an saldırıya maruz kalanın kıymetli Kırıcılar'ı değil de muhafızları olabileceği aklının ucundan bile geçmemişti. Finli'nin de öyle. Çok kısa sürede çok fazla şey olmuştu.</p>
<p>&nbsp;</p>
<p><b>11</b></p>
<p>&nbsp;</p>
<p>Devar'ın güney ucunda korna sesi kulak zarlarını patlatacak kadar şiddetliydi. &quot;Tann'm!&quot; dedi Eddie ve kendi sesini duyamadı.</p>
<p>Güney gözetleme kulelerindeki gardiyanlar onlara sırtlarını dönmüş, kuzeye bakıyordu. Eddie henüz ortalıkta duman göremiyordu. Belki muhafızlar bulundukları yüksek yerden görebiliyordu.</p>
<p>Roland, Jake'in omuzlarını kavradı ve yan tarafında soo HATTI yazan kapalı yük vagonunu işaret etti. Jake başını salladı ve peşinde Oy ile vagonun altına süründü. Roland her iki elini Eddie'ye doğru uzattı olduğun yerde kal! ve sonra Jake'i takip etti. Çocuk ve Silahşor yük vagonunun diğer tarafında yan yana ayakta durdu. Dikkatleri duman dedektörlerinin ve yangın alarmlarının sesiyle dağılmamış olsa gözcülerin onları fark edeceğine şüphe yoktu.</p>
<p>Pleasantville Hırdavat Dükkânı'nın ön cephesi birdenbire yerde bir yanğa gömüldü. Kıpkırmızı boyanmış, metal aksamı pırıl pırıl parlayan bir robot yangın söndürme aracı gizli garajdan dışarı fırladı. Uzun bedeni boyunca sıralanmış kırmızı ışıklar telaşla yanıp sönüyordu. Yüksek sesi bir yangın alarmını neredeyse bastırıyordu. &quot;UZAK DURUN! BU, YANGIN SÖNDÜRME EKİBİ BRAVO! YOLU AÇIN! YANGIN SÖNDÜRME EKİBİNE YOL VERİN!</p>
<p>Devar'ın o kesiminde silah sesi olmamalıydı, henüz değil. Yerleşim alanının güney ucu Algul Siento'nun korkusu giderek artan sakinlerine güvenliymiş gibi görünmeliydi: merak etmeyin arkadaşlar, bugünkü beklenmedik bok fırtınasından korunmak için bu limana sığınabilirsiniz.</p>
<p>Silahşor, Jake'in sayısı azalmış tabaklarından birini aldı ve ona da aynısını yapmasını işaret etti. Sonra sağdaki gözetleme kulesini gösterdi ve parmağını Jake'e yöneltti. Çocuk başını salladı, kolunu diğer omzuna doğru uzattı ve Roland'ın işaretini beklemeye koyuldu.</p>
<p>&nbsp;</p>
<p><b>12</b></p>
<p>&nbsp;</p>
<p>Vardiya değişimini belirten boru sesini duyunca silahını konuştur, demişti Roland, Susannah'ya. Olabildiğince fazla zarar ver ama babanın hatırı için tek başına olduğunu anlamalarına izin verme!</p>
<p>Sanki bunu söylemesine gerek varmış gibi.</p>
<p>Boru çalarken gözetleme kulesindeki üç muhafızı haklayabiliıdi ama bir şey, beklemesine neden oldu. Birkaç saniye geçince beklediğine sevindi. Queen Anne'in arka kapısı öyle şiddetli açıldı ki üst menteşesi koptu. Kırıcılar toplu halde dışarı fırladı. Önlerindekileri panik içinde itiyorlardı (evreni bunlar yok edecekti, diye düşündü Susannah, bu koyunlar) ve aralarında yarım düzine kadar hayvan başlı yaratıkla en az dört tane insan maskeli o insanımsı korkunç tiplerden vardı.</p>
<p>Susannah önce batı kulesindeki muhafızı öldürdü. Algul Siento Savaşı'nm ilk kaybı beyni saçlarının arasından yanaklarına doğru akar halde kuleden aşağı düşerken Susannah doğu kulesindeki iki muhafıza nişan almıştı bile. Orta ayara getirilmiş Coyote makineli tüfek üç kere konuştu:</p>
<p>Çat! Çat! Çat!</p>
<p>Doğu kulesindeki taheen ve sığ adam dans ediyormuşçasına kendi etrafında döndü. Taheen gözetleme kulesinin tepesini çevreleyen dar bal'kona kapaklandı. Sığ adamsa tırabzanın üzerinden kafaüstü aşağı çakıldı. Susannah boynunun kırılırken çıkardığı sesi duydu.</p>
<p>Sürüdeki koyunlar gibi birbirine sokulan Kırıcılar'dan birkaçı bu talihsiz adamın sonuna tanıklık etti ve çığlık attı.</p>
<p>&quot;Ellerinizi havaya kaldırın!&quot; Susannah, Dinky'nin sesini tanıdı. &quot;Kırıcı'ysanız ellerinizi havaya kaldırın!&quot;</p>
<p>Kimse bu emri sorgulamadı; o şartlar altında kim neler olup bittiğini biliyormuş gibi davranırsa onun lider olacağı muhakkaktı. Kırıcılar'dan bazıları ama hepsi değil, henüz değil ellerini havaya kaldırdı. Susannah için fark etmiyordu. Koyunlarla keçiler arasındaki farkı görmesi için kaldırılmış ellere ihtiyacı yoktu. Görüşü olağanüstü bir şekilde netleşmişti.</p>
<p>Ateş kontrol düğmesini TEKATiş'a çevirdi ve Çalışma Odası'ndan Kırıcılar ile birlikte çıkan muhafızlara teker teker ateş etmeye başladı. Taheen... cantoi, vur onu... bir insan, ona ateş etme, ellerini kaldırmamış ama o bir Kinci... nereden bildiğimi sormayın, biliyorum işte...</p>
<p>Susannah, Coyote'nin tetiğini çekti ve kıpkırmızı bir pantolon giymiş oian kadının yanındaki insanın kafası kan ve kemik saçarak parçalandı. Ellerini kaldırmış, iri gözlerle etraflarına bakan Kırıcılar çocuklar gibi görünüyordu. Susannah o an Dinky'yi tekrar duydu ama bu kez duyduğu fiziksel sesi değildi. Zihinsel sesiydi ve çok daha yüksekti: (ELLERİNİZİ KALDIRARAK GÜNEYE DOĞRU İLERLEYİN. CANINIZ YANMAYACAK)</p>
<p>Bu, Susannah'nın gizlendiği yerden çıkıp harekete geçmek için beklediği işaretti. Kuledeki üçü de sayılırsa Kızıl Kral'ın kötü adamlarından sekizini haklamıştı panikleri düşünüldüğünde bu büyük marifet sayılmazdı ve en azından o an için daha başka düşman göremiyordu. </p>
<p>Susannah SGB'ye gaz verdi ve terk edilmiş bir başka barakaya doğru ilerledi. Aracın kavrayışı öyle çabuktu ki Susannah neredeyse oturduğu yerden düşecekti. Gülmemeye çalışarak (ve beceremeyerek) Detta Walker sesiyle avazı çıktığı kadar bağırdı:</p>
<p>&quot;Def olun burdan sersemler! Güneye gidin! Ellerinizi kaldırın ki kötü adamlardan olmadığınızı bilelim! Ellerini kaldırmayanlar kafalarına kurşunu yiyecek! Dediğime inansanız iyi olur!&quot;</p>
<p>Bir sonraki barakanın kapısını yıkıp geçerken SGB'nin tekerleği pervaza çarptı ama neyse ki çarpmanın şiddeti aracı devirecek kadar fazla değildi. Susannah devrilmediğine şükretti çünkü araç tekrar düzeltemeyeceği kadar ağırdı. Lazerlerden biri burada üç ayaklı bir sehpa üzerine yerleştirilmişti. Silahı çalışır duruma getiren düğmeye bastı, FASİLA düğmesini çevirip çevirmemesi gerektiğini düşünürken kör edecek kadar parlak, kırmızımsı mor bir ışık üç sıra çitin üzerinden geçerek Damli Evi'nin en üst katında bir delik açtı. Bir top mermisi tarafından açılmış kadar büyük görünüyordu.</p>
<p>Çok iyiymiş, diye düşündü Susannah. Diğerlerini de çalıştırayım. Ama acaba yeterli vakti olacak mıydı? Diğer Kırıcılar da Dinky'nin mesajına uymuş, aynı mesajı şiddetini arttırarak yayınlamaya başlamıştı. (GÜNEYE GİDİN! ELLERİNİZİ KALDIRIN! CANINIZ YANMAYACAK') Coyote'nin ayar düğmesini TAM OTOMATİK'C getirdi ve mesajın altını çizmek için en yakındaki yatakhanenin üst katını taradı. Kurşunlar vızıldayıp sekti. Camlar kırıldı. Kırıcılar çığlık atarak ellerini kaldırıp Damli Evi'nin köşesini döndü. Susannah, Ted'in de aynı köşede belirdiğini gördü. Görmemek imkânsızdı, çünkü herkesin gittiği yönün tersi yönde ilerliyordu. Dinky ile kısaca kucaklaştılar ve ellerini havaya kaldırıp yakında VIP statülerini kaybederek karanlık ve zehirli topraklarda hayatta kalma mücadelesi veren bir grup mülteci olacak diğer Kırıcılar'la beraber güneye doğru yürümeye başladılar.</p>
<p>Susannah sekizini öldürmüştü ama bu rakam yeterli değildi. Açlık bastırmıştı, o kupkuru açlık. Gözlerinden hiçbir şey kaçmıyordu. Başının içinde zonkluyor, ağrıyor ve her şeyi görüyorlardı. Damli Evi'nin köşesinden başka taheen'lerm, sığ adamların ve insan muhafızların dönmesini umuyordu.</p>
<p>Daha doymamıştı.</p>
<p>&nbsp;</p>
<p><b>13</b></p>
<p>&nbsp;</p>
<p>Sheemie Ruiz, Susannah'nın bilmeden en az yüz kurşun boşalttığı Corbett Yatakhanesinde yaşıyordu. Yatağında olsaydı mutlaka kurşunlardan birine hedef olacaktı. Ama o sırada yatağının ayakucunda diz çökmüş, dostlarının iyi olması için dua ediyordu. Pencerenin camı kırılıp parçalar içeri saçıldığında başını bile kaldırmadı ve dua etmeye devam etti. Dinky'nin düşünceleri (GÜNEYE GİDİN) kafasının içinde çınlıyordu, sonra diğer düşünceler ona katıldı (ELLERİNİZİ KALDIRIN) ve bir nehir gibi aktılar. Sonra Ted'in düşüncesini duydu. Diğerlerini bastırmakla kalmıyor, yükseltiyor, nehri (CANINIZ YANMAYACAK) bir okyanusa dönüştürüyordu. Sheemie hiç farkında olmadan duasını değiştirdi. Yüce Tanrı'm, dostlarımı koru değişip ellerinizi kaldırıp güneye gidin, canınız yanmayacak oldu. Bunları tekrarlamaya Damli Evi kafeteryasının arkasındaki propan tankları kulakları sağır eden bir gürültüyle infilak ettiğinde bile ara vermedi.</p>
<p>&nbsp;</p>
<p><b>14</b></p>
<p>&nbsp;</p>
<p>Gangli Tristum (sizin için Doktor Gangli, teşekkürler derim) pek çok açıdan Damli Evi'ndeki en korkulan şahsiyetti. İnsan ismi yerine sapıkça taheen ismi almış bir cantoi'ydi ve batı kanadının üçüncü katındaki reviri demir yumrukla yönetiyordu. Ve tekerlekli patenler üzerinde.</p>
<p>Gangli ofisinde evraklarla uğraşırken veya kontrole gitmişken (çoğunlukla nezleye yakalanmış Kırıcılar'ı yatakhanelerinde ziyaret etmek anlamına gelirdi) revirde işler oldukça sakin ve gevşek olurdu, ama angli ofisinden çıktığında veya revire döndüğünde herkes hastalar kaflar hemşireler ve hastabakıcılar da gergin ve saygı dolu bir sessizliğe bürünürdü. Yatakların arasındaki koridorlarda kollarını steteskobunun üzerinde göğsünde kavuşturarak, beyaz gömleğinin etekleri arkasında uçuşarak paten kayan bastıbacak, esmer, iri çeneli adamı gören yeni biri kahkahalara boğulabilirdi (bir Kırıcı bir keresinde onun için &quot;Kötü bir estetik ameliyat geçirmiş John Irving'e benziyor,&quot; demişti). Ama biri gülerken yakalanırsa bir daha gülmesi mümkün olmazdı. Dr. Gangli'nin dili çok sivriydi gerçekten ve patenleriyle dalga geçen hiç kimse cezasız kalmazdı.</p>
<p>O an, patenleri üzerinde koridorlarda aşağı yukarı uçarcasına ilerliyor, patenlerinin çelik tekerlekleri (patenleri rollerblade döneminin öncesindendi) sert tahta zemin üzerinde gümbürdüyordu. &quot;Bütün kâğıtlar!&quot; diye bağırdı. &quot;Beni duyuyor musunuz?... Bu kahrolası kargaşada bir dosya bile kaybedersem, bir lanet olası dosya bile kaybedersem birinin gözünü saat beş çayımla birlikte mideme indireceğim!&quot;</p>
<p>Hastalar çoktan boşaltılmıştı elbette; duman dedektörünün sesini duyup duman kokusunu alır almaz onları yataklarından kaldırıp merdivenlerden aşağı yollamıştı. Birkaç hastabakıcı o korkak tavukların her birinin kim olduğunu çok iyi biliyordu ve zamanı geldiğinde haklarında eksiksiz bir rapor yazacaktı, ah evet hastalarla beraber kaçmış, ama kişisel yardımcısı Jack London'm da dahil olduğu beşi geride kalmıştı. Gangli onlarla iftihar ediyordu ama giderek yoğunlaşan duman arasında bağıra çağıra aşağı yukarı kayarken gururunu belli ettiği söylenemezdi.</p>
<p>&quot;Kâğıtları alın dedim! Yürüyen veya sürünen ne kadar tanrı varsa hepsi adına kâğıtları alsanız iyi olur!&quot;</p>
<p>Kırmızı bir ışık pencereden içeri şimşek gibi girdi. Bir çeşit silah olduğu belliydi zira ofisini revirden ayıran cam duvarı parçalamış ve en sevdiği sandalyesini tutuşturmuştu.</p>
<p>Gangli hiç hız kesmeden eğilip lazer ışınının altından geçti. &quot;Gan belalarını versin!&quot; diye bağırdı hastabakıcılardan biri. Gözlen solgun yüzünden fırlamış, son derece çirkin bir insandı. &quot;Bu da neydi böyle'</p>
<p>&quot;Boş ver!&quot; diye haykırdı Gangli. &quot;Ne olduğunu boş ver seni bok suratlı palyaço! Kâğıtları al! Sıçtığım kâğıtları aW</p>
<p>Ön tarafta bir yerden çarşı? kurtarma aracının iğrenç sesi geldi. «YOLU AÇIN!&quot; dendiğini duydu Gangli. &quot;BU YANGIN SÖNDÜRME EKİBİ BRAVO!&quot;</p>
<p>Gangli daha önce Yangın Söndürme Ekibi Bravo diye bir şey duymamıştı ama Algul Siento hakkında bilmedikleri çok fazlaydı. Kendi cerrahi bölümünde bile ekipmanın sadece üçte birini kullanabiliyordu! Neyse, o an önemli olan...</p>
<p>Düşüncesini tamamlayamadan mutfağın arkasındaki gaz depolan infilak etti. Korkunç bir gürültü oldu tam altlarından geliyor gibiydi ve Gangli Tristum havaya savruldu. Pateninin metal tekerlekleri hâlâ dönüyordu. Diğerleri de oraya buraya savruldu ve kâğıtlar dumanla kaplı havada uçuşmaya başladı. Dr. Gangli havada uçuşan kâğıtlara yanacaklarını bilerek ve onlarla yanmamayı umarak bakarken zihnini çok net bir düşünce sardı: son erken gelmişti.</p>
<p>&nbsp;</p>
<p><b>15</b></p>
<p>&nbsp;</p>
<p>Roland telepatik komutu duydu (ELLERİNİZİ KALDIRIP GÜNEYE DOĞRU GİDİN. CANINIZ YANMAYACAK) ve kelimeler beynini sardı. Zamanı gelmişti. Başını Jake'e doğru salladı ve Orizalar uçtu. Ürpertici ıslıklarının ortalığa hâkim olan kakofonide duyulması güçtü ama muhafızlardan biri duymuş olmalıydı zira tabağın keskin kenarı başını kopartıp yere yuvarlamadan hemen önce arkasını dönmeye yeltenmişti. Kirpikleri hâlâ şaşkınca titreşiyordu. Kafasız beden iki adım attı ve kollan tırabzanın üzerinden sarkacak şekilde öne kapaklandı. Boynundan kan fışkırıyordu. Diğer muhafız da yeri boylamıştı.</p>
<p>Eddie soo HATTI yük vagonunun altından zahmetsizce sürünerek Çıktı ve Devartoi tarafında ayağa fırladı. Hırdavatçı süsü verilmiş gizli garajdan iki yangın söndürme aracı daha çıktı. Tekerlekleri yoktu, hava minderleri üzerinde ilerliyor gibiydiler. Kampusun (Eddie, Devartoi'yj zihninde bir kampus olarak tanımlıyordu) kuzeyinde bir yerlerde bir şey patladı. Güzel. Harika.</p>
<p>Roland ve Jake giderek hafifleyen keseden iki tabak daha aldı ve çitleri kesmek için kullandı. Yüksek voltajlı elektrik yüklü olan çit sert bir çatırtı ve cızırtı eşliğinde parlayıp sönen mavi bir ateş çıkararak koptu. Ardından içeri girdiler. Hiç konuşmadan hızla hareket ederek artık hiç kimsenin nöbet tutmadığı gözetleme kulelerinin önünden geçtiler. Oy her zamanki gibi Jake'in ayaklarının dibinden ayrılmıyordu. Henry Graham'ın Eczanesi ve Pleasantville Kitapçısı arasındaki sokaktaydılar.</p>
<p>Sokağın başına vardıklarında ana caddenin o an için boş olduğunu gördüler. Az önce ayrılan iki yangın söndürme aracının havada asılı kalan elektrikli kokusu (Eddie kokunun metro istasyonlarının kokusuna benzediğini düşündü) genel kokuyu daha da kötüleştirmişti. Uzaktan yangın alarmlarıyla duman dedektörlerinin sesi geliyordu. Eddie Pleasantville'deyken elinde olmadan Disneyland'ın ana caddesini düşündü: oluklarda çöp, duvarlarda çirkin yazılar yoktu; vitrin camlarında bile toz olmadığını fark etti. Memleket hasreti çeken Kırıcılar Amerika kokusunu biraz olsun alabilmek için buraya geliyor olmalıydı ama hiçbiri bu plastik, yapay dünyadan daha iyi, daha gerçekçi bir şey istememiş miydi? Belki kaldırımlarda ve dükkânlarda insanlar varken daha çekici görünüyordu ama buna inanmak güçtü. En azından onun inanması zordu. Belki sadece şehirli bir çocuğun düşüncesiydi.</p>
<p>Durdukları yerin karşısında Pleasantville Ayakkabı, Gay Paree Butik ve Gem Sineması (İÇERİSİ SERİN, BUYURUN diyordu tentenin altından sarkan pankart) vardı. Roland elini kaldırarak Eddie ve Jake'e yolun karşısını işaret etti. Her şey umduğu gibi giderse (ki neredeyse hiçbir zaman gitmezdi) pusularını orada kuracaklardı. Oy hâlâ Jake'in ayağının dibinde ilerler halde eğilerek karşıya geçtiler. O ana dek her şey kusursuzca gitmişti ve bu, Silahşor'u huzursuz ediyordu.</p>
<p>&nbsp;</p>
<p><b>16</b></p>
<p>&nbsp;</p>
<p>Savaş tecrübesine sahip her general size küçük çaplı çarpışmalarda bile (bunun gibi) tutarlılığın sona erdiği ve her şeyin nasıl ilerlediğine dair gerçeklik duygusunun yok olduğu bir an olduğunu söyleyecektir. Bu meseleler daha sonra tarihçiler tarafından tekrar yaratılır. Tarihin var olma sebeplerinden biri belki tutarlılık mitini tekrar yaratma ihtiyacıdır.</p>
<p>Boş verin. O noktaya, Algul Siento Savaşı'nın kendine ait bir yaşam edindiği ana vardık. Artık tek yapabileceğim, size şurayı burayı göstermek ve genel karmaşada kendi düzeninizi yakalayacağınızı ummak.</p>
<p>&nbsp;</p>
<p><b>17</b></p>
<p>&nbsp;</p>
<p>Egzaması olan ve istemeden Ted'e olması gerekenden fazla bilgi veren sığ adam Trampas, Damli Evi'nden kaçan Kırıcılar'a doğru koştu ve saçları dökülmekte olan, eskiden marangozluk yapan Birdie McCann adındaki sıska Kırıcı'yi kolundan yakaladı.</p>
<p>&quot;Neler oluyor, Birdie?&quot; diye bağırdı Trampas. Düşünce kepini taktığı için etrafındaki havaya hâkim olan telepatik komutu duymuyordu. &quot;Neler olduğunu biliyor mu...&quot;</p>
<p>&quot;Ateş ediliyor!&quot; diye bağırdı Birdie kolunu çekip kurtararak. &quot;Ateş ediyorlar Ordalar!&quot; Arkasında bir yeri işaret etti.</p>
<p>&quot;Kim? Kaç ki...&quot;</p>
<p>&quot;Dikkat edin sizi salaklar, yavaşlamıyor&quot; diye bağırdı Gaskie o'Tego, Trampas ve McCann'ın arkasından bir yerden.</p>
<p>Trampas başını kaldırdı ve yangın söndürme aracının çarşı tarafından kırmızı ışıkları yanıp sönerek hızla yaklaşmakta olduğunu dehşetle gördü. İki paslanmaz çelikten robot itfaiyeci kükreyerek ilerleyen aracın kasına asılmıştı. Pimli, Finli ve Jakli yoldan hızla çekildi. Uşak Tassa da oyle. Ama Tammy Kelly bir kan gölü içinde, otların üzerinde yüzükoyun yatıyordu. Sekiz yüz yıldan fazla bir süredir herhangi bir yangına müdahale etmemiş olan Yangın Söndürme Ekibi Bravo onu ezmişti. Tammy bundan sonra hiçbir konuda şikâyet edemeyecekti.</p>
<p>Ve...</p>
<p>&quot;YOLU AÇIN!&quot; sesi yükseldi itfaiye aracından. İki itfaiye aracı daha Efendi'nin Evi'nin önünden dönerek onlara doğru ilerlemeye başladı. Uşak Tassa son anda kenara çekilerek canını kurtarmayı başardı. &quot;BU YANGIN SÖNDÜRME EKİBİ BRAVO!&quot; Aracın ortasında bir tür metalik yumru belirdi, ikiye ayrıldı ve içinden çelik bir tür fıskiye çıkarak sekiz ayrı yöne su fışkırtmaya başladı. &quot;YANGIN SÖNDÜRME EKİBİ BRAVO'YA YOL VERİNr</p>
<p>Ve...</p>
<p>James Cagney olaylar başladığında Feveral Yatakhanesi'nin fuayesinde Gaskie ile birlikte duran taheen, hatırladınız mı? neler olacağını gördü ve Damli'nin batı kanadından sendeleyerek çıkmakta olan muhafızlara bağırmaya başladı. Öksürerek yürümeye çalışan gözleri kızarmış muhafızların bazılarının pantolonu tutuşmuştu ve pek azı Gan'a, Bessa'ya ve tüm tanrılara şükür silahlıydı.</p>
<p>Cag bağırarak yoldan çekilmelerini söyledi ve o gürültüde kendi sesini bile zor duydu. Joey Rastosovich'in ikisini bir kenara çektiğini, Earnshaw adlı gencin bir başkasını yan tarafa ittiğini gördü. Gözlerinden yaşlar gelerek, öksürerek binadan çıkanlardan birkaçı itfaiye aracını gördü ve kendileri kaçıştı. Sonra Yangın Söndürme Ekibi Bravo hiç yavaşlamadan batı kanadından çıkan muhafızları biçti ve kükreyerek Damli Evi'ne doğru ilerlemeyi sürdürdü. Bir yandan da dörtbir yana su fışkırtıyordu. Ve...</p>
<p>&quot;Ulu Tanrım, hayır,&quot; diye inledi Pimli Prentiss. Elleriyle gözlerini kapadı. Öte yandan Finli gözlerini kaçıramamıştı. Bir sığ adamın Ben Alexander olduğundan emindi itfaiye aracının dev tekerlekleri altında çiğnendiğini gördü. Bir başkası araçla Damli Evi'nin duvarı arasında kalarak ezildi. İtfaiye aracı etrafa suyun yanı sıra tahta ve cam parçalarıyla kan damlacıkları saçarak bir bölümü hastalıklı görünen çiçeklerle gizlenmiş duvarı yıktı. Bir tekerlek kilere inen basamaklara indi ve yüksek bir robot sesi duyuldu. &quot;KAZA! İSTASYONA BİLDİRİN! KAZA OLDU!&quot;</p>
<p>Deme yahu, cin gibisin, diye düşündü Finli çimlerin üzerindeki kana bir tür hastalıklı büyülenmişlikle bakarak. Kahrolası bozuk itfaiye aracı kaç adamını ve değerli malzemelerini ezmişti? Altı mı? Sekiz? Bir düzine mi, lanet olsun?</p>
<p>Damli Evi'nin arkasından o kan donduran çatçatçat sesi tekrar duyuldu. Otomatik silahların ateşlenme sesi.</p>
<p>Waverly adında şişman bir Kırıcı, ona çarptı. Finli uzaklaşmasına fırsat vermeden onu sertçe yakaladı. &quot;Ne oldu? Güneye gitmenizi kim söyledi?&quot; Trampas'ın aksine düşünce kepi takmaya ihtiyaç duymayan Finli mesajı (ELLERİNİZİ KALDIRIP GÜNEYE GİDİN. CANINIZ YANMAYACAK) beyninin içinde öyle şiddetli bir şekilde duyumsuyordu ki başka bir şey düşünmek neredeyse imkânsızdı.</p>
<p>Pimli aklını başına toplamaya çalışıyordu havadaki mesajı aldı ve kendi düşüncesini göndermeyi başardı: Brautigan olmalı. Bir düşünceyi ondan başka kimse bu şekilde yogunlastıramaz. Başka kim olabilir?</p>
<p>Ve...</p>
<p>Gaskie önce Cag'i sonra Jakli'yi yakaladı ve bütün silahlı muhafızları güneye, çarşıya ve çarşının her iki tarafındaki sokaklara doğru ilerleyen Kırıcılar'in iki kanadında görevlendirmelerini emretti. Ona boş, şaşkın gözlerle baktıklarını panik dolu bakışlar görünce öfkeyle çığlık atmamak için kendini zor tuttu. İşte diğer iki itfaiye aracı da sirenlerini çalarak yaklaşıyordu. Araçlardan daha büyük olanı iki Kırıcı'ya çarptı ve yere devirerek üzerlerinden geçti. Ölenlerden biri Joey Rastosovich'ti. İtfaiye aracı geçip gidince Tanya kocasının cesedi başında diz çöküp ellerini gökyüzüne doğru kaldırdı. Gaskie, Tanya'nm canhıraş çığlıklarını zar zor duyuyordu. Gözpınarlarında korku ve öfke yaşları belirdi. Pis köpekler, dıye düşündü. Pis pusucu itler!</p>
<p>Ve...</p>
<p>Algul Siento'nun kuzeyindeki Susannah gizlendiği yerden çıkarak üç sıra halindeki çitlere yaklaştı. Plan bu değildi ama ateş etmeye, düşmanı öldürmeye devam etme ihtiyacı çok şiddetliydi. Kendine engel olamıyordu, Roland, onu mutlaka anlardı. Ayrıca Damli Evi'nden yayılan duman yerleşim bölgesinin o bölümündeki her şeyi geçici olarak gizlemişti. &quot;Lazerlerden çıkan kırmızı ışınlar neon ışıklarına benziyorlardı dumanların arasına dalıp çıkıyordu. Susannah gövdesinde koca bir delik istemiyorsa ışınların yoluna çıkmaması gerektiğini kendi kendine hatırlattı.</p>
<p>Çitleri koparmak için Coyote'sinin kurşunlarını kullandı dış çit, orta çit, içteki çit ve silahını tekrar doldururken dumanların arasında gözden kayboldu.</p>
<p>Ve...</p>
<p>Waverly adındaki Kırıcı kolunu Finli'den kurtarmaya çalıştı. Hayır, hayır, buna izin veremem, diye düşündü Finli. Adamı sertçe çekti Algul öncesi yaşamında kütüphaneci veya ona benzer bir şey olan adamı ve yüzüne elini acıtacak kadar sert iki tokat patlattı.</p>
<p>&quot;Orda kim var?&quot; diye kükredi. &quot;BUNLAR KİMİN MARİFETİ?&quot; Arkadan gelen iki itfaiye aracı Damli Evi'nin önünde durmuş, dumanların arasına su fışkırtıyordu. Finli bunun işe yarayıp yaramayacağını bilmiyordu ama zararı olacağını sanmıyordu. Hiç olmazsa bunlar ilki gibi kurtarmaları gereken binaya çarpmamıştı.</p>
<p>&quot;Bilmiyorum, efendim?' diye hıçkırdı Waverly. Burun deliklerinden birinden ve dudağının kenarından kan sızıyordu. &quot;Bilmiyorum ama elli, hatta belki yüz kişi olmalılar! Dinky bizi dışarı çıkardı! Tanrı Dinky Earnshaw'u korusun!&quot;</p>
<p>Bu arada Gaskie o'Tego iri ellerinden biriyle James Cagney'nin, diğeriyle de Jakli'nin boynunu kavramıştı. İçinden bir ses karga kafalı orospu çocuğu Jakli'nin kaçmaya niyetlendiğini söylüyordu, ama şimdi onun için endişelenecek zamanı yoktu. İkisine de ihtiyacı vardı.</p>
<p>Ve...</p>
<p>&quot;Efendi!&quot; diye bağırdı Finli. &quot;Patron, Earnshaw denen genci yakala! Bu işin içinde bir iş var!&quot; Ve...</p>
<p>Yanaklarından birine Cag'in diğerine Jakli'nin yüzünün dayandığı Sansar (o korkunç sabah herhangi biri kadar net düşünüyordu) sonunda sesini duyurabilmişti. Bu arada Gaskie emirlerini tekrarlıyordu: kalan muhafızları ikiye bölüp kaçan Kırıcılar'ın yanma gönderin. &quot;Durdurmaya çalışmayın ama yanlarından ayrılmayın! Ve Tann aşkına çitlerdeki elektriğe kapılmalanna izin vermeyin! Ana caddeyi geçerlerse çitlere varmadan önce...&quot;</p>
<p>Sözlerini bitiremeden bir şekil giderek yoğunlaşan dumanın arasından fırladı. Beyaz önlüğü tutuşmuş, patenleri hâlâ ayağında olan Doktor Gangli'ydi. Ve...</p>
<p>Susannah Dean, Damli Evi'nin sol arka köşesinde öksürerek pozisyon aldı. Orospu evlatlarından üçünü Gaskie, Jakli ve Cagney görmüştü. Ama tetiği çekemeden duman üçünü de gizledi. Dağıldığında Jakli ve Cag gitmişti. Geriye kalan silahlı muhafızları paniğe kapılmış değerli Kırıcı sürüsünü birer çoban köpeği gibi zapt etmek üzere görevlendirmeye gitmişlerdi. Hemen durduramasalar bile kontrolü sağlamaları gerekiyordu. Gaskie hâlâ oradaydı. Susannah kafasına bir kurşun sıkarak işini bitirdi.</p>
<p>Pimli bunu görmedi. Tüm kargaşanın yüzeyde olduğunu anlamaya başlamıştı. Büyük ihtimalle kasten çıkarılmış bir kargaşaydı. Kırıcılar'ın Algul'un kuzeyindeki saldırganlardan uzaklaşma kararı pek çabuk ve faza organizeydi.</p>
<p>Earnshaw'u boş ver, diye düşündü. Asıl konuşmak istediğim Brautigan.</p>
<p>Ama Ted'i yakalayamadan Tassa, Efendi'ye çılgınca sarılarak evin a'evler içinde olduğunu haykırdı. Sözleri birbirine karışıyor duyduğu dehşet dilini dolaştırıyordu. Çok korktuğunu ama Efendi'sinin giysilerinin, kitaplarının...</p>
<p>Pimli Prentiss başının yan tarafına sert bir darbe indirerek uşağı yere serdi. Kırıcılar'ın birleşip yoğunlaşmış düşüncesi (artık iyi akıl değil, kötü akıldı) (ELLERİNİZİ KALDIRIN. CANINIZ YANMAYACAK) başının içinde nabız gibi atıyor, diğer tüm düşünceleri silmekle tehdit ediyordu. Bu kahrolası Brautigan'ın işiydi, biliyordu ve adam çok ilerideydi ama belki...</p>
<p>Pimli elindeki Peacemaker'a baktı, bir süre düşündü ve sol kolunun altındaki askıya geri yerleştirdi. Kahrolası Brautigan'ı canlı istiyordu. Kahrolası Brautigan bazı açıklamalar yapacaktı. Ve elbette kırmaya devam edecekti.</p>
<p>Çatçatçat. Kurşunlar etrafında uçuşuyordu. İnsan, taheen, cantoi muhafızlar dörtbir yana koşuşturuyordu. Ve sevgili İsa, çok azı silahlıydı; çoğunlukla çit nöbetine gidecek olan insanlardı. Kırıcılar'ı koruyanların silahlara ihtiyacı yoktu, Kırıcılar muhabbet kuşları kadar zararsızdı ve dışarıdan bir saldırı kulağa çok aptalca...</p>
<p>Gerçekleşene dek aptalca gelir, diye düşündü ve gözucuyla Trampas'ı</p>
<p>gördü.</p>
<p>&quot;Trampas!&quot; diye bağırdı. &quot;Trampas! Hey kovboy! Earnshaw'u yakala</p>
<p>ve hemen bana getir! Earnshaw'u yakala.&quot;</p>
<p>Çarşının ortası nispeten daha sakindi ve Trampas, Prentiss'i net bir şekilde duydu. Dinky'nin ardından koştu ve genç adamı kolundan yakaladı.</p>
<p>Ve...</p>
<p>On bir yaşındaki Daneeka Rostov artık Damli Evi'nin alt yarısını tamamen kaplayan dumanın içinden, iki kırmızı arabayı çekerek çıktı. Da&quot; neeka'nın yüzü şiş ve kırmızıydı; gözlerinden yaşlar süzülüyordu; Radio Flyer arabası üzerinde oturan Baj'ı ve diğer arabada oturan Sej'i çekmek için harcadığı çabayla neredeyse iki büklüm olmuştu. İkisinin de hidrosefal kafalı alimler gibi kocaman bir kafası ve minik, zeki gözleri vardı ama Baj. Sej gibi kollara sahip değildi. İkisi de boğukça öğürüyor, ağızlarından köpükler saçılıyordu.</p>
<p>&quot;Yardım edin!&quot; diyebildi Dani şiddetle öksürerek. &quot;Biri yardım etsin yoksa boğulacaklar!&quot;</p>
<p>Dinky, onu gördü ve o tarafa doğru yürüyecek oldu. Gönülsüzce hareket ettiği belli olan Trampas, onu engelledi. &quot;Hayır, Dink,&quot; dedi. Sesi özür diler gibi ama kararlıydı. &quot;Bırak başkası yardım etsin. Patron seninle konuşmak...&quot;</p>
<p>O sırada solgun yüzlü, ağzı bir çizgi halini almış olan Brautigan yanlarında bitiverdi. &quot;Bırak gitsin, Trampas. Seni severim dostum, ama bugün işimize karışmasan iyi olur.&quot;</p>
<p>&quot;Ted? Ne...&quot;</p>
<p>Dink yine Dani'ye doğru yürümeye başladı. Trampas, onu yine engelledi. Ötelerinde Baj bayıldı ve arabadan aşağı kafaüstü düştü. Yumuşak çimlerin üzerine düşmesine rağmen kafasından korkunç bir yarılma sesi geldi ve Dani Rostov bir çığlık attı.</p>
<p>Dinky o tarafa doğru atılınca Trampas, onu sertçe geri çekti. Aynı anda taşıdığı .38'lik Colt Woodsman'i askısından çıkardı.</p>
<p>Onunla makul bir konuşma yapmaya zaman yoktu. Ted Brautigan zihin mızrağını Akron'daki cüzdan hırsızını öldürdüğü 1935 yılından beri kullanmamıştı; sığ adamlar 1960'ta onu Bridgeport, Connecticut'ta tekrar ele geçirdiğinde bile çok istemesine rağmen bu silaha başvurmamıştı. Bir daha kullanmayacağına dair kendi kendine söz vermişti ve ona daima iyi davranan Trampas'a fırlatmayı (bunu söylerken gülümseyin) kesinlikle istemiyordu. Ama ortalık durulmadan önce yerleşim bölgesinin güney ucuna varması gerekiyordu ve vardığı sırada Dinky'nin de yanında olmasını istiyordu.</p>
<p>Ayrıca burnundan soluyordu. Zavallı küçük Baj! Yüzünden gülümseme eksik olmazdı.</p>
<p>Konsantre oldu ve başının içinde hastalıklı bir acı duydu. Zihin mızrağı fırladı. Trampas, Dinky'yi bıraktı ve Ted'e ömrünün sonuna dek unutamayacağı, inanmazlıkla karışık kırgm bir ifadeyle baktı. Sonra kafasını evrenin en kötü baş ağrısını çekiyormuşçasına iki yandan kavradı ve boğazı şişmiş, dili dışarı sarkmış halde cansızca yere yığıldı.</p>
<p>&quot;Haydi!&quot; diye bağırdı Ted ve Dinky'nin kolunu kavradı. Tanrı'ya şükür Prentiss o an başka tarafa bakıyordu. Bir başka patlama dikkatini dağıtmıştı.</p>
<p>&quot;Ama Dani... ve Sej!&quot;</p>
<p>&quot;Sej'i o alabilir!&quot; Geri kalanını zihninden gönderdi: (artık Baj'ı çekmek zorunda değil)</p>
<p>Pimli Prentiss dönüp inanmaz gözlerle Trampas'a bakarken Ted ve Dinky oradan hızla uzaklaştı. Prentiss arkalarından bağırarak durmalarını, Kızıl Kral adına durmalarını istedi.</p>
<p>Finli o'Tego silahını çekti ama ateşleyemeden Daneeka Rostov üzerine atladı ve taheen'i tırmalayıp ısırmaya başladı. Tüy kadar hafifti, ama bu saldırı öylesine beklenmedikti ki gafil avlanan Finli neredeyse yere devrilecekti. Tüylü, kuvvetli kolunu kızın boynuna doladı ve Dani'yi bir kenara fırlattı ama Ted ve Dinky artık neredeyse menzil dışındaydı. Bir süre sonra Efendi'nin evine yönelip yoğun dumana girdiler.</p>
<p>Finli tabancasını iki eliyle tutup derin bir nefes aldı ve tek bir atış yaptı. Yaşlı adamın kolundan kan fışkırdı ve Finli, Ted'in haykırdığını duyup sendelediğini gördü. Sonra genç serseri yaşlı iti yakaladı ve beraber köşeyi dönüp gözden kayboldular.</p>
<p>&quot;Sizi yakalayacağım!&quot; diye bağırdı Finli arkalarından. &quot;Evet, peşinizdeyim ve yakaladığımda sizi doğduğunuza pişman edeceğim!&quot; Ama her nasılsa içinde korkunç bir boşluk vardı.</p>
<p>Algul Siento'nun bütün sakinleri Kırıcılar, taheen'leı, insan muhafızlar, alınlarında üçüncü gözler gibi kırmızı, kanlı delikler olan cantoi' ler dalga dalga hareket halinde güneye doğru ilerliyordu. Finli hiç hoşuna gitmeyen bir şey gördü: Kırıcılar sadece onlar ellerini havaya kaldırmlş halde ilerliyordu. Eğer o tarafta başka silahlı düşman varsa bu şekilde kime ateş etmeyeceğini çok iyi bilecekti, değil mi?</p>
<p>Ve...</p>
<p>Hâlâ Corbett Yatakhanesi'nin üçüncü katındaki odasında, cam kınklarıyla kaplı yatağının ayakucunda diz çökmüş halde pencereden giren duman yüzünden öksürüklere boğulmasına rağmen dua etmeyi sürdüren Sheemie Ruiz'e vahiy gelmişti... ya da hayal gücü onunla konuşmuştu, birini seçin. Birden ayağa fırladı. Genellikle dostça ama dünyayı tam anlayamadığı için aklı karışmışçasına bakan gözlerinde net bir bakış ve coşku vardı.</p>
<p>&quot;IŞIN TEŞEKKÜRLER EDER!&quot; diye bağırdı boş odaya.</p>
<p>Ruhların her şeyi bin gecede yaptığını keşfeden Ebenezer Scrooge gibi mutlulukla etrafına bakmdıktan sonra cam parçalarını terlikleriyle ezerek kapıya koştu. Sivri bir parça ayağını kesti o bilmiyordu ama cam parçası ona ölümünü sunmuştu, Discordia deyin ama o kadar mutluydu ki hissetmedi bile. Koridora fırlayıp hemen merdivenlere yöneldi.</p>
<p>İkinci katın sahanlığında Belle O'Rourke adında yaşlıca bir Kırıcı kadınla karşılaştı, kadını yakalayıp sarstı ve, &quot;IŞIN TEŞEKKÜRLER DER!&quot; diye haykırdı şaşkın suratına. &quot;IŞINHER ŞEYİN YOLUNA GİREBİLECEĞİNİ SÖYLÜYOR! GEÇ DEĞİL! TAM ZAMANINDA!&quot;</p>
<p>Güzel haberi (en azından onun için güzeldi) yaymak için dışarı yöneldi ve...</p>
<p>Ana caddedeki Roland önce Eddie Dean'e baktı, sonra Jake Chambers'a. &quot;Geliyorlar, onları burada karşılayacağız. Emrimi bekleyin ve doğru olun.&quot;</p>
<p>&nbsp;</p>
<p><b>18</b></p>
<p>&nbsp;</p>
<p>İlk belirenler, ellerini havaya kaldırmış halde koşan üç Kırıcı oldu Gem Sineması'nın bilet gişesinde oturmakta olan Eddie'yi (üç tarafındaki camları bir zamanlar Roland'a ait olan tabancanın kabzasıyla kırmıştı) veya Jake'i (Pleasantville Fırını'nın önüne park etmiş motorsuz bir Ford'un içinde oturuyordu) ya da Roland'ı (Gay Paree Butik'in vitrinindeki cansız mankenlerden birinin arkasında duruyordu) görmeden ana caddenin karşısına o şekilde geçtiler.</p>
<p>Karşı kaldırıma varınca şaşkınca etraflarına baktılar. Gidin, diye düşünce gönderdi Roland onlara. Gidin, buradan uzaklasın, sokağa girin, hâlâ yapabiliyorken kaçın.</p>
<p>&quot;Haydi!&quot; diye bağırdı içlerinden biri ve eczaneyle kitapçı arasındaki sokaktan aşağı koşmaya başladılar. Bir başka Kırıcı göründü, sonra iki tane daha, ardından ilk muhafız belirdi; tabancasının namlusunu dehşet dolu yüzüne doğru kaldırmış bir insan muhafızdı. Roland, ona nişan aldı... sonra ateş etmeyip bekledi.</p>
<p>Devar personelinden daha çok kişi geldi. Binaların arasından koşarak çıkıp ana caddeye geliyorlardı. Caddeye dağıldılar. Roland'ın umduğu ve beklediği gibi Kırıcılar'ın iki kanadına geçmeye ve yönlendirmeye çalışıyorlardı. Kaçışın bir isyana dönmesini engellemeye çalışıyorlardı.</p>
<p>&quot;İki sıra oluşturun?' diye bağırdı kuzgun kafalı bir taheen nefes nefese, vızıltıh bir sesle. &quot;İki sıra oluşturun ve babalarınızın hatırı için onlan</p>
<p>aranızda tutun!&quot;</p>
<p>Gömleğinin etekleri dışarı çıkmış kızıl kafalı bir başka taheen bağırdı. &quot;Çit ne olacak, Jakli? Ya çite doğru giderlerse?&quot;</p>
<p>&quot;O konuda yapabileceğimiz bir şey yok, Cag, sadece...&quot; Lafını bitiremeden bir Kırıcı çığlık çığlığa kuzgunun Jakli önünden geçmeye çalıştı ve zavallıyı öyle şiddetli itti ki taheen kendini yerde buluverdi. &quot;Bir arada kalın sizi salaklar!&quot; dedi dişlerini sıkarak. &quot;Kaçacaksanız kaçın ama düzenli bir şekilde yapın, kahretsin!&quot; Sanki bunun bir düzeni olabilirmiş gibi. diye düşündü Roland (memnuniyetle). Sonra Jakli adındaki taheen kızıl kafalıya bağırdı. &quot;Bırakalım bir ikisi kızarsın... diğerleri onlan görünce nasılsa durur!&quot;</p>
<p>Eddie veya Jake o an ateş etmeye başlasaydı işler sarpa sarabilirdi anıa ikisi de ateş etmedi. Kaostan bir tür düzen oluşurken üç silahşor saklandığı yerden izlemeye devam etti. Muhafızların sayısı arttı. Jakli ve kızıl kafalı onları o sırada caddenin bir tarafından diğerine bir koridor haline gelmiş iki sıraya yönlendirdi. Koridor tam anlamıyla oluşamadan birkaç Kırıcı aradan geçti ama sadece birkaçı.</p>
<p>Yeni bir taheen göründü, bu seferki bir sansar kafasına sahipti ve komutayı Jakli'den aldı. Koşan Kırıcılar'ın birkaçının sırtına vurarak acele etmelerini sağladı.</p>
<p>Ana caddenin güneyinden şaşkın bir haykırış yükseldi: &quot;Çit kesilmiş!&quot; Ve bir başkası: &quot;Galiba nöbetçiler ölmüş!&quot; Bu son haykırışı dehşet dolu bir çığlık takip etti ve Roland talihsiz bir Kırıcı'nın yerdeki kesik başla karşılaştığını gözüyle görmüş gibi anladı.</p>
<p>Bu gelişme üzerine çıkan kargaşa devam ederken Ted Brautigan ve Dinky Earnshaw fırın ve ayakkabı dükkânının arasındaki sokaktan çıkageldi. Jake'in saklandığı yerin öylesine yakınından geçmişlerdi ki arabanın camından elini uzatsa onlara dokunabilecekti. Ted kolundan yaralanmıştı. Gömleğinin sağ kolu dirsek hizasından aşağı kıpkırmızıydı ama Dinky'nin yardımıyla yürüyebiliyordu. Ted iki sıra halindeki muhafızların arasından geçmeden önce dönüp doğruca Roland'ın saklandığı yere baktı. Sonra Earnshaw ile sokağa dalıp gözden kayboldular.</p>
<p>Hiç olmazsa bir süre için güvende olacaklardı ve bu iyiydi. Ama büyük böcek neredeydi? Bu nefret edilesi yerin sorumlusu olan Prentiss neredeydi? Roland hem onu, hem de şuradaki Sansar kafa taheen'i istiyordu, yılanın başını ezmek gerekiyordu. Ama daha fazla bekleyemezlerdi. aÇan Kırıcılar'ın sayısı giderek azalıyordu. Silahşor, sai Sansar'ın son gelenleri bekleyeceğini sanmıyordu; değerli Kırıcılar'ının çitin öteki tarafına geçmesine göz yumamazdı. Civardaki hava ve arazi koşullan gözönüne alındığında fazla uzağa gidemeyecekleri açıktı, ama yerleşim bölgesinin kuzey ucunda saldırganlar varsa güney ucunda da kurtarıcıların olabileceği ihtimalini göz ardı ede...</p>
<p>Ve işte gelmişti, Gan'a ve tanrılara şükürler olsun, tabancası koltukaltındaki askıdan sarkan Pimli Prentiss sarsak adımlarla, şaşkınca o tarafa doğru yürüyordu. Tek burun deliğinden ve gözünün kenarından kan sızıyordu; sanki tüm bu olan bitenlerin heyecanı kafasının içinde bir kanamaya sebep olmuştu. Hafifçe yalpalayarak Sansar'ın yanına gitti Roland o sabahın acı sonucu için o sarhoş yalpalamasını suçlayacaktı muhtemelen komutayı ondan alma niyetindeydi. İki adamı rahatlatan kısa ama ateşli kucaklaşmaları Roland'a iki adam arasındaki ilişkiye dair bilmek istediği her şeyi anlattı.</p>
<p>Tabancasını doğrultup Prentiss'in başının arkasına nişan aldı, tetiği çekti ve saç ve kanın havaya saçılmasını izledi. Efendi Prentiss'in elleri havaya fırladı, parmakları karanlık gökyüzüne doğru uzandı ve Pimli, şok içindeki Sansar'ın ayaklarının dibine yığıldı.</p>
<p>Atomik gün ışığı buna bir cevap verirmişçesine bir anda belirip ortalığı göz kamaştırıcı bir aydınlığa boğdu.</p>
<p>&quot;Selam olsun silahşorlar, hepsini öldürün!&quot; diye haykırdı Roland eski ölüm makinesinin tetiğini çekerek. Poligondaki kilden ördekler gibi sıraya dizilmiş muhafızlardan dördü tepki göstermek şöyle dursun, silah seslerinin anlamını bile çözemeden cansız yere yığıldı. &quot;Gilead için, New York için, Işın için, babalarınız için! Duyun beni, dinleyin beni! Birini bite ayakta bırakmayın! HEPSİNİ ÖLDÜRÜN!&quot;</p>
<p>Ve onlar da öyle yaptı: Gilead'dan gelen Silahşor, Brooklyn'den ge_ len eski uyuşturucu bağımlısı ve bir zamanlar Bayan Greta Shaw'un 'Bama dediği yalnız çocuk. Dördüncü silahşor SGB'nin üzerinde (sadece bir kez, Tammy adındaki kâhyanın cesedinin etrafından dolaşmak zorunda kalmış bunun haricinde düz bir çizgide ilerlemişti) yoğunlaşan duman bulutunun arasından, arkalarından, güneyden geliyordu: bir zamanlar Renkli Halkın İlerlemesi Ulusal Birliği'ne bağlı genç ve dürüst erkeklerden şiddet içermeyen protesto yöntemlerini öğrenmiş ama sonra tabancanın yolunu seçmiş ve bundan hiç pişman olmamıştı. Susannah üç hantal insan muhafızı ve kaçmakta olan bir taheen'ı öldürdü. Taheen'in omzuna asılı bir tüfek vardı ama kullanmaya yeltenmedi. Onun yerine tüylerle kaplı kollarını kaldırdı ve kafası ayı kafasını andırıyordu haykırarak teslim olduğunu söyledi. Orada yapılanları, çocukların beyinlerinin püre haline getirilip performans arttırıcı olarak Kırıcılar'a yedirildiğini bilen Susannah, ona zerre kadar merhamet etmedi ve taheen korkmaya bile fırsat bulamadan son nefesini verdi.</p>
<p>Sinemayla kuaför arasındaki sokağa girdiği sırada silah sesleri susmuştu. Finli ve Jakli ölüyordu; insan maskesi yırtılarak altındaki iğrenç sıçan kafası gözler önüne serilmiş olan James Cagney ölmüştü; yanlarında bir düzine kadar ceset vardı. Pleasantville'in eskiden pırıl pırıl olan oluklarından artık kan akıyordu:</p>
<p>Şüphesiz yerleşim bölgesinde başka muhafızlar vardı ama büyük ihtimalle hepsi de sayıları yüzü bulan, hatta geçen tecrübeli savaşçıların, Tanrı bilir neden gelmiş kara korsanlarının saldırısına uğradıklarını düşünerek saklanıyorlardı. Algul Siento'nun Kırıcılar'ının büyük bölümü ana caddeyle güney gözetleme kulelerinin arasındaki çimlerle kaplı alanda koyunlar gibi birbirlerine sokulmuş halde duruyordu. Kolundaki kanamayı umursamayan Ted şimdiden onlarla ilgilenmeye başlamıştı.</p>
<p>Sonra düşman ordusunun kuzey kuvveti sinemanın yanındaki sokağn başında belirdi: tekerlekli bir arazi aracının üzerinde, bacaklarının zden aşağısı olmayan zenci bir kadın. Aracı bir eliyle kullanıyor, diğerıyle Coyote makineli tüfeğini taşıyordu. Caddedeki ceset yığınını gördü Ve neşesiz bir tatmin ifadesiyle başını salladı. Eddie bilet gişesinden çıkarak ona sarıldı.</p>
<p>&quot;Hey, tatlım, hey,&quot; diye mırıldanarak Eddie'nin boynuna daima ürpermesine yol açan öpücüklerden kondurdu. Sonra Jake yanlarına geldi yüzü öldürme işiyle solmuştu ama kontrollü görünüyordu ve Susannah kolunu çocuğun omzuna atarak onu kendine çekti. Gözleri, Orta-dünya'ya çektiği üçün gerisinde, kaldırımda ayakla durmakta olan Roland'ı buldu. Tabancası, yan tarafına sarkıttığı sol elindeydi. Yüzündeki özlem ifadesini hissedebiliyor muydu acaba? Yüzünde öyle bir ifade olduğunun farkında mıydı? Susannah bunu hiç sanmıyordu. Kalbi sızladı.</p>
<p>&quot;Buraya gel, Gilead,&quot; dedi. &quot;Bu bir grup kucaklaşması ve sen de grubun bir parçasısın.&quot;</p>
<p>Bir an için Roland'ın davetini anlamadığını veya anlamazdan geldiğini düşündü. Sonra Roland tabancasını kılıfına koyup Oy'u kucağına almak için duraksayarak yanlarına geldi. Jake ve Eddie'nin arasına girdi. Oy, dünyanın en doğal hareketiymiş gibi Susannah'nın kucağına atladı. Sonra Silahşor bir kolunu Eddie'nin, diğerini Jake'in beline doladı. Susannah uzanıp (Hantal Billy aniden yükselen kucakta dengesini komik bir şekilde sağlamaya çalıştı) kollarını Roland'ın boynuna doladı ve rengi güneşle kararmış alnına kocaman bir öpücük kondurdu. Jake ve Eddie güldü. Roland da şaşkın bir mutlulukla gülümseyerek onlara katıldı.</p>
<p>Onları böyle görmenizi isterim, onları çok iyi görün. Bakar mısınız? Zaferlerinin ertesinde Susannah'nın Gezinti Bisikleti'nin etrafında toplanarak birbirlerini kucaklamışlar. Onları böyle görmenizi istememin sebebi büyük bir zafer kazanmış olmaları değil her biri böyle olmadığını biliyor sebep, son kez bir katet olmaları. Kardeşliklerinin hikâyesi burada, bu sahte caddede, yapay gün ışığı altında sona eriyor. Hikâyenin bundan sonrası, geri kalanıyla kıyaslandığında kısa ve gaddarca olacak. Çünkü katet bozulduğunda son daima çok çabuk gelir. Üzgünüm derim.</p>
<p>&nbsp;</p>
<p><b>19</b></p>
<p>&nbsp;</p>
<p>Pimli Prentiss iki adamdan genç olanının gruptan ayrılıp Finli o'Teoo'ya yaklaşmasını kurumaya yüz tutmuş kanla kaplı, ölmekte olan gözleriyle izledi. Finli'nin hâlâ kıpırdamakta olduğunu gören genç adam tek dizi üzerine çöktü. Motorlu üç tekerlekli aracından inmiş olan kadın ve çocuk kurbanlarını kontrol ederek hâlâ hayatta olanların işlerini bitirmeye başladı. Kafasına bir kurşun yemiş, son anlarını yaşamakta olan Pimli bunun acımasızlıktan ziyade merhametten kaynaklandığını anlıyordu. Ve muhtemelen işlerini bitirdiklerinde korkakça kaçıp saklanan diğerlerini arayacaklar, kalan muhafızları bulmak için Algul Siento'nun yanmamış binalarına bakacaklar ve hâlâ hayatta olan varsa öldüreceklerdi. Bulduklarınızın sayısı fazla olmayacak, dostlarım, diye düşündü. Adamlarımın üçte ikisini burada geberttiniz. Peki Efendi Pimli, güvenlik şefi Finli ve diğer adamları düşmandan kaçını öldürmüştü? Pimli'nin bildiği kadarıyla bir tekini bile haklayamamışlardı.</p>
<p>Ama belki bu konuda bir şey yapabilirdi. Sağ eli koltukaltındaki Peacemaker'a doğru yavaş ve acılı yolculuğuna başladı.</p>
<p>Bu arada Eddie, Gilead'dan o güne kadar gelmiş, sandal ağacından kabzası olan tabancanın namlusunu Sansar'ın kafasına dayamıştı. Göğsünden vurulmuş ve hızla kan kaybediyor olmasına rağmen Sansar, çocuğun ona bilinçli gözlerle baktığını görünce tetiği çekmek üzere olan parmağı hareketsiz kaldı. Taheen'in gözlerinde bir şey gördü ama pek aldırmadı. Galiba hor görüydü. Başını kaldırdı, Susannah ve Jake'in çarpışma sahasının batısındaki bedenleri kontrol etmekte olduğunu, Roland'ın karşı kaldırımda durduğunu gördü. Silahşor bir yandan Ted ve Dinky ile konuşuyor, bir yandan da yaşlı adamın koluna uyduruk da olsa bandaj yapıyordu. İki eski Kırıcı yüzlerinde kuşkulu bir ifade olmasına karşın onu dikkatle dinleyerek başını sallıyordu.</p>
<p>Eddie dikkatini ölmek üzere olan taheen'e çevirdi. &quot;Yolun sonundas,n, dostum,&quot; dedi. &quot;Görünüşe bakılırsa pompadan vurulmuşsun. Açıklığa adım atmadan önce söyleyeceğin bir şey var mı?&quot;</p>
<p>Finli başını salladı.</p>
<p>&quot;Söyle o halde, ahbap. Ama yerinde olsam kısa keserdim, fazla vaktin olduğunu sanmıyorum.&quot;</p>
<p>&quot;Sen ve yoldaşların bir it sürüsünden fazlası değilsiniz,&quot; diyebildi Finli. Galiba gerçekten de kalbinden vurulmuştu öyle görünüyordu ama bunu söylemesi gerekiyordu, bu söylenmeliydi ve söyleyebilmek için hasar görmüş kalbini son sınırına dek zorladı. Ondan sonra ölüp karanlığı kucaklayabilirdi. &quot;Sidik kokan, pusuya düşürüp can alan köpeklersiniz. Söyleyeceğim bu.&quot;</p>
<p>Eddie neşesizce gülümsedi. &quot;Peki bütün dünyaları pusuya düşürüp herkesi öldürmek için çocukları kullananlara ne demeli, ahbap? Bütün evreni?&quot; Sansar böyle bir karşılık beklememişçesine gözlerini kırpıştırdı. Belki hiçbir karşılık beklemiyordu. &quot;Emirlere... uyuyordum.&quot;</p>
<p>&quot;Bundan hiç şüphem yok,&quot; dedi Eddie. &quot;Ve ölene dek emirlere uydun. Cehennemin, Na'ar'ın veya ne diyorsanız oranın tadını çıkar.&quot; Namluyu Finli'nin şakağına dayadı ve tetiği çekti. Sansar tek bir kez sarsıldıktan sonra hareketsiz kaldı. Eddie yüzünü buruşturarak ayağa kalktı.</p>
<p>Tam o sırada gözucuyla bir hareketlenme gördü ve bir başkasının şovun patronunun tek dirseği üzerinde doğrulmaya çalıştığını fark etti. Bir zamanlar bir tecavüzcüyü idam etmekte kullanılmış Peacemaker'ını doğrultmuştu. Eddie'nin refleksleri kuvvetliydi ama kullanmaya zamanı olmadı. Peacemaker tek bir kez kükredi, namlusunun ucundan ateş kustu ve Eddie Dean'in kaşından kan fışkırdı. Kurşunun çıkmasıyla başının arkasından bir tutam saç kalktı. Elini kaldırıp sağ gözünün üzerinde beliriveren deliğe çok önemli bir ayrıntıyı çok geç hatırlamış birinin yaptığı gibi indirdi.</p>
<p>Roland çizmelerinin aşınmış topukları üzerinde hızla döndü ve tabancasını gözle takip edilemeyecek bir süratle çekti. Jake ve Susannah da aynı anda sesin geldiği yere döndü. Susannah elini kaşına bastırmış halde ayakta duran kocasını gördü.</p>
<p>&quot;Eddie? Tatlım?&quot;</p>
<p>Pimli, Peacemaker'ın horozunu tekrar kaldırmaya uğraşıyordu. Gösterdiği çaba yüzünden üst dudağı gerilmiş, sıkıh dişleri ortaya çıkmıştı. Roland, onu boğazından vurdu ve Algul Siento'nun Efendi'si sol tarafına doğru savruldu. Ateşlemeye çalıştığı tabancası elinden fırlayıp arkadaşı Sansar'ın cesedine çarptı. Neredeyse Eddie'nin ayaklarının dibine düşecekti.</p>
<p>&quot;Eddie!&quot; diye çığlık attı Susannah ve kendini ellerinin üzerine atarak kocasına doğru süratle emekledi. Yarası kötü değil, diyordu kendine. Kötü değil, sevgili Tanrı'm lütfen ağır yaralanmış olmasın...</p>
<p>Sonra yüzüne bastırdığı elinin altından süzülerek yola damlayan kanı gördü ve Eddie'nin durumunun kötü olduğunu anladı.</p>
<p>&quot;Suze?&quot; dedi Eddie. Sesi son derece netti. &quot;Nerdesin, Suzie? Göremiyorum.&quot;</p>
<p>Bir adım attı, ikincisini, üçüncüsünü... ve Büyükbaba Jaffords'un onu ilk gördüğü an olacağını bildiği gibi yola yüzüstü kapaklandı. Çünkü genç adam bir Silahşor'du, öyleydi ve onun gibileri bekleyen son buydu.</p>
<p>&nbsp;</p>
<p>&nbsp;</p>
</body>
</html>