<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>BEŞİNCİ BÖLÜM</title>
</head>
<body>
<p class="p5"><span class="t6"><b>BE</b></span><span class="t6"><b>Ş</b></span><span class="t6"><b>İ</b></span><span class="t6"><b>NC</b></span><span class="t6"><b>İ</b></span><span class="t6"><b> BÖLÜM </b></span></p>
<p>&nbsp;</p>
<p class="p0"><span class="t7"><i>ORMANDA, KUDRETL</i></span><span class="t7"><i>İ</i></span><span class="t7"><i> ORMANDA</i></span></p>
<p>&nbsp;</p>
<p><b>1</b></p>
<p>&nbsp;</p>
<p>Jake'in orada kalıp peder ile birlikte ölmesini sadece sığ adamlarla vampirlerin Oy'u öldürebilecekleri düşüncesi engelledi. Kararını vermesi pek uzun sürmedi,(OY, YANIMA GEL!) diye haykırdı toplayabildiği tüm zihinsel güçle ve Oy hızla ayaklarının dibine koştu. Jake, kaplumbağa yüzünden büyülenmişçesine hareketsiz kalan ve SADECE PERSONEL yazılı kapının iki yanında dikilen sığ adamların arasından geçti. Oy ile restoranın loş turuncukırmızı ışığından bembeyaz, göz alıcı bir aydınlığa ve yemeklerin keskin kokusuna girdiler. Sıcak ve ıslak buhar Jake'in yüzünü yaladı; (orman) belki arkadan gelecekler için sahneyi hazırlıyordu. (kudretli orman) belki de hazırlamıyordu. Gözbebekleri küçülünce görüşü netleşti ve Dixie Pig'in mutfağında olduğunu gördü. Ve bu ilk kez de değildi. Bir keresinde, Kurtlar'ın Calla Bryn Sturgis'e gelmesinden kısa bir süre önce Jake, Susannah'yı (ama o zaman Mia'ydı) bir rüyada takip etmiş ve yiye. cek aradığı bomboş, kocaman bir mutfağa gitmişlerdi. O mutfak buydu, ama artık bomboş değildi, canlı bir telaş hâkimdi. Dev bir domuz, açık ocağın üzerindeki ateşte kızarıyordu. Ateşe düşen her yağ damlası alevlerin demirlerin arasından biraz daha yükselmesine sebep oluyordu. İki tarafta devasa fırınlar vardı. Üzerlerindeki kazanlar neredeyse Jake ile aynı boydaydı. Kazanlardan birini karıştıran gri derili yaratık o kadar iğrençti ki Jake, ona bakmaya güçlükle tahammül edebildi. Kalın dudaklı, gri ağzının her iki yanından yukarı iri, kıvrık dişler uzanıyordu. Sarkık yanakları siğillerle kaplıydı. Yaratığın üzerindeki beyaz aşçı önlüğü ve kafasındaki şapka her nasılsa kâbusu tamamlıyor, bir kat cilayla sabitliyordu. Bu iğrenç mahlukun gerisinde, buharın arasında neredeyse kaybolmuş iki beyaz önlüklü yaratık yan yana bulaşık yıkıyordu. İkisinin de boynunda fularlar vardı. Biri insandı, on yedi yaşlarında bir delikanlıydı. Diğeriyse bacaklar üzerinde dev bir ev kedisi gibiydi.</p>
<p>&quot;Vai, vai, los mostros pubes, tre cannits en founs!&quot; dedi korkunç şef bulaşıkçı gençlere cırlak bir sesle. Jake'i fark etmemişti. İçlerinde sadece biri kedi fark etti. Kulaklarını geriye yatırıp tısladı. Jake sağ elindeki Oriza'yı hiç düşünmeden fırlattı. Buharla kaplı mutfakta ıslık çalarak ilerleyen Oriza, kediyaratığın kafasını bedeninden ayınverdi. Kafa bulaşık suyunun içine yuvarlandığı sırada yeşil gözler hâlâ parlıyordu.</p>
<p>&quot;San fai, can dit los!&quot; diye haykırdı şef. Ya olanların farkında değildi ya da kavramakta güçlük çekiyordu. Jake'e döndü. Gri, eğimli alnının altındaki bulanık grimavi gözler, sezgili bir yaratığa aitti. Jake yaratığı karşıdan görünce tam olarak ne olduğunu anladı: bir tür canavarımsı, zeki yaban domuzuydu. Bu da kendi cinsini pişirdiği anlamına geliyordu. Dixie Pig'e son derece uygundu.</p>
<p>&quot;Can foh pube aintet can fah! Shesopan! Vai!&quot; Bu Jake'e söylenmiş ti. Ve sonra, çılgınlığı tamamlarcasına: &quot;Ve yıkamayacaksan başlama biler</p>
<p>Diğer bulaşıkçı, insan olan, şefi uyarmak için bağırıyordu ama douz_yaratık ona aldırmadı. Görünüşe bakılırsa şef, yardımcılarından birini öldürdüğü için ölü kedinin yerine Jake'in geçmesi ve yarım bıraktığı j«e devam etmesi gerektiğini düşünüyordu.</p>
<p>Jake diğer tabağı fırlattı ve yaban domuzunun boğazını yararak sesini kesti. Yaratığın sağındaki fırının üzerine belki bir galon kan fışkırdı ve cızırdayarak korkunç bir kokuya neden oldu. Yaban domuzunun kafası önce sağa, ardından geriye düştü ama tamamen kopmadı. Yaratık (boyu iki metre on santim vardı) sol tarafına doğru iki sarsak adım attı ve şişte çevrilen, cızırdayan domuza sarıldı. Başı bedeninden biraz daha ayrılarak yaratığın sağ omzu üzerinden sarktı. Tek gözü, buharla buğulanmış floresan lambalara dönmüştü. Yaratığın elleri, sıcağın etkisiyle şişteki domuza yapıştı ve erimeye başladı. Sonra yaban domuzu ateşin üzerine kapaklandı ve önlüğü alev aldı.</p>
<p>Jake tam vaktinde döndü ve diğer bulaşıkçının bir elinde bir et bıçağı, diğerinde satırla kendisine yaklaşmakta olduğunu gördü. Jake saz keseden bir 'Riza daha çıkardı ama fırlatmasını, piç kurusuna Margaret Eisenhart'ın &quot;derin saç kesimi&quot; dediğini yapmasını söyleyen kafasının içindeki sese rağmen tabağı fırlatmadı. Margaret Eisenhart'ın bu sözü üzerine diğer Tabak Kardeşleri katıla katıla gülmüştü. Jake fırlatmayı çok istediği halde kendini tutmaya devam etti.</p>
<p>Karşısındaki, mutfağın parlak beyaz ışığı altında teni solgun, sarımsıgri görünen bir genç adamdı. Hem dehşete düşmüş, hem de kötü beslenmiş gibi görünüyordu. Jake tabağı uyarırcasına kaldırınca delikanlı durdu. Ama gözlerini diktiği Jake'in elindeki 'Riza değil, ayaklarının dibindeki Oy'du. Hantal Billy'nin tüm tüyleri kabarmış, cüssesini neredeyse iki katına çıkarmıştı ve diş gösteriyordu.</p>
<p>&quot;ingilizce...&quot; diye başladı Jake ama o sırada restoranın kapısı açıldı. Sığ adamlardan biri hızla içeri daldı. Jake tabağı hiç tereddüt etmeden fırlattı. Buhar dolu parlak havada inleyerek süzülen tabak yabancının boğazını tam Adem elmasının üzerinden biçti. Kafasız beden alkışlan Kabul ederek seyirciyi selamlayan bir komedyen gibi önce sola, sonra sağa doğru sendeledikten sonra yere kapaklandı.</p>
<p>Jake hemen bir diğer tabağı çekip aldı ve sai Eisenhart'ın &quot;yüklü&quot; dediği pozisyonu alarak kollarını göğsünde çaprazladı. Bıçakla satırı hâlâ tutmakta olan bulaşıkçı gence baktı. Ama gözlerinde tehdit eder bir ifade olmadığını düşündü. Tekrar denedi ve bu kez soruyu tamamlayabildi. &quot;İngilizce biliyor musun?&quot;</p>
<p>&quot;Evet,&quot; dedi delikanlı. Bulaşık yıkamaktan kızarmış başparmağı ve işaret parmağını Jake'e göstererek birbirine yaklaştırmak için satırı elinden bıraktı. &quot;Ama sadece azıcık. Buraya geldiğimde başladım öğrenmeye.&quot; Diğer elini açınca et bıçağı da satırın yanını boyladı.</p>
<p>&quot;Orta-dünya'dan mı geldin?&quot; diye sordu Jake. &quot;Ordan geldin, değil mi?&quot;</p>
<p>Bulaşıkçı gencin fazla zeki olduğunu sanmıyordu (&quot;Parlak değil,&quot; diye burun kıvırırdı Elmer Chambers) ama en azından ev hasreti çekecek kadar akıllıydı; duyduğu dehşete rağmen Orta-dünya'nm adını duyunca gözlerinde bir pırıltı belirmişti. &quot;Evet,&quot; dedi bulaşıkçı. &quot;Ludweg'den geldim ben.&quot;</p>
<p>&quot;Lud şehrine yakın mı?&quot;</p>
<p>&quot;Beğensen de beğenmesen de kuzeyinde oranın,&quot; dedi delikanlı. &quot;Beni öldürecek misin, ahbap? Mutsuzum ama istemiyorum ölmeyi.&quot;</p>
<p>&quot;Bana doğruyu söylersen ölümün benim elimden olmayacak. Burdan bir kadın geçti mi?&quot;</p>
<p>Bulaşıkçı bir anlık duraksamadan sonra, &quot;Evet,&quot; dedi. &quot;Sayre ve adamlarının elindeydi. Kadın pek kendinde değil, başı önde...&quot; Kafasını sallayarak gördüğünü taklit etti ve köyün delisine daha da benzedi. Jake, Roland'ın Mejis'teki günlerini anlatırken bahsettiği Sheemie'yi hatırladı.</p>
<p>&quot;Ama ölmemişti.&quot;</p>
<p>&quot;Hayır. Nefes aldığını duydum.&quot;</p>
<p>Jake kapıya baktı ama gelen giden yoktu. Henüz. Bir an önce gitmeliydi ama...</p>
<p>&quot;Adın nedir, ahbap?&quot;</p>
<p>&quot;Jochabim, Hossa'nın oğlu.&quot;</p>
<p>&quot;Dinle, Jochabim. Bu mutfağın ötesinde New York adında bir dünya var ve senin gibi gençler özgürce yaşıyor. Fırsatın varken burdan çıkmanı öneririm.&quot;</p>
<p>&quot;Beni bulur onlar, geri getirirler ve cezalandırırlar.&quot; &quot;Hayır anlamıyorsun, dışarısı tahmin edemeyeceğin kadar büyük. Lud'un eskiden...&quot;</p>
<p>Jochabim'in boş gözlerine baktı ve hayır, diye düşündü. &quot;Asıl anlamayan benim. Ve onu gitmeye ikna etmek için daha fazla vakit harcarsam hiç şüphesiz sonum...</p>
<p>Restorana giden kapı tekrar açıldı. Bu kez iki sığ adam vardı. Kapıdan aynı zamanda geçmeye kalkışınca bir anlığına omuz omza çerçeveye sıkıştılar. Jake tabakların ikisini birden fırlattı ve buğulu havada çaprazlama uçuşlarını izledi. 'Rizalar yeni gelen iki sığ adamı aynı anda kafasız bıraktı. Sırtüstü düştüler ve kapı bir kez daha kapandı. Jake, Piper Okulu'ndayken Pers Ordusu'nun Yunan Ordusu'nun on katı olduğu Thermopylae Savaşı'nı işlemişlerdi. Yunanlılar, Persleri dar bir dağ geçitine çekmişlerdi; onun ise mutfak kapısı vardı. Birer ikişer geldikleri sürece (ki onu bir şekilde ablukaya almadıkları sürece öyle yapmaları gerekecekti) hepsini haklayabilirdi.</p>
<p>En azından Orizaları tükenene kadar. &quot;Silahlar?&quot; diye sordu Jochabim'e. &quot;Burda silah var mı?&quot; Jochabim başını iki yana salladı, ama yüzündeki ifade öylesine donuktu ki mutfakta silah yok diyor da olabilirdi, seni anlamıyorum da.</p>
<p>&quot;Pekâlâ, ben gidiyorum,&quot; dedi Jake. &quot;Ve fırsatın varken sen de girmezsen göründüğünden de aptalsın demektir, Jochabim. Dışarda video oyunları var, oğlum... düşünsene.&quot;</p>
<p>Ama Jochabim, ona hâlâ aynı ebleh yüz ifadesiyle bakıyordu. Bunu Sören Jake pes etti. Biri kapının diğer tarafından ona seslendiğinde Oy ''e konuşmak üzereydi.</p>
<p>&quot;Hey, evlat.&quot; Kaba. Güvenli. Bilmiş. Jake bunun beş papel için sizi vurabilecek veya canı istediğinde sevgilinizle sevişecek bir adamın sesi olduğunu düşündü. &quot;Rahip arkadaşın öldü. Aslında arkadaşın akşam yemeği oldu. Daha fazla saçmalık olmadan dışarı çıkarsan belki tatlı olmaktan yırtarsın.&quot;</p>
<p>&quot;Cehenneme git,&quot; dedi Jake. Sözleri Jochabim'in aptallık duvarını bile geçmiş olmalıydı, genç bulaşıkçı şok olmuş görünüyordu. &quot;Son şansın,&quot; dedi kaba ses. &quot;Dışarı çık.&quot;</p>
<p>&quot;Siz girin,&quot; diye bağırdı Jake. &quot;Bir sürü tabağım var!&quot; Aslında içinde hızla koşup kapıdan geçerek restoranın yemek salonundaki sığ adamlar ve kadınlarla çarpışmak için çılgınca bir dürtü vardı. Hem bu fikir, Roland'ın da bileceği gibi o kadar çılgınca değildi; böyle bir saldırıyı hiç beklemiyor olacaklardı ve çabuk fırlatacağı yarım düzine tabakla onları paniğe sokup bir kargaşa yaratma şansı vardı.</p>
<p>Asıl sorun, perdenin gerisinde karınlarını doyuran canavarlardı. Vampirler. Onlar paniğe kapılmayacaktı ve Jake bunu biliyordu. İçinden bir ses, Büyükbabalar mutfağa girebilmiş olsaydı (ya da belki onları yemek salonunda tutan, sadece ilgisizlikleriydi, pederin cesedinden geri kalanlar onlara daha çekici geliyordu) çoktan ölmüş olacağını söylüyordu. Muhtemelen Jochabim de onunla aynı kaderi paylaşacaktı.</p>
<p>Tek dizinin üzerine çökerek mırıldandı. &quot;Oy, Susannah'yı bul!&quot; Ve mesajını çabuk bir zihinsel görüntüyle kuvvetlendirdi.</p>
<p>Hantal Billy, Jochabim'e güvensizce bir bakış fırlattıktan sonra yeri koklamaya başladı. Zemin yakın zamanda paspaslandığı için nemliydi. Jake, Oy'un kokuyu bulamayacağından korktu. Sonra hayvan kısa, keskin bir ses çıkardı (bir insanın kelimesinden ziyade bir köpeğin havlamasını andırıyordu) ve burnu yerde, mutfaktaki ocaklarla buharlı pişiriciler arasındaki boşlukta ilerlemeye başladı. Şef Yaban Domuzu'nun dumanı tüten cesedini koklamak için kısaca durduktan sonra ilerlemeye devam etti. &quot;Beni dinle, küçük piç!&quot; diye bağırdı kapının diğer tarafındaki sığ adam. &quot;Sabrım tükenmek üzere!&quot;</p>
<p>&quot;Güzel,&quot; diye karşılık verdi Jake. &quot;Haydi içeri gel! Bakalım geri dönebilecek misin!&quot;</p>
<p>Jochabim'e bakarak sesini çıkarmaması için parmağını dudağına bastırdı. Bulaşıkçı genç, ona neredeyse fısıldarcasına, alçak sesle bir şey söylediği sırada dönüp kaçmak üzereydi; Jochabim bağırarak dışarıdakilere çocuk ve Hantal Billy'nin Thermopylae Geçiti'ni artık tutmadığını haber verene dek ne kadar zamanı olacağını hiç bilmiyordu.</p>
<p>&quot;Ne?&quot; diye sordu Jake, ona güvensizce bakarak. Delikanlı akıl tuzağına dikkat et demiş gibi gelmişti ama bunun bir anlamı yoktu, değil mi?</p>
<p>&quot;Akıl tuzağına dikkat et,&quot; dedi Jochabim daha açık seçik konuşarak ve sonra kirli tabaklara döndü.</p>
<p>&quot;Ne akıl tuzağı?&quot; diye sordu Jake, ama Jochabim, onu duymazdan geldi. Kalıp onu sorguya çekecek zamanı yoktu. Omzunun gerisinden arkayı kontrol ederek Oy'a yetişmek için koştu. Sığ adamlar içeri girecek olursa bunu ilk bilen kendisi olmak istiyordu.</p>
<p>Ama kimse girmedi, en azından Oy'un peşinden bir başka kapıdan geçip restoranın kilerine, kahve ve baharat kokan, kutularla dolu loş odaya gIrene dek. Doğu Stoneham Levazımatçısı'nın arkasındaki depoya benziyordu ama burası daha temizdi.</p>
<p>&nbsp;</p>
<p><b>2</b></p>
<p>&nbsp;</p>
<p>Dixie Pig'in kilerinin diğer ucunda kapalı bir kapı vardı. Gerisindeki basamaklar Tanrı bilir nereye kadar iniyordu. Kirli, sinek pislikleriyle kaplı cam hazneler gerisindeki düşük voltajlı ampuller merdivenlere hafif bir aydınlık veriyordu. Oy hiç tereddüt etmeden basamaklardan inmeye başladı. Başının ve kuyruk kesiminin düzenli salınımı neredeyse komikti. Burnunu yerden ayırmadan ilerliyordu. Jake, Oy'un Susannah'nın kokusunu takip eteğini biliyordu, bunu küçük dostunun zihninde görebiliyordu.</p>
<p>Jake basamakları saymayı denedi, yüz yirmiye kadar geldi ama sonra 'Pin ucunu kaçırdı. Hâlâ New York'ta (veya altında) olup olmadıklarını merak ediyordu. Bir keresinde hafif ama tanıdık bir gürleme duydu. Bir metro treninin sesine benziyordu. Eğer öyleyse hâlâ New York'talar de. mekti.</p>
<p>Basamaklar nihayet sona erdi. Otel lobisine benzeyen, tonozlu, dev bir salona varmışlardı ama otel yoktu. Burnunu yerden ayırmayan Oy, salonu boydan boya geçti. Kuyruğu kısa yaylar çizerek sallanıyordu. Jake ona yetişmek için koşmak zorunda kaldı. Artık keseyi doldurmayan 'Rj. zalar, birbirlerine çarparak gürültü yapıyordu. Lobi benzeri salonun diğer ucunda büfemsi bir yapı vardı. Tozlu camlarından birine şöyle yazılmıştı:</p>
<p><i>NEW YORK HATIRASI SATIN ALMAK </i><i>İ</i><i>Ç</i><i>İ</i><i>N SON </i><i>Ş</i><i>ANS</i>. Bir başka yazı şuydu: <i>11 EYLÜL 2001'i Z</i><i>İ</i><i>YARET ED</i><i>İ</i><i>N! BU MUHTE</i><i>Ş</i><i>EM OLAY </i><i>İ</i><i>Ç</i><i>İ</i><i>N HÂLÂ B</i><i>İ</i><i>LET VAR! DOKTOR RAPORU OLMAYAN ASTIMLILARA YASAK! </i>Jake, 11 Eylül 2001'de o kadar harika ne olabileceğini merak etti, sonra bilmek istemediğine karar verdi.</p>
<p>Kafasının içinde aniden, doğruca kulağına söylenmiş gibi net bir ses duydu: Hey! Hey Pozitronikçi bayan! Hâlâ orada mısın?</p>
<p>Jake, Pozitronikçi bayanın kim olduğunu bilmiyor ama soruyu soran sesi çok iyi tanıyordu.</p>
<p>Susannah! diye bağırdı hediyelik eşya dükkânının yanında durarak. Yorgun suratında şaşkın, neşeli bir sırıtış belirdi ve onu yine bir çocuk yüzüne çevirdi. Suze, orada mısın?</p>
<p>Susannah'nın şaşkın bir mutlulukla bağırdığını duydu. Jake'in onu takip etmeyi bıraktığını fark eden Oy geri dönerek sabırsızca, &quot;Ake.'Ake,&quot; dedi. Jake o an için dostunu duymazdan geldi.</p>
<p>&quot;Seni duyuyorum!&quot; diye bağırdı. &quot;Nihayet! Tanrı'm, kiminle konuşuyordun öyle? Bağırmaya devam et ki sesini takip ederek sana...&quot;</p>
<p>Arkasından belki basamakların tepesinde, belki merdiveni yarılamış birinin sesi geldi. &quot;Bu o!&quot; Silah sesleri oldu ama Jake onları zorlukla duydu. Bir şey sürünerek zihnine girmiş ve onu dehşete düşürmüştü. Düşünsel bir el gibiydi. Kapının ötesinden onunla konuşan sığ adam olabil ceğini düşündü. Sığ adamın eli, Jake Chambers'ın Dogan'ı denebilecek bir yerdeki kontrol düğmelerini bulmuş, ayarlarla oynuyordu. Onu (beni dondurmaya beni dondurmaya ayaklarımı yere mıhlamaya) durdurmaya çalışıyordu. Ve bu ses zihnine, mesaj alıp gönderdiği sırada girmişti. Açıkken...</p>
<p>&quot;Jake! Jake, neredesin?&quot;</p>
<p>Susannah'ya cevap verecek zaman yoktu. Jake, Sesler Mağarası'ndaki Bulunmamış Kapı'yı açabilmek için zihninde milyonlarca kapının açılışını canlandırmıştı. Şimdiyse birinin Tanrısal bir gümbürtüyle, şiddetle kapandığını hayal etti.</p>
<p>Tam vaktinde yapmıştı. Ayakları bir süre daha zemine yapışık kaldı. Sonra bir şey acıyla haykırdı ve geri çekildi. Jake'i serbest bıraktı.</p>
<p>Jake önce, sarsakça, sonra hızla ilerledi. Ucuz kurtulmuştu! Susannah'nın çok uzaklardan gelen seslenişini tekrar duydu ama cevap vererek zihnini tekrar açmaya cesaret edemedi. Tek umudu, Oy'un Susannah'nın kokusunu kaybetmemesi ve onun da seslenmeye devam etmesiydi.</p>
<p>&nbsp;</p>
<p><b>3</b></p>
<p>&nbsp;</p>
<p>Daha sonra, Bayan Shaw'un radyosunda çalan şarkıyı mırıldanmaya Susannah'nın o son, belirsiz çığlığının ardından başladığını düşünecekti, ama kesin bir şey söylemek mümkün değildi. Bu, bir baş ağrısının başlangıç anını veya insanın soğuk aldığı anı tam olarak bulmaya çalışmasına benziyordu. Jake'in emin olduğu bir şey varsa o da silah seslerinin devam ettiği ve bir keresinde de seken bir kurşunun vızıltısını duyduğuydu. Ama aralarında epeyce bir mesafe vardı ve sonunda eğilerek ilerlemeyi (arkasına bakmayı) tamamen bıraktı. Ayrıca Oy artık çok hızlı ilerliyor, neredeyse son sürat koşuyordu. Gömülü makineler vızıldayıp gümbürdüyordu. Zemin hizasına yükselen çelik raylar, Jake'e bir zamanlar orada bir tramvay veya ona benzer bir aracın işlediğini düşündürdü. Duvarlara bekli aralıklarla resmi bildiriler asılmıştı: <i>B</i><i>İ</i><i>R SONRAK</i><i>İ</i><i> DURAK PATRICIA, FEDIC; MAV</i><i>İ</i><i> KARTINIZ YANINIZDA MI?</i> Bazı yerlerde fayanslar duvardan düşmüştü, başka yerlerde çelik raylar eksikti. Jake birkaç kez çok eskiden kalma iğrenç sularla dolu derin çukurlar gördü. Oy ile birlikte golf arabasıyla üstü açık vagon karışımı birkaç aracın ya. nından geçtiler. Gözleri ölgün kırmızı ışıklar saçan ve gıcırtılı, cılız bir sesle dur diyor gibi görünen şalgam kafalı bir robotla karşılaştılar. Jake peşlerine düşmesi halinde robota tabakla zarar verip veremeyeceğini bilmiyordu ama yine de 'Rizalardan birini kavradı. Neyse ki robot hiç kıpırdamadı. Artık pillerindeki ya da enerji hücrelerindeki veya atom birimindeki ya da çalışmasını sağlayan ne ise ondaki güç tükenmek üzereydi. Jake orada burada duvar yazıları gördü. İkisi tanıdıktı. Birincisi, <i>HERKES KIZIL KRALA SELAM VERS</i><i>İ</i><i>N</i> idi. İ harfinin noktası kırmızı bir gözden ibaretti. Diğeriyse BANGO SKANK, '84'tü. Tann'm, diye düşündü Jake dikkati dağılarak. Şu Bango denen adam hiç yerinde durmuyor. Ve sonra bir şarkı mırıldandığını fark etti. Tam olarak kelimeler değildi, Bayan Shaw'un mutfaktaki radyosunda duyduğu ve güçlükle hatırlayabildiği eski bir şarkıdan bölük pörçük, anlamsız seslerdi: &quot;Anaynanay, anaynanay, anaynanay...&quot;</p>
<p>Şarkının tılsıma benzer büyüsünden ürkerek mırıldanmayı kesti ve Oy'a durmasını söyledi. &quot;İşemem lazım, oğlum.&quot;</p>
<p>&quot;Oy!&quot; Dik kulaklar ve parlak gözler mesajın kalanını iletiyordu: Acele et.</p>
<p>Jake fayans döşeli duvarlardan birine işedi. Yeşilimsi bir sıvı fayansların arasından sızıyordu. Peşinden gelenlere kulak kabartınca düş kırıklığına uğramadı. Arkada kaç kişi vardı? Ne tür yaratıklardı? Roland muhtemelen bilirdi ama Jake'in hiçbir fikri yoktu. Yankılanan sesler sayılarının çok fazla olduğu izlenimi veriyordu.</p>
<p>Son damlalardan kurtulurken Jake Chambers'ın aklına pederin bunu bir daha asla yapamayacağı geldi. Artık ne ona gülümseyecek, ne parmağını ona sallayacak ne de yemekten önce istavroz çıkaracaktı. Onu öldürmüşlerdi. Canını almışlardı. Nefesini ve nabzını durdurmuşlardı. Peder artık hikâyeden çıkmıştı. Artık onu sadece rüyalarda görebilirlerdiBelki. Jake ağlamaya başladı. Gülümsemesi gibi gözyaşları da onu hemen küçük bir çocuğa çeviriyordu. Kokuyu takibe bir an önce dönmek isteyen ny dönüp birkaç adım ilerlemişti. Şimdi ise omzu üzerinden endişeyle jake'e bakıyordu.</p>
<p>&quot;Bir şey yok, iyiyim,&quot; dedi Jake. Sonra pantolonunun önünü ilikledi ve elleriyle yanaklarını sildi. Ama iyi değildi. Peşinden gelen sığ adamlar yüzünden üzgünden, kızgından, ürkmüşten de öte bir haldeydi. Sistemindeki adrenalin azalmış, açlığını hissetmeye başlamıştı. Yorgundu da. Yorgun mu? Daha da ötesi, tükenmeye yakındı. En son ne zaman uyuduğunu hatırlamıyordu. Kapıdan New York'a çekildiğini, Oy'un neredeyse bir taksinin altında kalacağını ve ismi küçükken odasındaki televizyonda izlediği eski siyah beyaz filmde George M. Cohan'ı canlandıran Jimmy Cagney'in adını anımsatan İlahbombası rahibini hatırlıyordu. Çünkü o filmde Harrigan adlı bir adamla ilgili bir şarkı vardı: Harrigan, bu benim adım. Tüm bunları hatırlıyor ama en son ne zaman doğru düzgün yemek yediğini...</p>
<p>&quot;Ake,&quot; diye havladı Oy, kader kadar amansızdı. Jake yorgunca Hantal Billyler'in bir pes etme noktası varsa Oy'un o noktaya varmasına daha epey zaman olduğunu düşündü. &quot;Ake Ake!&quot;</p>
<p>&quot;Tamam, tamam,&quot; dedi duvardan uzaklaşarak. &quot;AkeAke şimdi koşa koşa gidecek. Devam et. Susannah'yı bul.&quot;</p>
<p>Ağır adımlarla yürümek istiyordu ama bu muhtemelen yeterli olmayacaktı. Normal hızla yürümek de öyle. Hafifçe koşmaya ve şarkıyı bu kez sözleriyle mırıldanmaya başladı: &quot;Ormanda, kudretli ormanda, bir aslan uyuyor bu gece... Ormanda, sessiz ormanda, bir aslan uyuyor bu gece... ohhh...&quot; Sonra tekrar o anlamsız nakaratı mırıldanmaya başladı, naynanay, naynanay, naynanay, daima WCBS kanalındaki eski şarkılar programına ayarlı olan mutfaktaki radyodan yayılan anlamsız kelimeler... ama bir filmin anısı bu şarkının anısına dahil olmuştu, değil mi? Yankee Doodle Dandy değil, bir başka film miydi? İçinde korkunç canavarlar olan? Daha çok küçükken, belki hâlâ altı bezlenirken (paçavra) gördüğü bir film?</p>
<p>&quot;Köyün yakınında, sessiz köyün yakınında, bir aslan uyuyor bu gece... Köyün yakınında, huzurlu köyün yakınında bir aslan uyuyor bu gece... HUHoh, anaynanay, anaynanay...&quot;</p>
<p>Yan tarafını ovarak soluk soluğa durdu. Orada biraz sancısı vardı, ama en azından o an için kötü değildi. Onu durduracak kadar derine saplanmamıştı. Ama o yapışkan sıvı... fayansların arasından sızan yeşilimsi sıvı... kırık seramik ve eski harcın arasından süzülüyordu çünkü burası (ormandı) şehrin altıydı ve belki de orada (naynanay) yeraltı mezarları vardı veya...</p>
<p>&quot;Oy,&quot; dedi Jake çatlak dudaklarının arasından. Öyle susamıştı ki! &quot;Oy, bu sıvı değil, bu ot. Ya da yabani bir bitki... veya...&quot;</p>
<p>Oy havlayarak arkadaşının ismini söyledi ama Jake fark etmedi bile. Peşindekilerin yankılanan seslerini hâlâ duyabiliyordu (hatta biraz daha yakınlaşmışlardı) ama onları da duymazdan geldi.</p>
<p>Fayanslarla kaplı duvarda biten otlar.</p>
<p>Duvarı ele geçiliyorlardı.</p>
<p>Aşağı baktığında daha çok ot gördü. Floresan ışıklar altında neredeyse mora dönüşen parlak yeşil otlar yerden bitiyordu. Kırık fayans parçaları, Işınlar kırılmaya başlamadan ve dünya ilerlemeden önce orada yaşayıp bu binaları inşa eden eski insanlar gibi parçalanıp ufalanmıştı.</p>
<p>Jake eğildi. Otlara elini uzattı. Keskin fayans parçaları aldı, evet, ama aynı zamanda topraktı, derin bir yeraltı mezarının (ormanın) ya da bir lahidin toprağı veya...</p>
<p>Eline aldığı toprağın içinde bir böcek vardı, sırtında kanlı bir gülümsemeye benzer kırmızı bir leke olan bir böcekti. Jake tiksinti dolu bir bağırışla böceği elinden attı. Kral'ın izi! Evet, öyle! Kendine geldi ve tek dizi üzerine çökmüş olduğunu fark etti. Peşindekiler hızla yaklaşırken eski hir filmdeki kahraman gibi arkeolojik kalıntıları inceliyordu. Ve Oy, gözlerinde endişe yüklü bir pırıltıyla ona bakıyordu.</p>
<p>&quot;Ake! Ake Ake!&quot;</p>
<p>&quot;Tamam,&quot; dedi ayağa kalkarak. &quot;Geliyorum. Ama Oy... burası ne böyle?&quot;</p>
<p>Oy, ka dinh'inm sesindeki endişenin sebebini hiç bilmiyordu; onun gördükleri ve kokladıkları daha öncekinden farklı değildi: onun kokusunu, çocuğun takip etmesini söylediği kokuyu alıyordu. Ve artık daha tazeydi. Kokunun parlak izi boyunca koştu.</p>
<p>&nbsp;</p>
<p><b>4</b></p>
<p>&nbsp;</p>
<p>Jake beş dakika sonra bağırarak tekrar durdu. &quot;Oy! Bekle bir dakika!&quot;</p>
<p>Yan tarafındaki sancı geri dönmüştü ve bu kez daha keskindi, ama onu durduran sancı değildi. Her şey değişmişti. Ya da değişiyordu. Ve Tanrı yardımcısı olsun, galiba neye dönüştüğünü biliyordu.</p>
<p>Floresan lambalar yukarıda yanmaya devam ediyordu, ama duvarlar yeşillenerek kabarmıştı. Hava nemin artmasıyla yoğunlaşmış, giysileri üzerine yapışmıştı. Şaşırtıcı büyüklükte, güzel, turuncu bir kelebek irileşmiş gözlerinin önünden geçti. Jake, onu yakalamaya çalıştı ama kelebek hamlesini kolayca savuşturdu. Neredeyse neşeyle, diye düşündü Jake.</p>
<p>Koridor, ormanda bir patikaya dönüşmüştü. Biraz ötelerinde, fazla büyümüş bitkilerin arasında bir deliğe, muhtemelen ormanda bir açıklığa ulaşıyordu. Jake açıklığın ötesinde puslu havanın içinde yükselen, gövdeleri yosun kaplı, ağır dallan yere sarkan dev ağaçları görebiliyordu. Olağanüstü büyüklükteki eğreltiotlarının oluşturduğu yeşil perde arasından gökyüzünü gördü. New York'un altında olduğunu biliyordu, New York'un altında olmalıydı ama...</p>
<p>Maymun sesine benzer bir çığlık o kadar yakınından geldi ki Jake irkilip hayvanın sırıtan suratını lambaların aydınlığının gerisinde göreceğinden emin olarak yukarı baktı. Ve sonra, kanını donduran o sesi duydu: bir aslanın kükremesi. Aslanın uykuda olmadığı muhakkaktı.</p>
<p>Geri dönüp son sürat kaçmak üzereydi ki yapamayacağını hatırladr sığ adamlar (muhtemelen ona rahibin akşam yemeği olduğunu söyleye, nin liderliğinde) o taraftan yaklaşıyordu. Ve Oy parlak gözlerinde sabırsızlıkla ona bakıyor, belli ki yola devam etmek istiyordu. Oy aptal değildi, ama herhangi bir telaş belirtisi göstermiyordu; en azından önlerinde olabileceklerin onu endişelendirmediği açıktı</p>
<p>Oy çocuğun sorununun ne olduğunu hâlâ anlayamıyordu. Yorgun olduğunu biliyordu bitkinliğinin kokusunu alıyordu ama bildiği bir şey daha vardı: Ake korkuyordu. Ama neden? Bulundukları yerde, aralarında birçok insanmkinin de olduğu nahoş kokular vardı ama Oy bunun o kadar tehlikeli olduğunu düşünmüyordu. Ayrıca, kadının kokusunu da hissediyordu. Çok tazeydi. Neredeyse yeni gibi.</p>
<p>&quot;Ake&quot; diye havladı yine.</p>
<p>&nbsp;</p>
<p>Jake'in nefesi biraz olsun düzene girmişti. &quot;Pekâlâ,&quot; dedi etrafına bakınarak. &quot;Tamam. Ama yavaş.&quot;</p>
<p>&quot;Vaş,&quot; dedi Oy ama cevabındaki, ondan beklenmeyecek onaylamaz tonu Jake bile fark etmedi.</p>
<p>Jake sadece başka seçeneği olmadığı için hareket ediyordu. Yukan doğru meyil kazanan, yabani otlarla kaplı patikadan (Oy'a göre yol dümdüzdü ve basamakları indiklerinden beri de öyleydi) eğreltiotları ve sarmaşıklarla kaplı açıklığa, maymunun çılgınca çığlığına, aslanın testisdonduran kükreyişine doğru yürüdü. Şarkı kafasının içinde dolanıp duruyordu</p>
<p>(köyde... ormanda... sus sevgilim, uyanma sevgilim...)</p>
<p>ve artık ismini, hatta grubun adını bile biliyordu</p>
<p>(Tokens'tan, listelerden düşmüş ama kalbimizdeki yerini hâlâ koruyan &quot;The Lion Sleeps Tonight&quot;ı dinlediniz.)</p>
<p>ama film hangisiydi? Kahrolası filmin adını...</p>
<p>Jake patikayı tırmanarak açıklığın kıyısına geldi. İç içe geçmiş geniş yeşil yapraklar ve parlak mor çiçekler (küçük, yeşil bir tırtıl birinin merkezine doğru ilerliyordu) arasından baktı, bakarken filmin adını hatırladı ve ensesinden ayaklarına dek tüm vücudu ürperdi. Biraz sonra ilk dinozor ormandan (kudretli orman) çıkıp açıklığa girdi.</p>
<p>Bir zamanlar, çok eskiden (uzak ve minik) o daha küçük bir çocukken; (biraz sana, biraz da bana var) bir zamanlar, anne sanat kulübüyle Montreal'e, baba da sonbahar programlarının tanıtımı için Las Vegas'a gittiğinde; (böğürtlen reçeli ve böğürtlen çayı) bir zamanlar, 'Bama' dört yaşındayken...</p>
<p>Tek iyi olan (Bayan Shaw, Bayan Greta Shaw) ona 'Bama' der. Tostlarının sert kenarlarını keser, anaokulunda yaptığı resimleri plastik meyvelere benzeyen mıknatıslarla buzdolabının üzerine asar, ona 'Bama der ve bu onun (onlar) için özel bir isimdir çünkü babası sarhoş olduğu bir cumartesi günü ona &quot;Genişle, genişle, ilerle Dalga, biz ne kaçar ne saklanırız, biz 'Bama Kızıl Dalga'yız!&quot; şarkısını öğretmişti, bu yüzden ona 'Bama der, bu isim Malarında bir sırdır ve anlamını hiç kimsenin bilmeyip sadece kendilerinin bilmesi, canavarlar, kaplanlar ve devlerle dolu korkunç bir ormanda gidebi'ecekleri güvenli bir ev olması gibidir.</p>
<p>(&quot;Kaplan, kaplan, alev alan,&quot; diye şarkı söyler annesi ona çünkü onun ninni anlayışı böyledir. &quot;Öldüğüm sırada... bir sineğin vızıldadığını duy. dum,&quot; da bir örnektir ve 'Bama Chambers, ona hiç söylememiş olsa da çok korkar; bazen geceleri bazen de öğle uykusundan önce yatağında yatar ve bit sineğin vızıltısını duyacağım ve öleceğim, kalbim duracak ve dilim kuyuya atılan bir taş gibi boğazıma düşecek, diye düşünür; bunlar inkâr ettiği anılardır)</p>
<p>Gizli bir ismi olması güzeldir. Annesinin sanat aşkı için Montreal'e, babasının ise Network'un yeni yayın dönemi programlarını tanıtmak üzere Las Vegas'a gideceğini öğrendiğinde Bayan Shaw'un onunla kalması için annesine yalvarır ve annesi sonunda razı olur. Küçük Jakie, Bayan Shaw'un annesi olmadığını bilir ve Bayan Greta Shaw da birkaç kez annesi olmadığını ona bizzat söylemiştir</p>
<p>(&quot;Umarım annen olmadığımı biliyorsundur, 'Bama,&quot; der ona içinde fıstık ezmeli, jambonlu ve muzlu bir sandviç olan tabağı uzatırken. Ekmeklerin kenarları sadece Greta Shaw'un bileceği şekilde kesilmiştir. &quot;Çünkü bu işimin tanımı dahilinde değil.&quot;</p>
<p>(Ve Jakie... ama o an 'Bama, ikisi baş başayken o hep 'Bama... bunu bildiğini, bildiğini, bildiğini ona tam olarak nasıl söyleyeceğini bilemez ama kendini daha güvende hissedene ya da Olümsineği korkusunu yenebilecek kadar büyüyene dek varlığını minnetle kabul edecektir)</p>
<p>Ve Jakie, merak etme, ben iyiyim, der ama Bayan Shaw'un kısa etekler giyip sürekli saçlarıyla ve rujuyla uğraşan, onu zerre kadar umursamayan, onun aslında 'Bama olduğunu bilmeyen son yabancı yardımcı kız Daisy Mae</p>
<p>(babası bütün yabancı yardımcılara öyle der)</p>
<p>gibi çabucak gitmediği için mutludur. Aptal, aptal, aptal Daisy Mae. Ama Bayan Shaw aptal değildir. Bayan Shaw, ona bazen Beş Çayı, bazen Tatlı İkramlar dediği yiyecekler verir peynir ve meyve, krema ve kek, önceki gece verilen kokteyl partiden kalma kanepeler ve verirken her seferinde aynı sarkıyı söyler: &quot;Uzak ve minik için küçük bir ikram, biraz sana biraz da bana var, böğürtlen reçeli ve böğürtlen çayı.&quot;</p>
<p>Odasında bir televizyon vardır ve her gün anne babası gittikten sonra okul sonrası yemeğini alıp odasına gider ve seyreder, seyreder, seyreder. Mutfaktan gelen radyo sesini dinler, hep eskiler çalar, hep WCBS ve bazen Bavan Greta Shaw'un şarkı söylediğini, Four Seasons Wanda Jackson Lee &quot;Yah Yah&quot; Dorsey'ye eşlik ettiğini duyar ve bazen ailesinin bir uçak kazasında öldüğünü, Bayan Shaw'un gerçekten annesi olduğunu, ona zavallı küçük çocuk, zavallı kayıp ufaklık dediğini, sihirli bir değişimle onunla sadece ilgilenmekle kalmayıp sevdiğini, sevdiğini, sevdiğini, Jake'in onu sevdiği gibi sevdiğini, annesi olduğunu (ya da belki karısı, aradaki farktan tam emin değil) ama ona şekerim (gerçek annesinin yaptığı gibi) veya yakışıklı (babası gibi) yerine 'Bama dediğini hayal eder ve bu fikrin aptalca olduğunu bilmesine rağmen yatağında bunu düşünmeyi sever, bunu düşünmek dili kuyuya atılmış bir taş gibi boğazına tıkandığında cesedinin üzerinde vızıldayacak olan Ölümsineği'ne duyduğu korkuyu def eder. Öğleden sonra anaokulundan eve geldiğinde odasında Milyon Dolarlık Sinema&nbsp; izler. Milyon Dolarlık Sinema'da bir hafta boyunca her gün tam aynı saatte dörtte aynı film gösterilir. Ailesinin uzaklara gidip Bayan Shaw'un evine gitmek yerine geceleri kalmasından önceki hafta (ne mutluluk, çünkü Bayan Greta Shaw Discordia'yı inkâr eder, amin diyebilir misiniz) her gün iki ayrı kaynaktan müzik sesi gelir, mutfaktaki eski şarkılar (WCBS İlahbombası der misiniz) ve televizyonda James Cagney kekeleyerek Harrigan hakkında şarkı söyferHAçift RI, Harrigan, bu benim ayrıca bir tane de Sam Amca'nın gerçek yeğeni olmasıyla ilgili şarkı.</p>
<p>Sonra yeni bir hafta başlar, anne babasının olmadığı hafta ve ilk izleyu sinde ödünü patlatan yeni bir film gösterilir. Filmin ismi Kayıp Kıta'dır ve başrolünde Bay Cesar Romero vardır. Jake filmi tekrar seyrettiğinde (on ya. şın olgunluğuyla) öyle aptalca bir filmden nasıl olup da korktuğunu merak edecektir. Çünkü film, ormanda kaybolan kâşiflerle ilgilidir ve ormanda dinozorlar vardır, dört yaşındayken dinozorların lanet ÇİZGİ FİLMLERDEN başka bir şey olmadığını anlayamamıştır. Oysa Tweety, Sylvester ve Denizci Temel Reis'ten hiçbir farkları yoktur, iyk iyk iyk, Safınaz dermişiniz. Gördüğü ilk dinozor ormandan paldır küldür çıkan bir triseratopstur ve kaşif kız (Koca güğümlü, derdi babası hiç şüphesiz, Jake'in babası, annesinin 0 Tür Kızlar dediği kadınlar için hep böyle der) avazı çıktığı kadar bağırır; göğsü dehşetle sıkışmış olmasa Jake de çığlık atacaktır, ah Discordia vücut bulan! Canavarın gözlerinde her şeyin sonu anlamına gelen mutlak hiçliği görür, böyle bir canavara yalvarmak işe yaramaz, haykırmak beyhudedir zira fazlasıyla aptaldır, çığlıklar canavarın dikkatini çeker, koca güğümlü Daisy Mae'ye döner ve Jake Tokens'ın mutfaktan (kudretli mutfak) gelen sesini duyar, listelerden düşmüştür, ama kalbimizdeki yeri sağlamdır, orman hakkında bir şarkı söylemektedirler, huzurlu orman ve küçük çocuğun dehşetle irileşmiş gözlerinin önünde kesinlikle huzurlu olmayan bir orman vardır ve bir aslan değil, gergedana benzeyen ama daha büyük olan, hantal hantal yürüyen bir yaratık, boynunun çevresinde kemikten yaka gibi bir şey vardır ve Jake daha sonra bu dinozorlara triseratops dendiğini öğrenecektir ama o an için isimsizdir ve bu durumu daha da kötüleştirmektedir, isimsiz çok daha beterdir. &quot;Naynanay,&quot; diye şarkı söyler Tokens, &quot;Naynanaaay,&quot; ve elbette Cesar Romero canavarı koca güğümlü kızı parçalamasına ramak kalmışken vurur ve bu o an için iyidir, ama canavar o gece geri döner, triseratops geri döner, dolabındadır, çünkü dört yaşındayken dolaplar her zaman dolap değildir, kapısı çok kötü şeylerin bekledi başka yerlere açılabilir.</p>
<p>Çığlık atmaya başlar, gece çığlık atabilir ve Bayan Greta Shaw odasına gelir Yatağının kenarına oturur, sürdüğü mavigri güzellik maskesi yüzünden bir hayalete benzer, ona neyin var 'Bama diye sorar ve Jake ona anlatabilir. Orada olsalar annesine veya babasına asla söyleyemez, zaten orada değillerdir ama Bayan Shaw'a anlatabilir çünkü diğer yardımcılardan dadılar, çocuk bakıcıları, okula götürüp getirenler çok farklı değildir ama biraz farkı vardır, yaptığı resimleri mıknatıslarla buzdolabına yapıştırması bile o farkı yaratarak küçük aptal bir çocuğun akıl sağlığı kulesini ayakta tutmaktadır, şükürler olsun deyin, kayıp değil bulunmuş deyin, amin deyin.</p>
<p>Söylediği her şeyi başını sallayarak dinler ve sonunda doğru telaffuz edene dek ona TRISERATOPS dedirtir. Doğru şekilde söylemek daha iyidir. Sonra, &quot;O şeyler bir zamanlar gerçekti, ama yüz milyon yıl önce öldüler, 'Bama,&quot; der. &quot;Belki daha da önce. Artık beni daha fazla oyalama çünkü uyumam gerek.&quot;</p>
<p>Jake o hafta Kayıp Kıtali Milyon Dolarlık Sinema'da her gün izler. Her seyredişinde film onu daha az korkutur. Bayan Greta Shaw bir keresinde yanına gelir ve filmin bir kısmını onunla birlikte izler. Ona abur cubur getirir, büyük bir tabak Hawai pastası (kendine de bir tabak almıştır) ve ona o harika küçük şarkıyı söyler: &quot;Uzak ve minik için küçük bir ikram, biraz sana biraz da bana var, böğürtlen reçeli ve böğürtlen çayı.&quot; Hawaii pastasında böğürtlen yoktur elbette ve yanında çay yerine kalan son Welch's Üzüm Suyu'nu içerler ama Bayan Greta Shaw önemli olanın düşünceler olduğunu söyler. İçmeden önce Şefemefeşerefe demeyi öğretmiştir ona ve kadeh tokuştururlar. Jake bunun çok havalı olduğunu düşünür.</p>
<p>Dinozorlar kısa süre sonra gelir. Büyük olanlardan biri (Bayan Greta Shaw o türe Tyrannasorbet Wrecks dendiğini söyler) kötü kâşifi yerken 'Bana ve Bayan Greta Shaw yan yana oturup pasta yiyerek seyreder. &quot;Çizgi dinozorlar, &quot; der Bayan Greta Shaw burun kıvırarak. &quot;Daha iyisini yapmaları beklenirdi.&quot; Jake'e göre bu, hayatında duyduğu en parlak film eleştirisidir. Parlak ve kullanışlı.</p>
<p>Anne ve babası sonunda geri döner. Milyon Dolarlık Sinema'da o hafta boyunca Top Hat gösterilir ve küçük Jake'i geceleri pençesine alan korkudan hiç bahsedilmez. Bir süre sonra triseratops ve Tyrannasorbet'e duyduğu korkuyu unutur.</p>
<p>&nbsp;</p>
<p><b>5</b></p>
<p>&nbsp;</p>
<p>Şimdi yüksek otlar arasında yatıp eğreltiotlannın yaprakları arasından puslu açıklığa bakan Jake, bazı şeylerin asla unutulmadığını anlıyordu.</p>
<p>Akıl tuzağına dikkat et, demişti Jochabim. Hantal adımlarla yaklaşan dinozora (gerçek bir bahçedeki hayali kurbağa gibi gerçek bir ormanda çizgi bir triseratops) bakan Jake bulaşıkçı gencin bunu kastettiğini anladı. Akıl tuzağı buydu. Triseratops, kükreyişi ne kadar ürkütücü olursa olsun, Jake kokusunu (güdük bacaklarının karnıyla birleştiği yumuşak katlarda çürümekte olan ağır kokulu bitkiler, zırh kaplı kocaman gerisine yapışmış dışkı, iri dişlerle sınırlanmış çenesinden sarkan bitki kalıntıları) hissedebiliyor, sık nefesini duyuyor olsa da gerçek değildi. Gerçek olamazdı, bu çizgi filmdi Tanrı aşkına!</p>
<p>Bununla birlikte onu öldürebilecek kadar gerçek olduğunu da biliyordu. Aşağı iner ve çizgi triseratops Cesar Romero avcı tüfeğiyle yaratığın Bir Hassas Noktası'na kurşun sıkmak için tam vaktinde yetişemezse koca güğümlü Daisy Mae'nin başına geleceği gibi onu paramparça edecekti. Jake motor kontrollerini ele geçirmeye çalışan elden kurtulmuştu bildiği kadarıyla tüm kapıları öylesine sert kapatmıştı ki yaratığın parmakları arada sıkışıp kopmuştu ama bu farklıydı. Gözlerini kapatıp öylece çekip gidemiyordu; hain zihni gerçek bir canavar yaratmıştı ve onu paramparça edebilirdi.</p>
<p>Burada canavarı durduracak bir Cesar Romero yoktu. Roland da yoktu.</p>
<p>Sadece izini süren ve her geçen an daha da yaklaşan sığ adamlar vardı.</p>
<p>Oy bu konuyu belirtmek istercesine geldikleri yöne doğru baktı ve jceskin bir sesle havladı.</p>
<p>Triseratops onu duydu ve kükreyerek karşılık verdi. Jake bu güçlü ses üzerine Oy'un büzülüp ona sokulmasını bekledi ama Oy, Jake'e omzu üzerinden bakmaya devam etti. Oy'u endişelendiren sığ adamlardı, aşağıdaki triseratops ya da her an ortaya çıkabilecek Tyrannasorbet Wrecks değil...</p>
<p>Çünkü Oy onu görmüyor, diye düşündü.</p>
<p>Bu fikri kafasında tarttı ve doğru olma ihtimalinin yüksek olduğuna karar verdi. Oy canavarın kokusunu da almamış, sesini duymamıştı. Sonuç kaçınılmazdı: kudretli ormandaki korkunç triseratops Oy için yoktu.</p>
<p>Ama bu, benim için var olduğu gerçeğini değiştirmiyor. Benim için kurulmuş bir tuzak. Ya da tuzağı başarılı kılacak hayal gücüne sahip varlıklar için. Eski insanların bir aleti olmalı. Diğer pek çoğu gibi bozulmamış olması çok kötü. Görebildiğimi görüyorum ve bu konuda yapabileceğim hiçbir...</p>
<p>&quot;Hayır, dur.&quot;</p>
<p>&quot;Dur bir dakika.&quot;</p>
<p>Jake, Oy ile zihinsel bağının kuvvetinin ne kadar olduğunu bilmiyordu ama kısa zamanda öğrenecekti.</p>
<p>&quot;Oy!&quot;</p>
<p>Sığ adamların sesleri artık korkutucu bir yakınlıktan geliyordu. Çok yakında çocuğun ve Hantal Billy'nin orada durduğunu görüp hızla üzerlerine atılacaklardı. Oy kokularını alabiliyordu ama yine de çok sevdiği Jake'e sakince baktı. Gerekirse onun için gözünü kırpmadan canını verirdi.</p>
<p>&quot;Oy, benimle yer değiştirebilir misin?&quot;</p>
<p>Görünüşe bakılırsa yapabiliyordu.</p>
<p>&nbsp;</p>
<p><b>6</b></p>
<p>&nbsp;</p>
<p>Oy, Ake'i kucağında tutarak öne arkaya yalpaladı; çocuğun denge alanının ne kadar dar olduğunu keşfetmek onu dehşete düşürmüştü. İki ayak üzerinde kısa bir mesafe yürüme fikri bile cesaret kırıcıydı ama yapılması gerekiyordu, hem de bir an önce. Ake öyle söylemişti.</p>
<p>Jake'e gelince, ödünç aldığı gözleri kapatması gerekeceğini biliyordu. Oy'un kafasının içindeydi ama triseratopsu hâlâ görebiliyordu; şimdi açıklığın üzerindeki sıcak havada süzülen bir pterodaktili de görebiliyordu, derimsi kanatları hava değişim cihazlarından üflenen sıcak havayı yakalamak için gerilmişti.</p>
<p>Oy! Bunu tek başına yapmak zorundasın. Ve diğerlerinin önünde kalmak istiyorsak acele etmen gerek.</p>
<p>Ake! diye cevap verdi Oy ve öne doğru temkinli bir adım attı. Çocuğun bedeni iki yana tehlikeli bir şekilde sallandıktan sonra dengesini muhafaza edemeyeceği noktaya ulaştı. Ake'in iki bacaklı aptal bedeni yan tarafına doğru yuvarlandı. Oy düşmemeye çalıştı ama bu, durumu daha da kötüleştirdi, sağ tarafına sertçe düştü ve Ake'in tüylü başını çarptı.</p>
<p>Oy sinirle havlamaya çalıştı. Ake'in ağzından çıkan, sesten çok sözcüğe benzeyen aptalca bir şeydi: &quot;Hav! Harr! Kahrhav&quot;</p>
<p>&quot;Onu duydum!&quot; diye bağırdı biri. &quot;Koşun! Haydi sizi işe yaramaz boklar! Küçük piçi kapıya var amadan yakalayın!&quot;</p>
<p>Ake'in kulakları çok keskin değildi ama koridorun fayans kaplı duvarları sesleri katlayıp taşıyordu, bu yüzden sorun değildi. Oy koşarken çıkardıkları ayak seslerini duyabiliyordu.</p>
<p>&quot;Kalkıp ilerlemen gerek!&quot; diye bağırmaya çalıştı Jake, ama ağzından hırıltıya benzer sesler çıktı: &quot;AkeAke, kıp! Rek!&quot; Başka şartlar altında bu durum komik olabilirdi ama o an hiç değildi.</p>
<p>Oy, Ake'in sırtını duvara dayayıp bacaklarıyla iterek tekrar ayağa kalktı. Sonunda temel hareket kontrolleri üzerinde hâkimiyet kurabilmişti; kontrol mekanizması Ake'in Doğan adını verdiği yerdeydi ve oldukça basitti. Ama sol tarafta, yay çizerek parlak makinelerle dolu kocaman bir odaya giden bir koridor vardı. Oy oraya gidecek olursa Ake'in tüm olağanüstü düşüncelerini ve kelime haznesini sakladığı oda sonsuza dek kaybolacağını biliyordu.</p>
<p>Neyse ki buna mecbur kalmadı. İhtiyaç duyduğu her şey Dogan'da vardı. Sol ayak... ileri. (Ve bekle.) Sağ ayak... ileri. (Ve bekle.) Hantal gjlly'ye benzeyen ama gerçekte arkadaşın olan yaratığı tut, diğer elinle dengeni sağla. Dört ayak üzerine inip emeklemek için içinden yükselen dürtüye karşı koy. Yürümeyi bırakırsa takipçileri onları yakalardı; artık kokularını alamıyordu (Ake'in inanılmayacak kadar aptal burnuyla kokularını alması mümkün değildi) ama yetişeceklerinden emindi.</p>
<p>Jake ise peşlerindekilerin kokusunu gayet net alabiliyordu; en az bir düzine, belki on altı kişiydiler. Bedenleri kusursuz birer kötü koku makinesiydi, pis koku bulutu önlerinde ilerliyordu. Birinin akşam yemeğinde yediği kuşkonmazın, bir diğerinin başında, belki de boğazında yer etmiş kanserin etsi, yanlış kokusunu alabiliyordu.</p>
<p>Sonra triseratopsun tekrar kükrediğini duydu. Havada süzülen kuşyaratık ona karşılık verdi.</p>
<p>Jake gözlerini şey, Oy'un gözlerini kapadı. Hantal Billy'nin iki yana hareketi karanlıkta daha da beter hale gelmişti. Bu durum uzun sürecek olursa (özellikle gözleri kapalıyken) midesindekileri çıkaracağından korktu. Ona Deniz Tutmuş Denizci 'Bama demek yanlış olmazdı.</p>
<p>Devam et, Oy, diye düşündü. Olabildiğince çabuk. Tekrar düşme ama... acele et!</p>
<p>&nbsp;</p>
<p><b>7</b></p>
<p>&nbsp;</p>
<p>Eddie orada olsaydı aklına sokağın başında yaşayan Bayan Mislaburski gelirdi: bir şubat ayında, fırtınanın ardından buz tutmuş ama henüz tuzlanmamış kaldırımda yürümeye çalışan Bayan Mislaburski. Buz olsun olmasın Castle Avenue Market'ten her gün yaptığı gibi pirzolasını veya bir parça balığını almaktan (veya pazar günü kilisedeki ayine katılmaktan, çünkü Bayan Mislaburski belki de CoOp Şehri'nin en koyu Katolik'iydi) onu hiçbir şey alıkoyamazdı. Bu yüzden bir eliyle çantasını koca göğsüne bastırıp diğerini dengesini korumak için öne uzatarak başı önde, gözleri sorumluluk sahibi kapıcıların kaldırıma boşalttığı kül öbeklerinin arayışında (İsa ve Meryem Ana o iyi adamları korusun), pembe dizlerini hop diye ayırıp kıçüstü düşmesine, hatta belki sırtüstü düşmesine, düşüp felç olmasına, zavallı Bayan Bernstein'ın kızının Mamaroneck'teki trafik kazasında başına geldiği gibi felç olmasına yol açabilecek tehlikeli çıkıntılardan sakınarak kalın bacakları üzerinde dikkatli adımlarla yürürdü. Mahallenin çocuklarının (Henry Dean ve küçük kardeşi Eddie de çoğunlukla aralarında olurdu) alaylarına kulak tıkayarak başı önde, kolunu denge için ileri uzatmış, sağlam siyah çantasını sıkıca göğsüne bastırmış, kayıp düşerse futbol topunun üzerine atlayan Joe Namath gibi çantasının üzerine düşerek içindekileri korumaya kararlı bir şekilde yoluna dikkatle devam ederdi.</p>
<p>Orta-dünya'lı Oy da Jake'in bedeni içinde ona diğerlerinden farksız görünen yeraltı koridoru boyunca dikkatle yürüyordu. Görebildiği tek fark, içlerindeki cam gözlerin alçak, kesintisiz bir mırıltı çıkararak onlara baktığı, koridorun her iki tarafına dizilmiş üçer delikti.</p>
<p>Kucağında, gözleri sıkıca yumulmuş, Hantal Billy'ye benzer bir yaratık vardı. Gözleri açık olsaydı Jake cam gözlerin projeksiyon cihazları olduğunu anlayabilirdi. Ama muhtemelen onları görmeyecekti.</p>
<p>Oy yavaşça yürüyerek (takipçilerinin arayı kapadığını biliyordu ama yavaş ilerlemek, düşmekten iyiydi) cam gözlerin önünden geçti. Bacaklarını fazla açarak sarsak adımlar atıyor, Ake'i Bayan Mislaburski'nin o buzlu günlerde çantasını göğsüne bastırdığı gibi sıkıca tutuyordu. Mırıltı hafifledi. Yeterince uzaklaşmış mıydı? Öyle olduğunu umuyordu. İnsan gibi yürümek çok zor, sinir yıpratıcıydı. Ake'in düşünce makinelerine yakın olmak da öyle. İçinde dönüp bakma isteği belirdi tüm o parlak yüzeyler! ama yapmadı. Bakmak onu hipnotize edebilirdi. Ya da daha kötü bir konuma sokabilirdi.</p>
<p>Durdu. &quot;Jake! Bak! Gör!&quot;</p>
<p>Jake tamam diye cevap vermek istedi ama tek yapabildiği havlamak oldu. Pek komik. Gözlerini temkinle açtı ve iki yanda fayans kaplı duvarlar gördü. Aralarında otlar bitmişti ve hâlâ ince eğreltiotu dalları vardı ama fayanstı. Bir koridordaydılar. Arkasına bakınca açıklığı gördü. Triseratops onları unutmuştu. Tyrannasorbet ile ölümcül bir kavgaya tutuşmuştu; Jake Kayıp Kıta filminden bu sahneyi net bir şekilde hatırlıyordu. Sahnede koca güğümlü kız, Cesar Romero'nun kollarının güvenliğine sığınmış halde dövüşü izliyor, çizgi Tyrannasorbet triseratropsun kafasını iri dişleriyle öldürücü bir şiddetle ısırınca yüzünü Cesar Romero'nun kaslı göğsüne gömüyordu.</p>
<p>&quot;Oy!&quot; diye havladı Jake ama havlamak aptalcaydı, bu yüzden düşünmeye geçti.</p>
<p>Benimle tekrar yer değiştir!</p>
<p>Oy değişmeye dünden razıydı hayatında başka hiçbir şeyi bu kadar istememişti ama değişmelerine fırsat kalmadan takipçileri onları gördü.</p>
<p>&quot;İster diye haykırdı içlerinden biri Boston aksanıyla. Pederin akşam yemeği olduğunu söyleyenle aynı sesti. &quot;İşte ordalar! Yakalayın! Vurun!&quot;</p>
<p>Oy ve Jake bedenlerini tekrar değişirken ilk kurşunlar vızıldayarak etraflarındaki havayı yarmaya başladı.</p>
<p>&nbsp;</p>
<p><b>8</b></p>
<p>&nbsp;</p>
<p>Takipçilerin lideri Flaherty adında biriydi. On yedi kişinin içinde tek insan oydu. Biri hariç diğerleri sığ adamlar ve vampirlerdi. Sonuncusu, zeki bir kakım kafasına sahip bir taheen'di. Bermuda şortunun paçalarından çıkan bacakları tüylerle kaplıydı. Bacaklarının alt bölümündeki ince ayakları son derece keskin dikenlerle son buluyordu. Lamla'nın sıkı bir tekmesi, yetişkin bir adamın vücudunu ikiye bölebilirdi.</p>
<p>Flaherty Boston'da büyümüştü ve son yirmi yıldır Kral'm yirminci yüzyıl sonlan New York'larında görev alan adamları arasındaydı adamlarını bir öfke, korku ve acı kasırgasıyla olabildiğince çabuk toparlamıştı. Pig'e hiçbir şey giremez. Sayre, Meiman'a böyle demişti. Ve girebilmeyi başaran hiçbir şey, hiçbir koşulda dışarı çıkamamalıydı. Silahşor ve katet'i için durumun ciddiyeti ikiye katlanıyordu. Müdahaleleri sadece can sıkıcı olmanoktasını çoktan geçmişti ve bunu bilmek için üst düzeyde biri olmaya gerek yoktu. Ama az sayıdaki arkadaşlarınca Kanarya diye çağrılan Meiman ölmüş ve çocuk her nasılsa onları atlatmıştı. Tanrı aşkına, bir çocuk! Kahrolası bir çocuk! Ama o ikisinin kaplumbağa gibi güçlü bir toteme sahip olduğunu nereden bilebilirlerdi? Lanet şey masalardan birinin altına yuvarlanmış olmasaydı hâlâ donmuş halde oldukları yerde kalmış olacaklardı.</p>
<p>Flaherty bunun doğru olduğunu biliyordu ama Sayre'ın bunu asla geçerli bir mazeret olarak kabul etmeyeceğini de biliyordu. Flaherty'ye açıklama yapma fırsatı bile vermeyecekti. Hayır, Flaherty çoktan ölmüş olacaktı. Diğerleri de öyle. Doktor böcekler yere serilmiş cesetlerinden kan emeceklerdi.</p>
<p>Çocuğun kapıdan öteye gidemeyeceğini, kapıyı açan şifreyi bilmediğini bilemeyeceğini söylemek kolaydı ama Flaherty ne kadar çekici de olsa böyle fikirlere kapılmaması gerektiğini biliyordu. Artık olasılıklara yer yoktu. Çocuğun ve tüylü, küçük dostunun ileride durmuş olduğunu görünce içini yoğun bir rahatlama hissi sardı. Ekipten birkaç kişi ateş etti, ama ıskaladı. Flaherty buna şaşırmadı. Çocukla aralarında bir tür yeşil alan vardı; görünüşe bakılırsa şehrin altında kahrolası bir orman parçası vardı ve yükselen sis nişan almayı güçleştiriyordu. Bir de bir çeşit aptal çizgi dinozorlar vardı! Biri kana bulanmış başını kaldırıp küçük pençelerini pullu göğsüne bastırarak onlara doğru kükredi.</p>
<p>Bir ejderhaya benziyor, diye düşündü Flaherty ve çizgi dinozor, gözlerinin önünde bir ejderhaya dönüştü. Kükreyerek ağzından ateş püskürttü ve sarkan birkaç sarmaşıkla kuru bir yosun yığınını tutuşturdu. Bu arada çocuk tekrar harekete geçmişti.</p>
<p>Kakım başlı taheen Lamla diğerlerini itip kakarak öne çıktı ve tüylü yumruğunu alnına kaldırdı. Flaherty selama sabırsızca karşılık verdi. &quot;Ordaki nedir, Lam? Biliyor musun?&quot;</p>
<p>Flaherty, Pig'in altına daha önce hiç inmemişti. İş için seyahat ettiğinde daima New Yorklar arasında gidip gelir, bunun için de ya Birinci ile İkinci arasındaki Kırk Yedinci Sokak'taki kapıyı, Bleecker Sokağı'ndaki sonsuza dek boş kalacak (başka dünyalarda inşaası asla bitmeyecek bir binaydı) antrepodakini ya da Doksan Dördüncü Sokak'takini kullanırdı. (Sonuncusu artık hizmet günlerinin sonundaydı ve elbette hiç kimse nasıl tamir edileceğini bilmiyordu.) Şehirde başka kapılar da vardı (New York diğer zamanlara ve mekânlara açılan kapılarla doluydu) ama bu ikisinden başka çalışan yoktu.</p>
<p>Ve bir de Fedic'e giden vardı elbette. Biraz ilerideki.</p>
<p>&quot;Serapüretici,&quot; dedi kakım yaratık. Sesi şapırtıh, homurtuluydu ve insan sesiyle uzaktan yakından ilgisi yoktu. &quot;Bu makine korktuklarını bulup çıkarıyor ve gerçek yapıyor. Sayre, tef'iyle birlikte kara derili kadını götürürken aktif hale getirmiş olmalı. Dönüş yolunu güvence altına almak için.&quot;</p>
<p>Flaherty başını salladı. Bir akıl tuzağı. Zekice. Peki yeterince iyi miydi? Kahrolası velet bir şekilde geçmeyi başarmıştı, değil mi?</p>
<p>&quot;Çocuğun gördüğü her neyse bizim korktuklarımıza dönüşecek,&quot; dedi taheen. &quot;Hayal gücüyle çalışıyor.&quot;</p>
<p>Hayal gücü. Flaherty bu sözcüğü bir süre düşündü. &quot;Pekâlâ. Orda ne olursa olsun herkese görmezden gelmesini söyle.&quot;</p>
<p>Lam'in söyledikleri üzerine son derece rahatlamış bir şekilde bir kolunu kaldırdı ve adamlarına ilerlemelerini işaret etti. Takibe devam etmeliydiler, değil mi? Sayre (ya da daha beteri, Walter o'Dim) o sümüklü veledi durdurmayı başaramazlarsa hepsini öldürürdü. Ve bir diğer nokta, Flaherty'nin ejderhalardan gerçekten korkuyor olmasıydı, babası ona küçükken onlar hakkında bir masal okuduğundan beri korkardı.</p>
<p>Taheen, adamlarına yaptığı hareketi tamamlayamadan onu durdurdu.</p>
<p>&quot;Yine ne var, Lam?&quot; diye sordu Flaherty dişlerini sıkarak.</p>
<p>&quot;Anlamıyorsun. Ordaki şey seni öldürebilecek kadar gerçek. Hepimizi öldürecek kadar gerçek.&quot;</p>
<p>&quot;Sen ne görüyorsun peki?&quot; Meraklı olmanın zamanı değildi ama merak daima Conor Flaherty'nin laneti olagelmişti.</p>
<p>Lamla başını eğdi. &quot;Söylemek istemiyorum. Yeterince kötü zaten. Asıl konu, dikkatli olmazsak hepimizin orda ölebileceğidir, sai. Belki sana kalp krizi veya inme gibi görünecektir, ama emin ol sebep, ordaki olacaktır. Hayal gücünün ölümcül olabileceğine inanmayan herkes aptaldır.&quot;</p>
<p>Adamların geri kalanı taheen'in arkasında toplanmıştı. Bir Lamla'ya, bir puslu açıklığa bakıyorlardı. Flaherty, adamların suratlarında gördüklerinden hiç hoşlanmadı. Hem de hiç. Bir ikisini diğerlerinin gözlerinin önünde öldürmek belki harekete geçmeleri için geri kalanları ikna edebilirdi, ama Lamla haklıysa bunun ne faydası olurdu? Lanet olası eski insanlar, oyuncaklarını hep artlarında bırakmışlardı! Tehlikeli oyuncaklar! İnsanın hayatını nasıl da zorlaştırıyorlardı! Her birine lanet olsun!</p>
<p>&quot;Nasıl geçeceğiz o halde?&quot; diye bağırdı Flaherty. &quot;Hem küçük piç kurusu nasıl geçebildi?&quot;</p>
<p>&quot;Çocuğun ne yaptığını bilmiyorum,&quot; dedi Lamla. &quot;Ama projeksiyon cihazlarını kapatmamız gerek.&quot;</p>
<p>&quot;Hangi kahrolası projeksiyon cihazları?&quot;</p>
<p>Lamla aşağıda bir yeri işaret etti... ya da çirkin pezevengin söylediği doğruysa koridor boyunu. &quot;İşte,&quot; dedi Lam. &quot;Göremediğini biliyorum ama sözüme güvenebilirsin, oradalar. İki taraf boyunca sıralanmışlar.&quot;</p>
<p>Flaherty, Jake'in ormanındaki sisli açıklığın gözlerinin önünde uçsuz bucaksız, karanlık ormana dönüşmesini büyülenmişçesine izliyordu. Bir zamanlar, herkesin uçsuz bucaksız, karanlık ormanda yaşadığı zamanda, bir ejderha insanlara öfkeyle saldırdı.</p>
<p>Flaherty, Lamla ve diğerlerinin ne gördüğünü bilmiyordu ama gözlerinin önünde bir ejderha (kısa süre önce bir Tyrannasorbet Wrecks idi) durmadan ateş püskürüyor, ağaçlan tutuşturuyor ve yiyecek küçük Katolik çocuklar arıyordu.</p>
<p>&quot;HİÇBİR ŞEY görmüyorum!&quot; diye bağırdı Lamla'ya. &quot;Sen o kahrolası AKLINI kaçırmışsın!&quot;</p>
<p>&quot;Kapatıldıklarını gördüm,&quot; dedi Lamla usulca. &quot;Ve nerde olduklarını hatırlayabiliyorum. Yanıma dört adam verirsen ve söylediğim yerde iki tarafa ateş ederlerse kısa sürede kapatabileceğimizi sanıyorum.&quot;</p>
<p>Peki kıymetli akıl tuzağını kurşunlarla parçaladığımızı öğrendiğinde Sayre ne yapacak? diyebilirdi Flaherty. Ya Walter o'Dim ne diyecek? Çünkü deforme olan asla eski haline döndürülemez, hele ki iki çubuğu birbirine sürtüp ateş yakmaktan fazlasını pek beceremeyen bizim gibiler tarafından.</p>
<p>Böyle diyebilirdi ama yapmadı. Çünkü çocuğu ele geçirmek her şeyden önemliydi. Eski insanlardan kalma, akıl tuzağı gibi olağanüstü bir cihazdan bile önemliydi. Ve cihazı çalıştıran Sayre'dı, değil mi? Evet, öyle! Bir açıklama yapılacaksa bu, Sayre'ın işiydi. Büyük çocukların önünde diz çöküp onlar susmasını isteyinceye kadar konuşması gereken oydu! Bu arada tanrıların laneti üzerine olsun, sümüklü velet Flaherty (göreve balıklama daldığı için onurlandınlacağına dair hayaller kuran Flaherty) ve adamlarının kapattığı arayı tekrar açmaya başlamıştı. Ah, tüylü arkadaşıyla onu görebildikleri sırada içlerinden biri onu vurabilmiş olsaydı! Ama keşke demenin hiçbir faydası yoktu.</p>
<p>&quot;En iyi adamlarını getir,&quot; dedi Boston aksanıyla. &quot;Söylediğini yap bakalım.&quot;</p>
<p>Lamla üç sığ adam ve bir vampire yanına gitmelerini emretti ve bir başka dilde çabucak konuştu. Flaherty, onların da Lam gibi orada daha önce de bulunduğunu ve duvarlarda gizlenmiş olan projeksiyon cihazlarının yerlerini şöyle böyle hatırlayabildiklerini tahmin etti.</p>
<p>Bu arada Flaherty'nin ejderi daha doğrusu babasının ejderi uçsuz bucaksız karanlık ormanı altüst etmeye (Jake'in sisli ormanı artık tamamen yok olmuştu) ve ağaçlan tutuşturmaya devam ediyordu.</p>
<p>Sonunda Flaherty'ye çok uzun bir süreymiş gibi gelmişti ama aradan geçen zaman otuz saniyeden azdı silahlar patlamaya başladı. Hem orman, hem de ejderha Flaherty'nin gözlerinin önünde solgunlaştı.</p>
<p>&quot;Birini hallettik, millet!&quot; diye bağırdı Lamla yükseldiğinde koyun melemesine benzeyen sesiyle. &quot;Kurşunları boşaltmaya devam edin! Babalarınızın hatırı için devam edin!&quot;</p>
<p>Adamlarının yarısının muhtemelen hiçbir zaman babası olmadı, diye düşündü Flaherty suratsızca. Sonra cam kırılmasıyla çıkan şangırtı duyuldu ve ejderha ağzından, burun deliklerinden ve zırhlı boğazının iki yanındaki solungaçlardan ateş püskürtür halde dondu kaldı.</p>
<p>Cesaretlenen adamlar daha hızlı ateş etmeye başladı ve birkaç dakika sonra açıklık ve donmuş ejderha da yok oldu. Az önce bulundukları yerde duvarları fayansla kaplı koridorun devamı ve daha önce oradan geçenlerin yerdeki toz tabakası üzerinde bıraktığı izler vardı. Her iki taraftaki projeksiyon cihazları paramparçaydı.</p>
<p>&quot;Pekâlâ!&quot; diye bağırdı Flaherty başını Lamla'ya onaylarcasına salladıktan sonra. &quot;Şimdi o küçük piçin peşine düşeceğiz, yakalayacağız ve kafasını bir sopanın ucuna geçirip geri getireceğiz! Benimle geliyor musunuz?&quot;</p>
<p>Hepsi aynı anda bağırarak gideceğini beyan etti. Gözleri ejderhanın nefesi gibi uğursuz bir sarıturuncu renkte olan Lamla'nın sesi hepsini bastırmıştı.</p>
<p>&quot;Güzel!&quot; Flaherty her tatbikat denizcisinin tanıyabileceği bir şarkıyı kükrercesine söyleyerek koşmaya başladı. &quot;Ne kadar uzağa kaçarsan kaç...&quot;</p>
<p>&quot;NE KADAR UZAĞA KAÇARSAN KAÇ!&quot; diye bağırdılar Jake'in ormanının bulunduğu yerde dört sıra halinde koşarken. Cam parçaları ayaklarının altında çıtırdıyordu.</p>
<p>&quot;İşimiz bitmeden seni geri getireceğiz!&quot;</p>
<p>&quot;İŞİMİZ BİTMEDEN SENİ GERİ GETİRECEĞİZ!&quot;</p>
<p>&quot;İster Cain 'e kaç, ister Lud'a...&quot;</p>
<p>&quot;İSTER CAINE KAÇ İSTER LUDA!&quot;</p>
<p>&quot;Hayalarını yiyip kanını içeceğiz!&quot;</p>
<p>Adamlar sözlerini tekrarladı ve Flaherty hızını biraz daha arttırdı.</p>
<p>&nbsp;</p>
<p><b>9</b></p>
<p>&nbsp;</p>
<p>Jake tekrar yaklaştıklarını duydu, gelgelcommala. Hayalarını yiyeceklerini ve kanını içeceklerini söylemelerini de.</p>
<p>Amma da böbürleniyorlar, diye düşündü ama yine de daha hızlı koşmaya çalıştı. Yapamaymca bir anlığına paniğe kapıldı. Oy ile zihinlerini değiştirmek onu epeyce yormuştu ama...</p>
<p>Hayır.</p>
<p>Roland, ona kendini kandırmanın gizli gururdan, inkâr edilmesi gereken hoşgörüden başka bir şey olmadığını söylemişti. Jake bu tavsiyeye uymak için daima elinden geleni yapmıştı; sonuç olarak durumunun &quot;yorgun&quot; olmakla açıklanamayacağını kabullendi. Yan tarafındaki dikişlerde adeta dikenler bitmiş, koltukaltına batıyordu. Peşindekilerle arayı bir nebze açtığını biliyordu ama seslere bakılırsa mesafeyi hızla kapatıyorlardı. Çok yakında yine Oy'la ona ateş etmeye başlayacaklardı. Koşarken nişan almak daha zor olsa da içlerinden birinin şansı yaver gidebilirdi.</p>
<p>Karşısında, koridoru kapatan bir şey vardı. Bir kapı. Jake kapıya yaklaşırken Susannah'nm diğer tarafta olmaması halinde ne yapacağını düşündü. Ya da oradaysa ve Jake'e nasıl yardım edebileceğini bilmiyorsa.</p>
<p>Eh, Oy ile ellerinden geldiğince karşı koyacaklardı, olacağı buydu. Siper yoktu, Thermopylae Geçiti'ni tekrar kullanabileceği bir yer de yoktu ama yere düşene kadar tabak fırlatacak ve olabildiğince çok kelle alacaktı.</p>
<p>Eğer gerekirse.</p>
<p>Belki gerek kalmazdı.</p>
<p>Jake soluk soluğa (boğazı alev almış gibiydi) kapıya yöneldi. İsabet oldu, diye düşündü. Daha fazla koşamayacaktım zaten.</p>
<p>Kapıya ilk ulaşan Oy oldu. Ön patilerini hayaletağacından kapıya dayadı ve üzerindeki yazıları ve altında yanıp sönen mesajı okuyabiliyormuş gibi başını kaldırıp baktı. Sonra bir elini yan tarafına bastırmış halde, nefes nefese kapıya yaklaşan Jake'e döndü. Kalan Orizalar kesenin içinde gürültüyle birbirine çarpıyordu.</p>
<p><i>KUZEY MERKEZ POZ</i><i>İ</i><i>TRON</i><i>İ</i><i>K, LTD. New YorkFedic</i></p>
<p><i>Maksimum Güvenlik</i></p>
<p><i>SÖZLÜ G</i><i>İ</i><i>R</i><i>İ</i><i>Ş</i><i> KODU GEREKL</i><i>İ</i></p>
<p><i>#9 SON VARSAYILAN</i></p>
<p>Jake kapı kolunu yokladı ama bu sadece bir formaliteydi. Buz gibi tokmak dönmeyi reddedince tekrar denemeye yelteıımeyerek her iki eliyle kapıya vurmaya başladı. &quot;Susannah!&quot; diye bağırdı. &quot;Ordaysan beni içeri al!&quot;</p>
<p>Annesinin, masal anlatmak çok ciddi bir işmiş gibi ciddi bir sesle, öldüğümde... bir sineğin vızıltısını işittim, dediğini duydu.</p>
<p>Kapının ardından hiç ses yoktu. Kızıl Kral'ın adamlarının sesleri ise Jake'in arkasından hızla yaklaşıyordu.</p>
<p>&quot;Susannah!&quot; diye haykırdı ve yine cevap alamayınca bu kez kapıya sırtını döndü (böyle sona ereceğini hep düşünmemiş miydi, sırtı kilitli bir kapıya dayanmış halde?) ve her iki eliyle birer Oriza kavradı. Tüyleri kabaran Oy bacaklarının arasında duruyor, burnunun kadifemsi derisi gerilerek dişlerini gözler önüne seriyordu.</p>
<p>Jake kollarını çaprazladı.</p>
<p>&quot;Gelin o halde, piç kuruları,&quot; dedi. &quot;Gilead ve Eld için. Steven'ın oğlu Roland için. Oy ve benim için.&quot;</p>
<p>Olabildiğince iyi ölmeye, en azından birini kendisiyle birlikte götürmeye (şahsi tercihi pederin akşam yemeği olacağını söyleyendi) öylesine konsantre olmuştu ki sesin kafasının içinden değil, kapının diğer tarafından geldiğini önce anlayamadı.</p>
<p>&quot;Jake? Gerçekten sen misin, tatlım?&quot;</p>
<p>Jake'in gözleri irileşti. Ah lütfen bir numara olmasın, diye düşündü. Eğer öyleyse bir başka numaraya kanacak kadar yaşayamayacaktı.</p>
<p>&quot;Susannah! Geliyorlar! Kapının nasıl...&quot;</p>
<p>&quot;Evet! Chassit olmalı, beni duyabiliyor musun? Nigel haklıysa hâlâ chass...&quot;</p>
<p>Jake, ona kelimeyi tekrar söyleme fırsatı vermedi. Artık son hızla yaklaşan adamları görebiliyordu. Bazıları silahını sallıyor, şimdiden havaya ateş ediyordu.</p>
<p>&quot;Chassit!&quot; diye bağırdı. &quot;Kule için chassit! Açıl! Açıl seni orospu çocuğu!&quot;</p>
<p>Sırtını dayadığı, New York'tan Fedic'e açılan kapı hafif bir çıtırtıyla aralandı. Yaklaşan grubun başındaki Flaherty kapının açıldığını duydu, dağarcığındaki en ağır küfrü savurdu ve silahını tek bir kez ateşledi. İyi bir nişancıydı ve azımsanmayacak iradesi o tek kurşunu yönlendirdi. Hiç şüphesiz Jake'in sol gözünün üzerinden alnına saplanacak, beynine girerek hayatına son verecekti ama kuvvetli, kahverengi bir el tam vaktinde Jake'i yakasından kavrayarak hızla geriye çekti. Kurşun, kafasına girmek yerine yanından vızıldayarak geçti.</p>
<p>Oy, arkadaşının ismini tiz bir sesle havlayarak onunla gitti AkeAke, AkeAke ve kapı arkalarından çarparak kapandı. Flaherty yirmi saniye sonra kapıya vardı ve elleri kanayana dek yumrukladı (Lamla, onu engellemeye çalışınca taheen'i öyle şiddetli itti ki Lamla yere kapaklandı) ama yapabileceği hiçbir şey yoktu. Yumruklamak işe yaramıyordu. Küfretmek de öyle. Hiçbir şey işe yaramıyordu.</p>
<p>Çocuk ve Hantal Billy ellerinden son anda kurtulmuştu. Roland'm katet'inin özü kısa bir süre için daha kırılmadan sağlam kaldı.</p>
<p>&nbsp;</p>
<p>&nbsp;</p>
</body>
</html>