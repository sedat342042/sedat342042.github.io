<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>BEŞİNCİ BÖLÜM</title>
</head>
<body>
<p class="p5"><span class="t6"><b>BE</b></span><span class="t6"><b>Ş</b></span><span class="t6"><b>İ</b></span><span class="t6"><b>NC</b></span><span class="t6"><b>İ</b></span><span class="t6"><b> BÖLÜM </b></span></p>
<p>&nbsp;</p>
<p class="p0"><span class="t7"><i>ODD'S LANE'DEN JOE COLLINS</i></span></p>
<p>&nbsp;</p>
<p><b>1</b></p>
<p>&nbsp;</p>
<p>Tek bere rüyasından üç hafta sonra ikisi iri, biri ufak üç figür ormanlık bölgeden çıktı ve aşağıdaki bir başka ormana doğru uzanan eğimli, açık arazide yavaşça ilerlemeye başladı. İri figürlerden biri, bir kızak üzerinde oturmakta olan diğerini çekiyordu.</p>
<p>Oy, Susannah ve Roland arasında mekik dokuyor, etrafı dikkatle kolaçan ediyordu. Kürkü sürekli geyik eti yemekten ve soğuk yüzünden iyice gürleşip parlamıştı. Üzerinde yürüdükleri daha sıcak bir mevsimde, bir çayır olabilirdi ama o an, bir buçuk metrelik kar altına gömülmüştü. Çekme işi artık daha kolaydı zira yokuş aşağı gittikleri söylenebilirdi. Roland artık en kötü kısmın bittiğini düşünmeye başlamıştı. Beyaz Topraklar'ı aşmak o kadar da zor olmamıştı... en azından o ana kadar. Bol bol av hayvanı, geceleri ateş yakabilmeleri için de bolca odun vardı. Havanın gerçekten kötü olduğu, fırtınanın ortalığı kasıp kavurduğu dört gecede korunaklı bir yer bulup rüzgârın ve yağışın dinmesini beklemişlerdi. Fırtınaların en şiddetlisi iki gün sürmüş, Işın'm Yolu'nda tekrar ilerlemeye başladıklarında toprağın bir metre kalınlığında taze bir kar örtüsüyle kaplanmış olduğunu görmüşlerdi. Çığlıklar atan kuzeydoğu rüzgârının serbestçe estiği açık alanlarda okyanus dalgalarına benzer kar yığınları vardı. Bunlardan bazıları çam ağaçlarını tepelerine dek gömecek kadar yüksekti.</p>
<p>Susannah, Roland'ın büyük bir gayretle onu çekmeye çalıştığı (o sırada kar kalınlığı otuz santimi bile bulmuyordu) Beyaz Topraklar'daki ilk günlerinin ardından Roland'ın bir çift kar ayakkabısı olmadığı takdirde yüksek tepeleri aşmalarının aylar süreceğini anlamış ve hemen o gece işe koyulmuştu. Bir deneme yanılma süreci sonunda Silahşor üçüncü çalışmanın başarılı olduğunu ilan etmişti. Çerçeveler huş ağacı dallarındandı. Ortası ise örülmüş geyik derisi şeritlerinden oluşuyordu. Roland gözyaşı damlaları gibi göründüklerini düşünmüştü.</p>
<p>&quot;Bunları yapmak nerden aklına geldi?&quot; diye sordu kar ayakkabılarını giyerek geçirdiği ilk günün ardından. Aldıkları mesafedeki artış inanılmazdı, özellikle de Roland ayakkabılarda kar birikmesini önleyecek bir yürüyüş tarzı keşfettikten sonra.</p>
<p>&quot;Televizyonda görmüştüm,&quot; dedi Susannah. &quot;Çocukken sürekli izlediğim bir program vardı, adı Yukon'lu Çavuş Preston'dı. Çavuşun ona yoldaşlık edecek bir Hantal Billy'si yoktu ama King isminde bir köpeği vardı. Her neyse, gözlerimi kapadım ve adamın kar ayakkabılarının nasıl olduğunu hatırlamaya çalıştım.&quot; Roland'ın ayağındakileri işaret etti. &quot;Yapabildiğimin en iyisi bu.&quot;</p>
<p>&quot;İyi iş çıkardın,&quot; dedi Roland. Sesindeki samimiyet Susannah'nın baştan aşağı ürpermesine sebep olmuştu. Roland'ın (veya bir başka erkeğin) ona kendini böyle hissettirmesini istemiyordu, ama başka türlüsü elinde değil gibi görünüyordu. Bunun doğadan mı beslenmeden mi kaynaklandığını bilmiyor, bilmek de istemiyordu.</p>
<p>&quot;Parçalanmadıkları sürece iş görürler,&quot; dedi.</p>
<p>&quot;Şeritlerin gevşediğini hissetmedim,&quot; dedi Roland, ona. &quot;Belki biraz Enediler ama hepsi bu.&quot;</p>
<p>Açık alanı geçtikleri o sırada Roland'ın ayağında hâlâ Susannah'run üçüncü denemede yapabildiği kar ayakkabıları vardı. Susannah artık bir katkısı olduğunu hissettiği için Roland, onu çekerken daha az suçlui hissediyordu. Bazen aklına geliyor, Mordred'in ne yaptığını merak ediyordu. Karlı bölgeye girmelerinden yaklaşık on gün sonra bir gece R0land'a bu konuda ne bildiğini sordu. Sormasının sebebi, Roland'ın bir süreliğine nöbet tutmalarına gerek olmayacağını, ikisinin de gece on saat boyunca uyuyabileceğini söylemesiydi. Gerekirse Oy onları uyandırabilirdi.</p>
<p>Roland içini çekti ve neredeyse bir dakika boyunca ateşe baktı. Kollarını dizlerine dolamış, ellerini gevşekçe kavuşturmuştu. Susannah tam cevap alamayacağını düşünmeye başlamıştı ki Silahşor konuştu. &quot;Hâlâ peşimizde ama aramızdaki mesafe giderek açılıyor. Yiyecek bulmakta, bizi takip etmekte, en çok da ısınmakta sorun yaşıyor.&quot;</p>
<p>&quot;Isınmak mı?&quot; Susannah buna inanmakta güçlük çekiyordu. Etrafları ağaçlarla doluydu.</p>
<p>&quot;Ne kibriti var, ne de şu Sterno denen maddeye sahip. Bir gece ilk günlerden birinde olmalı... ardımızda bıraktığımız ve küller altında hâlâ kızgın korların bulunduğu bir ateşe rastladığına inanıyorum. Bu korları birkaç gün yanında taşıyıp ateş yakabildi. Eskiler seyahatlerinde ateşi böyle taşırmış, bana anlatılan bu.&quot;</p>
<p>Susannah başını salladı. Lisedeki fen dersinde aşağı yukarı aynı şeyi öğrenmişti, ama öğretmeni Taş Devri hakkındaki bilgilerin çoğunun tahminden öteye gitmediğini itiraf etmişti. Roland'ın söylediklerinin ne kadarının tahmin olduğunu merak ederek sordu.</p>
<p>&quot;Tahmin değil ama nasıl açıklayabileceğimi bilmiyorum,&quot; dedi Roland. &quot;Dokunuşsa, Jake'in sahip olduğu türden değil, Susannah. Görmek, duymak, hayal etmek değil. Ama... uyandıktan sonra hatırlayamadığımız rüyalar gördüğümüze inanır mısın?&quot;</p>
<p>&quot;Evet.&quot; Susannah, ona derin uyku sırasındaki hızlı göz hareketini ve Look dergisinde okuduğu REM uyku deneyimlerini anlatmayı düşündü arna fazla karmaşık olacağı için vazgeçti. Onun yerine insanların her gün hatırlamadığı rüyalar gördüğüne inandığını söyledi.</p>
<p>&quot;Belki onu bu rüyalarda görüp duyuyorum,&quot; dedi Roland. &quot;Tek bildiğim bize yetişmekte zorlandığı. Dünya hakkında o kadar az şey biliyor ki hâlâ hayatta olması aslında bir mucize.&quot; &quot;Onun için üzülüyor musun?&quot;</p>
<p>&quot;Hayır. Merhamet bana pahalıya patlayabilir. Sana da.&quot; Ama bunları söylerken gözlerini ondan kaçırmış ve Susannah, Roland'ın yalan söylediğini anlamıştı. Belki Mordred için üzülmek istemiyor, buna rağmen az da olsa merhamet hissediyordu. Belki Mordred'in yolculuğu sırasında ölmesini hipotermi başta olmak üzere bunun için pek çok olası sebep bulunduğu muhakkaktı ummayı istiyordu, ama Susannah, Silahşor'un bunu başarabildiğini sanmıyordu. Ka'nm ötesine geçmiş olabilirlerdi, ama kanbağının gücünün inkâr edilemeyeceği muhakkaktı.</p>
<p>Bununla birlikte kanbağından da kuvvetli bir şey vardı. Biliyordu çünkü gece gündüz kafasının içindeydi: Kara Kule. Artık çok yakınında olduklarını hissediyordu. Oraya vardıklarında varabilirlerse çılgın bekçisi konusunu ne yapacaklarına dair hiçbir fikri yoktu, ama artık umursamıyordu. O an için tek isteği Kule'yi görmekti. İçine girmeyi hâlâ hayal edemiyordu, ama görmek? Evet, bunu hayal edebiliyordu. Ve görmenin yeterli olacağını düşünüyordu.</p>
<p>&nbsp;</p>
<p><b>2</b></p>
<p>&nbsp;</p>
<p>Karlarla kaplı geniş alanda yavaşça ilerlemeyi sürdürdüler. Oy önce bir süre Roland'ın ayaklarının dibinde yürümüş, sonra Susannah'yı kontrol etfflek için geride kalmış, ardından tekrar Roland'ın yanına gitmişti. Bazen üstlerinde parlak mavi delikler açılıyordu. Roland bulutları durmaksızın güneydoğuya çeken Işın'ın işbaşında olduğunu biliyordu. Bunun dışında gökyüzü bir ufuktan diğerine bembeyazdı ve ikisinin de çok iyi bildiği, yüklü bir görüntüsü vardı. Görünüşe bakılırsa kar geliyordu ve Silahşor'un içinde, bu seferki fırtınanın o güne dek gördüklerinin en kötüsü olacağına dair bir his vardı. Rüzgâr şiddetleniyordu ve içindeki nem, teninin açıkta kalan kısımlarını (üç hafta süren verimli dikiş işi sonucu elde ettikleri sayesinde açıkta sadece burnunun ucu ve gözleri kalmıştı) uyuşturacak kadar kötüydü. Sert esinti ince kar perdeleri havalandırıyordu. Kar taneleri şekil değiştirebilen baletler gibi yanlarından dans ederek geçiyordu.</p>
<p>&quot;Çok güzeller, değil mi?&quot; diye sordu Susannah arkasından neredeyse özlem dolu bir sesle.</p>
<p>Güzellik hakkında hiçbir zaman fazla kafa yormamış olan (Mejis'te geçirdiği günler hariç) Gilead'h Roland homurdandı. O an kendisine neyin güzel geleceğini biliyordu: yaklaşan fırtınadan korunabilecekleri kuytu bir alan, sık bir ağaçlıktan biraz daha fazlası. Bu yüzden rüzgâr sonunda durup kar başlayınca gördüklerinden emin olamadı. Kızağı çekmekte kullandığı kayışı bıraktı, içinden çıktı, Susannah'mn yanma gitti (tekrar artmaya başlamış olan erzaklarını kızağın üzerine, Susannah'mn arkasına yerleştirmişlerdi) ve tek dizi üzerine çöktü. Tepeden tırnağa deri parçalarıyla kaplı olduğu için bir adamdan ziyade perişan halde bir kar adama benziyordu.</p>
<p>&quot;Sence şu ne?&quot; diye sordu Susannah'ya.</p>
<p>Rüzgâr bir anda o ana dek olmadığı kadar şiddetlendi ve görüş alanını daralttı. Hafiflediğinde üzerlerinde bir delik açıldı ve güneş yüzünü kısa bir an için gösterdi. Karla kaplı açıklık, bir anda milyonlarca elmasla kaplıymış gibi parıldadı. Susannah bir eliyle gözlerini gölgeleyerek eğimli alanın bittiği yere baktı. Gördüğü, karın içine kazınmış, tersyüz edilmiş bir T şekliydi. Onlara yakın duran kolu (yine de en az üç kilometre uzaktaydı) nispeten kısa, belki altmış metre uzunluktaydı. Uzun olan kol ise çok uzundu. Ufka kadar uzanıyor ve gözden kayboluyordu.</p>
<p>&quot;Bunlar yol!&quot; dedi Susannah. &quot;Birileri aşağıya yol döşemiş, Roland!&quot; Roland başını salladı. &quot;Ben de öyle düşünmüştüm ama senden de duymak istedim. Ben bir şey daha görüyorum.&quot;</p>
<p>&quot;Ne? Senin gözlerin benimkilerden çok daha keskin.&quot; &quot;Biraz daha yaklaşınca kendin görürsün.&quot;</p>
<p>Ayağa kalkmaya davranınca Susannah kolunu yakalayıp sabırsızca çekti. &quot;Benimle oyun oynamaya kalkma. Ne gördün?&quot;</p>
<p>&quot;Çatılar,&quot; dedi Roland. &quot;Sanırım aşağıda kulübeler var. Hatta belki bir kasaba.&quot;</p>
<p>&quot;İnsanlar? İnsanlar olabileceğini mi söylüyorsun?&quot;</p>
<p>&quot;Eh, evlerin birinden duman tütüyor gibi. Ama gökyüzü bu kadar beyaz olunca emin olmak güç.&quot;</p>
<p>Susannah başka insanlar görmek isteyip istemediğini bilmiyordu. Görmek durumu karmaşıklaştıracaktı mutlaka. &quot;Roland dikkatli olmalıyız.&quot;</p>
<p>&quot;Evet,&quot; dedi ve kızağın kayışını yerden aldı. Çekmeye başlamadan önce kemerini, tabancasına sol eliyle hemen uzanabileceği şekilde hafifçe indirdi.</p>
<p>Bir saat sonra ana yolun tali yolla kesiştiği noktaya vardılar. En az dört metre yükseklikte bir kar yığınının önündeydi. Yolları kardan temizleyen buldozere benzer aracın palet izlerini görebiliyorlardı. Kar yığınının içinden bir direk yükseliyordu. Direğin üzerindeki tabela, Susannah'mn New York kasabalarındaki yol ağızlarında defalarca gördüğü türdendi. Kısa yolu işaret eden tabelanın üzerinde şöyle yazıyordu: ODDS LANE</p>
<p>Ama Susannah'ın yüreğini heyecanla dolduran diğeri oldu. Üzerinde, KÜLE YOLU yazıyordu.</p>
<p>&nbsp;</p>
<p><b>3</b></p>
<p>&nbsp;</p>
<p>İki yolun kesiştiği bölgedeki kulübeler, biri hariç terk edilmiş ve çoğu, üzerlerinde biriken karın ağırlığıyla çökmüştü. Ancak bir kulübenin Odd's Lane'in sol kolunun dörtte üçlük bölümünün hemen sonundaydı diğerlerinden farklı olduğu ilk bakışta anlaşılıyordu. Çatısı, ağırlığıyla gö. çertme potansiyeline sahip kar yığınlarından temizlenmiş, ön kapının önündeki karlar ise kürenmişti. Uzaktan gördükleri duman, etrafı ağaçlarla çevrili bu acayip kulübenin bacasından tütüyordu. Pencereden sağlıklı bir sarı ışık yayılıyordu, ama Susannah'nın dikkatini çeken duman oldu. Artık zihnindeki tek soru, kapıyı kimin açacağıydı: Hansel mi, yoksa kız kardeşi Gretel mi? (Bu ikisi ikiz miydi? Konuyu araştıran olmuş muydu hiç?) Belki de Kırmızı Başlıklı Kız açardı ya da ağzının kenarına çorba bulaşmış, suçlu bir ifadeyle bakan Goldilocks.</p>
<p>&quot;Belki geçip gitsek daha iyi olur,&quot; dedi Susannah fısıltıyla konuşmakta olduğunu fark ederek. Oysa hâlâ iki yolun kesiştiği yerdeydiler. &quot;Hiç uğramadan geçelim ve teşekkürler diyelim.&quot; KULE YOLU yazan tabelayı gösterdi. &quot;Gitmemiz gereken yol belli, Roland... belki burdan devam etmemiz en iyisi.&quot;</p>
<p>&quot;Peki biz öyle yaparsak Mordred da aynısını yapacak mı?&quot; diye sordu Roland. &quot;Sence o da aynı yolu seçip kulübenin içindekilere dokunmadan</p>
<p>gidecek mi?&quot;</p>
<p>Susannah bunu düşünmemişti ve cevap elbette hayırdı. Mordred kulübedekileri öldürebileceğini düşünürse öldürecekti, bu kadar basitti. İçeridekiler yenebiliyorsa besin için öldürecekti, ama ondan da öncelikli bir başka sebebi olacaktı. Geride bıraktıkları ormanlık alan av hayvanı kaynıyordu. Mordred kendi yiyeceğini yakalayamayacak durumda bile olsa (ve Susannah örümcek bedenindeyken bu konuda zorluk çekmediğinden emindi) pek çok kampta yiyemedikleri etleri arkalarında bırakmışlardı. Mordred karnını bu artıklarla doyurabilirdi. Hayır, karlı açıklıktan geldiğinde aç olmayacak... ama mutsuz olacaktı. Hem de çok mutsuz. Ve yolunun üzerine çıkanları da mutsuz edecekti.</p>
<p>Öte yandan, diye düşündü... ama öte yan diye bir şey yoktu ve zaten artık çok geçti. Kulübenin ön kapısı açıldı ve eşikte yaşlı bir adam belirdi.</p>
<p>Ayaklarında çizmeler, üzerinde bir kot pantolon ve başlığının kenari kürklü kalın bir parka vardı. Susannah parkanın Greenwich Village'dakı Ordu Fazlası Malzemeler Mağazası'ndan alınabilecek türde olduğunu düşündü.</p>
<p>Yaşlı adamın yanakları sağlık belirtisi olan bir pembelikteydi, ama I e]jndeki kaba baston yardımıyla yürüyor, fena halde topallıyordu. Baysaldan tüten dumanıyla masallardan fırlamış gibi görünen acayip evin arkasından bir atın keskin kişnemesi yükseldi.</p>
<p>&quot;Elbette, Lippy! Onları görüyorum!&quot; diye bağırdı adam sesin geldiği yöne dönerek. &quot;Hiç olmazsa bir gözüm hâlâ sağlam!&quot; Sonra Roland'ın bir yanında Susannah, diğer tarafında Oy ile dikilmekte olduğu yere döndü. Hem neşeli, hem korkusuz görünen bir ifadeyle bastonunu kaldırıp onlara selam verdi. Roland elini kaldırarak selama karşılık verdi.</p>
<p>&quot;Görünüşe bakılırsa istesek de istemesek de bir görüşme yapacağız,&quot; dedi Roland.</p>
<p>&quot;Biliyorum,&quot; dedi Susannah ve Hantal Billy'ye döndü. &quot;Uslu ol, tamam mı, Oy?&quot;</p>
<p>Oy, ona baktı ve hiç ses çıkarmadan tekrar yaşlı adama döndü. Görünüşe bakılırsa uslu olma konusundaki fikirlerini bir süreliğine kendine saklamaya niyetliydi.</p>
<p>Yaşlı adamın bacağının çok kötü olduğu açıkça görülüyordu Mose Carver Baba olsa &quot;Nerdeyse bitmiş,&quot; derdi ama bastonunun yardımıyla Susannah'nın hem takdir ettiği, hem de hoşuna giden seri adımlarla yürüyordu. &quot;Bir çekirge gibi çevik,&quot; Mose Baha'nın pek çok sözünden bir başkasıydı ve bu, karşısındaki yaşlı adama daha çok uyuyor gibiydi. Susannah, bastonuna dayanarak yürüyen ak saçlı adamda (yaşlı adamın saçları bebek saçı gibi ince telli ve omuzlarına değecek kadar uzundu) herhangi bir tehlike sezmemişti. Yaklaştığında, gözlerinden birinin kataraktla perdelenmiş olduğunu gördü. Artık zorlukla seçilen gözbebeği, hafifçe sola bakıyor gibiydi. Ancak Odd's Lane'in görünürdeki tek sakininin di§et gözü yanlarına yaklaştığı sırada onlara büyük bir ilgiyle, canlı bir şedide bakıyordu.</p>
<p>At tekrar kişneyince yaşlı adam bastonunu bembeyaz, alçak gökyü. züne doğru vahşice salladı. &quot;Kes sesini seni saman çuvalı, gübre fabrikası baş belası hayvan, daha önce hiç insan görmedin mi? Bir ahırda mı doğ. dun, hıı? (Eğer doğmadıysan ben de mavi gözlü bir Habeş maymunuyum ve böyle bir şey yok!)&quot;</p>
<p>Roland gerçek bir kahkaha atınca Susannah'nın temkinli tutumu yok oldu. Kulübenin gerisindeki derme çatma binadaki at yine kişnedi bir ahır demeye bin şahit isterdi ve yaşlı adam, ona bastonunu tekrar salladı. Az daha dengesini kaybedip düşecekti. Garip, seri adımları onu yolun yarısına dek getirmişti. Dengesini sağladı, yan tarafına doğru geniş bir adım attı ve bastonunu bu kez onlara doğru salladı.</p>
<p>&quot;Selam olsun, silahşorlar!&quot; diye bağırdı yaşlı adam. Ciğerlerine diyecek laf yoktu doğrusu. &quot;Kara Kule yolundaki hacı silahşorlar, öylesiniz, öyle olmalısınız, çünkü sarı kabzalı koca demirleri göremiyorum? Işın da tüm güzelliği ve gücüyle geri döndü, bunu hissediyorum. Lippy de hissediyor! Noel'den beri bir tay gibi zinde, daha doğrusu Noel olduğunu sandığım zamandan beri zira ne bir takvimim var ne de Noel Baba'yı gördüm. Görmeyi de beklemiyordum zaten, uslu bir çocuk oldum mu? Hayır! Asla! Uslu çocuklar cennete gider, ama benim tüm dostlarım diğer tarafta şekerleme kızartıp şeytanın mekânında Nozzy katılmış viski içiyor! Aman boş verin, dilim durma zamanını pek bilmez! Selam olsun yine size ve aranızdaki tüylü küçük yaratığa da selam olsun! Bir Hantal Billy! Yaşarken bir daha göreceğimi sanmazdım! Sizi görmek ne güzel! Joe Collins benim adım, Odd's Lane'den Joe Collins. Kendim de biraz tuhafımdır zaten. Tek gözlü topal hizmetinizde!&quot;</p>
<p>Artık Kule Yolu'nun bittiği... ya da başladığı (Susannah kişinin gidiş yönüne ve bakış açısına göre değişebileceğini düşündü) yerdeki kar yığ1' mna ulaşmıştı. Tek gözü bir kuşunki gibi parlayarak onlara baktı. Diğe11 beyaz topraklara bulanıkça bakıyordu.</p>
<p>&quot;Uzun günler ve hoş geceler, evet böyle derim ve başka türlüsünü diecekler artık burda değil, hem onların ne diyeceği kimin umurunda?&quot; cebinden bir şekerleme çıkarıp attı. Oy şekerlemeyi havada yakaladı: Ham'</p>
<p>Buna hem Roland, hem Susannah güldü. Gülmek garip geliyordu ama güzel bir histi; kaybedilen değerli bir şeyi uzun zaman sonra tekrar bulmak gibiydi. Oy bile sırıtıyormuş gibi görünüyordu ve at (kar yığını üzerinde durup sai Collins'in yaklaştığını izlerlerken yine kişnemişti) onu rahatsız ediyorsa da belli olmuyordu.</p>
<p>&quot;Size sorulacak milyonlarca sorum var,&quot; dedi Collins. &quot;Ama sadece bir taneyle başlayacağım: o kar yığınının üzerinden nasıl ineceksiniz yahu?&quot;</p>
<p>&nbsp;</p>
<p><b>4</b></p>
<p>&nbsp;</p>
<p>Susannah kızağın üzerinde kayarak indi. Odd's Lane'in kar altında kaybolduğu kuzeybatı ucunu seçmişti çünkü orada kar tabakasının kalınlığı nispeten azalıyordu. Yolculuğu kısa ve sorunsuz oldu. İnişin dörtte üçlük bölümünü tamamladığı sırada bir yığına çarptı, kızaktan düştü ve yolun geri kalanını kahkahalarla yuvarlanarak aldı. Kızak ters dönmüş (kaplumbağa gibi, size uyarsa) ve erzakları etrafa saçılmıştı.</p>
<p>Roland ve Oy geriden hızla geldi. Endişelendiği belli olan Roland hemen Susannah'nın üzerine eğildi, Oy da yüzünü kokladı, ama Susannah hâlâ kahkahalarla gülüyordu. Yaşlı adam da öyle. Mose Baba olsa kahkahası için &quot;yaşlı babanın şapka şeridi gibi neşeli&quot; derdi.</p>
<p>&quot;İyiyim, Roland... küçükken daha kötü düşüşlerim olmuştu, inan bana.&quot;</p>
<p>&quot;İyi olan her şey iyi biter,&quot; dedi Joe Collins. İyi olup olmadığını görmek için sağlıklı gözüyle Susannah'ya dikkatle baktıktan sonra bastonuna uyanarak dağılan erzakları toplamaya başladı. İnce telli beyaz saçları kılmış yüzünün etrafında uçuşuyordu.</p>
<p>&quot;Yok, yok,&quot; dedi Roland uzanıp adamın kolunu kavrayarak. &quot;Ben hallederim. Bırak yoksa düşüp çömleği kıracaksın.&quot;</p>
<p>Yaşlı adam bunun üzerine kükrercesine güldü ve Roland da coşkuy. la ona katıldı. At kulübenin gerisinden bu neşeli havayı protesto etmek istercesine kişnedi.</p>
<p>'&quot;Çömleği kıracaksın!' Çok iyi yahu! Düşseydim bu kadar komik bulmazdım belki ama yine de çok iyi!&quot; Roland yere saçılan erzakları hızla toplayıp kızağın üzerine geri yerleştirirken yaşlı adam Susannah'nın geyik derisinden ceketinin üzerindeki karı silkeledi. Oy da ağzında taşıyabileceği büyüklükte et paketlerini toplayarak kızağın üzerine bırakıyordu.</p>
<p>&quot;Çok zeki bir ufaklık!&quot; dedi Joe Collins takdirle.</p>
<p>&quot;İyi bir yol arkadaşı,&quot; dedi Susannah. Durdukları için artık çok memnundu; dünyaları verseler bu iyi huylu yaşlı adamın tatlı ahbaplığından vazgeçmezdi. Kaba eldiven içindeki sağ elini adama uzattı. &quot;Ben Susannah Dean... New York'lu Susannah. Dan'in kızı.&quot;</p>
<p>Yaşlı adam, Susannah'nın elini sıktı. Elleri çıplaktı ve parmakları kireçlenme yüzünden hafifçe çarpılmış olmasına rağmen kavrayışı çok güçlüydü. &quot;New York demek! Ben de bir zamanlar orada yaşamıştım. Ayrıca Akron, Omaha ve San Francisco'da. Bilmek isterseniz Henry ve Flora'nın oğluyum.&quot;</p>
<p>&quot;Amerika tarafından mısın?&quot; diye sordu Susannah.</p>
<p>&quot;Ah Tanrı'm, evet. Ama çok, çok uzun zaman öncesinde kaldı,&quot; dedi adam. &quot;Sizin delah diyebileceğiniz yıllar öncesinde.&quot; Sağlam gözü parladı, hasta gözü ise karlı alanı aynı ilgisizlikle süzmeye devam etti. Sonra Roland'a döndü. &quot;Peki sen kimsin, dostum? Aksi ortaya çıkana dek herkesi dostum kabul eder, öyle seslenirim. Aksi olursa da onlara Bessie adım verdiğim bastonumla günlerini gösteririm.&quot;</p>
<p>Roland sırıtıyordu. Susannah, Silahşor'un kendine engel olamadığı111 düşündü. &quot;Gilead'lı Roland Deschain. Steven'm oğlu.&quot;</p>
<p>&quot;Gilead! GileadF' Collins'in sağlam gözü hayretle irileşti. &quot;Geçmişin derinliklerinden gelen bir isim, değil mi? Vay canına! Tanrı'dan bile yaşlı olmalısın, ahbap!&quot;</p>
<p>&quot;Bazıları öyle der,&quot; diye kabul etti Roland. Artık sadece gülümsüyordu... ama sıcak bir ifadeyle.</p>
<p>&quot;Ya küçük dostumuz?&quot; diye sordu yaşlı adam eğilerek. Cebinden biri yeşil, biri kırmızı iki yumuşak şekerleme daha çıkardı. Noel renkleri. Susannah şekerlemelerin rengini fark edince hafif bir deja vu hissi yaşadı. Bir kanat gibi zihnine sürtündükten sonra kayboldu. &quot;Senin adın ne, küçük dostum? Seni çağırmak istediklerinde ne diyorlar?&quot;</p>
<p>&quot;O artık...&quot;</p>
<p>...konuşmuyor, ama bir zamanlar konuşurdu diyecekti Susannah, ama lafını bitiremeden Hantal Billy, &quot;Oy!&quot; dedi. İsmini Jake'in hâlâ hayatta olduğu zamanlardaki gibi coşkuyla söylemişti.</p>
<p>&quot;Aferin sana!&quot; dedi Collins ve şekerlemeleri Hantal Billy'ye verdi. Sonra parmakları çarpılmış elini uzattı, Oy da patisini kaldırdı. Odd's Lane ve Kule Yolu'nun kesiştiği yerin yakınında tanıştıklarına memnun halde tokalaştılar.</p>
<p>&quot;Şu işe bak,&quot; dedi Roland yumuşak sesle.</p>
<p>&quot;Işın olsun olmasın sonunda hepimizin işi bitecek,&quot; dedi Joe Collins Oy'un patisini bırakarak. &quot;Ama bugün değil. Şimdi içeri girelim ve kahvelerimizi yudumlayarak evet, kahvem var, biram da var sıcağın tadını çıkaralım derim. Biraz da laflarız. Size uyarsa yumurtalı içkim bile var. İçine bir gıdım rom katınca bana çok uyuyor ama kim bilir? Beş yıldan fazladır hiçbir şeyin tadını gerçekten alamadım. Discordia'nın havası burnumu ve tat alma duyumu etkiledi. Her neyse, ne diyorsunuz?&quot; Parlak bir ifadeyle onlara baktı.</p>
<p>&quot;Kulağa çok iyi geliyor derim,&quot; dedi Susannah. Söylediklerini nadiren bu kadar içten hissederdi.</p>
<p>Yaşlı adam Susannah'nın omzunu dostça kavradı. &quot;İyi bir kadın paha &quot;içilmez bir incidir! Bu söz Shakespeare'den mi, İncil'den mi yoksa ikisinden birden mi bilmiyorum ama...</p>
<p>&quot;Off Lippy bir zamanlar gözlerin olan o işe yaramaz organlara lanet olsun, nereye gittiğini sanıyorsun? Sen de dostlarımızla tanışmak mı istedin? Öyle mi?&quot;</p>
<p>Sesi evcil hayvanlarıyla yaşayan yalnız insanlara özgü gibi görünen o sevecen tona bürünmüştü. Atı yalpalayarak yanlarına geldi ve Collins kısrağın boynuna şefkatle sarıldı ama hayvan, Susannah'nın o güne dek gördüğü en çirkin dört ayaklıydı. Yaratığı görünce neşesi biraz söndü. Lippy kördü her iki gözü de ve bir korkuluk kadar sıskaydı. Yürürken kemiklerinin derisi altındaki hareketlerini net bir şekilde görmek mümkündü. Susannah hayvanın kemiklerinin her an deriden dışarı fırlayacakmış gibi göründüğünü düşündü. Bir an için Discordia Şatosu'nun altındaki karanlık koridoru kâbuslara yakışır bir netlikle hatırladı: onları takip eden yaratığın sürünme sesi ve kemikler. Tüm o kemikler.</p>
<p>Collins duygularını yüzünden okumuş olmalıydı, konuştuğunda sesi neredeyse savunur bir tondaydı. &quot;Biliyorum, yaşlı ve çirkin bir hayvan, ama onun yaşına geldiğinde senin de güzellik yarışmalarına girecek halde olacağını sanmıyorum!&quot; Atın yaralı görünen boynunu okşadı, sonra seyrek yelesini kökünden çekip koparacakmış gibi kavrayarak (ama Lippy canı yanmış gibi görünmüyordu) yol üzerinde yüzü tekrar kulübeye dönecek şekilde çevirdi. O bunu yaparken beklenen karın ilk taneleri düşmeye başladı.</p>
<p>&quot;Haydi Lippy, seni ihtiyar ki... kutusu, gübre fabrikası, dört bacaklı uyuşuk kemik torbası! Havadaki kar kokusunu almıyor musun? Burnum beş yıl önce güneye gitti ama ben bile alıyorum!&quot;</p>
<p>Roland ve Susannah'ya dönerek, &quot;Umarım yemeklerimi beğenirsiniz, umarım öyle olur, çünkü bu kar fırtınası en az üç gün sürecekmiş gibi görünüyor. İblis Ayı yüzünü tekrar gösterene dek devam eder! Ama tanışmamız hayırlı oldu, evet oldu ve buna her şeyim üzerine bahse girebilirim! Misafirperverliğimi atımın görüntüsü ve yaptıklarıyla değerlendirmeyin yeter! Hehee!&quot;</p>
<p>Bunu ben de istemem, diye düşündü Susannah ve hafifçe ürperdi. Yaslı adam arkasına dönünce Roland, Susannah'ya sorarcasına baktı. Sunnah gülümsedi ve başını yok bir şey dercesine iki yana salladı ama varM elbette. Silahşor'a bir deri bir kemik kalmış, gözleri katarakt yüzünden süt beyazı bir perdeyle kaplanmış atın tüylerini ürperttiğini söylemeye niyeti yoktu. Roland, onu hiçbir zaman vesveseli bir aptal olarak görmemişti ve Susannah, ona bir sebep vermek istemi...</p>
<p>İhtiyar at düşüncelerini duymuş gibi başını arkaya çevirdi ve kalan tek tük dişini göstererek Susannah'ya baktı. İğrenç sırıtışının üzerindeki gözleri zayıf kafasında irinli birer ak tıkaç gibiydi. Susannah'ya istediğini düşün, Kara Kuş, der gibi kişnedi. Siz yolunuza gidip geberdikten çok uzun süre sonra ben hâlâ burada olacağım. Rüzgâr o an şiddetlenerek kar tanelerini yüzlerine savurdu, kar yüklenmiş köknar dallan arasında uğuldadı ve Collins'in küçük evinin çatısının saçaklarından öterek geçti. Biraz hafifledikten sonra tekrar şiddetlendi ve kısa bir an, insan sesine benzer bir çığlık attı.</p>
<p>&nbsp;</p>
<p><b>5</b></p>
<p>&nbsp;</p>
<p>Ek binanın bir kenarında bir tavuk kümesi, diğer tarafında da Lippy' nin bölmesi vardı. Üst kat samanla doluydu. &quot;Yukarı çıkıp yabayla aşağı atabiliyorum,&quot; dedi Collins. &quot;Ama sakat kalçam yüzünden her seferinde can korkusu yaşıyorum. Yaşlı bir adama zorla yardım ettiremem, sai Deschain ama eğer istersen?...&quot;</p>
<p>Roland asma kata dayanmış merdiveni tırmandı ve Collins yeterli olduğunu söyleyene dek aşağı saman fırlattı. Lippy'nin dört günlük yiyeceği hazırdı. (&quot;Baktığınızda da anlayabileceğiniz gibi fazla yediği söylenemez,&quot; demişti yaşlı adam.) Sonra Silahşor tekrar aşağı indi ve Collins'in kulübece kadar olan kısa mesafeyi yürüdüler. İki tarafta birikmiş kar Roland'm baş hizasına kadar yükseliyordu.</p>
<p>&quot;Kendinizi evinizde hissedin falan filan,&quot; dedi Joe ve onları mutfaöa soktu. Mutfağın duvarları, çam görünümlü plastiktendi. Susannah yakın, dan bakınca gerçek ahşap olmadığını anlamıştı. İçerisinin sıcaklığı insanı bir anda keyiflendiriyordu. Elektrikli ocağın markası Rossco idi, Susannah bu markayı daha önce hiç duymamıştı. Buzdolabı Amana markaydı ve ön tarafında, tutamağın hemen üzerinde özel, küçük bir kapak vardı Susannah yaklaşınca kapağın üzerinde SİHİRLİ BUZ yazdığını gördü. &quot;Bu şey buz küpleri mi yapıyor?&quot; diye sordu neşeyle.</p>
<p>&quot;Şey, tam sayılmaz,&quot; dedi Joe. &quot;Buzları yapan buzluk, güzelim. O öndeki şey sadece bardağına düşmelerini sağlıyor.&quot;</p>
<p>Susannah bunu komik buldu ve güldü. Aşağı bakınca Oy'un o eski sırıtışıyla ona bakmakta olduğunu gördü ve kahkahaları arttı. Modern aletler bir yana, mutfağın kokusu muhteşem bir şekilde nostaljikti: şeker, baharat ve tüm güzel şeylerin kokusu hâkimdi.</p>
<p>Roland'ın tavandaki floresan lambalara baktığını gören Collins başını salladı. &quot;Evet, evet, burda elektrik var. Kalorifer kazanım da var, hoş, değil mi? Ve kimse bana fatura göndermiyor! Jeneratör diğer tarafta küçük bir barakada. Markası Honda ve pazar sabahı kadar sessiz! Barakanın üzerine çıksanız bile hafif bir mırıltıdan fazlasını duyamazsınız. Kekeme Bili propan tankını değiştiriyor ve gerektiği zaman bakımını yapıyor. Burda olduğum onca zaman içinde sadece iki kez gerekti. Yok yok yalan oldu, Joe'nun hakkı doldu. Üç kereydi. Üç kez bakım yaptı.&quot;</p>
<p>&quot;Kekeme Bili kim?&quot; diye sordu Susannah. Roland da aynı anda, &quot;Ne kadar zamandır hurdasın?&quot; diye sormuştu.</p>
<p>Joe Collins güldü. &quot;Teker teker sorun, dostlarım, sırayla!&quot; Parkasını çıkarmak üzere bastonunu bir kenara koydu, ağırlığını sakat bacağına verdi ve homurdandı. Neredeyse düşüyordu. Roland, onu yakalamamış olsa düşecekti.</p>
<p>&quot;Teşekkürler, teşekkürler, teşekkürler,&quot; dedi Joe. &quot;Doğruyu söylemek gerekirse bu, burnumun yerdeki naylon kaplamayla ilk buluşması olmayacaktı! Beni düşmekten kurtardığına göre önce senin sorunu cevaplayayirn. Odd's Lane'in Tuhaf Joe'su, yani ben, yaklaşık on yedi yıldır jayım. Size kesin süreyi söyleyemiyorum, çünkü zaman bir ara garipti, anlarsınız ya.&quot;</p>
<p>&quot;Anlıyoruz,&quot; dedi Susannah. &quot;İnan bana anlıyoruz.&quot;</p>
<p>Collins şimdi üzerindeki kazağı çıkarıyordu. Altında bir başka kazak vardı Susannah'nın ilk düşüncesi tıknaz, neredeyse şişman denebilecek ujr adam olduğuydu. Ama artık kilo sandıklarının kat kat giyilmiş kıyafetler olduğunu anlıyordu. Atı gibi sıska değildi, ama tıknaz olduğu kesinlikle söylenemezdi.</p>
<p>&quot;Kekeme Bill'e gelince,&quot; diye devam etti yaşlı adam ikinci kazağı çıkarırken. &quot;O bir robot. Jeneratörümün bakımını yapmakla kalmıyor, aynı zamanda evimi temizliyor... ve elbette karları küreyen de o. Burdaki ilk günlerimde arada sırada kekelerdi. Şimdiyse her iki üç kelimeden sonra kekeliyor. Sonunda iş görmez hale geldiğinde ne yapacağım bilmiyorum.&quot; Yaşlı adamın sesi Susannah'ya hiç de endişeliymiş gibi gelmemişti.</p>
<p>&quot;Işın tekrar işlemeye başladığı için onun da durumu belki daha iyiye gider,&quot; dedi.</p>
<p>&quot;Işın ömrünü biraz uzatabilir ama durumunun iyileşeceğinden şüpheliyim,&quot; dedi Joe. &quot;Makineler canlı varlıklar gibi iyileşmiyor.&quot; Sonunda uzun kollu yünlü iç çamaşırına vardı ve soyunmayı bıraktı. Susannah buna memnun oldu. Bir deri, bir kemik atın fırlamış kaburgalarını o kadar yakından görmek yetmiş de artmıştı bile. Atın sahibinin kaburgalarım da görmeye meraklı değildi.</p>
<p>&quot;Ceketlerinizden ve tozluklarınızdan kurtulun bakalım,&quot; dedi Joe. &quot;Bir 'ki dakikaya kadar size yumurtalı içkilerinizi veya ne isterseniz onu getirinm, ama önce oturma odamı göstereyim. Orası benim gurur kaynağımdır.&quot;</p>
<p>&nbsp;</p>
<p><b>6</b></p>
<p>&nbsp;</p>
<p>Oturma odasının zemininde. Büyükanne Holmes'ün evinden fırla&quot;l gibi görünen, çaputlardan oluşmuş bir halı vardı. Bir kanepe, hemen yanında da bir masa göze ilk çarpan mobilyalardı. Masanın üzerinde der giler ve karton kapaklı kitaplardan oluşan bir yığının yanı sıra bir gözhji. ve içinde Tanrı bilir neyin olduğu kahverengi bir ilaç şişesi vardı. Bir &amp; televizyon vardı ama Susannah, Joe'nun ne seyredebileceğini bilmiyordu (Eddie ve Jake olsa televizyonun altındaki video cihazını görür görme? tanırdı). Ama Susannah'nın (ve Roland'ın) bütün dikkatini üzerinde top. layan, duvarlardan birindeki fotoğraf oldu. Raptiyelerle tutturulmuştu ve saygısızlık hissi uyandıran bir şekilde (en azından Susannah için öyleydi) hafifçe yamuk duruyordu.</p>
<p>Kara Kule'nin fotoğrafıydı.</p>
<p>Susannah'nın nefesi kesildi. Halının üzerindeki yumruları zar zor hissederek elleri ve dizleri üzerinde duvara doğru ilerledi ve kollarını uzattı. &quot;Kaldır beni, Roland.&quot;</p>
<p>Silahşor söyleneni yapınca Susannah yanaklarında iki kızıl nokta haricinde ince teninin kâğıt gibi solmuş olduğunu gördü. Mavi gözleri pırıl pırıl parlıyordu. Kule, arkasındaki tepeleri turuncuya boyayan günbatımında ihtişamla dikiliyordu. Yarık pencereler spiral şeklinde sonsuzluğa uzanıyor gibiydi. Bazılarından cılız, tekin olmayan bir ışıltı yayılıyordu. Susannah her iki üç katta bir koyu gövdeden dışarı uzanmakta olan balkonları ve balkonların gerisindeki, hepsi kapalı olan alçak kapıları görebiliyordu. Kilitli olduklarına şüphe yoktu. Kule'nin önünde gül tarlası, Can'Ka No Rey vardı. Alacakaranlığa rağmen harika görünüyordu. Güllerin çoğu karanlık yaklaştığı için kapanmıştı, ama birkaçı uykulu gözler gibi hâlâ açıktı.</p>
<p>&quot;Joe!&quot; dedi Susannah. Sesi bir fısıltıdan ibaretti. Başı dönüyor, çok uzaklardan gelen, şarkı söyleyen sesler duyuyormuş gibi geliyordu. &quot;Ah, Joe! Bu resim...&quot;</p>
<p>&quot;Evet, güzelim,&quot; dedi Susannah'nın tepkisinden memnun olduğu açık' ça görülen yaşlı adam. &quot;Çok güzel, değil mi? Onun için duvara astım zatefl' Daha başka resimler de var ama en güzeli bu. Tam günbatımında, gölgelerin Yolu üzerinde sonsuzluğa doğru uzamyormuş gibi görünüyor. Ki zan Kjr bakıma uzanıyorlar, bunu ikinizin de bildiğinden eminim.&quot;</p>
<p>Roland uzun bir yarış koşmuş gibi soluk soluğaydı, ama Susannah, Silahşor'un sık ve hırıltılı nefesini hayal meyal hissediyordu. Büyülenmemin tek sebebi resmin üzerindeki görüntü değildi.</p>
<p>&quot;Bu bir Polaroid!&quot;</p>
<p>&quot;Eh... evet,&quot; dedi adam, Susannah'nın sesindeki heyecana şaşırarak. &quot;Sanırım Kekeme Bili istesem bana bir Kodak makine de getirirdi, ama filmleri nerde banyo ettirecektim? Video kamerayı akıl ettiğim sırada televizyonun altındaki cihaz onun kaydettiklerini gösterebiliyor geri dönmek için fazla yaşlıydım. Lippy de beni taşıyamayacak kadar yaşlanmıştı. Ama yapabilseydim mutlaka giderdim çünkü harika bir yerdir. Sıcak kalpli hayaletlerle doludur. Oradayken çok uzun zaman önce kaybettiğim dostlarımın, annemin ve babamın şarkı söyleyen seslerini duymuştum. Ben her zaman...&quot;</p>
<p>Roland felç olmuş gibiydi. Susannah bunu Silahşor'un donmuş kaslarında hissedebiliyordu. Sonra kaslarındaki kilit açıldı ve Susannah'nın başını döndürecek bir hızla yaşlı adama döndü. &quot;Oraya gittin mi?&quot; diye sordu. &quot;Kara Kule'ye gittin mi?&quot;</p>
<p>&quot;Evet, gittim,&quot; dedi ihtiyar. &quot;Resmi kim çekti sanıyorsun? Kahrolası Ansel Adams mı?&quot;</p>
<p>'We zaman çektin?&quot;</p>
<p>&quot;Bu resim son ziyaretimden,&quot; dedi yaşlı adam. &quot;İki yıl önce yaz mevsimiydi, ama biliyorsunuzdur, orası alçak topraklar. Orda kar yağıyorsa da ben hiç görmedim.&quot;</p>
<p>&quot;Buraya uzaklığı ne kadar?&quot;</p>
<p>Joe görmeyen gözünü kapatarak hesapladı. Fazla uzun sürmemişti ama Susannah ve Roland'a çok, çok uzun gibi gelmişti. Rüzgâr dışarıda Şiddetle esmeye devam ediyordu. Yaşlı at, sesi protesto ediyormuşçasına Şnedi. Camları buğulanmış pencerenin ötesinde kar taneleri yeryüzüne hzla iniyordu.</p>
<p>&quot;Şey,&quot; dedi sonunda yaşlı adam. &quot;Şimdi bayırdasınız ve Kekeme Bjı, Kule Yolu'nu olabildiğince uzun bir mesafe boyunca küreyerek temj2 t tar; yaşlı makine onca boş zamanı başka nasıl değerlendirecek? Elbette şu fırtına sona erene dek burda beklemek isteyeceksiniz...&quot;</p>
<p>&quot;Yola çıktıktan ne kadar süre sonra varırız?&quot; diye sordu Roland.</p>
<p>&quot;Gitmek için sabırsızlanıyorsun, değil mi? Evet, gitmeye can atryor. sun. Eh, neden olmasın? İçDünya'dan geliyorsan buraya varman ç uzun bir zaman almıştır. Kaç yıl olduğunu düşünmek bile istemiyorum. Kanımca Beyaz Topraklar'dan çıkmanız altı gün alır ya da belki yedi...&quot;</p>
<p>&quot;Bu topraklara Empatika mı diyorsunuz?&quot; diye sordu Susannah.</p>
<p>Yaşlı adam gözlerini kırpıştırdı ve Susannah'ya aklı karışmışçasma baktı. &quot;Yoo, öyle demiyoruz, hanımefendi,&quot; dedi. &quot;Buralara Beyaz Topraklar'dan başka bir isim verildiğini duymadım.&quot;</p>
<p>Şaşkınlık ifadesi sahteydi. Susannah bundan neredeyse emindi. Bir çocuk temsilindeki Noel Baba kadar neşeli olan Joe Collins az önce ona yalan söylemişti. Susannah bunun sebebini bilmiyordu, ama konunun üzerine gidemeden Roland sertçe sordu. &quot;Bu konuyu şimdilik bir kenara bırakabilir miyiz? Babalarınızın hatırı için?&quot;</p>
<p>&quot;Evet, Roland,&quot; dedi Susannah uysalca. &quot;Elbette.&quot;</p>
<p>Roland kucağında Susannah olduğu halde Joe'ya döndü.</p>
<p>&quot;Sanırım dokuz gün kadar sürer,&quot; dedi Joe çenesini kaşıyarak. &quot;Çünkü yol özellikle Bili kar kürerken epeyce kaygan olabiliyor, ama onu engellemek imkânsız. Aldığı emirleri uyguluyor. Programı öyleymiş.&quot; Yaşlı adam, Roland'ın konuşmaya hazırlandığını görünce elini kaldırdı. &quot;Hayır, hayır, konuyu gereksiz yere uzatıp sizi sıkmak gibi bir niyetim yok bayım, ya da sai, hangisini tercih edersen. Sadece başka insanlarla olmaya alışık değilim.</p>
<p>&quot;Kar hattının ötesine geçtikten sonra on, on iki günlük bir yürüyüş var ama istemezseniz yürümek zorunda değilsiniz. Ordaki Pozitronik kulübesinin dışına park etmiş tekerlekli araçlar var. Golf arabalarına benziyorlar Doğal olarak hepsinin aküsü bitik ezilmiş bir şapka gibi ama orada da bir jeneratör var. Benimki gibi bir Honda ve son gidişimde hâlâ çalışıyordu, gill her makinenin bakımını elinden geldiğince iyi yapmaya çalışır. Bahsettiğim araçlardan birini çalıştırabilirseniz yolunuz en fazla dört gün sürer. 3enim fikrim şöyle: tüm yolu yayan aşarsanız on dokuz gün sürer. Ama son bölümü mırıltımotorlarla alırsanız mırıldanır gibi ses çıkardıkları için onlara böyle diyorum on günde varırsınız. En fazla on bir günde.&quot;</p>
<p>Odaya bir sessizlik çöktü. Rüzgâr kar tanelerini kulübeye doğru savurarak esti ve Susannah uğultunun insan sesine benzediğini bir kez daha düşündü. Çatının saçağının ve açıların bir numarasıydı şüphesiz.</p>
<p>&quot;Yürümemiz gerekse bile üç haftadan az,&quot; dedi Roland. Kulenin günbatımında solgun göğe yükseldiği Polaroid'e elini uzattı, ama dokunmadı. Sanki dokunmaya korkuyordu. &quot;Onca yıl ve onca kilometreden sonra.&quot;</p>
<p>Dökülen litrelere? kan da cabası, diye düşündü Susannah. Ama bunu Roland ile baş başa olsalar bile yüksek sesle dile getirmezdi. Gerek yoktu; ne kadar kan döküldüğünü Roland da onun kadar iyi biliyordu. Ama burada bir terslik vardı. Bir terslik, yanlış olan bir şey vardı. Ve Silahşor bunun farkında değil gibiydi.</p>
<p>Sempati, başkalarının duygularına saygı duymaktı. Empati ise o duyguları paylaşmaktı. Neden herhangi bir yere Empatika adı verilsin, diye düşündü.</p>
<p>Ve bu hoş adam niye bu konuda yalan söylesin?</p>
<p>&quot;Bana bir şey daha söyle, Joe Collins,&quot; dedi Roland.</p>
<p>&quot;Tabi, Silahşor. Eğer yapabilirsem.&quot;</p>
<p>&quot;Yanına kadar gittin mi? Yapıldığı taşlara dokundun mu?&quot;</p>
<p>Yaşlı adam önce Roland'a onunla dalga geçip geçmediğinden emin değilmiş gibi baktı. Dalga geçmediğini anlayınca yüzünü bir şok ifadesi sardı. &quot;Hayır,&quot; dedi ve sesi ilk kez Susannah kadar Amerikalı gibi duyuldu &quot;Bu fotoğrafı çektiğim yer, gitmeye cesaret ettiğim son nokta. Gül alasının başlangıcı. İki yüz, iki yüz elli metre uzağı. Robot bu mesafeye tekerleğin beş yüz yayı diyor.&quot;</p>
<p>Roland başını salladı. &quot;Neden daha ileri gitmedin?&quot;</p>
<p>&quot;Çünkü daha fazla yaklaşmanın beni öldürebileceğini düşündüm</p>
<p>Durmam mümkün olmayacaktı. Sesler beni çekecekti. O gün böyle dusunmuştum, şimdi de böyle düşünüyorum.&quot;</p>
<p>&nbsp;</p>
<p><b>7</b></p>
<p>&nbsp;</p>
<p>Susannah'nın yüzündeki yara, akşam yemeğinden sonra bu dünyaya çekildiğinden beri yediği en iyi yemekti, hatta hayatı boyunca yediği yemeklerin en iyisi bile olabilirdi patlayarak açıldı. Bir açıdan Joe Collins'in kabahatiydi ama Odd's Lane'in yegâne sakinini suçlayabilecekleri pek çok şeyin olduğu daha sonrasında bile Susannah onu suçlu bulmadı. Sevimli ihtiyarın isteyeceği son şeydi bu mutlaka.</p>
<p>Onlara uzun zamandır yedikleri geyik etinden sonra çok lezzetli gelen kızarmış tavuk sundu. Sofrada tavuğun yanı sıra soslu patates püresi, kalınca dilimlenmiş yabanmersini jölesi, bezelye (&quot;Maalesef sadece konservede var,&quot; demişti) ve küçük, haşlanmış soğanlar vardı. Ayrıca yumurtalı içkiler sunulmuştu. Susannah ve Roland rom önerisini reddedip içkiyi çocuksu bir açgözlülükle içti. Joe, Oy'a da et ve patatesten oluşan bir yemek hazırlamış, tabağı fırının önüne, yere koymuştu. Oy yemeğini hemen midesine indirmiş, sonra mutfakla oturmayemek odasının arasına yatarak ağzının kenarına bulaşmış yemek kırıntılarını temizlemek için yalanmaya başlamıştı. Bir yandan da kulaklarını havaya dikmiş, insanların konuşmalarını dinliyordu.</p>
<p>&quot;Tatlı için yerim kalmadı, o yüzden teklif bile etme,&quot; dedi Susannah ikinci tabağının dibindeki sosu bir ekmek parçasıyla sıyırırken. &quot;Sandalyeden inip inemeyeceğimi bile bilmiyorum.&quot;</p>
<p>&quot;Eh, önemli değil,&quot; dedi hayal kırıklığına uğramış görünen Joe. &quot;Belki sonra yersin. Çikolatalı pudingle karamela vardı.&quot;</p>
<p>Roland geğirmesini gizlemek için peçetesini ağzına götürdü ve, &quot;Be&quot; ikisinden de küçük bir parça alabilirim sanırım,&quot; dedi.</p>
<p>&quot;Şey, aslında ben de alabilirim,&quot; dedi Susannah. En son karamela yi jnjn üzerinden kaç asır geçmişti?</p>
<p>Tatlı faslı da bittikten sonra Susannah bulaşıklara yardım etmeyi önerdi, ama Joe elini sallayarak onu yerine oturttu. Tabaklarla tencereleri bulaşık makinesine az önce doldurmuştu ve hepsini birden daha sonra yıkayacaktı. Roland ile mutfağa gidip gelirken daha çevik, bastona daha az bağımlıymış gibi görünüyordu. Susannah bir gıdım romun (belki çok daha fazlasıydı, özellikle de son kadehe koyduğu miktar göz önüne alınırsa) hareketlerine bir canlılık katmış olabileceğini düşündü.</p>
<p>Joe kahve hazırladı ve üçü (Oy da sayılırsa dördü) oturma odasına geçti Dışarıda hava kararmış ve rüzgâr şiddetini iyice arttırmıştı. Mordred dışarıda bir yerde, belki bir ağaç dibinde veya bir kayanın yanında çömelmiş, soğuktan korunmaya çalışıyor, diye düşündü Susannah ve içinden yükselen merhamet hissini yine bastırması gerekti. Katil veya değil, onun hâlâ küçük bir çocuk olduğunu bilmese işi daha kolay olurdu. &quot;Bize buraya nasıl geldiğini anlat, Joe,&quot; dedi Roland. Joe sırıttı. &quot;Bu tüyler ürperten bir hikâye,&quot; dedi. &quot;Ama gerçekten duymak istiyorsanız anlatmamın benim için bir sakıncası yok.&quot; Sırıtış yerini hüzünlü bir gülümsemeye bıraktı. &quot;Konuşacak birilerinin olması güzel bir duygu. Lippy dinleme konusunda çok iyi ama hiç karşılık vermiyor.&quot;</p>
<p>Joe öğretmen olmaya niyetlendiğini ama o hayatın kendisine göre olmadığını kısa sürede anladığını anlattı. Çocukları seviyordu hatta onlara bayılıyordu ama idari saçmalıklardan ve kalıpçı eğitim sisteminden nefret ediyordu. Sadece üç yıl öğretmenlik yapmış, sonra bırakıp eğlence sektörüne geçmişti.</p>
<p>&quot;Şarkı söylüyor veya dans mı ediyordun?&quot; diye sordu Roland. &quot;İkisi de değil,&quot; dedi Joe. &quot;Tek kişilik komedi şovu yapıyordum. Standup dedikleri türden.&quot; &quot;Standup mı?&quot;</p>
<p>&quot;Komedyen olduğunu söylüyor,&quot; dedi Susannah. &quot;Espriler yapıyormuş. &quot;</p>
<p>&quot;Doğru!&quot; dedi Joe coşkuyla. &quot;Bazıları esprilerimi komik de bulur Gerçi azınlıktaydılar ama olsun.&quot;</p>
<p>Daha önce erkekler için indirimli satışlar yapan bir giyim mağaz sahibi olup iflas etmiş bir menajeri vardı. Olaylar zincirleme gelişmiş, bit gösteri diğerini takip etmişti. Sonunda kendini bir sahilden diğerine, ikinci, üçüncü sınıf gece kulüplerinde gösteri yapar bulmuştu. Altında yıprat mış, ama güvenilir eski bir Ford kamyonet vardı ve menajeri Shantz, onu nereye gönderirse oraya gidiyordu. Neredeyse hiçbir hafta sonu çalışmamıştı zira üçüncü sınıf gece kulüpleri bile hafta sonları rock'n roll grupları kiralamak istiyordu.</p>
<p>Bu anlattıkları altmışlı yılların sonları, yetmişlerin başlarıydı ve o dönemde Joe'nun &quot;son olaylar malzemesi&quot; dedikleri hiç eksik olmazdı: hippiler, sutyen yakanlar, Kara Panterler, film yıldızları ve her zaman olduğu gibi politikacılar ama dediğine göre o daha geleneksel yaklaşıma sahip bir komedyendi. Güncel olayları tiye alma işini isterlerse Mort Sahi ve George Carlin gibiler yapabilirdi, o daha çok kaynanamdan bahsetmişken ve Polonyalı dostlarımızın aptal olduğunu söylerler, ama size tanıdığım bir İrlandalı kızdan bahsedeyim gibi esprileri tercih etmişti.</p>
<p>O hikâyesini anlatırken tuhaf (ve en azından Susannah için dokunaklı) bir şey oldu. Joe Collins'in Orta-dünya aksam, sana uyarsa gibi sözleri yerini Amerika'ya özgü bir başka aksana bıraktı. Bazı kelimeleri i harfini yutarak telaffuz etmesini beklemeye başladı, ama bunun sebebi muhtemelen Eddie ile çok fazla vakit geçirmiş olmasıydı. Joe Collins'in bulunduğu yerin aksanını hemen kapan türde bir adam olduğunu düşündü. Brooklyn'de bir kulüpte gösteri yaparken Brooklyn aksanıyla, Pittsburgh'dayken de Pittsburgh aksanıyla konuşuyor olmalıydı muhtemelen. Roland bir ara sözünü kesip ona bir komedyenin saray soytarısına aynı olup olmadığını sordu ve yaşlı adam içten bir kahkaha patlattı, &quot;üstüne bastın. Kral ve saray mensupları yerine duman altı bir odada ellerinde içkileriyle oturan insanlar olduğunu düşün.&quot;</p>
<p>Roland gülümseyerek başını salladı.</p>
<p>&quot;Ortabatı'da tek gecelik gösteriler yapan bir komedyen olmanın avantajları da vardı,&quot; dedi Joe. &quot;Gösteri beğenilmezse kırk beş yerine yirffli dakika yapıp bir sonraki kasabaya geçebiliyordum. Orta-dünya'da muhtemelen beğenmediklerinin kafasını koparıyorlardır.&quot;</p>
<p>Silahşor bunun üzerine kahkahalara boğuldu, bu ses hâlâ Susannah'yı afallatma etkisine sahipti (kendisi de gülüyor olmasına rağmen). Doğru diyorsun, Joe.&quot;</p>
<p>Joe 1972 yazında Cleveland'da, azınlık mahallesine yakın bir yerde olan Jango's adında bir gece kulübünde sahne alıyordu. Bu kez azınlık mahallesinin ne olduğunu öğrenmek isteyen Roland, yaşlı adamın sözünü tekrar kesti.</p>
<p>&quot;Bir şehirde,&quot; diye araya girdi Susannah. &quot;İnsanların siyah ve fakir olduğu yerleşim alanı. Aynasızlar öyle yerlerde önce coplarını savurur, sonra soru sorar.&quot;</p>
<p>&quot;Bing!&quot; diye bağırarak parmak eklemleriyle kafasına vurdu Joe. &quot;Daha iyi tarif edemezdim.&quot;</p>
<p>Evin önünden yine o bebek sesine benzer çığlık duyuldu ama rüzgâr o an nispeten sakin esiyordu. Susannah, Silahşor'a doğru baktı ama Roland duyduysa da renk vermedi.</p>
<p>Rüzgârın sesiydi, dedi Susannah kendi kendine. Başka ne olabilir ki?</p>
<p>Mordred, diye fısıldadı kafasının içinde bir ses. Dışarıda bir yerde donmakta olan Mordred. Biz burada sıcak kahvelerimizi içerken dışarıda donan Mordred.</p>
<p>Ama hiçbir şey söylemedi.</p>
<p>Joe kulübün olduğu semtte birkaç haftadır olaylar yaşandığını söyledi ama çok fazla içki içiyordu (&quot;Şişenin dibine vuruyorduk,&quot; demişti) ve 'kinci gece seyirci sayısının ilk gecenin beşte biri olduğunu zar zor fark etm'Şti. &quot;Almış başımı gidiyordum. Ritmimi tutturmuştum ve sahnede fırtına gibi esiyordum.&quot;</p>
<p>Sonra birileri kulübün camından içeri molotofkokteyli fırlatma (Roland, molotofkokteyli terimine yabancı değildi) ve kaynanamı ele a;&bdquo; hm demeye bile kalmadan mekân alevler içinde kalmıştı. Joe hemen ark taraftaki kapıya yönelmişti. Tam caddeye varacaktı ki üç adam (&quot;Hens' de siyahtı ve NBA oyuncusu iriliğindeydiler&quot;) onu yakalamıştı. İkisi sıkjCa tutuyor, üçüncüsüyse yumrukluyordu. Sonra biri kafasına bir şişe indir. miş ve ışıklar kararmıştı. Kendine geldiğinde Stone's Warp adında, ana caddesindeki boş binaların üzerindeki levhalara göre terk edilmiş bir kasabanın yakınında, bir tepenin otlarla kaplı yamacındaydı. Joe Collins'e göre kasaba, tüm aktörlerin terk ettiği bir kovboy filmi setini andırıyordu.</p>
<p>Susannah bu sıralarda sai Collins'in hikâyesine pek inanmadığım fark etti. Şüphesiz çok eğlenceli bir hikâyeydi ve Jake'in ilk seferinde arabanın altında kalıp öldükten sonra Orta-dünya'ya gelişi düşünülürse imkânsız olduğu da söylenemezdi. Ama yine de çoğuna inanmıyordu. Asıl mesele şuydu: fark eder miydi?</p>
<p>&quot;Cennet olduğu söylenemezdi, çünkü ne melek koroları ne de bulutlar vardı,&quot; dedi Joe. &quot;Ama yine de bir tür ölüm sonrası hayat olduğunu düşündüm.&quot; Etrafta bir süre dolaşmıştı. Yiyecek ve bir at (Lippy) bulup yola devam etmişti. Bazıları dost, bazıları düşman, bazıları sağlıklı, bazıları değişime uğramış insan gruplarıyla karşılaşmıştı. Onlardan dili ve Orta-dünya tarihini yeterli miktarda öğrenmişti; Işınlar'ı ve Kule'yi biliyordu elbette. Bir ara Kötü Topraklar'ı aşmayı denemiş ama cildinde tuhaf yaralar ve kızarıklıklar belirince korkup geri dönmüştü.</p>
<p>&quot;Bardağı taşıran damla kıçımda çıkan çıban oldu,&quot; dedi. &quot;Bu dediğim altı veya sekiz yıl önce olmalı. Lippy ile daha fazla ilerlemekten vazgeçtik ve sonra Westring denen bu yeri bulduk. Sonra da Kekeme Bili, beni buldu. Biraz tıp bilgisi vardı, kıçımdaki çıbanı tedavi etti.&quot;</p>
<p>Roland, ona Kara Kule'ye son kez hacca giden deli Kızıl Kral'ın oradan geçişini görüp görmediğini sordu. Joe görmediğini söyledi. Ama altı ay önce korkunç bir fırtına olmuş (&quot;göz gözü görmüyordu&quot;) ve bir sure bodrum katında kalmıştı. Bodrumdayken elektrikler jeneratöre rağmen kesilmişi ve karanlıkta büzülüp beklerken çok korkunç bir yaratığın yalanlarda olduğunu hissetmiş, zihnine dokunup saklandığı yeri bulabileceğinden korkmuştu.</p>
<p>&quot;Nasıl hissettim biliyor musunuz?&quot; diye sordu.</p>
<p>Roland ve Susannah başını iki yana salladı.</p>
<p>&quot;Abur cubur gibi,&quot; dedi Joe. &quot;Atıştırılacak bir yiyecek gibi.&quot;</p>
<p>Hikâyesinin bu kısmı doğru, diye düşündü Susannah. Biraz değiştirmiş olabilir ama genel olarak doğru. Bu şekilde düşünmesinin sebebi, Kızıl Kral'ın kendi portatif fırtınası içinde yolculuk etmesinin kulağa dehşet verecek kadar makul gelmesiydi.</p>
<p>&quot;Ne yaptın?&quot; diye sordu Roland.</p>
<p>&quot;Uyudum,&quot; diye cevap verdi Joe. &quot;Bu taklit yapmak gibi Tanrı vergisi bir yetenek... gerçi gösterimde ünlülerin taklidini yapmam, çünkü taşrada fazla tutulmuyor. Rich Little değilsen yani. Garip ama gerçek. İstediğim zaman hemen uykuya dalabilirim ve o gün bodrumda yaptığım da buydu. Uyandığımda ışıklar tekrar yanmaya başlamıştı ve... her neyse o gitmişti. Kızıl Kral'ı biliyorum elbette, ara sıra insanlara sizin gibi gezginlererastlarım ve onlar da Kızıl Kral'dan bahseder. Genellikle ondan bahsederken kem göz hareketini yapar ve parmaklarının arasından tükürürler. Sizce o muydu? Sizce Kızıl Kral Kara Kule'ye giderken gerçekten Odd's Lane'den geçmiş midir?&quot; Sonra cevaplamalarına fırsat vermeden devam etti. &quot;Eh, neden olmasın? Ne de olsa Kule Yolu ana geçit. Doğruca Kule'ye gidiyor.&quot;</p>
<p>O olduğunu biliyorsun, diye düşündü Susannah. Nasıl bir oyun oynuyorsun, Joe?</p>
<p>Rüzgâr olmadığı neredeyse muhakkak olan tiz çığlık tekrar duyuldu. Susannah, Mordred olduğunu da sanmıyordu. Sesin, Joe Collins'in Kızıl Kral oradan geçtiği sırada saklandığını söylediği bodrum katından geldiğini düşünüyordu. Gerçekten saklandıysa elbette. Aşağıda şimdi kim vardi? Ve Joe'nun yaptığı gibi saklanıyor muydu yoksa oraya hapsedilmiş bj tutsak mıydı?</p>
<p>&quot;Kötü bir hayat olmadı,&quot; diyordu Joe. &quot;Umduğum gibi bir hayat olduğu söylenemez elbette ama bir teorim var, umdukları hayatı yaşavan insanların sonu genellikle bir kutu uyku hapı içmek veya namluyu ağzma sokup tetiği çekmek oluyor.&quot;</p>
<p>Roland biraz geriden takip ediyor gibiydi. &quot;Bir saray soytarısıydm ve bu tavernalardaki insanlar saray mensuplarıydı.&quot;</p>
<p>Joe pek çok beyaz dişi gözler önüne sererek gülümsedi. Susannah kaşlarını çattı. Daha önce dişlerini görmüş müydü? Pek çok kez gülüşmeler olmuştu ve görmüş olması gerekirdi, ama gördüğünü hatırlamıyordu. Dişlerinin çoğunu kaybetmiş birinin peltek konuşmasına sahip olmadığı muhakkaktı (böyle insanlar takma diş için gelip babasına danışırdı). Daha önce tahmin etmesi gerekseydi dişlerinin olduğunu ama çoğunun aşınıp küçüldüğünü söylerdi ve...</p>
<p>Senin neyin var, kızım? Birkaç konuda yalan söylemiş olabilir ama yemek masasına oturduktan sonra yepyeni dişler çıkarmış olamaz herhalde! Hayal gücünü biraz kontrol altına alsan iyi olur.</p>
<p>Ama gerçekten abartıyor muydu? Eh, mümkündü. Ve belki o cılız çığlık gerçekten de saçaklar arasından esen rüzgârjn iniltisiydi.</p>
<p>&quot;Esprilerinle fıkralarım dinlemek isterdim,&quot; dedi Roland. &quot;Gösterinde yaptığın gibi, sana uyarsa.&quot;</p>
<p>Susannah, ona bu isteğin altında gizli bir sebep olup olmadığını anlayabilmek için dikkatle baktı ama Silahşor'un ilgisi samimi görünüyordu. Roland'ın içinde bulunduğu neşeli ruh hali oturma odasının duvarına raptiyelerle tutturulmuş Kara Kule Polaroid'ini (Joe'nun hikâyesini dinlerken gözü sürekli fotoğrafa kaymıştı) görmesinden önce başlamıştı ve Roland için alışılmadık bir ruh haliydi. Sanki hastaydı ve bilinci gidip geliyordu.</p>
<p>Silahşor'un sorusu Joe Collins'i şaşırtmış, aynı zamanda hoşnut etmjş görünüyordu. &quot;Ulu Tanrı'm,&quot; dedi. &quot;Son gösterimin üzerinden bin yıl geçmiş gibi geliyor... ve burda zamanın bir ara esnediği düşünülürse, gerçekten bin yıl geçmiş olabilir. Nasıl başlayacağımı bildiğimden emin değilım.&quot;</p>
<p>Susannah, &quot;Dene,&quot; diyerek kendini şaşırttı.</p>
<p>&nbsp;</p>
<p><b>8</b></p>
<p>&nbsp;</p>
<p>Joe bir süre düşündükten sonra ayağa kalktı ve gömleğindeki kırıntıları silkeledi. Bastonunu sandalyesinin yanında bırakıp topallayarak odanın ortasına yürüdü. Oy başını kaldırıp kulaklarını dikerek ona eğlendirilnıeyi bekliyormuşçasına baktı. Suratında o eski sırıtışı vardı. Joe bir an kararsız göründü. Sonra derin bir soluk alıp verdi ve onlara gülümsedi. &quot;Beğenmezseniz kafama çürük domates atmayacağınıza söz verin,&quot; dedi. &quot;Unutmayın, çok uzun zaman oldu.&quot;</p>
<p>&quot;Bizi evine alıp karnımızı doyurana öyle bir şey yapmayız,&quot; dedi Susannah. &quot;Hayatta olmaz.&quot;</p>
<p>Daima gerçekçi olan Roland, &quot;Zaten domatesimiz yok,&quot; dedi.</p>
<p>&quot;Pekâlâ, tamam. Gerçi kilerde konserve domates var... aman, bunu söylediğimi unutun!&quot;</p>
<p>Susannah gülümsedi. Roland da öyle.</p>
<p>Cesaretlenen Joe devam etti. &quot;Tamam, bazılarının göl üzerindeki yanlışlık dediği o büyülü şehirdeki büyülü mekân Jango's'a gidelim. Bir diğer deyişle Cleveland, Ohio'daki. İkinci gösteri. Bitirme fırsatı bulamadığım gösteri ve hızımı almış gidiyordum, inanın bana çok iyiydim. Bana Wr saniye verin...&quot;</p>
<p>Gözlerini kapadı. Kendini toparlamaya çalışıyor gibiydi. Tekrar açtığında her nasılsa on yaş gençleşmiş göründü. Çok şaşırtıcıydı. Ve konuştuğunda sadece sesinin değil, görünüşünün de Amerikalı gibi olduğum, gördü. Susannah bunu kelimelerle ifade edebileceğini sanmıyordu, ama doğru olduğunu biliyordu: karşısındaki adam Amerika yapımı Joe Collins'ti.</p>
<p>&quot;Hey, bayanlar baylar, Jango's'a hoş geldiniz, ben Joe Collins, ama siz değilsiniz.&quot;</p>
<p>Roland kıkırdadı ve Susannah daha ziyade nezaket icabı gülümsedi... bu bayat bir espriydi.</p>
<p>&quot;Müdüriyet size bunun bir papele iki bira gecesi olduğunu hatırlatmamı istedi. Anlaşıldı mı? Güzel. Onları motive eden kazanç, beni ise kendi popülaritem. Çünkü ne kadar çok içerseniz ben de o kadar komikleşirim.&quot;</p>
<p>Susannah'nın gülümsemesi genişledi. Komedinin bir ritmi vardı, hayatı buna bağlı olsa bile kalabalık bir kulüpte beş dakika bile sahnede kalamazdı ama bunu o bile bilirdi. Bir ritim vardı ve Joe sallantılı bir başlangıcın ardından kendininkini buluyor gibiydi. Gözleri yarı kapalıydı ve Susannah sahne üzerinden seyircilerin renkli şekillerini Büyücü'nün Küreleri gibi rengârenk gördüğünü ve tüten elli sigaranın dumanının kokusunu hissettiğini tahmin edebiliyordu. Bir eli mikrofonun metal sapında; diğeri istediği hareketi yapabilmek için serbest. Joe Collins bir cuma gecesi Jango's'ta...</p>
<p>Hayır, cuma değil. Hafta sonları kulüplerin rock'n roll grupları tuttuğunu söylemişti.</p>
<p>&quot;Şu göl üzerindeki hata saçmalığını boş verin, Cleveland güzel bir şehir,&quot; dedi Joe. Ritmini giderek arttırıyordu. Eddie olsa rap yapmaya başladığını söylerdi. &quot;Ailem Cleveland'dandır, ama yetmiş yaşına geldiklerinde Florida'ya taşındılar. İstemediler ama ne yaparsınız, kanunlar böyleBing!&quot; Joe parmak eklemleriyle kafasına vurdu ve gözlerini şaşılaştırdi</p>
<p>Roland, Florida'nın nerede olduğuna dair en ufak fikri olmamasına rağmen tekrar kıkırdadı. Susannah'nın gülümsemesi iyice genişlemişti.</p>
<p>&quot;Florida harika bir yerdir,&quot; dedi Joe. &quot;Harikadır. Yeni evlilerin ve bir ayağı çukurda olanların yuvasıdır. Büyükbabam emekli olup Florida'ya gitmişti, ruhu şad olsun. Sonum geldiğinde ben de Büyükbaba Fred gibi uykumda, huzur içinde ölmek isterim. Kullandığı arabadaki yolcular gibi çığlıklar atarak değil.&quot;</p>
<p>Roland bunun üzerine kükrercesine güldü. Susannah da ona katıldı. Oy'un sırıtışı hiç bu kadar geniş olmamıştı.</p>
<p>&quot;Büyükannem de harika bir kadındı. Yüzmeyi biri onu Cuyahoga Nehri'ne götürüp kayıktan suya ittiğinde öğrendiğini söyledi. Ben de ona dedim ki, 'Hey büyükanne, niyetleri sana yüzme öğretmek değilmiş.'&quot;</p>
<p>Roland bir kahkaha patlattı, burnunu sildi, sonra tekrar güldü. Yanaklarına renk gelmişti. Kahkahalar metabolizmayı hızlandırıyordu, Susannah bunu bir yerde okuduğunu hatırlıyordu. Bu durumda kendisininld de hızlanıyor olmalıydı, çünkü o da gülüyordu. Sanki tüm korkusu ve kederi açık bir yaradan akıyordu. Sanki...</p>
<p>Şey, kan gibi.</p>
<p>Zihninin gerisinde cılız bir alarm zili duydu ama umursamadı. Telaş edecek ne vardı ki? Gülüyorlardı Tanrı aşkına! Eğleniyorlardı!</p>
<p>&quot;Bir dakikalığına ciddileşebilir miyim? Hayır mı? Eh, sen de üzerine bindiğin ihtiyar at da def olup gidin... yarın sabah uyandığımda ben ayık olacağım ama sen hâlâ çirkin olacaksın.&quot;</p>
<p>&quot;Ve kel.&quot;</p>
<p>(Roland kükrercesine güldü.)</p>
<p>&quot;Ciddi olacağım, tamam mı? Hoşunuza gitmezse kendiniz bilirsiniz, büyükannem harika bir kadındı. Kadınlar genellikle harikadır, biliyor uydunuz? Ama erkekler gibi onların da kusurları vardır. Mesela bir kadln fırlatılan topu yakalamakla bir bebeğin hayatını kurtarmak arasında seçim yapmak zorunda kalsa, kalede kaç erkek olduğunu bir an bile dü. şünmeden bebeği kurtarmayı seçer. Bing!&quot; Kafasına vurdu ve gözlerini ikisini de güldürecek şekilde pörtletti. Roland kahve fincanını masaya koymaya çalıştı ama kahvesini döktü. Karnını tutuyordu. Onun böylesine güldüğünü duymak kahkahalara öyle tamamen teslim olduğunu gör. mek başlı başına komediydi. Susannah taze kahkahalara boğuldu.</p>
<p>&quot;Erkeklerle kadınlar farklıdır. Bir araya geldiklerinde yepyeni bir tat oluştururlar. Kremalı bisküvi gibi. Karamelah çikolata gibi. Sümük soslu üzümlü kek gibi. Bana bir erkekle bir kadın gösterin, size Garabet Müessesesi'ni göstereyim... kölelik değil, evlilik. Ama kendi söylediklerimi tekrarlıyorum. Bing!&quot; Başına vurup gözlerini patlattı. Bu kez neredeyse yuvalarından yarıya dek fırlamış gibi görünmüşlerdi ve (bunu nasıl yapıyor)</p>
<p>Susannah artık gülmesinin şiddeti yüzünden ağrımaya başlayan karnını tuttu. Şakakları da zonklamaya başlamıştı. Ama hissettiği iyi bir ağrıydı.</p>
<p>&quot;Evlilik insanın bir karısının veya kocasının olmasıdır. Evet! İsterseniz sözlüğe bakın! Poligami ise birden fazla karı veya koca sahibi olmaktır. Elbette bu tanım monogami için de geçerli. Bing!&quot;</p>
<p>Susannah, Roland'ın biraz daha şiddetli gülmesi halinde sandalyesinden yere, dökülmüş kahve gölcüğü üzerine kayacağını düşündü.</p>
<p>&quot;Tabi bir de boşanma var, Latince 'bir adamın cinsel organlarını cüzdanından çekip almak' anlamına geliyor.&quot;</p>
<p>&quot;Cleveland'dan bahsediyordum, hatırladınız mı? Cleveland'ın tarihini bilir misiniz? New York'ta bir grup insan şöyle demiş: 'Hey millet, suç ve yoksulluk pek hoşuma gitmeye başladı ama burası yeterince soğuk değil. Haydi batıya gidelim.'&quot;</p>
<p>Susannah daha sonra bir kasırga gibi olduğunu düşünecekti: belli bu noktaya ulaşınca kendi kendiyle besleniyor, kendini destekliyordu. İnsan sadece espriler komik olduğu için değil, kendi hali komik olduğu için de uluyordu. Joe Collins bir sonraki bombasıyla onları bu noktaya getirdi.</p>
<p>&quot;Hey, hatırlar mısınız ilkokulda yangın tehlikesiyle karşı karşıya olunduğunda en kısa boyludan en uzuna doğru bir sıra oluşturmanızı isterler. Bunun mantığı nedir? Uzun insanlar daha yavaş mı yanar?&quot;</p>
<p>Susannah tiz bir kahkaha attı ve eli yüzüne çarptı. Bu hareket sonucunda öyle beklenmedik ve keskin bir acı hissetti ki kahkahaları bir an için kesildi. Ağzının kenarındaki yara tekrar büyümeye başlamıştı, ama iki üç gündür kanamıyordu. Gülerken eli kontrolsüzce yüzüne çarpınca yaranın üzerindeki siyahımsı kırmızı kabuk kalkmıştı. Yara kanamakla kalmadı, kan fışkırdı.</p>
<p>Susannah bir an ne olduğunu anlayamadı. Tek bildiği, elinin yüzüne çarpması sonucu gereğinden fazla acı duyuyor oluşuydu. Joe da farkında değilmiş gibi görünüyordu (gözleri yarı kapalıydı), farkında değildi mutlaka çünkü şovuna hiç duraksamadan, hatta daha da süratli bir şekilde devam ediyordu. &quot;Hey, Deniz Dünyası'nın içindeki deniz ürünleri restoranına ne demeli? Balıklı burgerimin yarısına geldiğimde öğrenme zorluğu çeken birini yiyip yemediğimi merak ettim! Bing! Söz balıklardan açılmışken...&quot;</p>
<p>Oy telaşla havladı. Susannah ılık bir ıslaklığın yanağından omzuna doğru indiğini hissetti.</p>
<p>&quot;Dur, Joe,&quot; dedi Roland. Soluk soluğa kalmıştı. Sesi bitkindi. Susannah gülmekten yorulmuş olduğunu düşündü. Ah ama yüzünün yan tarafı Çok acıyordu ve...</p>
<p>Rahatsız olmuş görünen Joe gözlerini açtı. &quot;Ne? Yüce Tanrım bunu sen istememiş miydin? İstediğini veriyorum!&quot;</p>
<p>&quot;Susannah kendini yaraladı.&quot; Kahkahası endişesi içinde kaybolan silahşor, Susannah'ya bakıyordu.</p>
<p>&quot;Yaralanmadım, Roland sadece elim yüzüme biraz sertçe çarph ve...&quot; Sonra eline baktı ve kıpkırmızı bir eldiven takmış gibi göründüğünü dehşetle fark etti.</p>
<p>&nbsp;</p>
<p><b>9</b></p>
<p>&nbsp;</p>
<p>Oy tekrar havladı. Roland ters dönmüş fincanının yanındaki peçeteyi kaptı. Peçetenin bir ucu kahveyle ıslanmıştı, ama diğer ucu kuruydu Kuru kısmı hemen kanayan yaraya bastırdı. Susannah'nın gözleri yaşlarla doldu ve dokunuşun acısıyla yüzünü buruşturarak geri çekildi.</p>
<p>&quot;Yapma, hiç olmazsa şu kanamayı durduralım,&quot; diye mırıldandı Roland ve parmaklarını sık bukleler araşma nazikçe geçirerek Susannah'nın kafasını kavradı. &quot;Kıpırdama.&quot; Ve Susannah, onun için söyleneni yapmayı başardı.</p>
<p>Gözleri yaşlarla doluydu ama gösterisini böyle ani ve ortalığı batıracak şekilde kestiği Joe'nun hâlâ çok öfkeli göründüğünü fark etti. Onu suçlayamazdı. Artık hafifçe azalan acının yanı sıra kendini son derece mahcup hissediyordu. İlk kez âdet gördüğü ve bir damla kanın herkesin görebileceği şekilde bacağından aşağı süzülüşünü hatırladı. Bazı kızlar bu dünyanın en komik olayıymış gibi tıka! Deliği tıka, diye bağırmıştı.</p>
<p>Bu anıya, yaraya dair korkuları karıştı. Ya kanserse? Daha önce bu fikri kafasından tam anlamıyla oluşmasına fırsat vermeden uzaklaştırabiliyordu. Ama bu kez yapamadı. Ya Kötü Topraklar'da ilerlerken aptal gibi kansere yakalandıysa?</p>
<p>Midesi düğümlendi, ardından kalktı. Mükellef akşam yemeğini midesinde tutmayı başardı ama uzun süre tutabileceğinden emin değildi.</p>
<p>Birdenbire yalnız kalmak istedi, tek başına olmaya ihtiyacı vardı. Roland ve bu yabancı adamın önünde kusmak istemiyordu. Kusmayacaksa bile kontrolünü tekrar sağlayıp toparlanabilmek için yalnız kalması gerekiyordu. Kulübeyi sarsacak kadar şiddetli bir rüzgâr kükreyerek esti, ışık'lar göz kırptı ve duvarlara düşen gölgelerin hareketleri midesinin tekrar bulanmasına yol açtı.</p>
<p>&quot;Ben... banyoya gitmem gerek...&quot; diyebildi. Dünya bir anlığına dalgalanır gibi oldu, ardından yine netleşip sabitlendi. Şöminede bir odun patlayıp bacaya doğru yükselen kıvılcımlar saçtı.</p>
<p>&quot;Emin misin?&quot; diye sordu Joe. Artık kızgın değildi (daha önce öyleyse) ama Susannah'ya şüpheli bir ifadeyle bakıyordu.</p>
<p>&quot;Bırak gitsin,&quot; dedi Roland. &quot;Sanırım kendini toparlamaya ihtiyacı var.&quot;</p>
<p>Susannah, ona minnetle gülümseyecek oldu ama canı çok yandı ve yarası yine kanamaya başladı. Bu aptal, iyileşmeyen yara yüzünden yakın gelecekte başka neyin değişebileceğini bilmiyordu ama bir süre için espri dinlemeyeceğini biliyordu. Öyle gülmeye devam ederse nakil yaptırması gerekecekti.</p>
<p>&quot;Birazdan dönerim,&quot; dedi. &quot;Sakın yokluğumu fırsat bilip tatlının geri kalanını yemeyin.&quot; Yemenin düşüncesi bile midesini kaldırıyordu ama konuşmuş olmak için konuşmuştu işte.</p>
<p>&quot;Tatlı için söz veremem,&quot; dedi Roland. Susannah dönüp gidecekken ekledi. &quot;İçerde kendini kötü hissedecek olursan beni çağır.&quot;</p>
<p>&quot;Çağırırım,&quot; dedi Susannah. &quot;Teşekkürler, Roland.&quot;</p>
<p>&nbsp;</p>
<p><b>10</b></p>
<p>&nbsp;</p>
<p>Joe Collins yalnız yaşıyordu ama banyosuna hoş, kadınsı bir hava hâkimdi. Susannah bunu banyoyu ilk kullanışında fark etmişti. Pembe duvar kâğıdı üzerinde yeşil yaprak desenleri ve başka ne olacaktı? yabani Stiller vardı. Klozet, plastik yerine ahşap kapağı hariç son derece modern görünüyordu. Kapağı kendi mi oymuştu acaba? Bu da bir olasılıktı, ama Muhtemelen robot unutulmuş bir dükkândaki tozlu malzemeler arasından bulup getirmişti. Kekeme Carl mıydı? Joe robotun adının bu olduğa nu mu söylemişti? Hayır, Bili. Kekeme Bili.</p>
<p>Klozetin bir tarafında bir tabure, diğer tarafta ise ona Hitchcock'un Sapık filmini hatırlatan bir duş eklentisi olan pençe ayaklı bir küvet var (Times Meydanı'nda izlediğinden beri gördüğü her duş ona o kahrolası filmi hatırlatıyordu). Bel hizasındaki ahşap dolabın üzerinde porselen bir lavabo vardı. Susannah dolabın demirağacmdan değil, meşeden yapılmış olduğunu gördü. Lavabonun üzerinde bir ayna vardı. Susannah aynanın içinde haplarla iksirlerin bulunduğu bir dolabın kapağı olduğunu düşündü. Bir evin tüm konforları.</p>
<p>Yüzünü buruşturup dişlerini sıkarak peçeteyi yaranın üzerinden çekti. Kuruyan kan yüzünden hafifçe yapışmıştı, bu yüzden çekerken canı yandı. Yanaklarındaki, dudaklarındaki ve çenesindeki kanın miktarı onu dehşete düşürdü. Boynu ve gömleğinin omuzu da kana bulanmıştı. Kendi kendine durumu abartmaması gerektiğini söyledi. Bir yaranın kabuğu kalkınca kanardı, hepsi buydu. Özellikle de yara aptal suratınızdaysa.</p>
<p>Diğer odada Joe'nun bir şey söylediğini ve Roland'ın karşılık verdiğini duydu ama sözcükleri seçemedi. Silahşor birkaç kelimenin ardından kıkırdamıştı. Böyle güldüğünü duymak çok acayip, diye düşündü Susannah. Sarhoşmuş gibi. Roland'ı hiç sarhoş görmüş müydü? Görmemişti. Onu daha önce hiç kör kütük sarhoş, anadan doğma çıplak veya kahkaha krizine girmiş halde görmemişti... o ana dek. İşine bak, kadın, dedi Detta. &quot;Pekâlâ,&quot; diye mırıldandı. &quot;Pekâlâ, tamam.&quot;</p>
<p>Sarhoş olduğunu düşündü. Çıplak olduğunu. Kahkahalar içinde kaybolduğunu. Aynı şey olmaya aslında çok yakın olduklarını düşündü. Belki gerçekten de hepsi aynı şeydi.</p>
<p>Sonra taburenin üzerine çıktı ve suyu açtı. Tazyikli suyun gürültüsü odadan gelen sesleri bastırdı.</p>
<p>Soğuk suyu nazikçe yüzüne çarptı sonra bir havluyla daha da nazik hareketlerle yaranın etrafını temizledi. Temizlik işi bitince hafifçe yaranin kendisine dokundu. Canı korktuğu gibi yanmamıştı. Bunun üzerine morali biraz düzeldi. İşi bittiğinde kan lekeleri iyice yerleşmeden Joe'nun havlusunu duruladı ve aynaya yaklaşıp baktı. Gördükleri üzerine rahatlayarak derin bir nefes aldı. Elini o şekilde yüzüne çarpmasıyla yaranın tepesi tamamen kopmuş, ama belki böylesi daha iyi olmuştu. Kesin olan bir «ey vardı: Joe'nun banyo dolabında hidrojen peroksit veya bir tür antibiyotik krem varsa kahrolası yarayı hazır açıkken adamakıllı temizleyecekti. Ne kadar yanarsa yansın. Böyle bir temizlik için geç bile kalınmıştı. İşi bittiğinde üzerine bir yara bandı yapıştıracak ve iyileşmesini umacaktı.</p>
<p>Havluyu kuruması için lavabonun yan tarafına serdikten sonra duvardaki raftan bir başka havlu aldı (duvar kağıdıyla aynı tonda pembeydi). Tam yüzüne yaklaştırıyordu ki donakaldı. Aldığı havlunun altındakinin üzerinde bir not vardı. Kâğıdın tepesinde bir çift mutlu çizgi melek, çiçekli bir bankı aşağı indiriyordu. Altına kalın harflerle şöyle yazılmıştı:</p>
<p>Ve rengi solan kırmızı dolmakalem mürekkebiyle:</p>
<p>Kaşlarını çatan Susannah kâğıdı havlunun üzerinden aldı. Notu oraya kim bırakmış olabilirdi? Joe mu? Hiç sanmıyordu. Kâğıdın arkasını çevirdi. Aynı elden çıkmış başka bir yazı vardı:</p>
<p><i>feed loud tww rvtt tar ffcwfc</i></p>
<p>Joe diğer odada hâlâ konuşuyordu ve Roland bu kez kıkırdamak yerine kahkahalara boğuldu. Galiba Joe gösterisine kaldığı yerden devam ediyordu. Susannah bunu bir yerde anlayabiliyordu uzun yıllardır yapmaya fırsat bulamadığı, zevk aldığı bir şeyi yapıyordu ama bir parçası bu gelişmeden hiç hoşnut olmamıştı. O banyoda yarasıyla ilgilenirken devam etmesi ve Roland'ın buna izin vermesi hiç hoş değildi. Susannah orada kan kaybederken Joe'yu dinleyip gülmesi de öyle. Kötü bir çocuğun yapacağı türde bir hareketti. Eddie'den daha iyi muamele görmeye alıştığı için olduğunu düşündü.</p>
<p>Neden çocukları şu an için unutup önündekine konsantre olmuyorsun? Bunun anlamı ne olabilir?</p>
<p>Bir şey çok açıktı: biri banyoya girip bu notu bulmasını beklemişti. Roland'ın değil. Joe'nun da. Onun gelmesini beklemişti. Kötü kız demişti. Kız.</p>
<p>Ama kim bilebilirdi? Kim bu kadar emin olabilirdi? Güldüğü sırada kendi yüzünü (veya göğsünü ya da dizini) tokatlamayı bir alışkanlık haline getirmiş değildi ki; daha önce hiç böyle bir şey olduğunu hatırla...</p>
<p>Ama olmuştu. Bir kez. Bir Dean MartinJerry Lewis filminde. Salak Denizciler miydi neydi ismi. O zaman da aynı şekilde gülmüştü; komik olduğundan değil, kahkahaları o dönülmez noktayı aşıp kendi kendini beslemeye başladığı için. Tüm izleyiciler Times Meydanı'ndaki Clark'ta aynı durumdaydı; sarsılıyorlar, sallanıyorlardı; artık kendilerine ait olmayan ağızlarından patlamış mısırlar dökülüyordu. O ağızlar en azından birkaç dakika için Martin ve Lewis'e, denizdeki o salaklara aitti. Ama bu, sadece bir kez başına gelmişti.</p>
<p>Komedi artı trajedi hayal ürünü olur. Ama burada trajedi yok, var mı?</p>
<p>Bu soruya bir cevap beklemiyordu ama aldı. Sezginin soğuk sesiydi cevaplayan.</p>
<p>Henüz yok.</p>
<p>Her nedense aklına Lippy geldi. İğrenç sırıtışı olan, çirkin Lippy. Ahali cehennemde güler miydi? Susannah her nasılsa güldüklerinden emindi. Şeytan gösterisine başladığında (atımdan bahsetmişken... lütfen)</p>
<p>Harika... İhtiyar Lippy gibi sırıtıyor, ardından kahkahalarla gülüyorlardı. Çaresizce. Umutsuzca. Sonsuza dek, sizi hoşnut etsin.</p>
<p>Senin neyin var, kadın?</p>
<p>Diğer odada Roland tekrar güldü. Oy havladı, havlayışı da bir kahkaha gibiydi.</p>
<p>Odd's Lane, Odd Lane... düşün.</p>
<p>Düşünecek ne vardı? Biri yolun adıydı, diğeri de aynısıydı. Tek fark...</p>
<p>&quot;Hey hey, dur bir dakika,&quot; dedi alçak sesle. Sesi bir fısıltıdan biraz daha yüksekti, ama onu kimin duymasından çekiniyordu? Joe konuşuyordu görünüşe bakılırsa durmaksızın ve Roland da gülüyordu. O halde kimin dinliyor olabileceğini düşünüyordu? Bodrum sakini mi? Tabi öyle biri varsa.</p>
<p>&quot;Aha, dur bir dakika bekle.&quot;</p>
<p>Gözlerini kapadı ve iki yolun kesiştiği yerdeki tabelayı hatırlamaya çalıştı. O sırada kar yığınının üzerinde durdukları için tabelanın kollan tam hacıların hizasına geliyordu. Kollardan birinin üzerinde KULE YOLU yazıyordu. Bu, üzerindeki kar kürenmiş, ufukta kaybolan yoldu. Tabelanın diğer kolu ise üzerinde kulübelerin sıralandığı kısa yolu işaret ediyordu: ODD'S LANE ama...</p>
<p>&quot;Aslında öyle değildi,&quot; diye mırıldandı kâğıdı tutmayan elini yumruk haline getirerek. &quot;Değildi.&quot;</p>
<p>Zihninde tabelayı net bir şekilde görebiliyordu: ODD'J? LANE. S harfi sonradan eklenmişti. Neden biri böyle bir şey yapmaya gerek duyacaktı? Yoksa tabelayı değiştiren düzen takıntılı biri miydi? Tahammül edemediği...</p>
<p>Ne? Neye tahammül edemeyecekti?</p>
<p>Banyo kapısının ardından Roland'ın her zamankinden yüksek kükreyişi duyuldu. Bir şey devrilip kırıldı. O şekilde gülmeye alışık değil, diye düşündü Susannah. Dikkat etsen iyi olur, Roland yoksa kendine zarar vereceksin. Gülerken fıtık falan olacaksın.</p>
<p>Düşün, dedi bilinmeyen uyarıcısı. Deniyordu. Odd ve iane kelimelerinde birinin başkalarının görmesini istemeyeceği bir şey mi vardı? Varsa da o kişinin endişelenmesine gerek yoktu zira Susannah ne olduğunu göremiyor du. Keşke Eddie orada olsaydı. Eddie bu konularda daima çok iyi olagelmişti; şakalar, bilmeceler ve... ve...</p>
<p>Nefesi kesildi. Yüzünde ve ikizi olan aynadaki aksinde bir anlayış ifadesi belirdi ve gözleri irileşti. Bir kalemi yoktu ve az sonra deneyeceği değişiklikleri akıldan yapma konusunda pek iyi sayılmaz...</p>
<p>Susannah taburenin üzerinde dengesini sağlamlaştırarak aynaya doğru eğildi ve hohlayarak yüzeyini buharla kapladı. Parmak ucuyla aynaya ODD LANE yazdı. Sonra kelimelere giderek artan dehşet ve kavrayışla baktı. Diğer odadan Roland'ın şiddetli kahkahası yükseldi ve Susannah otuz saniye önce fark etmesi gerekeni yeni anladı: Roland'ın kahkahasında neşe yoktu. Nefes almaya çalışan bir adamın kontrolsüz, kesik kesik gülüşüydü. Roland komedi trajediye döndüğünde ahalinin güldüğü gibi gülüyordu. Cehennemdeki ahalinin güldüğü gibi.</p>
<p>ODD LANE'in altına Eddie'nin tabeladaki sonradan eklenmiş sahte S harfini fark ettiğinde derhal göreceği anagramı yazdı: DANDELO.</p>
<p>Diğer odada kahkahalar kesildi, duyulan sesler değişti ve ilginç olmaktan çıkarak korkutucu bir hale geldi. Oy çılgınca havlıyor, Roland ise...</p>
<p>Roland boğuluyordu.</p>
<p>&nbsp;</p>
<p>&nbsp;</p>
</body>
</html>