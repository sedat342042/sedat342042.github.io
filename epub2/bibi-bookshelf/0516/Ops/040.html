<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ÜÇÜNCÜ BÖLÜM</title>
</head>
<body>
<p class="p5"><span class="t6"><b>ÜÇÜNCÜ BÖLÜM </b></span></p>
<p>&nbsp;</p>
<p class="p0"><span class="t7"><i>KIZIL KRAL VE KARA KULE</i></span></p>
<p>&nbsp;</p>
<p><b>1</b></p>
<p>&nbsp;</p>
<p>Yol da hikâye de uzun sürdü, sizce de öyle değil mi? Yolculuk uzun, bedeli yüksek oldu... ama hiçbir büyük hedefe kolay varılmamıştır. Uzun bir hikâye, yüksek bir kule gibi her seferinde bir taş eklenerek inşa edilmelidir. Ancak şimdi, son yaklaşırken bize doğru büyük dikkatle yürüyen iki yolcuya bakmalısınız. Yaşlı olan güneş yanığı yüzünde derin çizgiler, kalçasında büyük bir tabanca var Ho Fat II adını verdikleri arabayı çekmekte. Genç olan kolunun altındaki büyük resim defteriyle bir öğrenci gibi görünüyor hemen arabanın yanında yürümekte. Daha önce tırmandıkları yüzlerce tepeden pek farklı olmayan, hafifçe dikleşen, uzun bir yolda ilerliyorlar. Üzerinde yürüdükleri yolun iki tarafında eski, taş bir duvarın kalıntıları ve aralarında biten muhteşem yabani güller var. Bu duvar yıkıntılarının ötesinde uzanan topraklarda garip taş binalar var. Bazıları şato kalıntıları gibi görünüyor; bazıları Mısır dikilitaşlarını andırıyor; birkaçının iblislerin çağrıldığı Konuşan Çemberler olduğu ilk bakışta anlaşılıyor; bir grup çok eski taş, Stonehenge'e benziyor. İnsan o büyük dairenin merkezinde toplanmış, rünler söyleyen Druidler görmeyi bekliyor ama bu anıtların bekçileri, Yüce Anıt'ın müjdecileri uzun zaman önce gitmiş. Bir zamanlar onların taptığı yerlerde artık birkaç yaban sığırı otluyor.</p>
<p>Neyse. Uzun yolculuğumuzun sonuna yaklaşırken burada bulunuşumuzun sebebi eski kalıntıları değil, arabayı çeken yaşlı silahşoru görmek. Tepenin zirvesinde duruyor, yanımıza varmasını bekliyoruz. Geliyor. Yaklaşıyor. Her zamanki gibi amansız, bölgenin dilini konuşmayı (en azından bir kısmını) ve gelenekleri öğrenen bir adam; hâlâ yabancı otel odalarındaki resim çerçevelerini düzeltecek bir adam. Hakkında değişen pek çok şey var ama bu onlardan biri değil. Tepenin zirvesine varıyor, artık o kadar yakınımızda ki terinin ekşimsi kokusunu alabiliyoruz. Başını kaldırıp ileriye bakıyor; herhangi bir tepenin zirvesine ulaştığında bu hareketi otomatik olarak yapar... bulunduğun yeri daima iyi tanı, Cort'un kurallarından biriydi ve sonuncu öğrencisi bunu hâlâ unutmuş değil. İlgisizce yukarı baktı, bakışları aşağı indi... ve durdu. Yolun yabani otlarla kaplı çatlak yüzeyine bir süre baktıktan sonra başını tekrar kaldırdı, bu kez daha yavaş hareket etti. Çok daha yavaş. Sanki karşısındakini görmekten korkuyormuş gibi.</p>
<p>İşte burada, böyle bir anda, hayatını adadığı hedef, görüş alanına ilk kez girdiğinde Roland'ın kalbindekileri kelimelere dökmek bir hikayeci için ne kadar zor olsa da ona katılmalı, içine gömülmeliyiz. Bazı anlar hayal gücünün ötesindedir.</p>
<p>&nbsp;</p>
<p><b>2</b></p>
<p>&nbsp;</p>
<p>Roland tepenin zirvesine ulaştığında başını hemen kaldırıp baktı; bir sorunla karşılaşacağını düşündüğünden değildi, artık çok derinlere yerleşmiş bir alışkanlıktı. Bulunduğun yeri daima iyi tanı derdi Cort ve bu düsturu zihinlerine kazımaya bebeklikten yeni çıktıkları günlerde başlamıştı. Dönüp geldikleri yola baktı gülleri ezmeden etraflarından dolaşmak giderek güçleşmişti ama o ana dek hiçbirine zarar vermemeyi başarmıştı ve sonra, az önce gördüğü kafasına dank etti.</p>
<p>Gördüğünü sandığın, dedi Roland kendi kendine hâlâ yola bakarak Tekrar yürümeye başladığımızdan beri ara sıra gördüğümüz o tuhaf kalıntılardan biridir muhtemelen.</p>
<p>Ama bunu düşündüğü an bile gerçek olmadığını biliyordu. Az önce gördüğü, Kule Yolu'nun yan tarafında değil, tam ilerisindeydi.</p>
<p>Boynunun eski bir kapının menteşeleri gibi gıcırdadığını duyarak başını tekrar kaldırdı. Karşısında, hâlâ kilometrelerce uzakta ama ufukta belirgin bir şekilde yükselen, güller kadar gerçek olan Kara Kule'nin tepesi vardı. Daha önce rüyalarında binlerce kez gördüğünü artık çıplak gözle görebiliyordu. Altmış veya seksen metre ötede yol daha yüksek bir tepeye tırmanıyordu. Bir tarafında, sarmaşıklarla dolu, çok eskilerden kalma bir Konuşan Çember, diğer tarafındaysa küçük bir demirağacı korusu vardı. Bu yakın ufkun merkezinin gerisinde, gökyüzüne uzanan ve sonsuz maviliği bir parça gölgeleyen siyah bir şekil vardı.</p>
<p>Patrick, Roland'ın yanında durdu ve kuş sesine benzer o sesi çıkardı.</p>
<p>&quot;Görüyor musun?&quot; diye sordu Roland. Sesi boğuktu, heyecan yüzünden çatlamıştı. Sonra, Patrick'in cevap vermesine olanak tanımadan çocuğun boynuna asılı olan şeyi işaret etti. Mordred'in eşyaları arasından almaya değer görünen sadece bu dürbün olmuştu.</p>
<p>&quot;Dürbünü ver, Pat.&quot;</p>
<p>Patrick hemen çıkarıp uzattı. Roland dürbünü gözlerine götürerek netlik ayarını yaptı ve Kule'nin tepesi bir anda neredeyse dokunabileceği kadar yakın görününce nefesini tuttu. Ufkun üzerinde Kule'nin ne kadarı görünüyordu? Ne kadarına bakıyordu? Altı metrelik bir kısmına mı? Belki on beş? Bilmiyordu, ama Kule'nin gövdesinde spiral şeklinde yükselen dar pencerelerden en az üçünü ve en tepedeki cumba penceresini görebiliyordu. Parlak bahar güneşi altında rengârenkti. Merkezindeki siyah nokta, Geçiş'in gözü gibi ona bakıyordu.</p>
<p>Patrick kuş sesi çıkararak dürbünü almak için elini uzattı. O da bakmak istiyordu; Roland dürbünü hiçbir şey söylemeden verdi. Başı dönüyordu, bedeni oradaydı ama orada değilmiş gibiydi. Cort ile dövüşmeden önceki haftalarda da böyle hissettiğini hatırladı; bir rüyada veya ay ışınındaymış gibi. Bir şeyin, çok büyük bir değişimin yaklaştığını hissetmişti. O an da hissettiği buydu.</p>
<p>İşte orada, diye düşündü. Kaderim, hayatımın yolculuğunun son durağı orada. Ama kalbim hâlâ çarpıyor (doğru, eskisinden biraz daha hızlı atıyor), kanım damarlarımda dolaşmaya devam ediyor ve şüphesiz, bu kahrolası arabanın tutamaklarını kavramak için eğildiğimde belim şikâyet edecek ve hafifçe gaz da kaçırabilirim. Hiçbir şey değişmedi.</p>
<p>Bu düşüncenin ardından gelmesi muhakkak olan düş kırıklığım, moral çöküntüsünü bekledi. Beklediği gerçekleşmedi. Tek hissettiği zihninde filizlenip kaslarına dağılıyormuş gibi görünen tuhaf, yakıcı parlaklıktı. Oy ve Susannah'ya dair düşünceler sabah yola çıkmalarından beri ilk kez aklını terk etti. Kendini özgür hissetti.</p>
<p>Patrick dürbünü indirdi. Roland'a heyecanlı bir ifadeyle baktı. Ufukta yükselen siyah karaltıyı gösterip kuş gibi öttü.</p>
<p>&quot;Evet,&quot; dedi Roland. &quot;Bir gün, bir dünyada, senin bir başka versiyonun onun resmini yapacak. Arthur Eld'in atı Llamrei'ninkini de. Bunu biliyorum, çünkü kanıtını gördüm. Şimdi, gitmemiz gereken yer orası.&quot;</p>
<p>Patrick yine öttü ve suratını astı. Ellerini şakaklarına götürüp başını korkunç bir baş ağrısına sahip biri gibi öne arkaya salladı.</p>
<p>&quot;Evet,&quot; dedi Roland. &quot;Ben de korkuyorum. Ama bunun için yapabileceğimiz hiçbir şey yok. Burda kalmak ister misin, Patrick? Kalıp beni beklemek? İstersen seni burda bırakacağım.&quot;</p>
<p>Patrick başını hemen iki yana salladı. Ve Roland'ın anlamaması ihtimaline karşı uzanıp kolunu sıkıca kavradı. Resimleri yaparken kullandığı sağ eli demir gibiydi.</p>
<p>Roland başını salladı. Hatta gülümsemeye çalıştı. &quot;Evet,&quot; dedi. &quot;Güzel. Benimle istediğin kadar kalabilirsin. Ama sonunda tek başıma gitmem gerektiğini bil.&quot;</p>
<p>&nbsp;</p>
<p><b>3</b></p>
<p>&nbsp;</p>
<p>Kara Kule, tepeleri birbiri ardına aştıkça daha da yakınlaştı. Gövdesinde spiral şeklinde yükselen yarık pencerelerden giderek daha fazla sayıda görmeye başladılar. Roland, Kule'nin tepesinden yükselen iki çelik direği görebiliyordu. Geriye kalan iki Işın'ın yolu üzerinde ilerleyen bulutlar Kule'nin tepesinden dört ayrı yöne uzanıyor, gökyüzünde kocaman bir X çiziyordu. Sesler yükseldi ve Roland şarkılarında dünyaların isimlerini söylemekte olduklarını anladı. Bütün dünyaların. Bunu nereden bildiğine dair bir fikri yoktu ama öyle olduğundan emindi. Varlığın hafifliği benliğini sarmayı sürdürdü. Sonunda, sol taraflarında dev gibi taş heykellerin kuzeye doğru yürür halde donduğu bir tepeyi aştıklarında Roland, Patrick'e arabaya binmesini söyledi. Çocuk şaşırmış göründü. Roland'ın ama yorgun değil misin? olarak algıladığı sesler çıkararak sorarcasına baktı.</p>
<p>&quot;Evet ama yine de bir çapaya ihtiyacım var. Yoksa içimden bir ses hata olacağını söylemesine rağmen şu gördüğün Kule'ye doğru koşmaya başlayacağım. Kalbim bitkinlik yüzünden pes etmezse Kızıl Kral oyuncaklarından biriyle kafamı uçuracaktır. Bin, Patrick.&quot;</p>
<p>Patrick söyleneni yaptı. Dürbünü gözlerine götürdü ve hafifçe eğilerek oturdu.</p>
<p>&nbsp;</p>
<p><b>4</b></p>
<p>&nbsp;</p>
<p>Üç saat sonra çok daha dik bir tepenin eteğine vardılar. Roland'm yüreği ona bunun son tepe olduğunu söylüyordu. Onun ötesinde Can'Ka No Rey vardı. Tepede, sağ tarafta bir zamanlar küçük bir piramit olduğu anlaşılan bir taş yığını vardı. Geriye kalanların yüksekliği yaklaşık dokuz metreyi buluyordu. Güller, tabanını kırmızı bir halka oluşturarak sarmıştı. Roland güllere bakarak yavaşça tırmanmaya başladı. Arabayı ağır adımlarla çekiyordu. Tırmanırken Kara Kule'nin tepesi görüş alanına tekrar dahil oldu. Artık bel hizasına dek yükselen demirleriyle balkonları da görebiliyordu. Dürbüne gerek yoktu, hava olağanüstü bir netlikteydi. Roland kalan mesafenin sekiz kilometreden fazla olmadığını düşündü. Belki sadece beş kilometreydi. Kule'nin katları inanmakta hâlâ güçlük çeken gözlerinin önünde birer birer görüş alanına giriyordu.</p>
<p>Roland son tepenin zirvesine varmadan hemen önce, sağ taraflarındaki kaya yığınından oluşan piramide yirmi adım kala durdu, eğildi ve arabanın tutamaklarını yola son kez bıraktı. Bedenindeki her bir sinir tehlike alarmı veriyordu.</p>
<p>&quot;Patrick? Aşağı in.&quot;</p>
<p>Patrick, Roland'ın yüzüne endişeyle bakıp öterek söyleneni yaptı.</p>
<p>Silahşor başını iki yana salladı. &quot;Sebebini henüz söyleyemem. Tek bildiğim, güvenli olmadığı.&quot; Sesler koro halinde şarkı söylüyordu, ama etraflarını saran havada hiçbir kıpırtı yoktu. Havada uçan veya öten tek bir kuş bile yoktu. Başıboş dolaşan yaban sığırları artık geride kalmıştı. Hafif bir esinti otları dalgalandırdı. Güller başlarını salladılar.</p>
<p>İkisi yan yana yürümeye başladı ve Roland yürürlerken üç parmaklı sağ elinin yan tarafında çekingen bir dokunuş hissetti. Patrick'e baktı. Dilsiz çocuk gülümsemeye çalışarak arkasına endişeyle baktı. Roland, çocuğun elini tuttu ve tepenin zirvesine el ele vardılar.</p>
<p>Altlarında dörtbir yandan ufka doğru göz alabildiğine uzanan kıpkırmızı bir battaniye vardı. Dümdüz ilerleyen, genişliği üç buçuk metre civarındaki tozlu beyaz bir çizgiden ibaret olan yol, kırmızı battaniyeyi bölüyordu. Koyu gri renkte, isli gibi görünen kule, tıpkı rüyalarmdaki gibi gül tarlasının tam ortasında gökyüzüne yükseliyor; pencereleri akşam güneşiyle parlıyordu. Yol burada ikiye ayrılıyor ve Kule'nin tabanı etrafında mükemmel bir çember çizdikten sonra tekrar birleşerek Roland'ın artık güneydoğu değil, doğu olduğundan emin olduğu yöne doğru uzanıyordu. Bir başka yol, bu yolla dik açı oluşturarak Kule'ye varıyordu. Roland pusulanın yönlerinin asıl yerlerine dönmüş olduklarını düşündü. Kara Kule kuşbakışı, kan dolu bir hedef tahtasının tam merkezindeymiş gibi görünüyor olmalıydı.</p>
<p>&quot;Bu...&quot; diye başladı Roland, ama keskin, delice bir çığlık o sırada esintiyle onlara taşındı. Mesafe yüzünden belirsizleşmemesi garipti. Işın'ın üzerinden geliyor, diye düşündü Roland. Ve güllerle taşınıyor.</p>
<p>&quot;SİLAHŞOR!&quot; diye haykırdı Kızıl Kral. &quot;ŞİMDİ ÖLECEKSİN!&quot;</p>
<p>Hafif başlayan, giderek keskinleşen ve Kule'yle güllerin birleşmiş şarkısına baskın çıkan, var olan en keskin bıçaktan çıkıyor gibi gelen bir ıslık sesi duyuldu. Patrick, Kule'ye aptalca bakarak olduğu yerde donakaldı; refleksleri her zamanki gibi çabuk olan Roland olmasaydı havaya uçacaktı. Hâlâ elinden tutmakta olan dilsiz çocuğu taş yığınından oluşan piramidin gerisine çekti. Güllerin arasına gizlenmiş başka taşlar vardı. Bunlara takılıp dengelerini kaybettiler ve yere kapaklandılar. Taşlardan birinin köşesi, Roland'ın kaburgalarına denk geldi.</p>
<p>Islık sesi yükselmeye devam ederek kulak zarlarını patlatabilecek bir çığlığa dönüştü. Roland altın rengi bir şeyin havada uçarak hızla geçtiğini gördü... sneetch'lerden biriydi. Arabaya çarptı ve eşyalarını dörtbir yana saçarak havaya uçurdu. Erzakların çoğu yolun üzerine düştü. Konserveler yuvarlanıyor, tangırdıyor, bazıları darbelerin etkisiyle açılıyordu.</p>
<p>Sonra Roland'ın dişlerini kamaştıran tiz bir kahkaha duyuldu. Patrick elleriyle kulaklarını kapadı. Kahkahadaki çılgınlık neredeyse tahammül edilemez ölçüdeydi.</p>
<p>&quot;AÇIĞA ÇIK!&quot; dedi uzaktan gelen çılgın, kahkaha dolu ses. &quot;ÇIK ORTAYA DA OYNAYALIM, ROLAND! BURAYA GEL! KULE'NE GEL! ONCA YILDAN SONRA BURAYA GELMEYECEK MİSİN?&quot;</p>
<p>Patrick umutsuzluk ve dehşet dolu gözlerle ona baktı. Resim defterini göğsüne bir kalkan gibi dayamıştı.</p>
<p>Roland piramidin kenarından dikkatle baktı ve Kule'nin tabanının iki kat yukarısındaki balkonda sai Sayre'ın ofisindeki resimde gördüğünün aynısını gördü: bir kırmızı, iki beyaz noktacık; bir yüz ve havaya kaldırılmış iki el. Ama bu yağlıboya bir resim değildi ve ellerden biri, bir şey fırlatıyormuşçasına hızla hareket etti. Cehenneme yaraşır, giderek yükselen tiz ıslık sesi tekrar duyuldu. Roland hızla piramidin gerisine yuvarlandı. Sonsuzluk gibi gelen bir duraksama oldu, ardından sneetch piramidin diğer tarafına çarparak patladı. Sarsıntı, yere yüzüstü kapaklanmalarına yol açacak kadar şiddetliydi. Patrick dehşetle haykırdı. Taş parçalan üzerlerine yağmur gibi yağdı. Bazı parçalar yolun üzerine düştü ama Roland, taşların tek bir güle bile çarpmadığını gördü.</p>
<p>Patrick dizleri üzerinde doğruldu ve koşarak kaçmaya niyetlendi muhtemelen yola geri kaçacaktı ama Roland parkasının yakasından kavrayarak çocuğu tekrar aşağı çekti.</p>
<p>&quot;Burda yeterince güvendeyiz,&quot; diye mırıldandı Patrick'e. &quot;Bak.&quot; Düşen bir kayanın açığa çıkardığı deliğe elini sokarak eklemleriyle vurdu. Çıkan tok ses üzerine gergince gülümsedi. &quot;Çelik! Evet! Uçan ateş toplarının bir düzinesini fırlatsa bile bunu yıkamaz. Tek yapabileceği taşlarla kayaları havaya uçurup altındakini açığa çıkarmak. Anladın mı? Ve cephanesini harcayacağını sanmıyorum. Yanında bir eşek yükünden fazlası yoktur.&quot;</p>
<p>Roland, Patrick'in cevap vermesine kalmadan piramidin kenarından tekrar baktı. Ellerini ağzının iki yanma kaldırarak bağırdı: &quot;TEKRAR DENE, SAİ! HÂLÂ BURDAYIZ, BELKİ BİR SONRAKİ DENEMENDE İSABET ETTİRİRSİN!&quot;</p>
<p>Delice ses bir dakikalık bir sessizliğin ardından tekrar duyuldu. &quot;İİİİİİEEEEEE! SAKIN BENİMLE ALAY ETMEYE KALKMA! SAKIN BUNA CÜRET EDEYİM DEME! İİİİİİİEEEE!&quot;</p>
<p>Giderek yükselen ıslık sesi tekrar duyuldu. Roland, Patrick'i yakalayıp yere yatırdı ve üzerine uzandı. Piramidin gerisindeydiler ama taşlara yaslanmamışlardı. Roland patlamanın iç kanamaya yol açacak kadar sarsacağından korkuyordu. Veya iç organlarını pelteye çevirmesinden.</p>
<p>Ancak sneetch bu kez piramide çarpmadı. Yolun üzerinden hızla geçti. Roland, Patrick'in üzerinden yuvarlanarak indi ve altın rengi topun havada bir dönüş yapıp hedeflerine yöneldiği anı gördü. Havadaki küçük topu tabancasıyla kilden bir tabakmış gibi vurdu. Kör edici bir ışıltı oldu ve sneetch yok oldu.</p>
<p>&quot;ŞU İŞE BAK! HÂLÂ BURDAYIZ!&quot; diye bağırdı Roland alaycı bir sesle. Avazı çıktığı kadar bağırırken sesinin tonunu ayarlamak güçtü.</p>
<p>Karşılık olarak çılgınca bir çığlık duyuldu: &quot;İİİİİEEEEEEE!&quot; Roland bu çığlıkların Kızıl Kral'ın kafasını ortadan ikiye ayırmamış olduğuna şaşıyordu. Tabancasının boşalan kurşun yatağını doldurdu tabancasını mümkün olduğunca uzun süre dolu tutmaya kararlıydı ve bu kez iki ıslık sesi duyuldu. Patrick inleyerek yüzüstü döndü ve yüzünü otlara gömerek başını elleriyle örttü. Roland sırtını kayalar ve çelikten oluşmuş piramide dayadı ve altıpatlarını bacağına yaslayarak rahatlamış halde beklemeye koyuldu. Aynı anda tüm iradesini tek bir nesneye odakladı. Gözleri, yükselen tiz ses yüzünden yaşarmak istiyordu, ama buna izin veremezdi. Hayatı boyunca olağandan keskin gözleriyle tanınmıştı ve bu yeteneğine en fazla ihtiyaç duyduğu andaydı.</p>
<p>Sneetch'er yol üzerinden hızla uçtuğu sırada mavi gözleri hâlâ kuruydu. Bu kez biri soldan, diğeri sağdan döndü. Birbirlerinin uzağından önce bir yöne, sonra diğerine uçtular. Fark etmiyordu. Roland bacaklarını uzatmış, rahat bir pozisyonda oturuyor, kalbi yavaş ve düzenli bir ritimle çarpıyor, gözleri son derece net görüyordu (o son gün gözleri daha keskin olsa rüzgârı bile görebileceğini düşündü). Sonra tabancasını kaldırdı, her iki sneetch'i de havada vurdu ve patlamanın görüntüsü hâlâ kalbinin ritmiyle gözlerinin önünde nabız gibi atarken derhal yine doldurdu.</p>
<p>Piramidin kenarından uzandı, dürbünü aldı ve uygun yükseklikte bir kayaya dayayarak düşmanına baktı. Kızıl Kral bir anda adeta dibinde belirdi ve Roland, ömründe ilk kez tam hayal ettiği şeyi gördü: çengel şeklinde, balmumu gibi, devasa bir burnu olan yaşlı bir adam; gür, beyaz sakallar arasından görünen kırmızı dudaklar; neredeyse sıska kalçasına dek uzanan kar gibi bembeyaz saçlar. Pembeleşmiş yüzü, hacılara doğru dönmüştü. Kral'm üzerinde kıpkırmızı bir cüppe vardı. Cüppesinde oraya buraya serpiştirilmiş şimşek desenleri ve esrarlı semboller vardı. Susannah,</p>
<p>Eddie ve Jake görse onu Noel Baba'ya benzetirdi. Roland'a ise neyse o gibi görünüyordu: vücut bulmuş cehennem.</p>
<p>&quot;AMMA DA YAVAŞSIN!&quot; diye bağırdı Silahşor alayla. &quot;ÜÇ TANE DENE! ÜÇÜNÜ BİRDEN FIRLATIRSAN BELKİ SANA YARAR!&quot;</p>
<p>Dürbünle bakmak, yan yatmış, sihirli bir kum saatine bakmak gibiydi. Roland, Yaşlı Kızıl Kral'ın olduğu yerde öfkeyle zıplamasını, kollarını neredeyse komik denecek bir şekilde havada sallamasını izledi. Roland, cüppeli figürün ayaklarının dibinde bir kasa olduğunu düşündü ama emin olamadı; balkonun zeminiyle demirleri arasındaki tahtalar görüşü engelliyordu.</p>
<p>Cephanesi olmalı, diye düşündü. Öyle olmalı. O büyüklükte bir kasaya kaç tane sığar? Yirmi mi? Elli? Fark etmiyordu. Roland, Kızıl Kral aynı anda on ikiden fazla sneetch fırlatmadığı sürece yaşlı iblisin onlara fırlatacağı her şeyi havada vurma konusunda kendine güveniyordu. Ne de olsa bunun için yaratılmıştı.</p>
<p>Ne yazık ki Kızıl Kral da bu gerçeği Roland kadar iyi biliyordu.</p>
<p>Balkondaki yaratık o iğrenç, tiz çığlıklarından birini daha attı (Patrick kirli elleriyle kulaklarını kapadı) ve yeni cephane alma niyetiyle kasaya eğilecek oldu. Ancak son anda durdu. Roland, yaratığın balkon demirlerine yaklaşmasını izledi... ve sonra doğruca Silahşor'un gözlerine baktı. Bakışı kıpkırmızı yanıyordu. Roland bakışların büyüsüne kapılmamak için dürbünü hemen indirdi.</p>
<p>Kral'ın sesi onlara doğru süzüldü. &quot;BEKLE O HALDE... BEKLE VE HEDEFİNİ BİR DÜŞÜN ROLAND! NE KADAR YAKININDA OLDUĞUNU DÜŞÜN! VE... DİNLE! SEVGİLİNİN SÖYLEDİĞİ ŞARKIYI DİNLE!&quot;</p>
<p>Ve sesi kesildi. Ne ıslık, ne inilti ne yaklaşan sneetch'ler vardı. Roland'ın artık tek duyduğu rüzgârın mırıltısı... ve Kral'm dinlemesini istediği şeydi.</p>
<p>Kule'nin çağrısı.</p>
<p>Gel, Roland, diye şarkı söylüyordu sesler. Can'Ka No Rey'in güllerinden yükseliyor, tepedeki güçlenmekte olan Işınlar'dan yayılıyor ama çoğunlukla, hayatı boyunca aradığı ve artık gözlerinin önünde yükselen... ve son adımda uzak tutulduğu Kule'nin kendisinden geliyordu. Gitmeye kalkarsa açık alanda ölecekti. Ama Kule'nin çağrısı zihnine bir çengel gibi takılmış, onu çekiyordu. Kızıl Kral beklediği takdirde isteğine ulaşacağını biliyordu. Zaman geçtikçe gerçeği Roland da anladı. Çünkü çağıran sesler kesintisiz değildi. Bu seviyedeyken seslere karşı koyabilirdi. Karşı koyuyordu. Ama saatler ilerledikçe çağrının şiddeti arttı. Roland rüyalarında ve hayallerinde Kara Kule'ye niçin hep gökyüzünün batısındaki ışığın gül tarlası üzerinden yansıyormuş gibi göründüğü, tüm dünyayı yanan ufkun önünde gece yarısı kadar kara görünen tek bir direğin destek olduğu kan dolu bir kovaya çeviren günbatımında geldiğini giderek artan bir dehşetle anladı.</p>
<p>Kara Kule'ye hep günbatımında geldiğini görüyordu, çünkü Kule'nin giderek güçlenen çağrısı günbatımında iradesini alt ediyordu. Gidecekti. Dünya üzerindeki hiçbir güç ona engel olamazdı.</p>
<p>Gel... Gel..., GEL... GEL.... haline geldi ve ardından bir emre dönüştü: GEL! GEL! Başı ağrımaya başladı. Gitmeye can atıyordu. Defalarca dizlerinin üzerinde yükseldi ve kendini yine oturmaya ve sırtını piramide dayamaya zorladı.</p>
<p>Patrick gözlerini ona dikmiş, giderek artan bir korkuyla bakıyordu. Çağrıya kısmen veya tamamen bağışıklığı vardı Roland bu kadarını anlamıştı ama neler olduğunu biliyordu.</p>
<p>&nbsp;</p>
<p><b>5</b></p>
<p>&nbsp;</p>
<p>Kral bir çift sneetch daha fırlattığında Roland'ın tahminine göre bir saattir oldukları yerde sıkışıp kalmışlardı. Bu kez piramidin iki tarafından geçer geçmez döndüler ve altı metre arayla doğruca üzerlerine geldiler. Roland sağdakini vurdu, sonra bir bilek hareketiyle diğerine ateş etti ve</p>
<p>0nu da havaya uçurdu. İkincinin patlaması yüzünde sıcak havayı hissedebileceği kadar yakındı, ama hiç olmazsa şarapnel parçası yoktu; görünüşe bakılırsa patladıklarında tamamen havaya uçuyorlardı.</p>
<p>&quot;TEKRAR DENE!&quot; diye bağırdı Roland. Boğazı artık kupkuruydu ve tahriş olmuştu, ama sözlerinin ona ulaştığını biliyordu, bulundukları yerin havası bu şekilde iletişim için müsaitti. Ve sözlerinin her birinin yaşlı delinin bağrını deşen birer hançer olduğunu biliyordu. Ama onun kendi sorunları vardı. Kule'nin çağrısı her geçen an güçleniyordu.</p>
<p>&quot;GEL, SİLAHŞOR!&quot; dedi çılgın ihtiyar. &quot;BELKİ DE GELMENE İZİN VERİRİM! EN AZINDAN KONUYU ARAMIZDA TARTIŞABİLİRİZ, DEĞİL Mİ?&quot;</p>
<p>Roland seste bir nebze samimiyet olduğunu dehşetle düşündü.</p>
<p>Evet, diye düşündü sertçe. Ve kahve içeriz. Hatta belki yanında kurabiye yeriz.</p>
<p>Saati cebinden çıkarıp kapağını açtı. Kolları hızla ters yöne dönüyordu. Piramide yaslanıp gözlerini kapadı ama bu, durumu daha da kötüleştirdi. Kule'nin çağrısı</p>
<p>(gel, Roland gel, Silahşor, commalagelegele, yolculuk bitmek üzere)</p>
<p>daha yüksek, her zamankinden daha ısrarlıydı. Gözlerini tekrar açtı ve bulutların gül tarlasındaki Kule'ye doğru durmaksızın ilerlediği amansız gökyüzüne baktı.</p>
<p>Ve işkence devam etti.</p>
<p>&nbsp;</p>
<p><b>6</b></p>
<p>&nbsp;</p>
<p>Piramidin yakınındaki güller ve çalıların gölgelerinin giderek uzadığı bir saat daha geçti. Roland bu süre içinde aklına, hayatını ve kaderini yanındaki yetenekli ama zekâsı fazla keskin olmayan çocuğun ellerine bırakmaktan kurtaracak parlak bir fikir gelmesi için dua edip durdu. Ama güneş, gökyüzünün batısında ufka doğru alçalır, üstlerindeki mavi gökyüzü kararırken yapılacak hiçbir şey olmadığını anlamaya başladı. Saatin kollarının ters yöne dönüş hızı daha da artmıştı. Yakında fır döneceklerdi. Ve o zaman Roland'ın direnci kırılacaktı. Sneetchler olsun olmasın (ve yaşlı çılgının elinde başka ne olabilirdi?) gidecekti. Koşacak, zikzaklar çizecek, gerekirse toprağın üzerinde sürünecekti ve ne yaparsa yapsın bedeni parçalara ayrılmadan önce Kara Kule'ye kadar olan mesafenin yarısını almış olursa şanslı sayılacağını bilecekti.</p>
<p>Güllerin arasında ölecekti.</p>
<p>&quot;Patrick,&quot; dedi. Sesi boğuktu.</p>
<p>Patrick, ona yoğun bir umutsuzlukla baktı. Roland, çocuğun ellerine kirli, çizikler içinde ve inanılmayacak kadar yetenekli ellerine baktı ve pes etti. O ana dek dayanmasının tek sebebinin gurur olduğunu anladı; Kızıl Kral'ı bir hiçliğe göndermek değil, öldürmek istemişti. Ve Patrick'in Kral'a Susannah'nın yarasına yaptığını yapabileceğinin hiçbir garantisi yoktu elbette. Ancak Kule'nin çağrısı yakında dIrenemeyeceği kadar kuvvetli olacaktı ve başka seçeneği kalmamıştı.</p>
<p>&quot;Benimle yer değiş, Patrick.&quot;</p>
<p>Patrick, Roland'ın üzerinden dikkatle geçerek söyleneni yaptı. Artık piramidin yola yakın kenarındaydı.</p>
<p>&quot;Uzağı gören aletle bak. O yarığa koy evet, öyle ve bak.&quot;</p>
<p>Patrick, Roland'a çok uzunmuş gibi gelen bir süre boyunca Kule'ye baktı. Bu arada Kule şarkı söylüyor, çağırıyor, işkence ediyordu. Sonunda Patrick tekrar Silahşor'a döndü.</p>
<p>&quot;Şimdi defterini al ve o adamın resmini çiz, Patrick.&quot; Bir adam değildi gerçi, ama en azından benziyordu.</p>
<p>Bununla birlikte Patrick önce dudaklarını ısırarak Roland'a bakmaya devam etti. Sonra Silahşor'un kafasını kavradı ve burun buruna gelene dek kendine çekti.</p>
<p>Çok zor, diye fısıldadı Roland'ın zihninin derinliklerinden bir ses. Bir çocuğun değil, yetişkin bir erkeğin sesiydi. Güçlü bir erkeğin. Tam anlamıyla orada değil. Karanlığa karışıyor. Rengi belirsizleşiyor.</p>
<p>Roland bu sözleri daha önce nerede duymuştu?</p>
<p>Şimdi bunu düşünecek zaman yoktu.</p>
<p>&quot;Yapamayacağını mı söylüyorsun?&quot; diye sordu Roland sesine (kayda değer bir çabayla) hayal kırıklığıyla karışık inanmazlık tınısı ekleyerek. &quot;Yapamayacağını? Patrick'in yapamayacağını? Ressam'm yapamayacağını?&quot;</p>
<p>Patrick'in bakışları değişti. Roland bir an için gözlerinde, büyüyüp yetişkin bir erkek olduğu takdirde bakışlarına yerleşeceğine emin olduğu bir ifade gördü... ve Sayre'ın ofisindeki resimler bunu en azından başka bir zamanda, başka bir dünyada yapacağını söylüyordu. O günü resmedecek kadar yaşlandığında. Büyüyüp yaşlı bir adam olacak kadar yaşar ve yeteneğinin yanı sıra birazcık bilgelik kazanırsa bu ifade azamet olacaktı; şimdi ise sadece küstahlıktı. Mavi ışıklardan hızlı olduğunu, en iyi olduğunu bilen ve başka hiçbir şeyi umursamayan bir çocuğun bakışıydı. Roland bu bakışı iyi tanırdı, ne de olsa Patrick Danville'in o an olduğu yaştayken aynı ifadeyi yüz ayrı aynada ve durgun su yüzeyinde görmüştü, değil mi?</p>
<p>Yapabilirim, dedi Roland'ın kafasının içinden gelen ses. Sadece kolay olmadığını söylüyorum. Silgiye ihtiyacım olacak.</p>
<p>Roland başını hemen iki yana salladı. Parmaklan cebindeki yarısı tükenmiş pembe silginin üzerine sıkıca kapandı.</p>
<p>&quot;Hayır,&quot; dedi. &quot;Hatasız çizmelisin, Patrick. Her çizgi ilk seferinde doğru olmalı. Silme faslı daha sonra gelecek.&quot;</p>
<p>Patrick'in bakışlarındaki küstah ifade bir anlığına kayboldu, ama sadece bir anlığına. Geri döndüğünde yanında gelen, Silahşor'u son derece memnun etti ve aynı zamanda rahatlattı. Azim ve heyecan dolu bir bakıştı. Yeteneklerini yıllarca, uykulu bir şekilde, kendilerini zorlamadan basit eserler için kullandıktan sonra sınırlarını zorlayacak, hünerlerini sınayacak ve hatta belki kabiliyet sınırını aşacak zorlu bir meydan okumayla karşılaşan insanların yüzünde beliren ifadeydi.</p>
<p>Patrick yarığın hemen altına dayalı bıraktığı dürbüne doğru yuvarlandı. Roland'ın kafasının içindeki sesler giderek daha emredici bir hal alan şarkıyı söylemeye devam ederken uzun uzun baktı.</p>
<p>Sonra geri döndü, resim defterini aldı ve hayatının en önemli resmini çizmeye başladı.</p>
<p>&nbsp;</p>
<p><b>7</b></p>
<p>&nbsp;</p>
<p>Patrick'in her zamanki metoduyla karşılaştırıldığında yavaş ilerleyen bir işti; genellikle hızlı kalem darbeleriyle çizer, sadece dakikalar içinde son ayrıntısına kadar tamamlanmış, kusursuz bir eser ortaya çıkarırdı. Roland, çocuğa bağırmamak için kendini defalarca kontrol etmek zorunda kaldı. Acele et! Tanrılar aşkına çabuk ol! Acı çektiğimi görmüyor musun?</p>
<p>Ama Patrick görmedi, görseydi de umursamazdı zaten. Kendini tamamen işine kaptırmış, meçhulün açgözlülüğüne kapılmıştı. Ara sıra kırmızı cüppeli resim öznesine bakmak için uzun süre duraksıyor, bunun dışında hiç ara vermeden çiziyordu. Bazen kalemi eğerek belirli noktalara karaltılar yapıyor, sonra başparmağını bu karaltılara sürterek gölgeler yaratıyordu. Bazen gözlerini sadece akları görünecek şekilde deviriyordu. Sanki Kızıl Kral'ın beynindeki parlak yansımasını bir şekilde taklit ediyordu.</p>
<p>Ne olduğu umurumda değil. Aklımı kaçırıp yaşlı Kızıl Kral'ın isabet buyurarak &quot;sevgilim&quot; dediğine doğru koşmaya başlamadan şu resmi bitirsin yeter.</p>
<p>En az üç gün sürmüş gibi gelen yarım saat bu şekilde geçti. Kızıl Kral bir keresinde her zamankinden tatlı bir sesle Roland'a Kule'ye gidip onunla konuşup konuşmayacağını sordu. Roland, onu balkon hapishanesinden kurtarırsa birlikte bir ok gömebilir ve Kule'nin tepesindeki odaya birlikte dostça tırmanabilirlerdi. Bu imkânsız değildi ne de olsa. Roland şartların umulmadık ortaklıklar kurulmasını sağlayabildiğine hiç tanık olmamış mıydı?</p>
<p>Silahşor'un buna tanık olmuşluğu vardı elbette. Kızıl Kral'ın bu seferki teklifinin daha önceki gibi sahte olduğunu ve tek farkın yalanın üzerine geçirilmiş başka bir kılıf olduğunu da biliyordu. Ve Roland bu kez yaşlı canavarın sesinde bir endişe tınısı duymuştu. Cevap vermekle enerjisini harcamadı.</p>
<p>Tatlı dilinin işe yaramadığını anlayan Kızıl Kral bir sneetch daha fırlattı. Bu seferki piramidin öyle yükseğinden geçti ki sadece bir kıvılcım gibi göründü. Ve daha sonra düşen bir bombanın çığlığıyla üzerlerine doğru dalışa geçti. Roland tek bir atışla icabına baktı ve tabancasını yine doldurdu. Aslında, Kızıl Kral'ın bu uçan el bombalarından daha fazla göndermesini diliyordu zira bunlar aklını Kule'nin ürkütücü çağrısından geçici olarak uzaklaştırıyordu.</p>
<p>Beni bekliyordu, diye korkuyla düşündü. Onu bu kadar karşı konulmaz yapan bu, sanırım... özellikle beni çağırıyor. Tam olarak Roland'ı değil, bütün Eld soyunu...ve o soydan sadece ben kaldım.</p>
<p>&nbsp;</p>
<p><b>8</b></p>
<p>&nbsp;</p>
<p>Sonunda, ufka yaklaşan güneş turuncu tonlarına bürünmeye başlamış ve Roland artık daha fazla dayanamayacağını hissederken Patrick kalemini elinden bıraktı. Kaşlarını çatarak resim defterini Roland'a doğru kaldırdı. Bakışı Roland'ı korkuttu. Dilsiz çocuğun yüzünde bu ifadeyi daha önce hiç görmemişti. Patrick'in daha önceki kendini beğenmişliği artık yoktu.</p>
<p>Bununla birlikte Silahşor resim defterini aldı ve gördüklerinden o kadar etkilendi ki, Patrick'in resmindeki gözler onu büyüleme gücüne sahipmiş, tabancasını şakağına dayayıp tetiği çekmesini sağlayabilirmiş gibi başını çevirdi. Resim o derece iyiydi. Açgözlü, sorgu dolu yüz uzun, alın ve yanaklardaki çizgiler dipsizmiş hissi verecek kadar derindi. Gür sakalın arasından görünen dudaklar dolgun ve acımasızdı. Canı istediği takdirde bir öpücüğü, ısırığa çevirebilecek bir adamın ağzıydı.</p>
<p>&quot;NE YAPTIĞINI SANIYORSUN?&quot; diye haykırdı o deli ses. &quot;HER NE YAPIYORSAN, SANA BİR FAYDASI OLMAYACAK! KULE BENÎM ELİMDE İİİİİEEEEE! BEN ÜZÜMLERİ OLAN KÖPEK GİBİYİM, ROLAND! TEPESİNE TIRMANAMASAM DA KULE BENİM! VE GELECEKSİN! İİİİEEE! DOĞRU DİYORUM! KULE'NİN GÖLGESİ, ARKASINA SAKLANDIĞIN O UYDURUK YERE ULAŞMADAN GELEÇEKSİN! İİİİEEEE! İÎİİEEEE! İİİİEEEE!&quot;</p>
<p>Patrick yüzünü buruşturarak kulaklarını kapadı. Resmi bitirdiği için o korkunç çığlıkları tekrar duymaya başlamıştı.</p>
<p>Bu resim Patrick'in hayatının en büyük eseriydi, Roland'ın bundan hiç şüphesi yoktu. Çocuk meydan okuma karşısında kendini aşmış ve ortaya olağanüstü bir eser koymuştu. Kızıl Kral'ın kâğıt üzerindeki görüntüsü son derece gerçekçiydi. Uzağı gören alet bu netliğin tek sebebi olamaz, diye düşündü Roland. Sanki üçüncü bir gözü var, hayal gücünden bakan ve her şeyi gören bir göz. Diğer ikisini aklan görünecek şekilde devirdiğinde bu gözüyle bakıyor. Böyle bir yeteneğe sahip olmak... ve bunu bir kurşunkalem kadar basit bir araçla ifade etmek! Tanrılar!</p>
<p>Neredeyse yaşlı adamın şakaklarında birkaç tüy dokunuşu gibi kalem darbesiyle belirtilmiş damarların nabız gibi atmaya başlamasını görecekti. Silahşor dolgun dudakların kenarlarında tek bir keskin (yaban domuzu dişi) diş olduğunu gördü ve resmin dudaklarının hayat bulup o bakarken açılarak sipsivri dişleri gözler önüne sereceğini düşündü: minik bir beyaz nokta (aslında sadece kâğıdın kalem değmemiş bir yeriydi) hayal gücünün geri kalan kısmı görmesini, hatta her soluk verişine eşlik eden çürük et kokusunu hissetmesini sağlıyordu. Patrick, Kral'ın burun deliklerinin birinden taşan beyaz kılları ve sağ kaşındaki yara izini kusursuzca resmetmişti. Dilsiz çocuğun daha önce yaptığı Susannah'nın portresinden çok daha üstün bir sanat eseriydi. Patrick diğer resimden Susannah'nın yarasını silebildiyse bu resimden de Kızıl Kral'ı silebilmeliydi, geride boş bir balkon ve arkasında kapalı bir kapı bırakabilmeliydi mutlaka. Roland resimdeki Kızıl Kral'ın hareket edip nefes aldığını görse hiç şaşırmayacaktı. Bu resim amacına uygundu mutlaka. Mutlaka...</p>
<p>Ama değildi. Değildi ve istemek, işe yaramasına yetmiyordu. İhtiyaç duymak da öyle.</p>
<p>Gözleri, diye düşündü Roland. İri ve korkunçtular, insan bedeninde bir ejderin gözleriydi. Korku salacak kadar gerçek görünüyorlardı, ama tam anlamıyla doğru değillerdi. Roland umutsuz, mutsuz bir kesinlik hissetti ve bir anda baştan ayağa titredi. Titremesi dişlerini takırdatacak kadar şiddetliydi. Bir yanlışlık var...</p>
<p>Patrick, Roland'ın dirseğini kavradı. Silahşor resme öylesine konsantre olmuştu ki, az kalsın haykıracaktı. Başını kaldırdı. Patrick başını ona salladı ve kendi gözlerinin kenarına dokundu.</p>
<p>Evet. Gözleri. Biliyorum! Ama gözlerinde ne yanlışlık var?</p>
<p>Patrick hâlâ göz kenarlarına dokunuyordu. Bir ekinkargası sürüsü, yakında maviden ziyade mor olacak gökyüzünde tiz çığlıklar atarak başlarının üzerinden uçup geçti. Kara Kule'ye doğru uçuyorlardı; Roland, onun sahip olamadıklarını bitirmemeleri için peşlerine düşme niyetiyle ayağa kalktı.</p>
<p>Patrick, onu av hayvanlarının derilerinden yaptıkları ceketinden tutarak geri çekti. Çocuk başını şiddetle iki yana sallıyor, bir yandan da yolu gösteriyordu.</p>
<p>&quot;GÖRDÜM, ROLANDr diye haykırdı Kule'deki deli. &quot;KUŞLARI KISKANIYOR, ONLARIN SAHİP OLDUKLARINI İSTİYORSUN, DEĞİL Mİ? İİİİEEEE! VE BU DOĞRU, ELBET! ŞEKER KADAR, TUZ KADAR, KRAL DANDO'NUN KASASINDAKİ YAKUTLAR KADAR GERÇEK, İİİİEEEE, HA! SENİ ŞU AN MAHVEDEBİLİRDİM AMA NEDEN UĞRAŞAYIM? ALTINA İŞEYİP TİTREYEREK, KENDİNE ENGEL OLAMAYARAK GELİŞİNİ GÖRMEYİ TERCİH EDERİM!&quot;</p>
<p>Öyle olacak, diye düşündü Roland. Kendime engel olamayacağım. Belki burada on dakika daha kalabilirim, hatta belki yirmi dakika, ama sonra...</p>
<p>Patrick tekrar yolu göstererek düşüncelerini böldü. Geldikleri yönü işaret ediyordu.</p>
<p>Roland başını usançla iki yana salladı. &quot;Çekimine karşı koyabilseydim bile ki kalamıyorum, tek yapabildiğim burda beklemek geri gitmekte hiçbir fayda yok. Açığa çıktığımız anda elinde ne varsa kullanarak üzerimize saldıracaktır. Elinde bir şey var, bundan eminim. Ve her ne ise, tabancamdaki kurşunların onu durdurabileceğini hiç sanmıyorum.&quot;</p>
<p>Patrick başını uzun saçları havada uçuşacak kadar sertçe iki yana salladı. Roland'ın kolunu tırnakları Silahşor'un etine üç kat giysiye rağmen batacak kadar sıkı kavramıştı. Daima nazik ve çoğunlukla kafası karışmış gibi bakan gözleri Roland'a şimdi öfkeye yakın bir ifadeyle bakıyordu. Boşta kalan eliyle yine işaret etti. Ama gösterdiği, yol değildi.</p>
<p>Patrick gülleri gösteriyordu.</p>
<p>&quot;Ne olmuş onlara?&quot; diye sordu Roland. &quot;Patrick, güllere ne olmuş?&quot;</p>
<p>Patrick bu kez önce gülleri, sonra resimdeki gözleri gösterdi.</p>
<p>Ve bu kez Roland anladı.</p>
<p>&nbsp;</p>
<p><b>9</b></p>
<p>&nbsp;</p>
<p>Patrick gülleri almak istemedi. Roland gitmesini işaret ettiğinde çocuk hemen başını iki yana salladı. Gözleri irileşmiş, saçları yine öne arkaya savrulmuştu. Dişlerinin arasından yaklaşan sneetch'lzn hatırlatan, ıslığa benzer bir ses çıkardı.</p>
<p>&quot;Fırlattığı her şeyi havada vurabilirim,&quot; dedi Roland. &quot;Yaptığımı gördün. Koparabileceğim kadar yakında bir gül olsaydı kendim koparırdım. Ama yok. Bu yüzden gülü sen koparmalısın. Seni koruyacağım.&quot;</p>
<p>Ancak Patrick piramidin çıkıntılı duvarına doğru büzüldü. Yapmayacaktı. Korkusu yeteneğiyle aynı ölçüde değildi, ama oldukça yakın olduğu görülebiliyordu. Roland en yakındaki gülle arasındaki mesafeyi hesapladı. Gül siperlerinin koruması altında değildi, ama fazla uzak sayılmazdı. Gülü koparacağı parmakları eksik sağ eline baktı ve kendi kendine ne kadar zor olabileceğini sordu. İşin aslı, bilmiyordu. Bunlar sıradan güller değildi. Saplarındaki dikenlerde onu bir anda felç ederek otların üzerine boylu boyunca uzatacak kuvvetli bir zehir olabilirdi. Çok kolay bir hedef haline gelebilirdi.</p>
<p>Patrick gülü koparmayacaktı. Roland'ın bir zamanlar dostları olduğunu ve artık hiçbirinin hayatta olmadığını biliyordu. Yapmayacaktı. Roland'ın uğraşacak iki saati hatta bir saati olsaydı çocuğun dehşetini aşabilir, onu ikna edebilirdi. Ama o kadar vakti yoktu. Güneş batmak üzereydi.</p>
<p>Ayrıca çok da yakın. Mecbur kalırsam yapabilirim... ve yapmak zorundayım.</p>
<p>Hava Susannah'nın geyik derisinden diktiği kaba eldivenlere ihtiyaç duymayacakları kadar ılımış olmasına rağmen Roland o sabah eldivenleri takmıştı. Hâlâ beline sıkıştırılmış halde duruyorlardı. Birini alıp tepesini kalan iki parmağı ucundan çıkacak şekilde kesti. Geriye kalan kısmı hiç olmazsa avucunu dikenlerden koruyacaktı. Eldiveni taktı, sonra diğer elinde tabancasıyla en yakın güle bakarak diz çöktü. Bir tane yetecek miydi? Yetmek zorunda, diye düşündü. Diğer gül neredeyse iki metre uzaktaydı.</p>
<p>Patrick başını iki yana deli gibi sallayarak omzunu kavradı.</p>
<p>&quot;Mecburum,&quot; dedi Roland. Elbette öyleydi. Bu onun göreviydi, Patrick'in değil ve en başta çocuğa yaptırmaya kalkması hataydı. Başarırsa, ne âlâ. Başaramaz ve Can'Ka No Rey'in kıyısında parçalara ayrılırsa hiç olmazsa o korkunç çekim kesilecekti.</p>
<p>Silahşor derin bir nefes aldı, sonra siperin ardından güle doğru atıldı. Aynı anda Patrick, onu engelleme niyetiyle tekrar uzandı. Roland'ın ceketinin ucunu tuttu ve dengesini bozdu. Roland yan tarafı üzerine sertçe indi. Tabancası elinden fırlayıp uzun otların arasına düştü. Kızıl Kral haykırdı (Silahşor, çılgın seste hem zafer, hem öfke duydu) ve yaklaşan sneetch'in ıslığa benzer sesi duyuldu. Roland eldivenli sağ eliyle gülün sapını tuttu. Dikenler, derinin içinden örümcek ağıymış gibi kolayca geçti ve eline gömüldü. Acı dayanılmazdı, ama gülün şarkısı çok tatlıydı. Güneşe benzeyen sapsarı, parlak merkezini görebiliyordu. Milyonlarca güneşe benzeyen. Kanın sıcaklığını avucunda ve parmaklarında hissetti. Geyik derisi kanla ıslandı ve kahverengi yüzeyinde kırmızı bir leke belirdi. Onu öldürecek olan sneetch gülün şarkısını bastırdı ve zihnini doldurarak kafatasını ikiye ayıracakmış gibi oldu.</p>
<p>Gülün sapı kopmadı. Sonunda kökleriyle birlikte olduğu gibi topraktan çıktı. Roland sol tarafına yuvarlandı, tabancasını aldı ve bakmadan ateş etti. Yüreği ona bakmak için vaktinin kalmadığını söylüyordu. Gürültülü bir patlama oldu ve sıcak hava bu kez fırtına gibi yüzüne savruldu.</p>
<p>Yakındı. Bu kez çok yakındı.</p>
<p>Sinirlenen Kızıl Kral çığlık attı &quot;İİİİEEEEr ve çığlığı, yaklaşan çok sayıda ıslık sesi takip etti. Patrick piramide sarılırcasına yaslandı. Gülü kanayan sağ eliyle sıkıca tutan Roland sırtüstü döndü, tabancasını kaldırdı ve sneetch'lenn dönüş yapmasını bekledi. Yaptıklarında hemen icaplarına baktı: bir, iki ve üç.</p>
<p>&quot;HÂLÂ BURDAYIM!&quot; diye bağırdı yaşlı Kızıl Kral'a. &quot;HÂLÂ BURDAYIM SENİ YAŞLI PEZEVENK, SANA YARASIN!&quot;</p>
<p>Kızıl Kral'ın o korkunç uluması tekrar duyuldu, ama daha fazla sneetch fırlatmadı.</p>
<p>&quot;DEMEK ARTIK BİR GÜLÜN VAR!&quot; diye haykırdı. &quot;DİNLE ONU, ROLAND! İYİ DİNLE ÇÜNKÜ AYNI ŞARKIYI SÖYLÜYOR! DİNLE VE COMMALAGELGELr</p>
<p>Bu şarkı artık Roland'a gitmesini emrediyordu. Sinir uçlarında öfkeyle yanıyordu. Patrick'i yakalayıp çevirdi. &quot;Şimdi,&quot; dedi. &quot;Hayatım için, Patrick. Devam edebilmem için hayatını feda eden her erkek ve kadın için.&quot;</p>
<p>Ve çocuk, diye ekledi içinden Jake'i düşünerek. Karanlığın üzerinde asılı duran, sonra içine düşen Jake'i.</p>
<p>Dilsiz çocuğun dehşetle irileşmiş gözlerine baktı. &quot;Bitir şunu! Bana yapabileceğini göster!&quot;</p>
<p>&nbsp;</p>
<p><b>10</b></p>
<p>&nbsp;</p>
<p>Roland inanılmaz bir şeye tanık oluyordu: Patrick gülü aldığında eli kesilmedi. Çizilmedi bile. Roland parçalanan eldiveni dişleriyle çekip çıkardı ve avuç içinin çok kötü bir şekilde kesildiğini gördü. Kalan parmaklarından biri, artık sadece kanlı bir tendondan sallanıyordu. Uyumak isteyen bir şey gibi sarkıyordu. Ama Patrick'in hiçbir yeri kesilmemişti. Dikenler ona batmadı. Ve dehşet, gözlerini terk etti. Dikkatle bir güle, bir resmine bakıyordu.</p>
<p>&quot;ROLAND! NE YAPIYORSUN? GEL, SİLAHŞOR, GÜNEŞ BATIP AKŞAM OLMAK ÜZERE!&quot;</p>
<p>Ve evet, gidecekti. Öyle ya da böyle. Bu gerçeği bilmek, içini her nasılsa rahatlattı ve çok fazla titremeden olduğu yerde kalmasını sağladı. Sağ eli bileğine dek uyuşmuştu ve Roland, o eliyle bir daha asla hissede meyeceğini biliyordu. Önemi yoktu, ıstanavarların saldırısından sonra fazla işine yaramamıştı zaten.</p>
<p>Gülün şarkısı devam ediyordu: Evet, Roland, evet, ona yine sahip olacaksın. Tekrar bütün olacaksın. Yenilenme olacak. Yeter ki gel.</p>
<p>Patrick gülden bir taçyaprak kopardı, inceledi ve ardından bir tane daha kopardı. Yaprakları ağzına aldı. Yüz hatları bir an için müthiş bir haz almışçasma gevşedi ve Roland taçyapraklarmın nasıl bir tadı olduğunu merak etti. Gökyüzü giderek kararıyordu. Kayaların altına gizlenmiş piramidin gölgesi neredeyse yola ulaşmıştı. Roland gölge onları buraya getiren yola değdiğinde Kızıl Kral, Kule'nin girişini tutsun tutmasın gidecekti, biliyordu.</p>
<p>&quot;NE HALT EDİYORSUN? İİİİEEEE! AKLINDA VE KALBİNDE NASIL BİR ŞEYTANLIK VAR?&quot;</p>
<p>Şeytanlıktan bahsedene bak, diye düşündü Roland. Saatini çıkarıp kapağını açtı. Kristal camın altındaki kollar geriye doğru ilerleyişini sürdürüyordu: beşten dörde, dörtten üçe, üçten ikiye, ikiden bire ve birden gece yarısına.</p>
<p>&quot;Çabuk ol, Patrick,&quot; dedi. &quot;Olabildiğince acele et, yalvarırım, zamanım dolmak üzere.&quot;</p>
<p>Patrick elini ağzına götürerek taze kan renginde ezmeyi avucuna tükürdü. Kızıl KraPın cüppesinin rengiydi. Aynı zamanda çılgınca bakan gözlerinin tonuydu.</p>
<p>Herhangi bir resminde ilk kez renk kullanacak olan Patrick sağ işaret parmağını ağzından çıkardığı ezilmiş yapraklara batırmaya niyetlendi ve son anda tereddüt ederek durdu. O anda Roland bir konudan tuhaf bir şekilde emin oldu: bu güllerin dikenleri sadece kökleri hâlâ Mim'de, yani Toprak Ana'da olduğu zaman batıyordu. Patrick'i ikna edebilmiş olsaydı Mim o yetenekli elleri parçalayacak ve işe yaramaz hale getirecekti. Hâlâ ka, diye düşündü Silahşor. Burada bile, UçDün... Düşüncesini tamamlayamadan Patrick Silahşor'un sağ elini tuttu ve bir falcı gibi dikkatle baktı. Eldeki kandan birazını aldı ve ezilmiş yapraklara karıştırdı. Sonra sağ elinin orta parmağının ucuyla dikkatle bu karışımdan bir miktar aldı. Resme yaklaştırdı... duraksadı... Roland'a baktı. Roland, ona başını sallayınca o da riskli bir ameliyata başlamak üzere olan bir cerrah gibi ciddiyetle başını salladı ve parmağının ucunu resme değdirdi. Bir arıkuşunun gagasının çiçeğe girmesi gibi nazik bir dokunuştu. Kızıl Kral'ın sol gözünü renklendirdi ve kâğıttan uzaklaştı. Patrick başını yana eğdi ve Roland'ın pek çok şey gördüğü uzun ömrü boyunca tanık olmadığı bir büyülenmişlikle yaptığına baktı. Sanki çocuk çölde yirmi yıl bekledikten sonra Gan'ın yüzünü bir anlığına görme fırsatı bahşedilmiş bir Manni kâhindi.</p>
<p>Sonra yüzünde güneş gibi parlak bir gülümseme belirdi. Kara Kule'den gelen tepki çok ani ve en azından Roland için son derece rahatlatıcı oldu. Balkona hapsolmuş yaşlı yaratık acıyla uludu.</p>
<p>&quot;NE YAPIYORSUN? İİÎİEEE! İİİİEEEEE! DUR! YANIYOR! YANIYOOOR! İİİİEEEEEEEEEE!&quot;</p>
<p>&quot;Şimdi diğerini de bitir,&quot; dedi Roland. &quot;Çabuk! Hayatın için, hayatım için!&quot;</p>
<p>Patrick parmağının nazik dokunuşuyla diğer gözü de boyadı. Patrick'in siyah beyaz resminden artık iki parlak kırmızı göz bakıyordu; gülün özsuyu ve Eld kanıyla renklendirilmiş, cehennemin ateşiyle yanan gözler.</p>
<p>Olmuştu.</p>
<p>Roland sonunda silgiyi çıkarıp Patrick'e uzattı. &quot;Yok et onu,&quot; dedi. &quot;Şu habis cini bu dünyadan ve diğer tüm dünyalardan sil. Sonunu artık getir.&quot;</p>
<p>&nbsp;</p>
<p><b>11</b></p>
<p>&nbsp;</p>
<p>İşe yarayacağına şüphe yoktu. Patrick'in silgiyi resme burun deliğinden fışkıran kıllara dokundurmasıyla Kızıl Kral'ın balkondaki hapishanesinden acı ve korkuyla haykırması bir oldu. Sesinde aynı zamanda kavrayış vardı.</p>
<p>Patrick duraksadı, onayım almak için Roland'a baktı. Silahşor başını salladı. &quot;Evet, Patrick. Artık vakti dolu ve celladı sen olacaksın. Devam et.&quot;</p>
<p>Yaşlı Kral dört sneetch daha fırlattı ve Roland hepsinin icabına sakince baktı. Sonra yaşlı canavar fırlatmayı kesti, çünkü artık elleri yoktu. Çığlıkları, Roland'ın kulaklarından ömrünün sonuna dek silinmeyeceğine inandığı anlaşılmaz sızlanmalara dönüştü.</p>
<p>Dilsiz çocuk gür sakallar arasından görünen dolgun dudakları silerken çığlıklar önce boğuklaştı, ardından tamamen kesildi. Patrick gözler hariç her şeyi sildi. Silgiden geri kalan minik parça gözleri belirsizleştiremiyordu bile. Pembe silgi (1958 Ağustosu'nda Norwich, Connecticut'taki Woolworth'den okula dönüş indirimi sırasında alınmış bir kurşunkalem setinin parçasıydı) çocuğun uzun, kirli tırnaklarıyla bile tutamayacağı kadar küçüldü, ama gözleri silmek mümkün değildi. Patrick sonunda silgi kırıntısını bir kenara attı ve Silahşor'a geri kalanı gösterdi: sayfanın tepesine yakın bir yerde boşlukta duran iki kan kırmızısı, uğursuz küre. Kızıl Kral'm geri kalanı silinmişti.</p>
<p>&nbsp;</p>
<p><b>12</b></p>
<p>&nbsp;</p>
<p>Piramidin gölgesinin ucu yola ulaşmıştı; gökyüzü batıda şenlik ateşinin parlak turuncu rengini terk etmiş, Roland'm çocukluğundan beri rüyalarında gördüğü kan dolu kazana dönüşmüştü. Gökyüzünün kan rengine dönmesiyle Kule'nin çağrısının şiddeti önce ikiye, sonra üçe katlandı. Roland görünmez eller gibi uzanıp kendisini kavradığını hissedebiliyordu. Kaderinin vakti gelmişti.</p>
<p>Ancak çocuk vardı. Bu arkadaşsız çocuk. Roland, onu Uç-dünya'nın sonunda ölmeye bırakmayacaktı. Aklında kefaret düşüncesi yoktu, ama Patrick, onu nihayet Kara Kule'ye getiren tüm o cinayetlerin ve ihanetlerin bir temsilcisi gibi orada duruyordu. Roland'ın ailesi ölmüştü; gayri meşru çocuğu ölenlerin sonuncusuydu. Artık Eld ve Kule kavuşacaktı.</p>
<p>Ama önce veya son olarak bunu halletmeliydi.</p>
<p>&quot;Patrick, dinle beni,&quot; dedi çocuğun omuzlarını bütün olan sol ve eksik parmaklı sağ eliyle tutarak. &quot;Ka'nm geleceğine istif ettiği resimleri yapacak kadar yaşamak istiyorsan bana hiçbir şey sorma ve hiçbir dediğimi</p>
<p>tekrarlatma.&quot;</p>
<p>Çocuk, sona eren günün kızıl aydınlığında ona irileşmiş gözlerle, sessizce baktı. Kule'nin Şarkısı commala'dan başka bir şey olmayan kudretli bir haykırışa dönüşmüştü.</p>
<p>&quot;Yola geri dön. Açılmamış bütün konserveleri topla. Karnım uzun süre doyurmaya yetecek kadar olmalı. Geldiğimiz yönde yürü. Yoldan hiç ayrılma. İyi olacaksın.&quot;</p>
<p>Her kelimeyi anlayan Patrick başını salladı. Roland, çocuğun, ona inandığını gördü ve bunun iyi olduğunu düşündü. İnanç onu bir tabancadan daha iyi korurdu. Sandal ağacından kabzaları bile olsa.</p>
<p>&quot;Federal'e geri dön. İsmi daha önce Kekeme Bili olan robotun yanına dön. Ona seni Amerika tarafına açılan bir kapıya götürmesini söyle. Eğer yokladığında açılmazsa kaleminle çizip çekerek aç. Anladın mı?&quot;</p>
<p>Patrick başını yine salladı. Elbette anlamıştı.</p>
<p>&quot;Ka yolunu bir zamanda veya mekânda Susannah'ya çıkarırsa ona Roland'ın onu hâlâ tüm kalbiyle seviyor olduğunu söyle.&quot; Patrick'i kendine çekti ve çocuğun dudaklarına bir öpücük kondurdu. &quot;Ona bunu ver. Anladın mı?&quot;</p>
<p>Patrick başını salladı.</p>
<p>&quot;Pekâlâ. Artık gidiyorum. Uzun günler ve hoş geceler. Bütün dünyaların sonu geldiğinde yolun sonundaki açıklıkta buluşmak dileğiyle.&quot;</p>
<p>Ama bu söylediğinin gerçekleşmeyeceğini sözler ağzından çıktığı anda bile biliyordu, çünkü dünyaların sonu asla gelmeyecekti, bu artık söz konusu değildi ve onun için açıklık olmayacaktı. Çünkü Eld soyunun sonuncusu, Gilead'lı Roland Deschain için yolun sonu Kara Kule'ydi. Ve bu ona çok uyuyordu.</p>
<p>Ayağa kalktı. Defterini sıkıca tutmakta olan çocuk, ona merakla irileşmiş gözlerle baktı. Roland döndü. Derin bir soluk alıp avazı çıktığı kadar bağırdı.</p>
<p>&quot;ROLAND ŞİMDİ KARA KULEYE GELİYOR' YOLUMDAN AYRILMADIM, HÂLÂ BABAMIN TABANCASINI TAŞIYORUM VE ELİMLE AÇILACAKSIN!&quot;</p>
<p>Patrick, Silahşor'un yolun bittiği noktaya yürümesini izledi. Kan rengi gökyüzü önünde siyah bir siluetti. Roland'ın güller arasından yürümesini izledi ve Silahşor dostlarının, sevdiklerinin ve fazyoldaşlarının ismini haykırmaya başlayınca gölgeler içinde titreyerek oturdu. İsimler, durgun havada sonsuza dek yankılanacakmış gibi taşındı.</p>
<p>&quot;Gilead'lı Steven Deschain adına geliyorum!</p>
<p>&quot;Gilead'lı Gabrielle Deschain adına geliyorum!</p>
<p>&quot;Gilead'lı Cortland Andrus adına geliyorum!</p>
<p>&quot;Gilead'lı Cuthbert Allgood adına geliyorum!</p>
<p>&quot;Gilead'lı Alain Johns adına geliyorum!</p>
<p>&quot;Gilead'lı Jamie DeCurry adına geliyorum!</p>
<p>&quot;Gilead'lı Bilge Vannay adına geliyorum!</p>
<p>&quot;Gilead'lı Aşçı Hax adına geliyorum!</p>
<p>&quot;Gilead ve gökyüzünden şahin David adına geliyorum!</p>
<p>&quot;Mejis'li Susan Delgado adına geliyorum!</p>
<p>&quot;Mejis'li Sheemie Ruiz adına geliyorum!</p>
<p>&quot;Jerusalem's Lot ve yollardan Peder Callahan adına geliyorum!</p>
<p>&quot;Amerikalı Ted Brautigan adına geliyorum!</p>
<p>&quot;Amerikalı Dinky Earnshaw adına geliyorum!</p>
<p>&quot;Nehir Geçiti'nden Talitha Teyze adına geliyorum ve söz verdiğim gibi haçını buraya bırakacağım!</p>
<p>&quot;Maine'li Stephen King adına geliyorum!</p>
<p>&quot;Orta-dünya'lı cesur Oy adına geliyorum!</p>
<p>&quot;New York'lu Eddie Dean adına geliyorum!</p>
<p>&quot;New York'lu Susannah Dean adına geliyorum!</p>
<p>&quot;Gerçek oğlum dediğim New York'lu Jake Chambers adına geliyorum!</p>
<p>&quot;Ben Gilead'h Roland'ım ve kendi adıma geliyorum; önümde açılacaksın.&quot;</p>
<p>Bunun ardından borunun sesi geldi. Patrick'in hem kanını donduran, hem de mutlulukla havaya uçuran bir sesti. Yankılar kesildi ve sessizlik hâkim oldu. Sonra, belki bir dakika kadar zaman geçmişti ki gök gürültüsü gibi bir ses yükseldi: bir kapının sonsuza dek kapanmasının sesiydi.</p>
<p>Ve ardından ortalığa sessizlik çöktü.</p>
<p>&nbsp;</p>
<p><b>13</b></p>
<p>&nbsp;</p>
<p>Patrick, Yaşlı Ana ve Yaşlı Yıldız gökyüzünde belIrene dek piramidin dibinde titreyerek oturdu. Güllerin ve Kule'nin şarkısı kesilmemiş ama alçalıp neredeyse bir mırıltıya dönmüştü.</p>
<p>Sonunda tekrar yola döndü, açılmamış konservelerden toplayabildiği kadarını topladı (arabayı parçalayan patlama gözönünde bulundurulduğunda sayıları umulmayacak kadar fazlaydı) ve bulduğu geyik derisinden kesenin içine doldurdu. Kalemini unuttuğunu fark edince almak için döndü.</p>
<p>Kalemin yanında, Roland'ın ay ışığı altında parlayan saati vardı.</p>
<p>Çocuk saati kısa (ve tedirgin) bir neşe ötüşüyle aldı ve cebine koydu. Sonra yine yola döndü ve eşyalarını doldurduğu keseyi omzuna astı.</p>
<p>Size neredeyse gece yarısına dek yürüdüğünü ve dinlenmeden önce saatine baktığını söyleyebilirim. Size saatin tamamen durmuş olduğunu da söyleyebilirim. Ertesi gün öğle vakti tekrar kontrol ettiğinde saatin kollarının doğru yönde yavaşça ilerlemekte olduğunu gördüğünü de söyleyebilirim. Ama Patrick hakkında size daha fazlasını söyleyemem, Federal'e ulaşıp ulaşmadığını, ismi daha önce Kekeme Bili olan robotu bulup bulamadığını, Amerika tarafına tekrar dönüp dönemediğini söyleyemem. Bunların hiçbirini söyleyemem, üzgünüm derim. Karanlık, burada onu hikayeci gözlerimden saklıyor ve yolun bundan sonrasını yalnız aşmak zorunda.</p>
<p>&nbsp;</p>
<p>&nbsp;</p>
</body>
</html>