<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>YEDİNCİ BÖLÜM</title>
</head>
<body>
<p class="p5"><span class="t6"><b>YED</b></span><span class="t6"><b>İ</b></span><span class="t6"><b>NC</b></span><span class="t6"><b>İ</b></span><span class="t6"><b> BÖLÜM </b></span></p>
<p>&nbsp;</p>
<p class="p0"><span class="t7">KASHUME</span></p>
<p>&nbsp;</p>
<p><b>1</b></p>
<p>&nbsp;</p>
<p>Brautigan ve arkadaşlarının ayrılmasından hemen sonra silahşorların içini hüzünlü ve tuhaf bir duygu sardı ama önce hiçbiri bundan bahsetmedi. Her biri, melankolinin sadece kendisine has olduğunu düşündü. Bu duygunun (Cort olsa kashume olduğunu söylerdi) ne olduğunu bir ihtimal bilmesi beklenen Roland bu hissi ertesi gün için duyduğu endişeye ve günlerin loş, gecelerin ise körlük kadar karanlık olduğu Gök Gürültüsü'nün zayıf düşüren atmosferine bağlamıştı.</p>
<p>Brautigan, Earnshaw ve Roland'ın çocukluk günlerinden bir dost olan Sheemie Ruiz'in gitmesinden sonra onları meşgul edecek çok şey vardı elbette. (Hem Susannah, hem Eddie, Silahşor'la Sheemie hakkında konuşmaya çalışmış ama ikisi de becerememişti. Dokunuşta güçlü olan Jake ise denememişti bile. Roland eski günlerden tekrar bahsetmeye hazır değildi, en azından o an için.) SteekTete'in yamacından aşağı inen ve etrafından dolaşan bir patika vardı. Yaşlı adamın bahsettiği mağarayı çalılar ve kayalarla zekice hazırlanmış bir kamuflajın gerisinde buldular. Bu mağara yukarıdakinden çok daha büyüktü. Kaya duvarlara çakılmış çivilere asılmış gaz lambaları vardı. Jake ve Eddie her iki taraftan ikişer lamba yaktı ve dördü, mağaranın içindekileri sessizce incelemeye koyuldu.</p>
<p>Roland'ın ilk dikkatini çeken, uyku tulumları oldu: sol taraftaki duvarın önüne dört uyku tulumu dizilmiş, hepsi düşünceli bir şekilde içi hava dolu bir döşeğin üzerine yerleştirilmişti. Tulumların üzerindeki etiketlerde AMERİKAN ORDUSU MALİDİR yazıyordu. En sondaki uyku tulumunun gerisinde üzerine havlular açılmış beşinci bir döşek vardı. Dört kişi ve bir hayvan bekliyorlarmış, diye düşündü Silahşor. Öngörü mü yoksa bizi bir şekilde izliyorlar mıydı? Fark eder mi peki?</p>
<p>DİKKAT! CEPHANE! yazan bir varilin üzerinde naylona sarılı bir cisim vardı. Eddie koruyucu naylonu çekince altında bir makaralı teyp olduğunu gördüler. Makaralardan biri doluydu. Roland konuşan makinenin önündeki kelimeyi okuyamayınca Susannah'ya ne olduğunu sordu.</p>
<p>&quot;Wollensak,&quot; dedi Susannah. &quot;Bir Alman şirketi. İş bunlara gelince en iyisini onlar yapar.&quot;</p>
<p>&quot;Artık değil, güzelim,&quot; dedi Eddie. &quot;Benim zamanımda 'Sony! Yoktur ötesi!' derdik. Kemerine takıp üzerinde taşıyabileceğin kasetçalarlar yaptılar. Walkman deniyor. Bahse girerim bu dinozor en az on kilo geliyordur. Pillerle daha da fazla.&quot;</p>
<p>Susannah, Wollensak'in yanına dizilmiş, üzerlerinde yazı bulunmayan makara kutularını inceliyordu. Üç kutu vardı. &quot;Bunları dinlemek için sabırsızlanıyorum,&quot; dedi.</p>
<p>&quot;Gün ışığı gittikten sonra belki,&quot; dedi Roland. &quot;Şimdi ne var, ne yok bir bakalım.&quot;</p>
<p>&quot;Roland?&quot; dedi Jake.</p>
<p>Silahşor, ona döndü. Çocuğun yüzünde, Roland'ın ifadesini daima yumuşatan bir şey vardı. Jake'e bakmak Silahşor'u yakışıklı yapmıyor, ama hatlarına normalde orada olmayan ayrı bir hava katıyordu. Susannah bunun sebebinin bakışlarındaki sevgi olduğunu düşündü. Ve belki geleceğe dair zayıf bir umut.</p>
<p>&quot;Ne oldu, Jake?&quot;</p>
<p>'Dövüşeceğimizi biliyorum...&quot;</p>
<p>'&quot;Başrollerini Van Heflin ve Lee Van Cleef in paylaştığı Vahşi Mücaeleye Dönüş'ü izlemek için haftaya tekrar bizimle olun,'&quot; diye mırıldandı</p>
<p>Eddie mağaranın arka tarafına doğru yürürken. Üzeri brandaya benzer bir örtüyle örtülmüş daha büyük bir cisme yönelmişti, &quot;...ama ne zaman?&quot; diye devam etti Jake. &quot;Yarın mı?&quot; &quot;Belki,&quot; dedi Roland. &quot;Yarından sonraki gün olması daha muhtemel.&quot; &quot;İçimde korkunç bir his var,&quot; dedi Jake. &quot;Tam olarak korku değil...&quot; &quot;Bizi yeneceklerini mi düşünüyorsun, tatlım?&quot; diye sordu Susannah. Elini Jake'in ensesine koyup yüzüne baktı. Çocuğun hislerine saygısı vardı. Bazen şimdiki varlığının ne kadarının o dünyaya gelebilmek için karşılaşmak zorunda kaldığı yaratığın, Dutch Hill'deki canavarın etkisi olduğunu merak ederdi. Oradaki robot değildi, paslanmış eski bir oyuncak değildi. Bekçi, Prim'den kalma gerçek bir yaratıktı. &quot;Havada seni tedirgin eden bir koku mu var? Bu mu?&quot; </p>
<p>&quot;Sanmıyorum,&quot; dedi Jake. &quot;Ne olduğunu bilmiyorum. Daha önce bir kez buna benzer bir şey hissetmiştim, o da tam...&quot;</p>
<p>&quot;Evet?&quot; dedi Susannah, ama Jake'in bir şey söylemesine fırsat vermeden Eddie araya girdi. Roland memnun olmuştu. Tam ben düşmeden önce. Jake böyle diyecekti. Roland düşmeme izin vermeden hemen önce. &quot;Vay canına! Buraya gelin millet! Bunu görmeniz gerek!&quot; Eddie brandayı çekince altından bir arazi aracıyla dev bir üç tekerlekli bisiklet karışımıymış gibi görünen bir araç çıktı. Üzerinde zikzak şeklinde girintiler bulunan lastikler çok genişti. Aracın kontrolü gidonundan yapılıyordu. Basit konsolun üzerine bir kart yerleştirilmişti. Roland kartın ne olduğunu Eddie daha onlara göstermeden anlamıştı. Kartın üzerinde başına bir şal örtmüş kadın ve dönen bir tekerlek vardı. Gölgelerin Kadını.</p>
<p>&quot;Görünüşe bakılırsa dostumuz Ted senin için bir araç bırakmış, hayatım,&quot; dedi Eddie.</p>
<p>Susannah hızla sürünerek o tarafa yöneldi ve kollarını kaldırdı. &quot;Bindir beni! Bindir haydi, Eddie!&quot;</p>
<p>Eddie söyleneni yaptı ve Susannah seleye oturup dizginler yerine gidonu tuttuğunda araç onun için yapılmış gibi göründü. Susannah başparrnağıyla kırmızı düğmeye basınca motor çalıştı. O kadar sessizdi ki mınlt'sl</p>
<p>Guclükle duyuluyordu. Eddie aracın benzinle değil, elektrikle çalıştığından emindi. Bir golf arabası gibiydi ama muhtemelen çok daha süratliydi.</p>
<p>Susannah yüzünde parlak bir gülümsemeyle onlara döndü. Üç tekerlekli aracın koyu kahverengi motor kapağına hafifçe vurdu. &quot;Bana Bayan Safltor diyebilirsiniz! Hayatım boyunca bunu aramışım da haberim yokmuş.&quot;</p>
<p>Roland'ın yüzündeki korku dolu ifadeyi hiçbiri fark etmemişti. Eddie'nin düşürdüğü kartı yerden almak üzere eğildi.</p>
<p>Evet, gerçekten de oydu... Gölgelerin Kadını. Şalının altında hem bilgiççe gülümsüyor, hem de ağlıyor gibi görünüyordu. Son görüşünde bu kart, bazen Walter, bazen de Flagg adını kullanan adamın elindeydi.</p>
<p>Kule'ye artık ne kadar yakın olduğunu bilmiyorsun, demişti. Dünyalar başının etrafında dönüyor.</p>
<p>Ve artık hepsinin içini saran duygunun ne olduğunu anlamıştı: endişe veya usanç değil, kashume'du. Bu terimin tam bir çevirisi mümkün değildi ama bir katet'in parçalanmasının yaklaştığına dair bir his olduğu söylenebilirdi.</p>
<p>Eski düşmanı Walter o'Dim ölmüştü. Roland bunu Gölgelerin Kadını'nın yüzünü görür görmez anlamıştı. Yakında onlardan biri de ölecekti, belki de Devartoi'de yer alacak çatışmada. Ve kısa süreliğine lehlerine dönen şanslar yine dengelenecekti.</p>
<p>Ölecek olanın kendisi olabileceği Roland'ın aklının ucundan bile geçmedi.</p>
<p>&nbsp;</p>
<p><b>2</b></p>
<p>&nbsp;</p>
<p>Eddie'nin hemen, &quot;Suzie'nin Gezinti Bisikleti&quot; adını verdiği aracın üzerinde üç marka göze çarpıyordu. Biri, Honda'ydı; biri Takuro'ydu (süPergripten önce çok popüler bir ithal araba olan Takuro Spirit'teki gibi); ve üçüncüsü de Kuzey Merkez Pozitronik'ti. Dördüncü bir yazı ise AMERİKAN ORDUSU MALİ olduğunu belirtiyordu.</p>
<p>Susannah gönülsüzce de olsa sonunda aracın üzerinden indi. Tanrı uyordu ya daha görülecek pek çok şey vardı; sanki bir define mağarasındaydılar. Daralan boğazı yiyeceklerle doluydu (çoğu muhtemelen Nj gel'ın sandviçleri kadar lezzetli olamayacak donmuş yiyeceklerdi, ama hic olmazsa karınlarını doyururdu). Ayrıca şişelerce su, kutuda içecekler (bolca Kola ve Nozzala vardı ama alkollü içki yoktu) ve vaat edilen propan ocak vardı. Ayrıca kasalarca silah buldular. Bazılarının üzerinde AMERİKAN ORDUSU yazıyordu ama hepsinin değil.</p>
<p>En temel yetenekleri ortaya çıkmıştı: Cort olsa, gerçek bağ derdi Roland onları bilerek ortaya çıkarmamış olsaydı ömürlerinin büyük bölümünde uykuda kalacak, bazen başlarını belaya sokacak kadar uzun süre kendini gösterip kaybolacak yetenekler ve içgüdüler yüzeye çıkmıştı. R0. land onları derinliklerden çıkarmış... üzerlerine titremiş... ve sonra dişlerini ölümcül bir sivriliğe ulaşana dek törpülemişti.</p>
<p>Roland torbasından geniş bir manivela çıkarıp kasaları açarken hiçbiri konuşmadı. Susannah hayatı boyunca beklediği Gezinti Bisikleti'ni; Eddie espri yapmayı; Roland ise o uğursuz hissi unutmuştu. Bütün dikkatleri kendileri için bırakılan silahlara yönelmişti ve gerek ilk bakışta, gerekse kısa bir incelemeden sonra olsun her birini ustalıkla kullanabileceklerine şüphe yoktu.</p>
<p>Bir kasa, namluları yağla kaplı, ateşleme mekanizmaları muz yağı kokan AR15 tüfeklerle doluydu. Eddie tüfeklere eklenmiş olan atış düzenleyici mekanizmalarım fark etti ve 15'lerin yanındaki kasaya baktı. İçinde yine plastiğe sarılmış ve yağlarla kaplı tamburalar vardı. White Heat gibi gangster epiklerinde görülen Thompson makineli tüfeklerinin tamburalarına benziyorlardı ama bunlar daha büyüktü. Eddie 15'lerden birini alıp çevirdi ve beklediği şeyi gördü: tamburaları silahlara takmak ve onları ölüm makinelerine çevirmek için bir klips. Her tambura kaç mermi alıyordu? Yüz mü? Yüz yirmi beş? Büyük bir grubu yere sermeye yetecek kadar olduğuna şüphe yoktu.</p>
<p>Her birinin üzerine STC harfleri işaretlenmiş bir kasa dolusu roket kovanı hemen yan taraftaydı. Mağara duvarına asılmış bir rafta yarım düzine el fırlatıcısı bulunuyordu. Roland üzerlerindeki atom simgesini işaret ederek başını iki yana salladı. Ne kadar etkili olurlarsa olsunlar ölümcul olabilecek potansiyel radyasyon yayabilecek silahlar kullanmalarını isliyordu. Işın'a zarar vermelerini önlemek için Kırıcılar'ı öldürmekte reddüt etmeyecekti ama bunu ancak son çare olarak düşünüyordu. Gaz maskeleriyle dolu bir metal tepsinin iki yanında (Jake tuhaf böceklerin kesik kafaları gibi görünen maskeleri iğrenç bulmuştu) iki kasa dolusu tabanca vardı: kabzalarına COYOTE adı işlenmiş kısa namlulu otomatik tabancalar ve Cobra Star adındaki ağır makineliler vardı. Her ikisi de Jake'e çekici gelmişti (aslında bütün silahları beğenmişti) ama Star'lardan birini aldı, çünkü kaybettiği tabancaya benziyordu. Kabzayı tutan klips aynı anda on beş ya da on altı mermiyi tutabiliyordu. Bu sayma değil, bakma ve bilme işiydi.</p>
<p>&quot;Hey,&quot; dedi Susannah. Mağaranın ağzına geri dönmüştü. &quot;Şunlara bakın. Sneetch 1er.&quot;</p>
<p>&quot;Kasanın kapağına bakın,&quot; dedi Jake, Susannah'nın yanına gittiklerinde. Susannah kapağı bir kenara koyunca Jake aldı ve inceledi. Alnında şimşek şeklinde yara izi olan gülümseyen bir çocuğun resmi vardı. Yuvarlak çerçeveli gözlükler takmıştı ve elindeki sihirbaz değneğini havada süzülen bir sneetch'e doğrultmuştu. Resmin altında şu yazı vardı:</p>
<p>&nbsp;</p>
<p><i>449. F</i><i>İ</i><i>LO MALI 24 &quot;SNEETCH&quot;</i></p>
<p><i>HARRY POTTER MODEL</i><i>İ</i></p>
<p><i>SER</i><i>İ</i><i> NO 46517CC NDJKR</i></p>
<p>&nbsp;</p>
<p>&quot;449'a Bulaşmayın!&quot;</p>
<p>&quot;SlytherirTinizi tekmeleriz!</p>
<p>Kasanın içinde, plastik yuvalan içine yerleştirilmiş yumurtalara benzeyen iki düzine sneetch vardı. Roland ve dostlarından hiçbiri Kurtlar'la yaptıkları savaş sırasında bunlardan birini yakından inceleme fırsatı bulamamışlardı ama şimdi meraklarını ve ilgilerini gönüllerince tatmin edebilecekleri kadar bol vakitleri vardı. Her biri bir sneetch aldı. Tenis topu boyunda, ama Çok daha ağırdılar. Üzerlerindeki çizgiler, paralel ve meridyenlerle çevrili brelere benzemelerine yol açmıştı. Çelik gibi görünüyorlardı ama yüzeylen Çok sert kauçukmuş hissi veren hafif bir esnekliğe sahipti.</p>
<p>Her sneetch üzerinde bir kimlik plakası ve bir de düğme vardı. &quot;BÜ onları uyandırıyor,&quot; diye mırıldandı Eddie ve Jake başını salladı. AyrıCa eğimli yüzeyi üzerinde tam parmak ucuna uygun büyüklükte çökük bir alan vardı. Jake patlayacağına veya parmağını koparacak bir mekanizmayı harekete geçireceğine dair en ufak bir korku duymaksızın oraya bastırdı. Çökük alanın altındaki düğme, programlamaya ulaşmak için kullanılıyordu. Bunu nereden bildiğini bilmiyordu ama öyle olduğundan emindi.</p>
<p>Sneetch'in yüzeyinden bir bölüm hafif bir mırıltıyla kayarak açıldı. Üçü sönük, biri yavaşça yanıp sönen dört minik ışık ortaya çıktı. O an 0 00 00 OO'ı gösteren yedi pencere vardı. Her birinin altında, sadece düzeltilmiş bir atacın ucuyla basılabilecek kadar ufak birer düğme vardı. &quot;Bir böceğin kıçındaki delik büyüklüğünde,&quot; diye homurdandı Eddie birine basmayı denedikten sonra. Pencerelerin sağında iki düğme daha vardı; K ve B olarak işaretlenmişlerdi.</p>
<p>Jake sneetch'i Roland'a gösterdi. &quot;Bu KUR, diğeri de BEKLE. Sence de öyle mi? Bence öyle.&quot;</p>
<p>Roland başını salladı. Daha önce böyle bir silaha hiç rastlamamış en azından o kadar yakından incelememişti ama pencereleri görünce ne için olduklarını hemen anladı. Atomroketi fırlatıcıların aksine sneetch' lerin işlerine yarayabileceğini düşündü. KUR ve BEKLE.</p>
<p>KUR... ve BEKLE.</p>
<p>&quot;Tüm bunları bizim için buraya Ted ve dostları mı bırakmış?&quot; diye sordu Susannah.</p>
<p>Kimin bırakmış olduğu Roland'ın umurunda değildi oradaydılar ve bu kadarı yeterdi ama yine de başını salladı.</p>
<p>&quot;Nasıl? Ve nerden bulmuşlar?&quot;</p>
<p>Roland bilmiyordu. Tek bildiği, mağaranın bir ma'sunsavaş sandığı olduğuydu. Aşağıdaki yerleşim bölgesindeki insanlar Eld soyunun mensuplarının korumaya ant içtiği Kule'ye savaş açmıştı. Tefi ile onları gafil avlayacak ve bu silahlarla tüm düşmanlarını hepsinin çizmelerinin burnu gökyüzüne bakana dek avlayacak, avlayacaktı.</p>
<p>Ya da kendileri ölene dek.</p>
<p>&quot;Belki bize bıraktığı makaralardan birinde anlatıyordur,&quot; dedi Jake.</p>
<p>Yeni Cobra otomatiğinin emniyetini kapatıp keseye, kalan Orizaların yanına koymuştu. Susannah da Annie Oakley gibi parmağında birkaç kez çevirdikten sonra Cobralardan birinde karar kılmıştı.</p>
<p>&quot;Belki anlatıyordur,&quot; diyerek Jake'e gülümsedi. Susannah kendini fi. ziksel olarak bu kadar iyi hissetmeydi epey olmuştu. Kendini hamile hissetmediği. Ama kafası rahat değildi. Belki de huzursuz olan ruhuydu.</p>
<p>Eddie'nin elinde yuvarlanıp üç ip parçasıyla bağlanmış bir kumaş parçası vardı. &quot;Şu Ted denen adam bize hapishanekampının bir haritasını bıraktığını söylemişti. Bahse girerim bu odur. Benden başka bakmak isteyen?&quot;</p>
<p>Hepsi istiyordu. Jake, Eddie'nin haritayı açmasına yardım etti. Brautigan onları haritanın kaba olduğuna dair uyarmıştı ve öyleydi de: bir dizi daire ve dörtgenden ibaret olduğu söylenebilirdi. Susannah kasabanın adını görünce Pleasantville tekrar Ray Bradbury'yi düşündü. Haritayı çizenin N harfinin yanına bir soru işareti çizdiği kaba pusula Jake'i güldürdü.</p>
<p>Onlar bu kaba saba haritayı incelerken dışarıda uzun, dalgalı bir çığlık yükseldi. Eddie, Susannah ve Jake huzursuzca etrafına bakındı. Oy başını patilerinden kaldırıp kısaca hırladı ve ardından başını tekrar indirip uyumaya devam etti: Cehennemin dibine kadar yolun var kötü çocuk dostlarımla birlikteyim, sana aldıracak değilim.</p>
<p>&quot;Nedir bu?&quot; diye sordu Eddie. &quot;Bir çakal mı? Kır kurdu mu?&quot; &quot;Bir tür çöl kurdu,&quot; dedi Roland. Yere çömelmiş (bu kalçasının en azından o an için iyi olduğunun göstergesiydi) ve kollarını dizlerine dolamıştı. Bakışlarını basit daireler ve dörtgenlerden bir anlığına bile ayırrnamıştı. &quot;cantoitete.&quot;</p>
<p>&quot;Dan-tete gibi mi?&quot; diye sordu Jake.</p>
<p>Roland, onu duymazdan geldi. Haritayı alıp arkasına bakmadan mağaradan ayrıldı. Diğerleri birbirlerine kısaca baktıktan sonra battaniyele' rini omuzlarına şal gibi örterek peşinden gitti.</p>
<p>&nbsp;</p>
<p><b>3</b></p>
<p>&nbsp;</p>
<p>Roland, Sheemie'nin (dostlarından biraz yardımla) onları getirdiği vere dönmüştü. Silahşor bu kez dürbünü almış, Mavi Cennet'e uzun uzun bakıyordu. Çöl kurdu arkalarında bir yerde tekrar uludu; loşlukta yalnız bir sesti.</p>
<p>Ve şimdi daha da loşlaşmış, diye düşündü Jake. Gözleri günün sona ermesine uyum gösteriyordu, ama yapay gün ışığı her zamankinden de parlak gibiydi. Gün ışığının ya tam güçle açık ya da tamamen kapalı pozisyonda olduğunu tahmin etti. Arası yoktu. Belki bütün gece açık bırakıyorlardı, ama Jake öyle olduğunu sanmıyordu. İnsanların sinir sistemleri birbirini takip eden gün ve gece kavramına göre ayarlanmıştı; bunu fen dersinde öğrenmişti. Hafif ışığa uzun süre tahammül edilebilirdi (kutup bölgesindeki ülkelerde yaşayanların yaptığı gibi) ama gerçekten ağır hasarlar verebilirdi. Jake aşağıda dizginleri ellerinde tutanların Kırıcılar'ın beyinlerine en ufak bir zararın bile gelmesini isteyeceklerini sanmıyordu. Ayrıca &quot;güneşlerini&quot; idareli kullanmak isteyeceklerdi; burada her şey eskiydi ve bozulmaya yüz tutmuştu.</p>
<p>Roland sonunda dürbünü Susannah'ya uzattı. &quot;Çim kaplı dikdörtgenin iki ucundaki binalara dikkat et.&quot; Haritayı parşömen okumaya hazırlanan sahnedeki bir oyuncu gibi açıp kısaca baktı ve, &quot;Haritada 2 ve 3 olarak numaralanmışlar,&quot; dedi.</p>
<p>Susannah binaları dikkatle inceledi. 2 numaralı bina, Efendi'nin Evi, elektrik mavisine boyanmış, beyaz süslü küçük bir evdi. Parlak renkleri ve saçaklarının altındaki gösterişli süslemelerle annesinin peri evi diyeceği türde bir yerdi.</p>
<p>Damli Evi çok daha büyüktü ve bakarken birkaç kişinin içeri girip aktığım gördü. Bazılarında sivillerin kaygısız havası vardı. Diğerleri çok daha tetikte görünüyordu. İki üç kişinin de kucaklarındaki ağır yüklerin altında ezilerek yürüdüğünü gördü. Dürbünü Eddie'ye uzattı ve onların Koderick'nin Evlatları olup olmadığını sordu.</p>
<p>&quot;Galiba öyleler,&quot; dedi Eddie. &quot;Ama tam olarak emin...&quot;</p>
<p>&quot;Rodları boş verin,&quot; dedi Roland. &quot;Şimdi zamanı değil. O iki bina hakkında ne düşünüyorsun, Susannah?&quot;</p>
<p>&quot;Şey,&quot; dedi Susannah dikkatle (Roland'ın ondan ne istediğine dair zerre kadar fikri yoktu). &quot;İkisi de çok bakımlı ve güzel. Özellikle de yolculuğumuz boyunca karşılaştığımız viranelerle kıyaslarsak. Damli Evi denen yer gerçekten güzel. Kraliçe Anne dediğimiz tarzda yapılmış ve...&quot;</p>
<p>&quot;Ve ahşaptan yapılmışlar, değil mi, yoksa ahşap görünümü mü verilmiş? Damli denen yer özellikle ilgimi çekiyor.&quot;</p>
<p>Susannah dürbünü tekrar gözlerine kaldırıp baktıktan sonra Eddie'ye uzattı. Eddie bakıp dürbünü Jake'e uzattı. Jake bakarken bir KLİK! sesi kilometreler ötesinden onlara ulaştı... ve Devartoi yi bir spot ışığı gibi aydınlatan Cecil B. DeMille gün ışığı huzmesi yok olarak onları pek yakında zifiri karanlığa dönüşecek olan koyu mor bir alacakaranlığın kucağında bıraktı.</p>
<p>Çöl kurdu tekrar ulumaya başladı ve Jake'in kollarındaki tüyler diken diken oldu. Ses yükseldi... yükseldi... ve sonra tek bir hecenin ardından aniden kesildi. Şaşkın bir çığlığa benzeyen sesi duyan Jake hayvanın o an öldüğünden emindi. Bir şey arkasından sinsice yaklaşmış ve yapay güneş sönünce de...</p>
<p>Aşağıda hâlâ ışıklar olduğunu görebiliyordu: &quot;Pleasantville&quot;in sokak lambaları olabilecek iki sıra beyaz ışık, Susannah'nın Kırıcı Üniversitesi dediği bölgenin çeşitli noktalarında muhtemelen sodyum lambaları olan sarı ışıklar ve karanlığı rasgele delip geçen spot ışıkları vardı.</p>
<p>Hayır, diye düşündü Jake. Spot ışıklan değil. Arama ışıkları. Hapishanede geçen filmlerdeki gibi. &quot;Haydi geri dönelim,&quot; dedi. &quot;Görülecek bir şey kalmadı ve karanlıkta açık alanda durmak hoşuma gitmiyor.&quot;</p>
<p>Roland söyleneni onayladı. Susannah'yı kucağına alan Roland'ın ardında, ayaklarının dibinde ilerleyen Jake de onların peşinde olmak üzere tek sıra halinde mağaraya döndüler. Jake ikinci bir çöl kurdunun ilkin&quot;1 yerini almasını bekledi ama başka uluma duyulmadı.</p>
<p>&nbsp;</p>
<p><b>4</b></p>
<p>&nbsp;</p>
<p>&quot;Ahşaptılar,&quot; dedi Jake. Gaz lambalarından birinin altında bağdaş kurmuş, beyaz ışığını yüzüne buyur ederek oturuyordu.</p>
<p>&quot;Ahşaptı,&quot; diye onayladı Eddie.</p>
<p>Bunun çok önemli bir soru olduğunu hisseden Susannah bir an duraksadı ve gördüklerini zihninde değerlendirdi. Sonra başını salladı. &quot;Ahşaptı, neredeyse eminim. Özellikle de Damli Evi dedikleri bina. Taş ve betondan inşa edilip ahşap görünümü verilmiş bir Kraliçe Anne binası kulağa çok saçma geliyor.&quot;</p>
<p>&quot;Binayı yakmak isteyen gezginler olabileceği düşünüldüğünde o kadar da saçma değil,&quot; dedi Roland.</p>
<p>Susannah bir süre düşündü. Roland haklıydı elbette ama...</p>
<p>&quot;Yine de ahşap diyorum.&quot;</p>
<p>Roland başını salladı. &quot;Ben de.&quot; Üzerinde PERRIER yazan büyük, yeşil bir şişe bulmuştu. Şişeyi açınca içindekinin su olduğunu gördü. Beş bardak alıp su doldurdu ve Susannah, Eddie, Jake, Oy ve kendi önüne koydu.</p>
<p>&quot;Bana dinh diyor musun?&quot; diye sordu Eddie'ye.</p>
<p>&quot;Evet Roland, dediğimi biliyorsun.&quot;</p>
<p>&quot;Benimle khef'ı paylaşıp bu suyu içer misin?&quot;</p>
<p>&quot;İstersen, evet.&quot; Eddie'nin gülümsemesi artık yüzünden silinmişti. O his geri dönmüştü ve çok güçlüydü. Kashume, henüz bilmediği o hüzünlü kelime.</p>
<p>&quot;İç, kefil.&quot;</p>
<p>Kefil sözcüğü Eddie'nin pek hoşuna gitmemişti ama yine de suyunu <span class="t9">■</span>Çtı. Roland önünde diz çöktü ve Eddie'nin dudaklarına kuru, kısa bir oPücük kondurdu. &quot;Seni seviyorum, Eddie,&quot; dedi ve dışarıda, Gök Gürülusü adındaki yıkıntıda bir çöl rüzgârı zehirli tozları kaldırarak esti.</p>
<p>&quot;Şey... ben de seni seviyorum,&quot; dedi Eddie. Çok şaşırmıştı. &quot;Sorun nedir? Sakın bana hiçbir şey olmadığını söyleme çünkü olduğunu hissediyorum.&quot;</p>
<p>&quot;Bir şey yok,&quot; dedi Roland gülümseyerek ama Jake, Silahşor'un sesinin bu denli üzgün olduğunu daha önce hiç duymamıştı. Bu onu dehşete düşürdü. &quot;Sadece kashume ve her tarihteki katet'in başına geldi... ama şimdi, hâlâ bir bütünken suyumuzu paylaşacağız. Khefimızi paylaşacağız. Bu neşe veren bir paylaşım.&quot;</p>
<p>Susannah'ya baktı.</p>
<p>&quot;Bana dinh diyor musun?&quot;</p>
<p>&quot;Evet, Roland, sana dinh'im diyorum.&quot; Çok solgun görünüyordu, ama belki bunun sebebi sadece gaz lambalarının beyaz ışığıydı.</p>
<p>&quot;Benimle khef i paylaşıp bu suyu içer misin?&quot;</p>
<p>&quot;Memnuniyetle,&quot; dedi Susannah ve plastik bardağı aldı.</p>
<p>&quot;İç, kefil.&quot;</p>
<p>Susannah koyu renk gözlerini onunkilerden hiç ayırmadan içti. Oxford'da hapishane hücresinde olduğunu gördüğü rüyasını hatırladı: o ölmüş, bu ölmüş, şu ölmüş; Ah Discordia ve gölgeler koyulaştı.</p>
<p>Roland, onu dudaklarından öptü. &quot;Seni seviyorum, Susannah.&quot;</p>
<p>&quot;Ben de seni seviyorum.&quot;</p>
<p>Silahşor, Jake'e döndü. &quot;Bana dinh diyor musun?&quot;</p>
<p>&quot;Evet,&quot; dedi Jake. Yüzünün solgun olduğuna şüphe yoktu, dudakları bile kül gibiydi. &quot;Kashume ölüm anlamına geliyor, değil mi? Hangimiz ölecek?&quot;</p>
<p>&quot;Bilmiyorum,&quot; dedi Roland. &quot;Ve gölge üzerimizden kalkabilir zira tekerlek hâlâ dönmekte. Callahan ile vampirlerin mekânına girmeden önce kashume'u hissetmedin mi?&quot;</p>
<p>&quot;Evet.&quot;</p>
<p>&quot;Her ikiniz için de mi?&quot;</p>
<p>&quot;Evet.&quot;</p>
<p>&quot;Ama bak burdasın. katet'imiz güçlü ve pek çok zorluğu aştı. Bunu da aşabilir.&quot;</p>
<p>&quot;Ama içimdeki his....&quot;</p>
<p>&quot;Evet,&quot; dedi Roland. Sesi nazikti ama o korkunç bakış gözlerini terk etmemişti. Basit bir üzüntünün ötesine geçen, ne olacaksa onun olacağını ama Kule'nin ötede olduğunu, Kara Kule'nin ötede olduğunu ve kalbiyle ruhunun, ka ve khef'inin oraya ait olduğunu söyleyen bir bakıştı. &quot;Evet, ben de hissediyorum. Hepimiz hissediyoruz. Bu yüzden suyu içip dostluğumuzu ilan ediyoruz. Benimle khef i ve bu suyu paylaşır mısın?&quot;</p>
<p>&quot;Evet.&quot;</p>
<p>&quot;İç, kefil.&quot;</p>
<p>Jake içti. Sonra Roland, onu öpemeden bardağı bıraktı, kollarını Silahşor'un boynuna doladı ve kulağına fısıldadı. &quot;Seni seviyorum, Roland.&quot;</p>
<p>&quot;Ben de seni seviyorum,&quot; dedi Silahşor ve onu bıraktı. Dışarıda rüz'gâr yine şiddetlendi. Jake bir şeyin ulumasını belki muzaffer bir ifadeylebekledi ama olmadı.</p>
<p>Roland gülümseyerek Hantal Billy'ye döndü.</p>
<p>&quot;Orta-dünya'lı Oy, bana dinh diyor musun?&quot;</p>
<p>&quot;Dinhl&quot; dedi Oy.</p>
<p>&quot;Benimle khef i paylaşıp bu suyu içer misin?&quot;</p>
<p>'Khef! Su!&quot;</p>
<p>&quot;İç, kefil.&quot;</p>
<p>Oy burnunu plastik bardağa soktu dikkat gerektiren bir işti ve suyu içti. Sonra başını beklentiyle kaldırdı. Bıyıklarında Perrier damlacıkları vardı.</p>
<p>&quot;Seni seviyorum, Oy,&quot; dedi Roland ve yüzünü Hantal Billy'nin keskin dişli ağzına yaklaştırdı. Oy, Silahşor'un yanağını bir kez yaladıktan sonra kaçırdığı bir iki damla olup olmadığına bakmak için tekrar bardağa döndü.</p>
<p>Roland ellerini uzattı. Jake birini, Susannah diğerini tuttu. Kısa sürede hepsi el ele tutuşmuştu. Alkol bağımhlannın her toplantıdan sonra optiği gibi, diye düşündü Eddie.</p>
<p>&quot;Biz kater'iz,&quot; dedi Roland. &quot;Çoktan oluşmuş tekiz. Hayatlarımızı ve görevimizi olduğu gibi suyumuzu da paylaştık. Birimiz ölecek olursa kay. bedilmiş olmayacak çünkü biz biriz ve ölümde bile unutmayacağız.&quot;</p>
<p>Bir dakika daha el ele kaldılar. Zinciri ilk bozan Roland oldu.</p>
<p>&quot;Planın nedir?&quot; diye sordu Susannah. Tatlım diye hitap etmemiştiJake'in bildiği kadarıyla onunla konuşurken bir daha asla öyle sözcükler kullanmamıştı. &quot;Bize anlatacak mısın?&quot;</p>
<p>Roland hâlâ fıçının üzerinde duran Wollensak teybi işaret etti. &quot;Belki önce onu dinlesek iyi olur,&quot; dedi. &quot;Kafamda bir plan var ama Brautigan'ın söyleyecekleri bazı ayrıntıları netleştirebilir.&quot;</p>
<p>&nbsp;</p>
<p><b>5</b></p>
<p>&nbsp;</p>
<p>Gök Gürültüsü'nde gece, karanlığın tanımıdır: ne ay vardır ne yıldızlar. Bununla birlikte Roland ve tefinin biraz önce khef paylaştığı ve şimdi Ted Brautigan'ın bıraktığı makaraları dinleyeceği mağaranın ağzında durup bakarsak, rüzgârlı karanlığın içinde yüzen iki kızıl kömürün hareket ettiğini görebiliriz. SteekTete üzerindeki patikada o kızıl kömürlere doğru tırmanırsak (karanlıkta tehlikeli bir teklif) değişim geçirmiş bir çöl kurdunun tuhaf bir şekilde sönmüş bedeni üzerine eğilmiş yedi bacaklı bir örümcekle karşılaşırız. Bu cantoitete, göğsünden çıkan beşinci bacağı ve arka bacaklarının arasından sarkan deforme olmuş inek memesine benzer, jölemsi et parçasıyla hayattaki en değersiz varlıklardandı, ama eti Mordred'i besliyor ve kanıkesintisiz, büyük yudumlarla tüketilen kanıçöl şarabı gibi tatlı. Aslında buralarda yiyecek pek çok şey var. Mordred'in onu teleportasyonun yedi fersahlık çizmeleriyle bir yerden diğerine götürecek arkadaşları yok ama Gök Gürültüsü İstasyonu'ndan SteekTete'e olan yolculuğu pek meşakkatli sayılmazdı.</p>
<p>Babasının ne planladığını öğrenecek kadarını duymuştu: aşağıdaki binalara sürpriz bir saldırı düşünüyordu. Sayıca fena halde azınhktaydi ama Roland'm dostları ona çok bağlıydı ve sürpriz faktörü güçlü bir silahtı.</p>
<p>Görünüşe bakılırsa Mordred hatırı sayılır miktarda bilgiyle doğmuştu. Örneğin Kızıl babasının o an sahip olduğu bilgiye ulaşması durumunda silahşorların varlığını Devartoi'nin Efendi'sine veya güvenlik şefine haber vereceğini biliyordu. Ve sonra, o gece geç vakitlerde Orta-dünya'dan gelen Met kendisini kurban pozisyonunda bulurdu. Belki uykularında ölürler ve Kırıcılar böylece kralın işini yapmaya devam ederdi. Mordred bu işin ne olduğuna dair bir bilgiyle doğmamıştı ama mantık yürütme yeteneğine ve keskin kulaklara sahipti. Silahşorların niyetini anlıyordu: buraya Kırıcılar'ı kırmaya gelmişlerdi.</p>
<p>Evet, bunu durdurabilirdi ama Mordred, Kızıl babasının tutkuları ve planlarıyla ilgilenmiyordu. En çok hoşuna gidenin dışarısının acı yalnızlığı olduğunu keşfediyordu. Hayatı, ölümü, savaşı ve barışı masasının üzerindeki karınca çiftliğini izleyen bir çocuğun soğuk ilgisizliğiyle takip etmek hoşuna gidiyordu.</p>
<p>Şu ki'dam'm Beyaz babasını öldürmesine göz yumar mıydı? Muhtemelen hayır. Mordred o zevki kendine saklıyordu ve bunun için geçerli sebeplere şimdiden sahipti. Ama ki'dam Prentiss üstünlüğü ele geçirecek olursa diğerlerini genç adam, kısa bacaklı kadın, çocuk öldürmesini zerre kadar umursamazdı. Mordred Deschain oyunun kendi kurallarında gelişmesine izin verecekti. İzleyecekti. Dinleyecekti. Çığlıkları duyacak, yanık kokusunu alacak ve toprağın kanı emmesini seyredecekti. Ve sonra, Roland'ın galip gelemeyeceğine kanaat getirirse duruma müdahale edecekti. Kızıl Kral için bu iyi bir fikirdi elbette, ama Mordred tamamen kendine has sebeplerle hareket edecekti ve sebebi çok basitti: Mordred açtı.</p>
<p>Ya Roland ve katet'i savaştan galip çıkarsa? Kazanıp Kule'e doğru ilerlemeye devam ederlerse? Mordred buna pek ihtimal vermiyordu çünku o da bir bakıma onların katet'inin bir parçasıydı, deflerini paylaşıyor, yaptıklarını hissediyordu. Birliklerinin yakında parçalanacağını biliyordu.</p>
<p>Kashume, diye düşündü Mordred gülümseyerek. Çöl kurdunun ytj. zünde tek bir göz kalmıştı. Siyah, kıllı örümcek bacaklarından biri gö okşadı ve yuvasından çıkardı. Mordred gözü bir üzüm tanesi gibi yedi ve sonra Roland'ın astığı battaniyenin kenarlarından gaz lambalarının bey ışığının sızdığı mağaranın girişine döndü.</p>
<p>Daha yakına gidebilir miydi? Dinleyebilecek kadar yakına? Mordred yapabileceğini düşündü. Şiddeti artan rüzgâr hareket ederken çıkardığı sesleri perdeleyebilirdi. Heyecan verici bir fikirdi.</p>
<p>Kayalık yamaçtan aşağı, beyaz ışığa, teypten yayılan mırıltıya ve dinleyenlerin düşüncelerine doğru ilerledi: erkek kardeşlerinin, ablaannesinin, Hantal Billy'nin ve elbette Büyük Beyaz KaBaba'sının düşüncelerine doğru.</p>
<p>Mordred cüret edebileceği kadar yaklaştı ve sonra sefilce, sefaletinden zevk alarak, aykırı hayallerini kurarak rüzgârın ve karanlığın kucağına çöreklendi. İçeride, battaniyenin ötesinde ışık vardı. İsterlerse sahip olsunlar, şimdilik ışıkları olsun, diye düşündü. Mordred o ışığı eninde sonunda söndürecekti. Ve karanlıkta zevkini çıkaracaktı.</p>
<p>&nbsp;</p>
<p>&nbsp;</p>
</body>
</html>