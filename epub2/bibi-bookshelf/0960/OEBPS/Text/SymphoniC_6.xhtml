<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <!--StartFragment-->

  <h1 id="sigil_toc_id_3" style="text-align: center;"><span style="line-height:107%"><i><b>O Arkadaşım</b></i></span></h1>

  <p><span style="line-height:107%"><br /></span></p>

  <p><span style="line-height:107%">Benim insanlara pek benzemeyen ve insanlarla arası iyi olmayan bir arkadaşım vardı...</span></p>

  <p><span style="line-height:107%">O arkadaşım Darülfünun'da okuyan bir kızla konuşurdu Bir gün araları bozuldu... Sebebini ben de öğrenemedim İkimiz de kızın bulunduğu yerden uzak bir memlekete gittik... O arkadaşım o kıza birçok mektuplar yazdı, ama birçok cevaplar değil bir tek cevap bile alamadı. Bu mektuplardan birinin müsveddesini odasında gördüm -fena şey ama- cebime aldım; çok garipti; canınız sıkılmazsa beraber okuyalım.</span></p>

  <p style="text-align: center;"><span style="font-family: 'Segoe UI Symbol', sans-serif; line-height: 107%;">♦♦♦</span></p>

  <p><span style=" line-height: 107%;">Yavrucuğum!</span></p>

  <p><span style="line-height:107%">Cevap vermediğin, vermeyeceğini bildiğim halde yine sana yazıyorum, bilemezsin kızım, kafan dökülecek tek kimseyi bile aşkla ararken bütün etrafındakileri boş, manasız görmek ne müthiş azaptır...</span></p>

  <p><span style="line-height:107%">Değil burada, hatta hayatta tesadüf ettiğim kimseler arasında bile sen ön safı işgal edenlerdensin... Dökülmek, boşanmak ihtiyacını hissettiğim zamanlarda hep aklıma sen geliyorsun Beni istiskal ettiğin halde...</span></p>

  <p><span style="line-height:107%">Hakiki samimiyetin ne olduğunu senden öğrendim yavrum... Bunun için bilhassa sana karşı aktör olmak saflığında bulunmayacağım. Bilirim ki seni aldatmak imkansızdır. Seni tasavvur edemeyeceğin kadar çok sevdim kızım…</span></p>

  <p><span style="line-height:107%">Ben hayatta herkese karşı lakaydımdır.. Bu bende sevmek hissinin mefkudiyetinden değil çok fazla oluşundandır. Ben sevdiklerimi köpek gibi severim yavrum. Zelilâne severim. Muhabbetimi kendilerine verdiğim kimseler onu yüzüme fırlatsalar bile severim. Bunun için, bu derekeye düşmemek için kalbimi muayyen dereceye kadar herkese açmış, fakat içeri girmek isteyenlere kapılarını kapatmışımdır... Ama bazan çok kuvvetli veya çok kurnaz kimseler ya zorla, yahut da ben farkında olmadan oraya girmiş, yerleşmiş bulunuyorlar Onları çıkarmak benim gibi bir zayıfın yapamayacağı şeydir... Bu şekilde sevdiklerim hayatla üç dört kişiden ibarettir. Hazin bir itiraf ama içlerinde hiçbirinden de vefa görmedim...</span></p>

  <p><span style="line-height:107%">Son zamanlarda bunların arasına yegâne kadın olarak sen karttır inanır mısın? Hepsinin önüne geçtin... Seni çok kızdırdım, çok sukut-ı hayale uğrattım, beni de herkes gibi gördün. Bütün kabahatlerin yalnız bende olduğunu itiraf ederim. Sana bir kara arkadaşı gözünden başka gözle baktım. Münasebetimizin istikametini değiştirmek istedim… O zaman... O zaman seni kaybettim...</span></p>

  <p><span style="line-height:107%">Senin yokluğunun ne müthiş olduğunu seni kaybedince anladım kızım… Anladım ama!..</span></p>

  <p><span style="line-height:107%">Hayatta fikirler çok büyük, kafalar çok küçük.. İnsanların kafaları sızın içinizi dolduran şeyleri istiap edemeyecek kadar mini mini.. Ben seni derin, muğlak gördüm. Beni anlayacak kadar derin… Ama... Kendim o kadar basitleştim ki sen bile -bu belki benim hüsn-i zannımdır, belki sen bana ait en ufak bir hisle dahi musab olmamışındır- şaşırdın bana. – Sen de herkes gibisin!... dedin. Değilim… Değilim yavrum… Ben herkes gibi değilim… Ben herkes gibi olsaydım… Bu vaziyette sana mektup yazabilir miydim? Sen herkes gibi olsaydın benim mektubumu okur muydun?</span></p>

  <p><span style="line-height:107%">Korkarım ki sen de herkesin hissettiği saçma infiallerle bana çok kızdın... Fakat bunu yapmayacak kadar büyük olduğunu da iyi bildiğim için kendimi teselli ediyorum...</span></p>

  <p><span style="line-height:107%">(Buraya kadar yazdıklarımı okudum, saçmaladığımı gördüm. Ama bu, itiyadım olan muvazenesizliklerimin hayatımda gösteremediğim için yazılarımdaki tezahürlerinden ibarettir. Affedeceğini tahmin ediyorum.)</span></p>

  <p><span style="line-height:107%">Herkesin uyduğu infialler, herkesi bağlayan tahassüsler, zümrenin fevkine çıkmak isteyenlerin, çıkacak kabiliyette yaratılmış olanların sükut edemeyeceği bir halettir. Sen ki bundan birisisin kızım, niçin böyle yaparsın?</span></p>

  <p><span style="line-height:107%">Mantık inhinaları yaparak sonunda kendimi müdafaa neticesine varacağımı tahmin ediyorsun değil mi?...</span></p>

  <p><span style="line-height:107%">Ah... Halbuki öyle değil... Ben sına diyorum ki: Ne sen, ne ben diğerleri kadar düz düşünecek insanlar değiliz Bunun, kendimize hâiz olmadığımız kıymetleri izafe etmekte olabileceğini unutmayarak soylu yorum Ne sen, ne ben herkes gibi olamayız....</span></p>

  <p><span style="line-height:107%">Sen orada zahiri arzularını tatmin edecek bir muhittesin, kendi nefsine de benim aleyhimde telakkilerde bulundun, onun için hissetmezsin. Lakin ben sensizliğin benim için ne berbat, ne gayrı kabili tahammül olduğunu feci surette hissediyorum.</span></p>

  <p><span style="line-height:107%">Yarım saat kadar beraber oturmak, içimi bütün coşkunluklarıydı sana dökmek için en büyük çılgınlıkları da yapabileceğim...</span></p>

  <p><span style="line-height:107%">İnsanlardan takarrüp ettiğim, insanların suratına tükürdüğüm zamanlarda, onların fevkine çıkan sana o kadar muhtacım ki!... Birbirlerine bu kadar yakın kimselerin buluşması enderdir. Biz tesadüfün bu lütfunu tekmelemeyecek kadar zekâ gösterelim... Ne dersin?</span></p>

  <p style="text-align: center;"><span style="font-family: 'Segoe UI Symbol', sans-serif; line-height: 107%;">♦♦♦</span></p>

  <p><span style=" line-height: 107%;">Birkaç arkadaştan Darülfünun'a devam ettiğini öğrendim… Sen deli misin? Mektep insanların tabii istidatlarını öldürmek için yegâne vasıtadır.. Lise tahsili bu fiil-i katlı ikmal edemedi diye başka mekteplere girilir mi?.. Bu senin için, feyezan halindeki nehirleri yataklarında cereyana cebretmeye benzer; ki imkanı yoktur.. Sana kehanetfurûşâne söyleyeyim:</span></p>

  <p><span style="line-height:107%">Sen Darülfünun’da okuyamazsın… Okuyamayacak kadar serserisin... Bilhassa hayatı bu kadarcık olsun gördükten sonra yeknesak mesai seni boğar. Sana karmakarışık bir iş, sana düz olmayan bir hayat lazımdır. Korkarım ki bunları çok geç anlayacaksın.</span></p>

  <p><span style="line-height:107%">Hayatımızı normal insanlarınki gibi intizam ve kayıtlara tâbi kılman ne kadar istesek muvaffak olamayız. Ne kadar uğraşsak -birinin dediği gibi- su akar... değirmen döner...</span></p>

  <p><span style="line-height:107%">Sana yalvarıyorum yavrum... Ve açıkça, terbiyesizce söylüyorum... Ben senden vücutlarımızın değil kafalarımızın birleşmesini istiyorum... Ötekini arzu etmek münasebetsizdir. Çünkü ne sen bana sadık kalırsın, ne ben sana... Hayat... ki yegâne zevki değişikliktedir, bir kişiye bağlanmak ancak aptalların işidir ve ben, beni aldatmayacak kadar alelade bir kadına tahammül edemem. Aldatmasına da cemiyetin henüz kıramadığımız kayıtları ile hayvani insiyaklarımız müsaade etmez... Şu halde aşk, zamanımızda biraz kafasını işletmiş olanların yapamayacakları şeydir...</span></p>

  <p><span style="line-height:107%">Ben bunları ancak şimdi söyleyebiliyorum. Senden başkasına da söyleyemem, bilirim ki başkaları orijinalite göstermek için garabet ve ahlaksızlık yapıyor diyeceklerdir... Sen böyle düşünmezsin değil mi?</span></p>

  <p><span style="line-height:107%">Yine: tekrar ediyorum: Kafalarımızı birleştirelim, bu şekilde kâinatla daha güzel alay edeceğiz...</span></p>

  <p><span style="line-height:107%">Çünkü dünya... alay etmekten başka bir şeye yaramaz...</span></p>

  <p><span style="line-height:107%">Ne olur bu mektubumu aldıktan sonra, bir kâğıda, hatta bir posta kartına okudum diye yaz ve imzanı atarak postaya ver. Sana daha uzun şeyler yazayım.</span></p>

  <p><span style="line-height:107%">Boğuluyorum... Ah boğuluyorum. Allah aşkına bana yazmak imkânını ver. Güzel ve afacan gözlerinden öperim cicim...</span></p>

  <p style="text-align: center;"><span style="line-height:107%;font-family: &quot;Segoe UI Symbol&quot;,&quot;sans-serif&quot;;mso-bidi-font-family:&quot;Segoe UI Symbol&quot;">♦♦♦</span></p>

  <p><span style="line-height:107%">O arkadaşımın bulunduğu yerden ayrıldım. Bir müddet sonra akıllı olduklarını iddia eden insanların o arkadaşımı deli diye bir yere kapattıklarını duydum...</span></p>

  <p style="text-align: right;"><span style="line-height: 34px;">25 Şubat 1928</span></p>

  <p style="text-align: right;"><span style="line-height: 34px;">Sabahattin Ali, <i>Irmak Dergisi</i>, 15 Mayıs 1928</span><br /></p><!--EndFragment-->
</body>
</html>
