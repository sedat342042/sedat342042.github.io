<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <!--StartFragment-->

  <h1 id="sigil_toc_id_7" style="text-align: center;"><i><span style="line-height:107%"><b>Cinayetten Sonra Çakıcı’nın İlk İltica Ettiği Köy</b></span></i></h1>

  <p><span style=" line-height: 107%;"><br /></span></p>

  <p><span style=" line-height: 107%;">İkinci Abdülhamit'in, artık en ezalı zulümlere başladığı bir zamanda Ödemiş'te patlayan bu tüfeğin bu saltanatla eğlenecek bir ses olduğunu kim tahmin edebilirdi? Çakırcalı ilk kurşununun sesiyle beraber isyan sesini de yükseltmiş ve bir daha diri olarak ele geçmemeye ahd etmişti.</span></p>

  <p><span style="line-height:107%">Bu on altı yaşındaki cesur zeybek, Abdullah Efe'yi vurduktan sonra iltica ettiği incirlikten deli ve mecnun gibi kaçmamıştı Bilakis incirlik içindeki yolun nihayetinde, takip edilip edilmediğini anlamak için bir hayli beklemişti. Bu ilk atılış kendisinde pek tabii olarak bir halecan husule getiriyordu. Rüzgârdan birbirine vuran dalların çıkarmış olduğu sesler kulağına kendisini takip etmek isteyen ayak gürültüleri gibi geliyor, karanlıkta, her ne sebeple görülen bir hayal, nazarında bir ordu kadar büyüyordu.</span></p>

  <p><span style="line-height:107%">Fakat ne de olsa Çakırcalı diri teslim olmayacak, kendisini kolay kolay bir bonmarşe oyuncağı gibi kırk paralık bir kurşundan korkarak teslim etmeyecekti. Bu beklemesinin sebebi de bu azmini göstermek, karşısına gelecek kuvvetlerin, cesur kolları altında erimeye mahkûm kalacaklarını anlatmaktı. Filhakika efenin ölüsü başına kaymakam, müddeiumumi, jandarma yüzbaşısı dikilmişlerdi. Abdülhamit saltanatının, para ile elde ettikleri mansıplarına yerleşen bu insanlar, devlet ve millet işini hususi bir ticaret suretinde telakki etmeleri yüzünden daha ileriye gitmek istemiyorlar, kaymakamın:</span></p>

  <p><span style="line-height:107%">— Katili takip edelim... sözüne,</span></p>

  <p><span style="line-height:107%">_ Evet, diyen müddeiumumi, jandarma yüzbaşısının mani olarak gösterdiği karanlığı ileriye sürerek,</span></p>

  <p><span style="line-height:107%">— Yüzbaşı ağa haklıdır. Sabah olsun, hayır olsun, cevabın, veriyordu.</span></p>

  <p><span style="line-height:107%">Kaymakam da:</span></p>

  <p><span style="line-height:107%">— Sabah olduktan sonra habisin başı üstünde padişahın keskin kılıcı adaletini gösterir, tesellisiyle kararı kabul etmekte gecikmiyordu.</span></p>

  <p><span style="line-height:107%">Çakırcalı uzun müddet beyhude yere beklemişti. Ne gelen vardı, ne de giden...</span></p>

  <p><span style="line-height:107%">Gecenin bütün karanlığıyla hükümran olduğu bu yerde, ne yapması lazım geldiğini düşünüyordu. Artık babasından miras çetenin başına geçmek lazımdı. Fakat çete efradı o kadar dağınık bir surette bulunuyorlardı ki, bunları tekrar bir araya getirme: için günlerce uğraşmak, çalışmak lazımdı.</span></p>

  <p><span style="line-height:107%">Bütün bu uzun günler, belki kendisini takip edecek olan hükümet kuvvetlerine yalnız başına karşı gelmek mecburiyetini verecekti.</span></p>

  <p><span style="line-height:107%">Şimdi İzmir'e beraber gittiği ve oradan yine beraberce avdet ettiği arkadaşlarını yanından savdığına pişman olmuştu. Kırda bayırda tek başına, babasından miras kalan martine ve İzmir'den satın alarak getirdiği revolvere istinat ederek kalmıştı. Bir müddet gümüşlü silahına hakti. Bu süslü martine bütün canıyla sarıldı. Hayatta kendisini himaye edecek yegane ve tek bir sevgili olmak üzere bunu buluyordu.</span></p>

  <p><span style="line-height:107%">İncirlik içinde de fazla bekleyemezdi. Burayı yavaş, sakın adımlarla terk ederek dağa doğru yollanmaya başladı. Nereye gidecekti?</span></p>

  <p><span style="line-height:107%">Zihninde tanıdık isimler birer panorama gibi geçmekte idi. Fakat her isme itaat ile iltica etmek, belki efenin akrabalarının bir hışmına uğramak olmayacak mıydı? Efenin almak suretiyle onunla akraba olmuş olan amcasının oğlu Kamalı Efe’ye gitmek vahim bir Akıbet tevlid etmez miydi?</span></p>

  <p><span style="line-height:107%">Bulun bu düşüncelerle sabaha kadar durmaksızın yürüdü. Sabaha karşı, alacakaranlık bir zamanda, beş on evden müteşekkil küçük bir köyün önüne gelmişti. Babasının hayatla iken burada hürmetle muamele ettiği bir zeybek vardı. Ahmet Efe. Bu ete İzmir hükümet konağını Kısan ve Vali Naşit Paşa’yı, vali odacından harem dairesine atlatan yedi zeybekten birisi idi.</span></p>

  <p><span style="line-height:107%">Kendisinin de anlayamadığı bir kuvvetin tesiri altında ayakları efenin kapısına doğru gidiyordu. Tüfeğin kundağıyla kapıya hafifçe ve hürmetle vurdu. İçeriden genç, narin bir kız sesi işitildi:</span></p>

  <p><span style="line-height:107%">— Kim o?</span></p>

  <p><span style="line-height:107%">— Efe orada mı?</span></p>

  <p><span style="line-height:107%">Kız bu söze cevap vermemişti. Aradan bir iki dakika geçer geçmez, elinde martini, heybetle dışarıya fırlayan efe, martinili genci görünce hayretle yüzüne bakmıştı. Simayı tanımak istiyor, takat bir turlu toplayamıyordu.</span></p>

  <p><span style="line-height:107%">Çakırcalı muti bir evlat gibi:</span></p>

  <p><span style="line-height:107%">— Efe elini öpeyim dedi. Efe bilmediği veya tanıyamadığı bu gence öpmek için elini uzatmakta bir mahzur görmemişti.</span></p>

  <p><span style="line-height:107%">— Op evlat... Amma da yaman zeybek olmuşsun ha! Sen kimin eniğisin?</span></p>

  <p><span style="line-height:107%">— Çakırcalı'nın...</span></p>

  <p><span style="line-height:107%">Efenin gözlen hayretle açıldı.</span></p>

  <p><span style="line-height:107%">Cesur Çakırcalı'nın ölümüne onun kadar acıyan hiç kimse olmamıştı. Artık dakikalarca bu gürbüz delikanlıyı tetkik ediyor, elindeki martini ile heybetli bir arslana benzeyen bu gence bakmakla doyamıyordu.</span></p>

  <p><span style="line-height:107%">— Haydi içeri gir.</span></p>

  <p><span style="line-height:107%">Şimdi içeriye girmişler, ocağın kenarına yerleşmişlerdi. Efenin arışın güzel kızı Ayşe de çoktan kahve cezvelerini ocağa sürmüştü.</span></p>

  <p><span style="line-height:107%">— Anlat bakalım oğul ne oldu? Baban rahmetli çok yavuzdu.</span></p>

  <p><span style="line-height:107%">— Hiç, babamın kanını aldım.</span></p>

  <p><span style="line-height:107%">Elenin hayreti daha ziyadeleşmişti. Zihninde Çakırcalı'nın yaşını hesap ediyor, onu bir türlü on beşten yukarı çıkaramıyordu.</span></p>

  <p><span style="line-height:107%">— Ulen enik, kaç yaşındasın?</span></p>

  <p><span style="line-height:107%">— On altı.</span></p>

  <p><span style="line-height:107%">— Bakındı ha... Amma da yaman zeybek oluvericen!</span></p>

  <p><span style="line-height:107%">Artık tam bir yarenlik başlamıştı. Çakırcalı bütün macerasını en ince teferruatına kadar anlatıyordu. Şair değildi. Fakat hayatın kendisine reva gördüğü zulüm ve gadirler altında inceldikçe incelen hassas ruhundan kopan ve taşan kelimeler en kuvvetli bir şairin kaleminden çıkmış kadar ahenktar oluyorlar, kendisini dinleyenleri onunla beraber dertler ve kederler içinde bırakıyorlardı. Babası vurulduktan sonra o neler görmemişti?</span></p>

  <p><span style="line-height:107%">Basılan evinde, dipçiklerle dövülen kadınlar arasından cebren alınmış, kazada kaymakamın huzuruna çıkarılmış ve sonra bigünah bir masum olduğu halde atıldığı hapishanede, korkar ümidiyle günlerce dövülmüştü. Aç ve biilaç, ekmeğe muhtaç anasının evinden, vergi için son tencere bile alınmış, hatta o gün yemek pişirmek için komşudan bir tencere tedarik etmek mecburiyeti hâsıl olmuştu. Çakırcalı lakabı, onun alnına yazılmış bir mahkûmiyet levhası idi. Onun oğlu değil mi, dövülmeye, sürülmeye, elinde avucunda ne varsa hepsi gasp edilmeye müstehaktı. Bütün bu vahşetler karşısında ona derdini anlatacak, sözünü dinletecek tek bir kapı bile açık bırakılmamıştı. İki şerait karşısında bir fert ne yapardı? Ya âciz inleye inleye ölürdü veyahut da taşan bir su gibi akmasına mâni setleri yıkar geçerdi. Çakırcalı'nın oğlu acz ile ağlayarak ölmeye nasıl tahammül edebilirdi? Böyle bir hâl babasının şanlı destanlarını yok etmek, yakmak demek olmayacak mıydı? Ve:</span></p>

  <p><span style="line-height:107%">— İşte bütün bunlar karşısında, babamın kanını, onunla beraber hakkımı aradım. Evvela Allah’ıma, sonra da silahıma sarılarak ilk kurşunu attım ve vurdum.</span></p>

  <p><span style="line-height:107%">Sarı Ayşe Çakırcalı’nın anlattığı bu hikâyeyi, efeden daha ziyade bir alâka ile dinliyor, bu cesur delikanlıya gözlerini dikmiş olduğu halde, yiyecekmiş gibi bakıyordu.</span></p>

  <p><span style="line-height:107%">Çakırcalı asabi ve müteheyyiçti. Genç yaşında başına gelen felaketleri, ilk katil olduğu gecenin sabahı hatırlamak ve sonra kendisine çizeceği yeni hayat programını henüz hazırlamamış bulunmak, bütün bunlar, onu asabi ve hırçın kılmıştı.</span></p>

  <p><span style="line-height:107%">Anasını da düşünüyordu. Sağ ve salim olduğunu ona bildirmek kendisini çılgınca seven bu valideyi de azaptan kurtarmak lazımdı.</span></p>

  <p><span style=" line-height: 107%;">Efe, dedi. Anama nasıl haber iletsek. Efe düşünmeden cevap vadi:</span></p>

  <p><span style="line-height:107%">— Biraz sonra Ayşe'yi göndeririz anlatır. Benim yanımda olduğunu söyler.</span></p>

  <p><span style="line-height:107%">Şimdi ezici bir sükûnet hâsıl olmuştu. Kimse görüşmüyor fakat herkes düşünüyordu. Herkes dimağında. Aydın dağlarında akisler husûle getirecek yeni bir çetenin nasıl teşkil edilmesi lazım geldiğim kararlaştırmak istiyordu. Bu düşünceye Ayşe bile karışmış, o da genç dimağında birtakım programlar çizmeye başlamıştı. Hatta birçok arkadaş isimleri de veriyordu.</span></p>

  <p><span style="line-height:107%">Efe söze karışmamış ve Ayşe'yi susturmamış olsaydı, yüzlerce isimden müteşekkil muazzam bir çete listesi hazırlayıverecekti Fakat ah bu:</span></p>

  <p><span style="line-height:107%">— Sen işine bak, kahve pişir! ihtarı Ayşe'yi, ancak ve ancak bu ihtar susturabilmişti.</span></p>

  <p><span style="line-height:107%">Ayran, yoğurt, yumurta, süt, yağ da ortaya konmuştu. Çakıcı bunları gördükten sonra açlığını anlayabilmişti.</span></p>

  <p><span style="line-height:107%">Efe ile beraber, iştahlı bir yemeğe başladıkları zaman, Ayşe de oğlunun sıhhat haberini vermek üzere, Çakıcı'nın anasına doğru yollanmıştı. Yalnız ayrılırken başı gayri ihtiyari geriye dönüyor, onu arıyor, bu cesur zeybeği bir daha, bir daha görmek istiyordu.</span></p>

  <p><span style="line-height:107%">Nedense Çakıcı'nın gözleri de kendisini takip etmekten vazgeçememişti. Fakat efeliğin şanından olmayan kadına yan gözle bakmak düşüncesi, bu gözlere zorlukla mihverini tebdil ettirtebilmişti.</span></p>

  <p><span style="line-height:107%">Ayşe gittikten sonra, ortalığı sakin bulan efe söze başladı.</span></p>

  <p><span style="line-height:107%">— İnci artık çetenin başına geçmelisin. Biraz acemilik olur ama, ben senin yanına yavuz, akıllı birisini koyarım. Babanın yetiştirmelerinden Hacı fena değildir. Onun sözünü dinler, isim senin de olsa, yine onun dediklerinden dışarıya çıkmazsın. Çok kişi ile gezmeye bakma.. Uygun, kafası denk on iki kişi kâfidir. Hele bugün biraz rahat et. Merak etme... Senin buraya geldiğini bilseler bile, benim buraya kim yanaşabilir? Çekinme, kale içindesin, rahat uyukla... Ben senin işini düzeltiverir, yoluna koyuveririm.</span></p>

  <p><span style="line-height:107%">Çakıcı dinliyor, efe de mütemadiyen anlatıyordu. Uykusuzluk, asabiyet ve yorgunluk bu acemi gencin gözlerini kapatmaya başlamıştı. Bir damla uyku, güya kendisine yeni bir hayat, yeni bir kuvvet verecek gibiydi. Gayri ihtiyari, kendisinden geçmiş bir halde, olduğu yere kıvrılıverdi.</span></p>

  <p><span style="line-height:107%">Efe üstüne kapıyı kapatıp dışarıya çıkmıştı. Bu küçük köyün etrafına topladığı genç kızanlar ile görüşüyor, eski bir tecrübekâr sıfatıyla, bazen söylenen fikirleri red ediyor, bazen de makul gördüğü sözleri kabul ediyordu. Nihayet elinde martini ile oynayan iri gürbüz bir delikanlıya döndü:</span></p>

  <p><span style="line-height:107%">— Çoban Mehmet, dedi. Ben gelinceye kadar eniği yalnız bırakma... İçeriye de girme, kapının önünde bekle. Bir kılına hata gelirse, dime başına geleceklere...</span></p>

  <p><span style="line-height:107%">— Merak etme Efe... Ve sonra diğerine dönerek:</span></p>

  <p><span style="line-height:107%">— Hüseyin atımı hazırlayıver, dedi.</span></p>

  <p><span style="line-height:107%">Beş dakika sonra atı ayağına getirilmişti</span></p>

  <p><span style="line-height:107%">— Şimdilik allahaısmarladık, dedi ve gitti.</span></p>

  <p><span style="line-height:107%">Efe nereye gidiyordu? Ne yapacaktı? Bu hususta hiç kimseye bir şey söylememişti.</span></p>

  <p><span style="line-height:107%">Bu boş köyde saatler her günkü gibi sıkıcı ve vurmaları çınlayarak geçiyor, Çakırcalı ise bir türlü uyuyamıyordu.</span></p>

  <p><span style="line-height:107%">Vakit de akşama gelmişti. Ayşe ter içinde bıraktığı atıyla, kapının önüne gelmiş ve orada beklemekte olan Çoban Mehmet'e.</span></p>

  <p><span style="line-height:107%">— Babam evde mi? diye sormuştu.</span></p>

  <p><span style="line-height:107%">— Hayır!</span></p>

  <p><span style="line-height:107%">— Nereye gitti?</span></p>

  <p><span style="line-height:107%">— Bilmem.</span></p>

  <p><span style="line-height:107%">— Ya misafir?</span></p>

  <p><span style="line-height:107%">— İçeride uyuyor.</span></p>

  <p><span style="line-height:107%">Sessizce kapıyı açıp içeriye girdi. Çakıcı hâlâ kıvrıldığı yerde yatıyor, uyukluyordu. Uyandığı zaman kahve pişirmesine yardımı olsun diye ocağa bir-iki ateş attı. Gözünü delikanlıya dikmiş olduğu halde beklemeye başladı.</span></p>

  <p><span style="line-height:107%">Ayşe bu sırada fikrinden neler geçiriyordu? Bunu kim tahmin edebilirdi?</span></p><!--EndFragment-->
</body>
</html>
