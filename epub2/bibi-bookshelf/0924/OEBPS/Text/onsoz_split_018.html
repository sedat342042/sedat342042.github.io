<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_16">4.1. Luther’in Türk Savaşlarına Karşı Çıktığı Dönemler</h1>

    <p class="normal">Toplumsal yaşamda gün geçtikçe değer ve önem kazandığı ilk on yıllık süreçte Luther, Türk savaşlarını farklı bir perspektiften değerlendirmektedir. 1518 yılına kadar kendisini sadece dinsel görevlerine adayan Luther, dünyevi ve ulusal konular hakkında fikir yürütmemekte ve vakit ayırmamaktadır. Ancak 95 maddelik tezini ilan etmesiyle kısa bir sürede toplum içerisindeki konumu değişir. Bu olaydan sonra toplumsal sorumlulukları arttığı gibi, toplumun da kendisinden beklentileri artar ve değişir. Bu yeni sorumluluklar çerçevesinde toplumun taleplerini karşılama çabası içerisine girer ve toplumun beklentisi doğrultusunda toplumsal sorunlarla ilgili fikir yürütür ve bunları beyan eder. Luther bu bağlamda öncelikle Alman toplumunun zaaflarıyla mücadele etme gereksinimi duyar. Bunların başında ise Almanların içkiye olan düşkünlükleri gelmektedir. 1518 yılının sonlarında Spalatin’e cevap niteliğinde yazmış olduğu yazısında Türk savaşları hakkındaki ilk yorumunu yapar. Spalatin kendisine, açgözlülükten dolayı değil de, inançtan dolayı girişilen bir Türk savaşının yapılması halinde İncil’e göre haklı kılınıp kılınamayacağı sorusunu yöneltir. Türk savaşı hususuna olumsuz yaklaşan Luther, bunun dışındaki konulara daha fazla ehemmiyet vermektedir. “Vatikan ve önemli yandaşlarının ‘Türklere karşı Haçlı Seferi’ fikrine katılmayan ve ‘papalığın Türklerden daha berbat’ olduğunu” ileri sürmesi neticesinde 1518 yılında aforoz edilmek ile tehdit edilir<a class="calibre4" href="../Text/onsoz_split_133.html#footnote-747-103" id="footnote-747-103-backlink">[103]</a>. Zaten Papa ve endüljans konusuna savaş açmış olan Luther için, bu olumsuzluklarla mücadele birinci sırada yer almaktadır. Diğer sorunların tümünü arka plana iter. Luther için teolojik konular mühim olduğundan, öncelikle Hristiyanların kendilerini dinsel anlamda eğitmeleri gerektiğini düşünür ve bu nedenden ötürü Türk savaşını tasvip etmez. Ona göre Türkler sıradan düşmanlar değildir. Tanrı, Türkleri, Hristiyanları cezalandırmak ve eğitmek için göndermiştir. Luther’e göre Vatikan’ın Türk savaşını desteklemesi asıl günahlarının ortaya çıkmasını engellemek ve dikkatleri dağıtmak içindir. Luther zaman geçtikçe Papa’ya karşı daha da düşman kesilerek, onun dünyadaki tüm kötülüklerin ana kaynağı olduğunu ileri sürer. Ona göre içerdeki asıl düşman Papa’dır. Ayrıca Türk savaşlarının finanse edilebilmesi için halkın Papa tarafından istismar edileceğine inanan Luther, Onun bu uğurda toplatacağı vergileri daha fazla para elde etmek ve Vatikan’da gösterişli bir hayat sürmek için kullanacağından şüphe duymamaktadır, tıpkı öncesinde endüljans konusunda olduğu gibi. Luther halkın eskiden olduğu gibi sömürüleceğinden ve kandırılacağından emindir<a class="calibre4" href="../Text/onsoz_split_133.html#footnote-747-104" id="footnote-747-104-backlink">[104]</a>. Hristiyan dünyasının Türklere karşı savaşmasını onaylamamasının bir diğer temel sebebi ise teoloji kaynaklıdır. Din savaşı ona göre, dünyevi silahlarla değil, ruhani silahlarla yapılmalıdır. Hristiyan ordusu düşüncesine karşı çıkışı, İsa’nın öğretisiyle tezat teşkil etmesinden kaynaklanmaktadır. İsa’nın öğretisi doğrultusunda düşmana karşı savaşmamak, kavga etmemek ve intikam almamak gerekir. Diğer bir deyişle, İsa’nın düşmanlarına karşı savaşmak yerinde değildir<a class="calibre4" href="../Text/onsoz_split_133.html#footnote-747-105" id="footnote-747-105-backlink">[105]</a>. Üstelik böyle bir orduda Papa ve Piskoposlar kendi görevlerini yerine getireceklerine, insanları bir de savaşa sürükleyeceklerdir. Papa’nın ve Piskoposun asıl vazifesi, Tanrı’nın kelamı ve dua ile Şeytan’a karşı savaşmakdır. Kılıç ile kandan ve candan olana karşı savaşmak onlara emredilmemiş, tam aksine yasaklanmıştır<a class="calibre4" href="../Text/onsoz_split_133.html#footnote-747-106" id="footnote-747-106-backlink">[106]</a>. “İsa dünyaya insanları mutlu etmek için gelmiştir, öldürmek için değil”<a class="calibre4" href="../Text/onsoz_split_133.html#footnote-747-107" id="footnote-747-107-backlink">[107]</a>. Söylediklerinin doğruluğunu vurgulamak için tarihî gerçeklere başvurur ve bununla ilgili örnekler verir. Verdiği örneklerden biri Pavia Muharebesidir. Kral I. Fransuva’nın (Franz) yenilmesinin ve esir düşmesinin<a class="calibre4" href="../Text/onsoz_split_133.html#footnote-747-108" id="footnote-747-108-backlink">[108]</a> tek sebebi, yanında Papa ve yandaşlarının olmasıdır. Diğer bir örnek ise Varna’da Piskoposlarıyla birlikte Türkler tarafından mağlubiyete uğratılan Kral III. Vladislas (Ladislaus)’dır<a class="calibre4" href="../Text/onsoz_split_133.html#footnote-747-109" id="footnote-747-109-backlink">[109]</a>. Luther bu konudaki örneklerini sürdürerek Papa ve yandaşlarını mağlubiyetlerden dolayı sorumlu tutmakta ve düşüncesini yaymaya çalışmaktadır. Ona göre Papa ve Piskoposların esas görevi insanları duaya yönlendirmekdir. Savaşa ilişkin açık bir kapı bırakan Luther, savaş gerçeğini tüm bu söylemlerine rağmen tamamen red etmez ve “barışı komşum istediği sürece sağlayabilirim” sözleriyle dinsel temeller içerisine yerleştirmeye çalışır<a class="calibre4" href="../Text/onsoz_split_133.html#footnote-747-110" id="footnote-747-110-backlink">[110]</a>. Ancak İncil’e dayanarak savaşla ilgili bir konunun altını çizer ve savaşı başlatacak olan ilk taaruzu kesinlikle red eder. İster Türk olsun, ister Hristiyan, “savaş başlatan taraf haksızdır”<a class="calibre4" href="../Text/onsoz_split_133.html#footnote-747-111" id="footnote-747-111-backlink">[111]</a>. Luther’e göre sadece meşru müdafaa bir savaşı haklı kılmaktadır. O, savunma amaçlı, dolayısıyla zorunlu olarak yapılan savaşların dışında, savaşa neden olacak hiçbir gerekçeyi kabul etmez. Burada ilginç olan Luther’in Türklere karşı bir savaşı neden onaylamadığı sorusudur. Oysaki Sultan Süleyman’nın hükümdar olduğu o dönemlerde (1520-1566) Türk tehdidi Batı Dünyası ve özellikle de Almanlar için bambaşka bir boyut kazanmıştır. 1521 ve 1522 bu tehlikenin ilk sinyallerinin verildiği yıllardır. Belgrad ve Rodos’un fethedildiği bu dönemlerde Alman toplumunda, Türk tehdidine karşı takınılması gereken tutum ile ilgili bir kararsızlık belirmiş ve tartışma konusu olmuştur. Yüzyıllardır var olan Türk korkusunun yanı sıra, “Türk ümidi” olarak adlandırılan yeni bir kavram ortaya çıkmış ve beraberinde yeni sorunları gündeme taşımıştır<a class="calibre4" href="../Text/onsoz_split_133.html#footnote-747-112" id="footnote-747-112-backlink">[112]</a>. Bu yeni kavramın oluşumu ise Osmanlı İmparatorluğu’nun Alman toplumundaki bazı grupları etkilemesiyle belirmiştir. Türklerin farklı dinden olanlara hoşgörülü olmaları, başta Avrupa’da dönem dönem çeşitli eziyetlere maruz kalan Yahudileri etkilemiş ve özellikle Fatih Sultan Mehmed zamanında kitleler halinde Osmanlı İmparatorluğu’na göç etmelerine neden olmuştur. Bunun dışında Osmanlı İmparatorluğu sınırına yakın olan ülkelerde Hristiyan hükümdarlarına rağmen sıkıntı içinde yaşayan insanlar, sosyal iyileşme getirir beklentisiyle Osmanlılara sıcak bakmışlardır. Brenner daha da ileri giderek bu tutumun özellikle baskıcı yönetimlerden ve ağır vergilerden bunalmış çiftçilerde görüldüğünü ileri sürmektedir. Ona göre Türklerin hâkimiyeti altına giren bölgelerde uygulanan adil düzenlemeler Almanya’da zor koşullarda yaşayanlar tarafından duyulmuş ve bu da Türklere karşı olumlu bakışı özendirmiştir<a class="calibre4" href="../Text/onsoz_split_133.html#footnote-747-113" id="footnote-747-113-backlink">[113]</a>. Kimi meslek grupları da Osmanlı’nın gelmesi halinde kendilerini bekleyen muhtemel imkânlardan dolayı ümide kapılmışlardır. Bunların arasında başta orduya hizmet eden ancak Batı Dünyasında zaman zaman büyücülükle itham edilen topçular yer almaktaydı. Ayrıca zanaatçılar, sanatçılar, madenciler, teknisyenler ve benzeri meslek grupları da Türklere yakınlık duymuşlardır. Sonunda Türklerin zafer elde edeceğini düşünen bu insanlar, Türkler onları ele geçirmeden, güçlü olanın tarafına geçmeyi yeğlemişlerdir<a class="calibre4" href="../Text/onsoz_split_133.html#footnote-747-114" id="footnote-747-114-backlink">[114]</a>. Bu mantaliteden de anlaşılmaktadır ki, “Türk ümidi” kavramı “Türk korkusu”nun bir sonucu ve ürünü olarak ortaya çıkmıştır. Türk hükümdarlığı altında yaşamanın, toplumsal yaşantının iyileştirilmesine yönelik katkıları olabilir mi sorusunun, halk arasında tartışılmaya başlandığı bu dönemde<a class="calibre4" href="../Text/onsoz_split_133.html#footnote-747-115" id="footnote-747-115-backlink">[115]</a>, hükümdarlar daha da katı bir tutum sergileyerek toplumda baş gösteren sempatiyi bastırmanın yollarını aramaya ve propagandanın dozunu arttırmaya devam ederler. Toplumda beliren bu yeni olgu dolayısıyla hükümdarlar artık Türkleri sadece din düşmanı olarak görmemekte, aynı zamanda toplumsal düzeni tehdit eden siyasi düşman olarak da kabul etmektedirler. Luther’de böyle düşündüğünden, konuyla ilgili görüşlerini beyan eder ve insanları uyarma ihtiyacı duyar. Türklerin hükümdarlığını tercih etmeye meyilli olanlara, bu tutumlarından dolayı Tanrı’nın karşısına günahkâr olarak çıkacaklarını hatırlatır ve insanların vicdanlarına seslenir. Çünkü kendi rızasıyla Türklerin safına geçenler, hükümdarlarına ihanet etmiş sayılırlar. Ayrıca Türklerin saf değiştirenlere şüpheyle bakmalarından ve güven duymamalarından dolayı<a class="calibre4" href="../Text/onsoz_split_133.html#footnote-747-116" id="footnote-747-116-backlink">[116]</a> bunların esaret ve ölüm ile karşı karşıya kaldıklarını belirtir.</p>

    <p class="normal">Luther’in tüm bunlara rağmen, niçin hemen savaş taraftarı olmadığı konusunun sebebi ise Hristiyan dünyasının en büyük düşmanı olarak Papa’yı sorumlu tutmasından kaynaklanmaktadır. Haydutça tutumlarıyla Papa, ona uyum sağlayan Kayzer ve asiller öylesine zavallıdırlar ki, Türklere karşı herhangi bir başarı elde etmeleri söz konusu olamaz<a class="calibre4" href="../Text/onsoz_split_133.html#footnote-747-117" id="footnote-747-117-backlink">[117]</a>.</p>

    <p class="normal">Luther 1522 yılında bu düşüncelerini bir yazıyla dile getirir: (...) Türk ne gibi bir kötülük yapıyor ki? Ülkeyi ele geçirip geçiçi bir süre yönetiyor. Aynı şeyi Papa’dan dolayı da çekmek zorundayız. Üstelik Papa ruhumuza ve bedenimize eziyet ediyor, Türk ise bunu yapmıyor. Üstelik Türkler kimseyi din değiştirmeye zorlamıyor...<a class="calibre4" href="../Text/onsoz_split_133.html#footnote-747-118" id="footnote-747-118-backlink">[118]</a>. Her iki durumda Papa (Türklerden) daha fenadır, dünyevi değerleri çaldığı gibi ruhları da öldürmektedir, öyle ki Papa hükümdarlığında ruh ve bedene muamele, “Türklere oranla on kez daha kötüdür”<a class="calibre4" href="../Text/onsoz_split_133.html#footnote-747-119" id="footnote-747-119-backlink">[119]</a>.</p>

    <p class="normal">1524 yılına ait, benzer ifadelere yer verdiği ve tüm Hristiyanlara seslendiği yazısında, Türklerin kendi ülkesindeki prenslerden “on kat daha akıllı ve dindar” olduğunu söyleyerek, bu “budalaların” Türklere karşı herhangi bir başarı elde edemeyeceklerini ifade eder<a class="calibre4" href="../Text/onsoz_split_133.html#footnote-747-120" id="footnote-747-120-backlink">[120]</a>. Burada yine eleştirilen Papa’nın yanında yer alan ve bundan dolayı Luther tarafından zavallı olarak nitelendirilen prensliklerdir<a class="calibre4" href="../Text/onsoz_split_133.html#footnote-747-121" id="footnote-747-121-backlink">[121]</a>. Bu söylemleri tamamlayan bir başka ifade ise, Papa ve yandaşlarının esas Türkler olduğu yönündedir. Burada da eleştirinin odağında Vatikan bulunur ve dolaylı olarak Türklerin dahi, Papa ve yandaşları kadar kötü olmadığı anlamı ortaya çıkar. Hristiyanlığın gerçek düşmanlarının Papa ve Türkler olduğunu, ayrıca Papa’nın Türklerden daha “zalim” ve daha “kötü” olduğunu sıkça dile getiren Luther bu söylemleri ile Protestanlığı yayma amacını güder. Diğer yandan Kula’nın da vurguladığı gibi “Türklerin Papa gibi en büyük dinsel temsilciden daha iyi olarak nitelenmesi Hristiyanların bir bölümünün Türklere olan ilgisini ve olumlu bakışını” özendirse de, Türkler hakkında yazdıklarının tümü değerlendirildiğinde “olumsuz bir Türk imgesine önemli katkılar yaptığı görülür”<a class="calibre4" href="../Text/onsoz_split_133.html#footnote-747-122" id="footnote-747-122-backlink">[122]</a>.</p>

    <p class="normal">Luther’in Türk savaşlarına ilişkin söylemleri daha önce de belirttildiği gibi, dinsel temellere dayanmaktadır. O Türkleri herhangi bir düşman olarak tanımlamaktansa, onların Tanrı tarafından hem insanları cezalandırmak için, hem de Tanrı’nın öfkesinin bir işareti olarak gönderildiklerine inanmayı yeğlemiştir<a class="calibre4" href="../Text/onsoz_split_133.html#footnote-747-123" id="footnote-747-123-backlink">[123]</a>. Türkleri, Mohaç Meydan Muharebesi’ndeki ağır yenilgi dönemine kadar yeterince ciddiye almayan Luther, bu mağlubiyetten sonra, Türk tehdidini siyasal bir sorun olarak algılamaya başlamıştır. O döneme kadar teolojik konular çerçevesinde Türk sorununu değerlendiren Luther, bundan sonraki aşamalarda siyasal sorunlara eğilerek Türk tehdidine ilişkin farklı bir tavır sergileyecektir.</p>
  </div>

  <div class="calibre2" id="calibre_pb_34"></div>
</body>
</html>
