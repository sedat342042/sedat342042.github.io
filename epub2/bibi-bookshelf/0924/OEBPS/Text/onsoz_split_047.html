<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_45">2.1.1. Martin Luther’in Türklere Karşı Çocuk Duası</h1>

    <p class="calibre3">Bu başlık altında incelenecek olan duaların ilki Martin Luther’e<a class="calibre4" href="../Text/onsoz_split_133.html#footnote-747-303" id="footnote-747-303-backlink">[303]</a> aittir. Onun çocuklara yönelik birçok duası arasından bunun tercih edilmesinin nedeni, kilise şarkısı olarak da adlandırılan duanın aynı zamanda oldukça sevilen dinî şarkılar arasında yer almasıdır. Bunun en belirgin kanıtı ise şarkı/duanın çok yayılmış olmasıdır. Özyurt bu şarkı/duanın tam dokuz varyantını tespit etmiştır<a class="calibre4" href="../Text/onsoz_split_133.html#footnote-747-304" id="footnote-747-304-backlink">[304]</a>. Ancak orijinalinin incelenmesi elbette daha sağlıklı bir yorumu da beraberinde getirecektir<a class="calibre4" href="../Text/onsoz_split_133.html#footnote-747-305" id="footnote-747-305-backlink">[305]</a>. Şarkı/dua, Bornkamm/Ebeling’e göre Papa’nın, Alman Kayzer’ine karşı, Sultan ve Fransız Kralı ile birleştiği söylentisinin yayıldığı 1542 yılının ortalarında yazılmıştır<a class="calibre4" href="../Text/onsoz_split_133.html#footnote-747-306" id="footnote-747-306-backlink">[306]</a>. Brecht ise duanın oluşumunda, 1542 yılında Brandenburg Elektörü olan II. Joachim’ın, Türklere karşı savaşması ve bu seferin başarısızlıkla sonuçlanmasının etkin olduğunu vurgular. Savaşta 15 bin Hristiyan askerinin öldüğü söylense de bu sayının abartılı olduğu varsayılmaktadır. Bu savaş Saksonya’ya 21.983 güldene mal olur. Söz konusu miktar ise halktan toplanan “Türk vergileriyle” karşılanır. Böylelikle savaş için toplanan söz konusu vergiler de boşa harcanmış olur. Bazı hükümdar ve derebeylerin bu vergiyi vermek istememesi, Luther’i duaların etkinliği konusunda şüpheye düşürür. Buna rağmen Luther’e göre Tanrı’nın isteği doğrultusunda dua edilmeliydi. Luther’in günümüzde de çok bilinen ve Brecht tarafından “Çocuk duası” olarak adlandırılan metni bu koşullar altında yazılmış olur<a class="calibre4" href="../Text/onsoz_split_133.html#footnote-747-307" id="footnote-747-307-backlink">[307]</a>.</p>

    <p class="normal">Ein Kinderlied, zu singen, wider die zween Ertzfeinde Christi und seiner heiligen Kirchen, den Babst un Türcke, etc. (İsa’ın ve kutsal kilisesinin ezelî düşmanı olan Papa ve Türklere karşı vs. söylenecek olan bir çocuk şarkısı) adlı dua/kilise şarkısının başlığından da anlaşıldığı üzere Luther, Papa’yı ve Türkleri kilisenin en büyük düşmanı olarak görmektedir. Papa’yı ve Türkleri aynı kefeye koyan ve onları ezelî düşman olarak adlandıran Luther, Hristiyanlığın en büyük düşmanlarından korunabilmek için Tanrı’ya yakarır. Özyurt da şarkının ilk kıtasını<a class="calibre4" href="../Text/onsoz_split_133.html#footnote-747-308" id="footnote-747-308-backlink">[308]</a> aynı şekilde yorumlamaktadır. “Luther’e göre Papa ve Türkler Hristiyanlığı tehdit ettiklerinden, Papa da Türkler kadar tehlikelidir”. O bu nedenle Tanrı’ya, Hristiyan dünyasını bu iki tehditten koruması ve onlara karşı gücünü kanıtlaması için, yalvarır<a class="calibre4" href="../Text/onsoz_split_133.html#footnote-747-309" id="footnote-747-309-backlink">[309]</a>. Ancak Luther, Papa’yı ve Türkleri ne denli büyük bir tehdit olarak görse de birinci kıtanın son mısrasından da anlaşıldığı gibi bunu başaramayacaklarına olan inancını yitirmez<a class="calibre4" href="../Text/onsoz_split_133.html#footnote-747-310" id="footnote-747-310-backlink">[310]</a>. Şarkının bir varyantında ise Luther, Tanrı’ya Türkleri mağlup etmesi için yakarır. Türklerin, Tanrı’nın gücüyle mağlup edilmesi Hristiyanların ve dinsizlerin de Tanrı’nın gücüne inanmalarını ve Tanrı’ya güvenmelerini sağlayacaktır<a class="calibre4" href="../Text/onsoz_split_133.html#footnote-747-311" id="footnote-747-311-backlink">[311]</a>. Luther’in yazmış olduğu bu çocuk duasından da anlaşıldığı gibi, dilsel açıdan bakıldığında çocuklara uygun bir üslubun kullanılmadığını görmekteyiz. Ancak bu o dönemler için son derece olağan bir yaklaşımdır. Öte yandan Martin Luther’in Türk konusunu işlemeyen ve örneğin Noel ya da Paskalya’yı konu alan, çocuklara yönelik diğer dualarda kullanılan üslubun daha yumuşak olduğu söylenebilir<a class="calibre4" href="../Text/onsoz_split_133.html#footnote-747-312" id="footnote-747-312-backlink">[312]</a>. İncelenen bu duada kullanılan ifadeler son derece sert olmakla birlikte, aynı zamanda çocuklar için korkutucu da sayılabilmektedir:</p>

    <p class="siir">“Tanrım yardımcı ol bize sözlerinle<br class="calibre1" />
    Papa’nın ve Türklerin cinayetini engelle<br class="calibre1" />
    Senin oğlun olan İsa’yı<br class="calibre1" />
    İsterler senin tahtından indirmeyi”<a class="calibre4" href="../Text/onsoz_split_133.html#footnote-747-313" id="footnote-747-313-backlink">[313]</a>.</p>

    <p class="calibre3">Martin Brecht de “Luther und die Türken” (Luther ve Türkler) adlı makalesinde bu konuda benzer ifadelere yer vermektedir. Brecht’e göre 1542/1543 yılında yazılmış olan bu çocuk duası günümüzde “öylesine dayanılmaz ve sert bulunmaktadır ki, ancak yumuşatılarak ve genelleme yapılarak söylenmektedir”. Örneğin, “Türk” ve “Papa” sözcükleri yerine “düşman” sözcüğü kullanılmaktadır<a class="calibre4" href="../Text/onsoz_split_133.html#footnote-747-314" id="footnote-747-314-backlink">[314]</a>:</p>
  </div>

  <div class="calibre2" id="calibre_pb_91"></div>
</body>
</html>
