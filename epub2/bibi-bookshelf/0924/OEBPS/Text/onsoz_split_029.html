<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_27">2.1. Reformasyon Döneminde Dualar</h1>

    <p class="normal">Konumuz gereği özellikle Reformasyon döneminde ve Luther’in öğretileri doğrultusunda duanın özelliklerine değinilecektir. Reformasyon dönemine ait Protestanların dualarını inceleyen ve önemli bir kaynak olarak kabul edilen çalışma 1927 yılında Paul Althaus tarafından yayınlanır<a class="calibre4" href="../Text/onsoz_split_133.html#footnote-747-190" id="footnote-747-190-backlink">[190]</a>. Althaus çalışmasının başında duanın önemine değinerek, duaların kilise lituryası (Liturgie) içerisinde temel oluşturduğunu vurgulamaktadır<a class="calibre4" href="../Text/onsoz_split_133.html#footnote-747-191" id="footnote-747-191-backlink">[191]</a>. Duaların kalıcılığı ve kimi zaman hiç değişikliğe uğramadan yüzyıllarca kilise kitaplarında yer alması da buna bağlanmaktadır. Bugün dahi kullanılan ve dua kitaplarında yer alan, küçümsenmeyecek kadar çok sayıdaki dua, Protestanlığın ilk yıllarında ortaya çıkmış olan dualardır<a class="calibre4" href="../Text/onsoz_split_133.html#footnote-747-192" id="footnote-747-192-backlink">[192]</a>. Althaus çalışmasının zorluklarına da değinir ve kilise şarkılarının kaynaklarının yeterince araştırılmamış olmasından dolayı bu alanda da bir boşluğun olmasından söz eder. Buna göre kilise şarkılarının birçoğu dualardan esinlenmiştir ya da dualar olduğu gibi kilise şarkısına dönüştürülmüştür. Tam tersinin gerçekleştiğini de göz önünde bulunduran Althaus türlerin birbirinden ayrılmasının zorluğuna dikkat çekmektedir<a class="calibre4" href="../Text/onsoz_split_133.html#footnote-747-193" id="footnote-747-193-backlink">[193]</a>. Aynı sorun kimi zaman Türk dualarında da karşımıza çıkmaktadır. Bir örnek vermek gerekirse, Johann Hermann’ın 1630 yılında yazdığı savaş dönemine ait Treuer Wächter Israel (Sadık Bekçi İsrail) adlı kilise şarkısının temeli Suebyalı Protestan Johann Brenz’in Türk duasına dayanmaktadır<a class="calibre4" href="../Text/onsoz_split_133.html#footnote-747-194" id="footnote-747-194-backlink">[194]</a>. Hermann dinî şarkısında kime ya da kimlere karşı savaşıldığından bahsetmediği gibi, “Türk” sözcüğüne de yer vermez ve daha genel olan “düşman” sözcüğünü kullanır.</p>

    <p class="normal">Ortaçağ dönemi kilisesini, Reformasyon dönemi kilisesinden ayıran en belirgin özellik ise dindarlığın ifade ediliş biçiminde yatmaktadır. Protestan kilisesinin Tanrı ile olan ilişkilerini ve inançlarını yeniden yorumlaması, zorunlu olarak yeni dinî rituelleri de beraberinde getirmektedir. Reformasyon döneminde toplu haldeki dinî ayinlere, ilmihallere ve kilise şarkılarına yeni düzenlemeler getirildiği gibi, dua yoluyla Tanrı’ya yöneliş konusunda da yeniliklere gidilmektedir. Dua dinin temeli olarak kabul edildiğinden, aynı zamanda dindarlığın neredeyse en karakteristik ve en güvenilir nişanı olarak da benimsenmektedir.</p>

    <p class="normal">Althaus Ortaçağ dualarını Reformasyon dönemine ait duaları ile karşılaştırmakta ve Reformasyon döneminin dualarını dilsel olarak sade, içerik dolu ve güçlü olarak nitelendirmektedir. Bu karşılaştırmanın sonucunda özellikle Reformasyon döneminin ilk yarısında ortaya çıkan Protestan duaları hakkında övgü dolu bir yaklaşım sergilemekte ve o dönem dualarının son derece etkili ve canlı oluşlarından bahsetmektedir. Bu olumlu özellikler toplu halde edilen kilise dualarının yanı sıra bireysel dualar için de geçerlilik taşımaktadır. Reformasyon dönemi sonrası için ortaya çıkan dualar hakkında da kısaca bilgi veren Althaus bu dualara yapay, özensiz ve ruhsuz damgası vurulmasına karşın, bunun tüm dualar için geçerli olmadığını belirtmektedir. Ona göre her dönemde dindarlığın ifadesi olan, yürekten gelen değerli ve gerçek dualar ortaya çıkmıştır. Dua literatürünün araştırılmasının önemi ise ona göre, dinî yaşantı hakkında bilgi vermelerinden kaynaklanmaktadır<a class="calibre4" href="../Text/onsoz_split_133.html#footnote-747-195" id="footnote-747-195-backlink">[195]</a>.</p>

    <p class="normal">Duaların sadece teologlar tarafından yazıldığına ve dolayısıyla da toplumun dindarlığını yansıtmadıklarına dair yaygın bir kanaat olmasına karşın, Althaus’a göre bu görüş dua yazarlarının yakından incelenmesi sonucu ortadan kalkacaktır. Dua yazarları cemaatin farklı sınıflarına mensup olabilmektedir. Ancak yine de gözardı edilmemesi gereken, teologların bu hususta söz sahibi olmaları ve önderliği ellerinde tutmalarıdır. Bu yüzden duaların çoğu onların adını taşımaktadır. Elbette duaların hayata geçirilmesi ve yaşatılmasında ruhban sınıfından olmayanların katkısı da büyüktür. Ancak Althaus’a göre teologların duaları ile ruhban sınıfından olmayanların duaları arasında fark bulmak oldukça güçtür. Ruhban sınıfından olmayanlar arasında farklı mesleklere sahip kadın ve erkekler de yer almaktadır. Soylu sınıfına mensup olanların dışında sıradan çiftçi, doktor, hukukçu, öğretmen ve askerlerin de katkısı bu yönde bulunmaktadır. Neticede kişisel olarak dinsel hayatı hissedenler bu konudaki tecrübelerini dualara aktarabilmişlerdir. Ancak duaların çoğu ruhban sınıfına mensup erkekler tarafından yazılmıştır. Bunlar papazlık vazifeleri itibariyle, insanlarla olan tecrübelerinden ve onlarla olan birebir ilişkilerinden faydalanarak dualar yazmaktadırlar. Bu papazlar bilimsel çalışmalarında farklı bir dil kullansalar dahi, dua ya da kilise şarkıları söz konusu olduğunda, daha sade bir dil tercih etmektedirler. Bu da ruhban sınıfından olanların, tıpkı olmayanlar gibi, halka ait sade ve etkileyici bir dil kullanabileceklerini göstermektedir. Papazların elinden çıkan bu dualar kişisel tecrübelerin bir ürünü olduğu gibi, toplumsal istek ve ihtiyaçların bir sonucu olarak da ortaya çıktıklarından, dinsel yaşantının ve dindarlığın da yansıması olarak kabul edilmektedir. Bu nedenden ötürü toplum tarafından benimsenmişlerdir. Toplumsal ihtiyaçlara cevap vermeyen, topluma yabancı kalan ve toplum ruhunu yansıtmayan dualar ise Althaus tarafından teorik ürün olarak tanımlanır<a class="calibre4" href="../Text/onsoz_split_133.html#footnote-747-196" id="footnote-747-196-backlink">[196]</a>. Bu tür dualar ise Reformasyon dönemi sürecini aşamazlar ve toplum tarafından reddedilirler. Toplumun kendini bulduğuna inandığı dualar ise, bazı dua kitaplarının yaygınlığından da anlaşıldığı üzere, kabul görmekle kalmazlar aynı zamanda çok sayıda baskı da yaparlar. Kitapların çok sayıda baskıya ulaşması, elbette onların dinî değerleri hakkında fikir vermemektedir. Bu dinî kitaplar bir yandan halkın dinsel yaşantısının sonucu ortaya çıkmış olmalarına karşın, öte yandan halkın inancına da yüzyıllar boyunca etki etmiş ve yol gösterici, rehber vazifesi üstlenmişlerdir. Protestan Hristiyanların yaşantısını kavramak için bu kitaplar birincil kaynak teşkil etmektedir. Bu bağlamda göz önünde bulundurulması gereken başka bir sorun ise, 16. yüzyıldan günümüze kadar gelebilen dua kitapları örneklerinin, fazlasıyla kullanılmış olmalarından dolayı, genelde iyi durumda bulunmamalarıdır<a class="calibre4" href="../Text/onsoz_split_133.html#footnote-747-197" id="footnote-747-197-backlink">[197]</a>.</p>

    <p class="normal">Protestan kilisesinde özellikle 1530’lı yıllardan itibaren yeni duaların oluştuğunu görebilmekteyiz. Bu döneme kadar İncil’deki dualar toplumun kullanımına sunulur, yeni dua formülleri reddedilir, geleneksel olarak Roma kilisesininin dua kitaplarında var olan konular Protestan literatürüne uyarlanarak dualara aktarılırdı. Bundan sonraki dönemde bağımsız ürünlerin ortaya çıktığı dönem olması dolayısıyla gerçek Protestan literatüründen bahsetmek mümkündür. Reformasyon yazılarında, örneğin Hristiyan ilmihallerde, vaazlarda, kilise şarkıları kitaplarında ve Alman kudas<a class="calibre4" href="../Text/onsoz_split_133.html#footnote-747-198" id="footnote-747-198-backlink">[198]</a> ayinlerinde (mes), zaman zaman örnek sayılabilecek dualar bulunmasına karşın, o dönemin gündelik yaşantısına ve bireysel sorunlara yönelik dualar bulunmamaktaydı. Protestanlar bu durumda “çok zararlı”<a class="calibre4" href="../Text/onsoz_split_133.html#footnote-747-199" id="footnote-747-199-backlink">[199]</a> olarak gördükleri Roma dua kitaplarının yerini tutan kitaplara ihtiyaç duymaktaydılar. Onların ilmihallerden bildiği ve tanıdığı az sayıda ve kısa dualar, sabah, akşam ya da sofra duası gibi, sıradan bir Protestanın dinsel ihtiyaçlarını karşılamada yetersiz kalmaktaydı. Protestanların zor durumlarda, savaşta, hastalıkta ve sıkıntılı durumlarda, yani kısaca özel ve kişisel durumlarda, faydalanabileceği dualara ihtiyacı vardır. Böylece özel dualar, yani bireysel olarak edilebilen dualar, kilisenin dua aktlerinden ayrılmaya başlamaktaydı. Dua eden birey, özel yaşantısı ve tecrübeleriyle dikkate alındığından, dualarda duygusal yaşantı ön plana çıkmaktaydı<a class="calibre4" href="../Text/onsoz_split_133.html#footnote-747-200" id="footnote-747-200-backlink">[200]</a>. Konuya ilişkin taleplerin ve ihtiyaçların artmasıyla birlikte, bu açıklar da giderilmeye çalışılırdı<a class="calibre4" href="../Text/onsoz_split_133.html#footnote-747-201" id="footnote-747-201-backlink">[201]</a>.</p>

    <p class="normal">Protestan dua literatürünü, Katolik literatürden ayrı düşünmek mümkün değildir. İki literatür de birbiriyle iç içe geçmiş ve birbirlerinin etkisi altında kalmıştır. Katolik kilisesinin bazı önemli isimleri ve onların dua kitapları Protestan literatürüne kaynak teşkil etmiştir. Bu isimlerin başında ise reformasyon literatürünü derinden etkileyen Erasmus gelmektedir. O literatürü etkilemekle kalmamış, aynı zamanda çalışmalarıyla reformasyon yazılarına kaynak olmuştur. Erasmus’un dualarının çoğu Protestan dua kitaplarında yerini bulmuştur. Bu duaların bazıları ise Protestan dualarının ayrılmaz parçası olmuştur. Erasmus gündelik hayatın ve olağanüstü durumların neredeyse tümü için dua yazmıştır. Roma ve Protestan kilisesinin dua kitaplarında duaların kimden alındığı, ya da kimin dualarından etkilenildiği, duanın yazarı ve kaynağı hakkında bilgi verilmemekteydi. Erasmus’un duaları böylelikle unutulmaya yüz tutmuştur<a class="calibre4" href="../Text/onsoz_split_133.html#footnote-747-202" id="footnote-747-202-backlink">[202]</a>. Erasmus dışında da Protestan dualarını etkileyen isimler mevcuttur. Ancak bu isimlerin ortak özelliği birçoğunun Erasmus’un öğrencisi olmasıdır.</p>

    <p class="normal">Erasmus ile büyük benzerlikler taşıyan bir isim ise öğrencisi İspanyol Johannes Lodovicus Vives’dir. Vives yazmış olduğu dua kitabı ile Protestan dua literatürü kaynakçaları arasında önemli yer edinen yazarlardandır. Latince yazılmış olan kitap 85 dua içermektedir. Bu dualar, tıpkı Erasmus’un duaları gibi, tüm hayatı kapsayan konulara yer vermektedir. Vives’in dualarını Erasmus’un dualarından ayıran en belirgin özelliği kısa oluşlarıdır. Onun dualarını Protestan dua literatürüne kazandıran Ludwig Rabus, çok da iyi olmayan bir çeviri ile duaları Almanca’ya aktarmıştır<a class="calibre4" href="../Text/onsoz_split_133.html#footnote-747-203" id="footnote-747-203-backlink">[203]</a>.</p>

    <p class="normal">Erasmus’un öğrencisi ve önemli bir teolog olan diğer bir isim ise, sonraları Viyana Piskoposu olan ve 1537 yılında 600 sayfa kalınlığında Christlich Bettbüchlein (Hristiyan dua kitapçığı) adlı dua kitabını yayımlayan Friedrich Nausea’dır. O kitabının ön sözünde Protestanlığa karşı nefretini açıkça dile getirmektedir.</p>

    <p class="normal">1551 yılında Timannus Borckensis tarafından Latince olarak yayınlanan dua derlemeleri de, Erasmus’un etkin olduğu bir çevrenin ürünüdür. Yayıncı, Katolik kilisesi ile ilişkilerini koparmamasına rağmen, reformasyonuna yönelik çalışmalarına devam etmektedir. Kitap, farklı yazarlara ait dualar içerdiği gibi, yazarları belli olmayan dualar da içermektedir. Yazar, ayrıca eski ve yeni dualara yer vererek renkli bir dua kitabının ortaya çıkmasını sağlamıştır. Duaların arasında Luther’in çok bilinen Türklere karşı dua adlı metni de yer almaktadır<a class="calibre4" href="../Text/onsoz_split_133.html#footnote-747-204" id="footnote-747-204-backlink">[204]</a>. Aynı dua Ludwig Rabus’un derleme kitabı içerisinde de yer almıştır. Althaus bu duanın 1530’lu yıllarda Ulm ve Augsburg kiliselerinde talimatname ile niyaz duaları şeklinde okunduğunu da vurgulamaktadır. Aşağı Avusturya bölgelerinde ise 1540’lı yıllardan itibaren her gün Türk çanları eşliğinde hükümet makamlarının talimatnamesi ile başka bir duanın okunması emredilir. Rabus’un dua derlemelerinin önemi ise çok kapsamlı bir biçimde 16. yüzyıla ait Katolik dua metinlerini Protestan dua literatürüne katmasıdır. Protestan olan Rabus, Katoliklerle Protestanların arasında var olan bu karşılıklı alışverişin en önemli ismi olmakla kalmamış, Protestan kanadında bu alışverişi ilk olarak gerçekleştiren isim olarak da anılmıştır<a class="calibre4" href="../Text/onsoz_split_133.html#footnote-747-205" id="footnote-747-205-backlink">[205]</a>. Wittenberg’li teolog Johann Habermann Almanca yazmış olduğu dua kitabında Türk konulu duaya yer vermektedir. Petrus Michaelis de Latince yazmış olduğu dua kitabında aynı konuya değinmektedir<a class="calibre4" href="../Text/onsoz_split_133.html#footnote-747-206" id="footnote-747-206-backlink">[206]</a>.</p>

    <p class="normal">Bu dönemde ortaya çıkan çok sayıda dua kitabı bulunmaktadır. Bu kitaplar incelendiğinde ise Katolik ve Protestan kilisesinin dua literatürü kapsamında birbirlerini ne denli etkiledikleri ortaya çıkmaktadır. Fransısken tarikatına mensup Mainz vaizi Johann Wild (Ferus)’in 1551 yılında yayınlanan dua kitabının<a class="calibre4" href="../Text/onsoz_split_133.html#footnote-747-207" id="footnote-747-207-backlink">[207]</a> yanı sıra, üç yıl sonra 1554 yılında bir dua kitabı daha yayınlanmıştır<a class="calibre4" href="../Text/onsoz_split_133.html#footnote-747-208" id="footnote-747-208-backlink">[208]</a>. Kitabın içeriği göz önünde bulundurulduğunda, ilgi çekici bulgulara rastlanmaktadır. Bu kitabın içerdiği duaların neredeyse yarısı Protestan kaynaklarından etkilenmişlerdir. Yayıncının kendine ait az sayıda duanın dışında, sayıca üstünlük gösteren Erasmus vb. gibi Katoliklere ait dualar da bulunmaktadır. Protestanlara ait dualar ise Luther vb. gibi isimlerden alınmışlardır.</p>

    <p class="normal">16. yüzyılın ikinci yarısından itibaren Protestan dua literatürü, ortaçağ mistisizmin ve Roma kilisesinin dua literatürünün etkisinde kalmıştır<a class="calibre4" href="../Text/onsoz_split_133.html#footnote-747-209" id="footnote-747-209-backlink">[209]</a>. Katolik mezhebinin 1570’lı yıllardan sonra ortaya çıkardığı dua kitapları yoğun olarak Cizvit tarikatının etkisindedir. Buna paralel olarak Protestan dua literatürü de, Althaus’a göre, yeterince bilinmese ve araştırılmasa da, bu güçlü hareketin etkisinde kalmıştır<a class="calibre4" href="../Text/onsoz_split_133.html#footnote-747-210" id="footnote-747-210-backlink">[210]</a>. Althaus çalışmasında buna benzer çok sayıda örneğe yer vermektedir. Örnekler her iki mezhep arasında var olan yoğun etkileşimi sergilemektedir.</p>

    <p class="normal">Hemen hemen bütün alanlarda olduğu gibi Reformasyon döneminde dua alanında büyük ölçüde yeniliklere gidilmiştir. Luther’in dua literatürü için önemi sadece yazmış olduğu dualarla sınırlı değildir. Amsdorf henüz 1519 yılında, Spalatin ise 1522 yılında ilk olarak Luther dualarını derleyen çalışmalarını yayımlamışlardır. Sonraki dönemlerde Luther dualarını derleyen kapsamlı çalışmalar yayımlanır. Onun ağzından çıkan dua benzeri ya da duayı anımsatan her konuşma, özenle “özel dua” olarak yazıya geçirilmektedir. Ancak Althaus bu tür duaları gerçek olmayan dualar olarak adlandırmaktadır. Bunun nedeni ise bu duaların son derece kişisel, anlık ve mühim olayların neticesinde ortaya çıkmış olmalarıdır. Ayrıca bu dualar Althaus’a göre kısa ve cüretkâr olarak da adlandırılabilir. Bu nedenden ötürü Luther’in bu tarz duaları “16. yüzyıl dua kitaplarında, bazı istisnalar dışında, yer edinemezler”<a class="calibre4" href="../Text/onsoz_split_133.html#footnote-747-211" id="footnote-747-211-backlink">[211]</a>. Çok sayıda dua kitabında yer alan nadir dualardan birisi ise Luther’in Türklere karşı dua adlı metnidir. Altaus’a göre, Luther’in Protestan dualarına yönelik en büyük katkısı halka doğru dua etmenin yollarını öğretmesidir<a class="calibre4" href="../Text/onsoz_split_133.html#footnote-747-212" id="footnote-747-212-backlink">[212]</a>. Luther’in duaları öylesine etkindir ki, ondan sonraki dönemlerde yazılan duaların çoğu onun dualarının izlerini taşımaktadır.</p>

    <p class="normal">Luther dua ve vaaz konusuna önem vermekte ve bunların yerine getirilmesini Hristiyanların en önemli görevi olarak tanımlamaktadır<a class="calibre4" href="../Text/onsoz_split_133.html#footnote-747-213" id="footnote-747-213-backlink">[213]</a>. “İnsanlar her yerde dua edilebilir ve etmelidir de, her mekânda ve her saatte dua edilmelidir; ancak insanlar hep beraber ve bir ağızdan uyum içinde dua ettikleri takdirde dualar daha da güçlü ve etkin olacaktır”<a class="calibre4" href="../Text/onsoz_split_133.html#footnote-747-214" id="footnote-747-214-backlink">[214]</a>. Luther 1522 yılında Betbüchlein (Dua Kitapcığı) adlı çalışmasında doğru dua etmenin kurallarını ortaya koymuştur<a class="calibre4" href="../Text/onsoz_split_133.html#footnote-747-215" id="footnote-747-215-backlink">[215]</a>. Ona göre dua, “Tanrı’nın sözlerine öncelikle şükran, sonrasında tazarru (yakarış) şeklinde cevaptır”<a class="calibre4" href="../Text/onsoz_split_133.html#footnote-747-216" id="footnote-747-216-backlink">[216]</a>. Dua yürekten gelmelidir ve kompleks bir yapıya sahip olmak zorunda değildir. Luther tarafından önerilen sade bir dilin kullanılmasıdır. O meditasyon ve duayı birbirinden ayırmayarak dua kavramını oldukça geniş tutmaktadır. Dua buna göre sadece sözlü olmak zorunda değildir. Luther, temel Hristiyanlık öğretisi şeklinde olan ve Hristiyan inancının temel sorularını yanıtlayan<a class="calibre4" href="../Text/onsoz_split_133.html#footnote-747-217" id="footnote-747-217-backlink">[217]</a> Der Groβe Katechismus mit dem Titel “Deutsch Catechismus” (“Alman İlmihali” adıyla Büyük İlmihal) ve Der kleine Catechismus mit dem Titel Enchiridion (Enchiridion adıyla Küçük İlmihal) adlı kitaplarını yayımlar. Her iki kitap 1529 yılında Almanya’nın Wittenberg şehrinde basılmıştır. Luther Küçük İlmihal adlı çalışmasına, sabah, akşam ve sofra dualarına, dua formülleri eklemektedir. O ilmihal öğretilerini, sonraki bölümlerde de göreceğimiz gibi, Türk dualarına aktarmakta ve ilmihale Türk tehdidiyle ilişkili olarak büyük önem vermektedir.</p>

    <p class="normal">Duaların başlıkları, çoğunlukla içerikleri hakkında da bilgi vermektedir. Bu başlıklar şöyle sıralanabilmektedir: “Bittgebet” (Bereket/ niyaz duası), “Dank-und Lobgebet” (şükran ya da methiye/övgü duası), “Bekenntnisgebet” (günah çıkarma duası), “Gebet um Vergebung” (af duası). Bu dualar sayesinde insanlar farklı olaylara değinerek Tanrı’dan isteklerde bulunmaktadırlar. Bu türler içerikleri itibarıyla farklı konulara değinseler de aslında bütün duaların temelinde insanların istekleri vardır. İstenilenler farklı olsa da, genelde insanların temel ihtiyaçlarına yöneliktir. Methiye/övgü dualarında dahi, var olan iyi bir durumun süreklilik göstermesi için Tanrı’ya yakarılır. İnsanlar, Tanrı’ya kendilerinden, etrafındaki kişilerden ve çektikleri sıkıntılardan bahseder. Bunların giderilmesi için ise dua edilirdi. Örneğin: Yağmur, av hayvanlarının bol olması, ekin ve hasat, savaşlarda galibiyet, ya da çocuk sahibi olma duası. Bu ve buna benzeyen tüm istekler, Tanrı’nın huzurunda, Ona iletilen dileklerdir. Tanrı, Luther’e göre insanların sıkıntılı anlarında sığınabileceği bir güçtür<a class="calibre4" href="../Text/onsoz_split_133.html#footnote-747-218" id="footnote-747-218-backlink">[218]</a>.</p>

    <p class="normal">Türk dualarının incelenmesi açısından da önem taşıyan bu dua başlıklarına, ana hatlarıyla değinilecektir. Ayrıca dualarda insanlar tarafından dile getirilen isteklere yer verilerek, içerikler hakkında da bilgi sunulacaktır. Örneğin bereket ya da isteklerin gerçekleşmesi için edilen dualarda inançlı insanlar, Tanrı’dan istek ve arzularının, kendi hayatlarında veya başkalarının yaşamlarında gerçekleşmesi için dua etmektedirler, ya da ondan isteklerini gerçekleştirecek yetenek ve yeti sahibi olmaları için dua etmektedirler. Şükran ya da methiye/övgü dualarında ise inananlar şükranlarını dile getirirek Tanrı’yı, dünyaya ilişkin isteklerini gerçekleştirdiği ya da onlara kendi isteklerini yaptırdığı için, övmektedirler. Ayrıca Tanrı iradesini insanların hayatlarında ve eylemlerinde de etkin hale getirdiği için methedilmektedir. Günah çıkarma dualarında insanlar, Tanrı’nın isteklerini gerçekleştirememekten dolayı, üzüntülerini ifade ederler. Bu başarısızlık, günah olmakla birlikte, Tanrı ile olan ilişkilerine de gölge düşürmektedir. Bağışlanma ya da af dualarında ise inananlar, günahlarından dolayı Tanrı ile bozulan ilişkilerinin tekrar oluşturulması için dua ederler. Böylelikle Tanrı ile yabancılaşma, ondan uzaklaşma ve anlamsız bir yaşamdan korunmuş olurlar. Bu yolla inananlar, Tanrı ile ilişkilerine dua yoluyla tekrar başlayabileceklerine, bu ilişkiyi sabit hale getireceklerine ve yeniden oluşturabileceklerine inanırlar. Böylilikle yaşamları tekrar anlam kazanmış olur.</p>

    <p class="normal">Dua bir yandan insanların Tanrı ile ilişkileri doğrultusunda, kendi yaşamlarını ve dünyayı algılayış biçiminin bir ifadesidir. Diğer yandan insanlar dua sayesinde duygularını, düşüncelerini ve tutumlarını kontrol altında tutarak hem yaşantılarını hem de tecrübelerini Tanrı ile bağları çerçevesinde yorumlarlar. Tanrı’nın varlığına inanmayan ve onunla kişisel olarak ilişki kurmayan birisi için dua etmenin bir anlamı yoktur. İstek, şükran, methiye/övgü ya da günah çıkarma dualarının temelinde Tanrı’ya inanç yatmaktadır. Bu dua türleri birçok yönden insanların kendi aralarında gerçekleştirdikleri konuşma biçimine benzemektedir<a class="calibre4" href="../Text/onsoz_split_133.html#footnote-747-219" id="footnote-747-219-backlink">[219]</a>. Zaten Luther dua etme konusunda buna benzer bir ifade kullanarak “iyi bir arkadaşa basit bir şekilde dua etme” sözlerine yer verir<a class="calibre4" href="../Text/onsoz_split_133.html#footnote-747-220" id="footnote-747-220-backlink">[220]</a>. Onun bu mantalitesi en iyi şekilde kendi yazmış olduğu dualarında görülmektedir. Bu dualarda Luther gerçekten de arkadaşına seslenir gibi, hatta kimi zaman oldukça sert bir üslup kullanarak Tanrı’ya seslenmektedir.</p>
  </div>

  <div class="calibre2" id="calibre_pb_56"></div>
</body>
</html>
