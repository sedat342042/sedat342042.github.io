<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_32">4. Almanya’da Türklere Karşı Yazılan Duaların Önemi</h1>

    <p class="normal">Avrupa’da bu korku ve tehditler uzun yıllar boyunca hüküm sürerken, Almanya’da Türk korkusu kavramı ancak reformasyon dönemi ile birlikte tam anlamıyla ciddiye alınır ve bu tarihten itibaren konuya yönelik algılama biçimi toplum içerisinde yeniden şekillenir. Böylece Almanya’da Reformasyon dönemi ile Türk tehdidi kavramları birbirleriyle doğrudan ilişkilidir. Katolik inancının savunucuları, sürekli olarak yaklaşan Türklerin, Tanrı tarafından verilmiş bir ceza olduklarını savunmaktadırlar. Bu cezanın ise “Tanrı tarafından kilisedeki günah dolu yeniliklerden dolayı verilmiş olduğuna” dikkat çekmektedirler. Ancak bu yeniliklerin ciddiyetle yok edilmesi bu gidişata engel olabilecektir<a class="calibre4" href="../Text/onsoz_split_133.html#footnote-747-236" id="footnote-747-236-backlink">[236]</a>. Protestan inancının temsilcileri ise Türklerin “işkenceleri” ile düşman olan Papalık arasında bir ilişki kurma eğilimi sergilemektedirler<a class="calibre4" href="../Text/onsoz_split_133.html#footnote-747-237" id="footnote-747-237-backlink">[237]</a>. Batı Dünyası tarafından olağanüstü tehdit olarak algılanan Türklere yönelik, neredeyse hiç karşı atakta bulunulmamıştır. Batı Dünyasının iktidar sahibi güçleri, savaş bakımından düşmana karşı oldukça “hantal”, yani ağırdan<a class="calibre4" href="../Text/onsoz_split_133.html#footnote-747-238" id="footnote-747-238-backlink">[238]</a>, davransalar bile, manevi anlamda düşmana karşı donanırlar. Böylelikle halkı dualarla düşmana karşı uyarırlar. Protestanlığın kurucusu ve Türk dualarının öncüsü Martin Luther, Türklerin askerî başarıları üzerine sesini yükseltme ve Hristiyanlara bu konuyla ilgili öğütlerde bulunma sorumluluğunu hissetmektedir. Başlangıçta birçok çağdaşı gibi, Türklere karşı bir savaşı<a class="calibre4" href="../Text/onsoz_split_133.html#footnote-747-239" id="footnote-747-239-backlink">[239]</a> tasvip etmese de, Türklerin askerî anlamda üst üste elde etmiş oldukları zaferler<a class="calibre4" href="../Text/onsoz_split_133.html#footnote-747-240" id="footnote-747-240-backlink">[240]</a>, fikrinin ve stratejisinin değişmesine neden olur. Luther bu değişimle birlikte, Türklere karşı savaşı destekleyen en önemli kişilerden biri olur. Bu eğilimini ise en açık biçimde, daha önce bahsettiğimiz yazılarında ve çağrılarında görmek mümkündür.</p>

    <p class="normal">Luther’in söz konusu yazıları ve özellikle “Türk duaları” konusunda örnek teşkil etmesiyle, olumsuz Türk imgesinin hızla yayılmasına sebebiyet verir. Duaların niteliği değişir ve Türk konusu daha yoğun işlenmeye başlanır. Aynı zamanda Hristiyanların Türklere yönelik dualarının sayılarında da ciddi bir artış olur.</p>

    <p class="normal">“Luther’in önderliğinde bu bağlamda 16. yüzyılın ikinci yarısından itibaren Türk duaları diye adlandırılan bağımsız bir edebiyat türü ortaya çıkar”. Genelde şehirleri ya da bölgeleri yönetenlerin talimatları doğrultusunda bu dualar tek başına özel baskı olarak yayımlandığı gibi, toplu halde de yayımlanırlar<a class="calibre4" href="../Text/onsoz_split_133.html#footnote-747-241" id="footnote-747-241-backlink">[241]</a>.</p>

    <p class="normal">Bundan böyle düşmandan, yani Türklerden korunmak ya da onun elinden kurtulmak için Tanrı’ya ve Hz. İsa’ya yakaran insanların duaları “Türk duaları” olarak adlandırılmaktadır. O dönemlerde Türklerle ilgili ortaya çıkan yazıların çoğu gibi, Türk dualarının genelinde de oldukça sert bir üslup hâkim idi. Ne de olsa bu düşman Batılıların gözünde 15. yüzyıldan itibaren kötülüğü ve ezelî düşmanlığı temsil etmektedir<a class="calibre4" href="../Text/onsoz_split_133.html#footnote-747-242" id="footnote-747-242-backlink">[242]</a>.</p>
  </div>

  <div class="calibre2" id="calibre_pb_65"></div>
</body>
</html>
