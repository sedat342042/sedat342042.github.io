<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_40">6.5.2. 79. İlahi</h1>

    <p class="normal">Türk tehdidine en çok uyarlanan ilahilerden diğeri ise 79. ilahidir. Bu ilahide Tanrı’nın ülkesine saldıran yabancı halklardan bahsedilmektedir. Söz konusu ilahi Türk tehdidini işleyen çok sayıda vaaza, duaya ve dinî şarkıya konu olmuştur. Asaf’a ait olan bu ilahi, büyük olasılıkla Kudüs’ün Nebukadnesar tarafından yakılıp yıkılmasını anlatmaktadır. Dua şarkısı Tanrı’ya (Yahve’ye) halkın bulunduğu güç durumu ifade eden bir seslenişle başlamaktadır<a class="calibre4" href="../Text/onsoz_split_133.html#footnote-747-294" id="footnote-747-294-backlink">[294]</a>. İlahide Tanrı’dan tekrar halkına merhamet göstermesi ve kutsal mekânları yok eden dinsizleri cezalandırması isteği dile getirilmektedir. Ölülere saygı gösterilmemesi ve yabani hayvanlara yem olarak verilmesi ise büyük bir bahtsızlık olarak dile getirilmektedir. Düşmanlar Kudüs’ün tümünde su gibi kan akıtmışlardır. Cesetleri gömecek kimsenin olmayışı olayı daha da vahim hale getirmiştir<a class="calibre4" href="../Text/onsoz_split_133.html#footnote-747-295" id="footnote-747-295-backlink">[295]</a>. Şehrin yok edilişi ve insanların eziyet görmesi ise Tanrı’nın öfkesi ile açıklanmaktadır. İlahide bu öfkenin ne kadar süreceği sorulmakta ve Tanrı’dan öfkesini kendisini tanımayan dinsiz halklara aktarılması istenmektedir. Devletin ve şehrin yok oluşu düşmanlar tarafından Tanrı’nın güçsüzlüğü olarak da değerlendirilmektedir. Tanrı’ya yöneltilen bu eleştiri büyük bir üzüntüyle dile getirilmekte ve Tanrı’dan intikam alması beklenmektedir<a class="calibre4" href="../Text/onsoz_split_133.html#footnote-747-296" id="footnote-747-296-backlink">[296]</a>. Ondan tekrar gücünü göstermesi talep edilir ve adını saymayanlara, yapılanların yedi katını iade etmesi istenir. İlahinin sonunda ise, Tanrı’nın sonsuza dek sayılacağı ve adının nesilden nesile aktarılacağı vurgulanır.</p>

    <p class="normal">79. ilahide yer alan motifler zaman zaman olduğu gibi dualara aktarılmıştır. İlahide düşman halktan bahsedilmesine karşın, Türk dualarına uyarlanan ilahilerde düşmanın kimliği açıkca ortaya konmaktadır. Dualarda, tıpkı söz konusu ilahide olduğu gibi, Tanrı’dan halkına merhamet göstermesi ve Türkleri cezalandırması istenmektedir. Cesetlere saygı gösterilmemesi ve yırtıcı hayvanlara yem olarak verilmesi ise Türk dualarında en çok kullanılan motifler arasında yer almaktadır. Düşman Türklerin su gibi kan akıtması da dualarda fazlasıyla dile getirilen konular arasındadır. Hristiyan dünyasının yok edilişi ve insanların zulümlere maruz kalması ise dualarda da, Tanrı’nın öfkesi ile açıklanmaktadır. İlahide olduğu gibi öfkenin ne kadar süreceği sorulmakta ve Tanrı’dan öfkesini kendisini tanımayan Türklere aktarması istenmektedir. Türk dualarında Roma İmparatorluğu’ndan söz edilir ve yok edilmesi halinde Türklerin Hristiyan Tanrı’sını güçsüz sanacakları vurgulanır. Bu nedenle Türklere karşı yazılan dualarda da Tanrı’dan intikam alması ve gücünü göstermesi beklenmektedir. Türk dualarının sonu da ilahi ile aynıdır ve Tanrı’nın sonsuza dek sayılacağına söz verilmektedir.</p>
  </div>

  <div class="calibre2" id="calibre_pb_81"></div>
</body>
</html>
