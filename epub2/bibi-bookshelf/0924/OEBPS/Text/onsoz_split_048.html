<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_46">2.1.2. Martin Mirus’un Türklere Karşı Çocuk Duası</h1>

    <p class="calibre3">Martin Mirus (1532-1593) Jena Üniversitesi’nde gördüğü öğrenim sonucu 1558 yılında mastır ünvanını alır. 1573 yılında Saksonya Elektörü August von Sachsen onu Weimar kiliselerinin başına getirmek ister; ancak Mirus görevi kabul etmesine rağmen, bölge halkının tepkisi yüzünden vazgeçer<a class="calibre4" href="../Text/onsoz_split_133.html#footnote-747-315" id="footnote-747-315-backlink">[315]</a>. Jena Üniversitesi’nde 1574 yılında teoloji alanında doktorasını tamamlar ve aynı yıl içerisinde Dresden’e saray vaizi olarak gider. 1575’de Almanya’nın Regensburg şehrinde papalığa karşı yedi vaaz okur. 1586 yılında Elektörün ölmesiyle Mirus’un konumu da değişir. 1588 yılında yeni Elektör I. Christian von Sachsen tarafından görevden alınır, üç ay tutuklu kaldıktan sonra sınır dışı edilir. Mirus, Jena’ya döner ve orada sakin bir hayat sürer. I. Christian’ın 1591 yılında ölmesi sonucunda, onun dul eşi Sophie tarafından Dresden’e geri çağrılan Mirus bazı önemli görevlere getirilir. Leipzig’den Dresden’e seyahat ederken aniden rahatsızlanır ve birkaç gün içerisinde ölür.</p>

    <p class="calibre3">Bu grup altında incelenecek olan ikinci dua/şarkı<a class="calibre4" href="../Text/onsoz_split_133.html#footnote-747-316" id="footnote-747-316-backlink">[316]</a> 1595 yılında Türckenglocke<a class="calibre4" href="../Text/onsoz_split_133.html#footnote-747-317" id="footnote-747-317-backlink">[317]</a> adlı kaynakta yayınlanır. Mirus bu duayı başlığında belirttiği üzere “sevgili gençliğe” adamış olsa da metinde söz konusu olan çocuklardır. Dua içerik itibariyle hem çocuklara hem de gençlere yöneliktir. Ancak metin içerisinde hiç bir şekilde genç sözcüğüne yer verilmemesi ve sadece çocuklardan bahsedilmesi duanın başka kaynaklarda doğrudan çocuk duası olarak adlandırılmasına neden olur<a class="calibre4" href="../Text/onsoz_split_133.html#footnote-747-318" id="footnote-747-318-backlink">[318]</a>. Metin içeriği göz önünde bulundurularak çocuk duası kapsamında incelenecektir.</p>

    <p class="calibre3">Duada çocuklar konuşturulur, daha doğrusu duygu, düşünce ve endişelerini dua şeklinde dile getirirler. Bu dua Luther’in duası ile karşılaştırıldığında ilk bakışta kulağa daha hoş gibi gelse de aslında çocuklar için son derece ürkütücü sayılabilecek bilgilerle doludur. Günümüz perspektifi ile duaların çocuklara uygun olup olmadığına bakılacak olduğunda her iki duanın da kesinlikle çocuklara uygun olmadığı sonucu ortaya çıkmaktadır. Dilsel açıdan Luther’in duası Mirus’unki ile karşılaştırıldığında, Mirus’un dilinin çocuklara ilk etapta daha hoş geleceğini söyleyebilmekteyiz. Luther’in duasını çocuklar için yazmış olduğu sadece başlığından anlaşılmaktadır. Oysaki, Mirus duasında küçültme ekleri kullanarak kullandığı dili çocuklara yakın hale getirmeye çalışmıştır. Örneğin ilk kıtanın ilk satırında “Ey çocukların yüce Tanrı’sı” şeklinde duaya giriş yapılırken, Mirus “çocuklar” sözcüğünde küçültme eki kullanarak (=Kinderlein) ifadeyi şirinleştirmiştir. İçerik olarak duanın analizi yapıldığında ise yetişkinler için yazılmış dualardan farksız olduğu ortaya çıkmaktadır. Duanın ilk kıtasında Tanrı’ya seslenen çocuklar, Hristiyan dünyasının düşmana karşı hazırlanmasını isterler. “Ah” sözcüğü ile başlayan ikinci kıtanın ilk satırında çocuklar bulundukları çaresiz durumu dile getirirler. Etrafı zorluk ve tehlikelerle sarılmış olan çocuklar, “Türk”ü Herot’e<a class="calibre4" href="../Text/onsoz_split_133.html#footnote-747-319" id="footnote-747-319-backlink">[319]</a> benzeterek, Türk’ün tıpkı Herot gibi herkesin canını almak istediğini ifade ederler. Üçüncü kıtada ise Türklerin yapmak istedikleri anlatılmaktadır. Türkler buna göre “kılıç, haydutluk, savaş, cinayet ve yangınlarla” vatanlarını harap edip Hristiyan kanı dökmek isterler. Duanın dördüncü kıtasında ise “Türklerin zulümlerine” yer verilir. “Zavallı çocuklar”, Tanrı’ya zamanı geldiğinde “Türklerin bu zulümlerinden” korunmaları için yakarırlar. Çünkü Türkler metne göre, “anne karnındaki çocuklara bile acımazlar”. Doğmamış bebeklere dahi merhamet göstermeyen Türk imgesi ise Türk zulmünün en büyük kanıtı niteliğindedir. Bu ise hem dünyevi hem de dinî Türk şarkılarında, dolayısıyla dualarında da sıkça karşımıza çıkan imgelerdendir<a class="calibre4" href="../Text/onsoz_split_133.html#footnote-747-320" id="footnote-747-320-backlink">[320]</a>. Duanın bundan sonraki bölümlerinde “Türk” yerine “düşman” sözcüğü kullanılmakta ve Alman dualarının genelinde olduğu gibi dua edilmektedir. İsa’nın yardımlarını esirgememesi ve Tanrı’nın günahlarını bağışlaması istenir. Tamamen ümitlerini yitirmemeleri için verilen cezaların öfkeyle değil, ölçüyle verilmesi dilenir<a class="calibre4" href="../Text/onsoz_split_133.html#footnote-747-321" id="footnote-747-321-backlink">[321]</a>. Oldukça yaygın olan Mirus’un bu duasında görüldüğü üzere Türk imgesi fazlasıyla kullanılmış ve böylece düşman Türk kavramı özellikle de çocukların belleklerine yerleştirilmeye çalışılmıştır.</p>
  </div>

  <div class="calibre2" id="calibre_pb_93"></div>
</body>
</html>
