<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_19">4.2.1.1. Türklere Karşı Savaşa İlişkin</h1>

    <p class="normal">Mohaç Muharebesi’nin sonucu Luther’e göre korkunçtur, hatta kıyamet günü olarak algılanmaktadır. Ayrıca bu zaferden dolayı Türk tehlikesi Almanya’ya bir adım daha yaklaşmıştır. Bu olayla ilgili hislerini gizlemeyen Luther, buna rağmen başlangıçta açık bir tutum sergilememektedir. Luther’e göre Türklerin yapmış oldukları toplumda korku hissinin yayılmasına neden olmaktadır, ancak düşmanın çekilmiş olması, konuya duyulan ilginin de azalmasına neden olacaktır. Bu düşüncesiyle Mohaç Muharebesi’nin çağdaşları üzerinde bıraktığı etkiyi küçümsemiş ve halkın nabzını yakalayamadığından büyük tepkiler almıştır. Hatta o dönemlerde yazılmış olan çeşitli yazılara göre, Mohaç Muharebesi yenilgisi mezhep kavgası ile bağdaştırılır ve bundan da Luther sorumlu tutulur. Mohaç’daki mağlubiyet, eski inancın inkâr edilmesinin bir sonucu ve Tanrı tarafından verilmiş bir ceza olarak algılanır<a class="calibre4" href="../Text/onsoz_split_133.html#footnote-747-126" id="footnote-747-126-backlink">[126]</a>. İnsanların Türk savaşları sorunsalına kayıtsız kaldıklarını söyleyen Luther, yanılgıya düşmüştür. Ferdinand ve Zapolya arasındaki çekişmeden dolayı Macaristan’daki durumun belirsizliği ve Türklerin tekrar harekete geçmeleri endişelerinin konuşulduğu bir dönemde, Luther, Türk savaşlarıyla ilgili görüşlerini açıkça ortaya koyacak yazısını kaleme alma kararını verir<a class="calibre4" href="../Text/onsoz_split_133.html#footnote-747-127" id="footnote-747-127-backlink">[127]</a>.</p>

    <p class="normal">Bu yazılardan 9 Ekim 1528 yılında üzerinde çalışmaya başladığı ve bir ay sonra basımına geçilen Türklere Karşı Savaşa İlişkin adlı metnin ilk örnekleri kaybolur ve yeniden yazılmak zorunda kalınır. Metnin tamamı ancak 1529 yılının Nisan ayında basılır<a class="calibre4" href="../Text/onsoz_split_133.html#footnote-747-128" id="footnote-747-128-backlink">[128]</a>. Hem arkadaşlarının ısrarı, hem de Türklerin çok fazla yaklaşmış olması, yazının oluşmasının temel nedenlerini teşkil etmektedir<a class="calibre4" href="../Text/onsoz_split_133.html#footnote-747-129" id="footnote-747-129-backlink">[129]</a>. Luther’in bu metni diğer yazılarıyla kıyaslandığında ayrı bir yer tutmaktadır<a class="calibre4" href="../Text/onsoz_split_133.html#footnote-747-130" id="footnote-747-130-backlink">[130]</a>. Bunun nedeniyse yanlış anlaşıldığını düşünerek kendisindeki fikir değişikliğini açıklamaya çalışmasıdır. “Papa X. Leo beni aforoz ettiği fermanında, özellikle benim, Türklere karşı savaşmak, günahlarımızı böylesine bir cezayla veren Tanrı’ya karşı gelmek anlamındadır, sözlerimi lanetlemektedir”<a class="calibre4" href="../Text/onsoz_split_133.html#footnote-747-131" id="footnote-747-131-backlink">[131]</a>. Luther’in bu ifadesi birçok yanlış anlaşılmaya sebebiyet verdiği gibi, kendi düşmanları tarafından da sıkça kötüye kullanılmıştır<a class="calibre4" href="../Text/onsoz_split_133.html#footnote-747-132" id="footnote-747-132-backlink">[132]</a>. O bir zamanlar söylediklerinin arkasındadır ve inkâr etmeye kalkmaz, ancak bu sözlerinin ortaya çıkış nedenlerini açıklama ihtiyacı duyar. Aleni olarak yapmış olduğu itirafında, Papa’nın aslında sadece Almanya’dan gelecek olan endüljans paralarına göz diktiğini vurguladığı gibi, Türk savaşlarını maddi olarak desteklemek amacıyla Roma tarafından talep edilen vergileri ödemeyi de kesinlikle red ettiğini açıkça beyan etmektedir. Aslında tamamen Papa’ya yönelik olan bu tutumundan dolayı, 1518 yılında neredeyse kiliseden aforoz edilme tehlikesi ile karşı karşıya kalır<a class="calibre4" href="../Text/onsoz_split_133.html#footnote-747-133" id="footnote-747-133-backlink">[133]</a>. O yazısında aynı zamanda Türklere karşı savaşmanın kesinlikle yanlış olmadığını, ancak bu bağlamda, Tanrı tarafından kimin vazifelendirilip seçilmiş olduğu sorusunun yanıtlanması gerektiğini vurgular. Luther bu görevi üstlenebilecek olan iki kişiden söz eder, “biri Christianus, diğeri ise Kayzer Carolus’dur<a class="calibre4" href="../Text/onsoz_split_133.html#footnote-747-134" id="footnote-747-134-backlink">[134]</a>, ya da o dönemde Kayzer kim ise”. Christianus ile kast ettiği inançlı Hristiyan toplumu ve bu topluluğun manevi savaş hazırlığıdır. Bunun anlamı ise, sadece dua ve içten tövbeler sayesinde Tanrı’nın cezasından vazgeçmesi ya da daha ılımlı hale getirmesidir. Luther’e göre bu bağlamda papazlara çok önemli görevler düşmektedir, çünkü onların vazifesi sürekli olarak halkı uyarmak ve duanın önemine işaret etmektir. Kayzerin görevi ise, Hristiyanlığın başı olduğu için değil, Tanrı’nın istemiş olduğu dünyevi merciyi temsil ettiği için, krallığını ve halkını korumaktır. Böylelikle Kayzerin emrini yerine getirmekle, Tanrı’nın da emirleri yerine getirilmiş olur<a class="calibre4" href="../Text/onsoz_split_133.html#footnote-747-135" id="footnote-747-135-backlink">[135]</a>. Bu durumda savaşta hayatını kaybeden insan, itaatkâr insan olarak ölmüş olur. Ancak “Kayzerin, ne Hristiyanlığın başı, ne de Protestanlığın ya da inancın koruyucusu” olmadığı konusunda da sürekli olarak uyarılarda bulunur<a class="calibre4" href="../Text/onsoz_split_133.html#footnote-747-136" id="footnote-747-136-backlink">[136]</a>. O, özellikle bu uyarısıyla Katoliklerle Protestanlar arasındaki farkı ortaya koyar. Katolik mezhebi Hristiyan devlet anlayışını benimsediğinden, Türk savaşını aynı zamanda din savaşı olarak kabul etmektedir. Luther’e göre ise devlet, temeli itibarıyla Hristiyan devlet olmamakla birlikte, devletin Hristiyanlaştırılması en büyük amaç olarak kabul edilmelidir. Kayzerin Türklere karşı savaşma isteğini anlamsız bulan Luther, onu ve yandaşlarını zaten Hristiyanlığın ve inancın en büyük düşmanı olarak kabul etmektedir. Kayzer ve ona bağlı prenslikler bir din savaşını ahlaki anlamda haklı kılabilecek niteliklere sahip değillerdi. Elbette Kayzer, Türklere karşı savaşmalıydı, ancak bunu Papa yandaşları istediği için değil, Tanrı’nın vermiş olduğu sorumluluk anlayışı çerçevesinde yapmalıydı. Kendisine Tanrı tarafından emanet edilen halkının sağlığını ve mutluluğunu düşünerek ve onları tehlikelerden korumak üzere Türklere karşı savaşmalıydı. Kayzere karşı gibi görünen bu söylemlerine rağmen, aslında Luther genel olarak, birçok yazısından da anlaşıldığı gibi, ona derinden bağlıdır. Türk sorununun aşılması konusunda olduğu gibi, başka konularda da Kayzerin yanında yer aldığını belirtir. Kayzer, Tanrı’nın kendisine vermiş olduğu görevleri yerine getirmekle yükümlü olduğundan, vatanını ve halkını güçlük ve zorluklardan kurtarmakla görevlendirilmiş lider konumundadır. Luther yazısında, manevi ve dünyevi idarenin birbirinden ayrılması gerektiği konusunu işlemektedir. Aynı zamanda Hristiyanları dinlerine sadık kalmaları ve şeytani Türklerle ittifak kurma yanılgısına düşmeme hususunda uyarmaktadır. Luther’in yazısı, Sultan Süleyman’ın Almanya’ya karşı sefer düzenlemeyi tasarladığı sıralarda çıkmıştır. “Wittenberg ve Nürnberg’deki matbaalar, 1529 yılı içerisinde, kitabının art arda basılmasını sağlamakta ve Almanya’da o güne kadar görülmemiş bir savaş hazırlığı içerisine girilmektedir”<a class="calibre4" href="../Text/onsoz_split_133.html#footnote-747-137" id="footnote-747-137-backlink">[137]</a>. Ve mucizevi bir biçimde Tanrı’nın düşmanı olarak tanımlanan Türkler, Viyana kapılarına kadar dayanmışken, geri çekilmeye başlamaktadırlar. Ancak Luther’e göre, Tanrı’nın bu inayeti toplum tarafından büyük bir hızla unutulmaya başlanır. Tekrar insanların vicdanlarına seslenme ihtiyacı duyar ve Tanrı’nın inayetini hatırlatmaya çalışır.</p>
  </div>

  <div class="calibre2" id="calibre_pb_40"></div>
</body>
</html>
