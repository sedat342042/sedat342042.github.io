<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_10">3.1.1. Luther ve Kur’an</h1>

    <p class="calibre3">Martin Luther’e göre Türklerle savaşabilmenin tek bir yolu vardır, o da düşmanı ve onun dinini tanımaktır. Tehdidin bu kadar yaklaşmış olmasına karşın Türkler hakkındaki bilgilerin sınırlı olması ve var olan bilgilerin güvenilir olmaması, onun tarafından eksiklik olarak görülür. Bu konuda soyluları ve yüksek eğitimlileri sorumlu tutan Luther’e göre bu bilgi noksanlığı nedeniyle ve Almanları Türklere karşı kışkırtmak amacıyla, Türkler hakkında yalan yanlış bilgiler ortaya atılır. Oysaki Luther elinde bulunan Kur’an’ın bazı bölümlerini, temel farklılıkları ortaya koymak ve anlamak için yeterli görür<a class="calibre4" href="../Text/onsoz_split_133.html#footnote-747-47" id="footnote-747-47-backlink">[47]</a>. Bazı bölümler diye nitelendirdiği tercümeler Bobzin’e göre muhtemelen Türklerle ve Müslümanlıkla ilgili literatürde yer alan bilgilerdir<a class="calibre4" href="../Text/onsoz_split_133.html#footnote-747-48" id="footnote-747-48-backlink">[48]</a>. Luther birçok çağdaşının aksine Kur’an’ın yayınlanmasında sakınca görmez<a class="calibre4" href="../Text/onsoz_split_133.html#footnote-747-49" id="footnote-747-49-backlink">[49]</a>, çünkü ona göre düşmanla mücadele etmenin en etkin yolu Kur’an’ın geniş halk kitlelerine tanıtılmasıdır<a class="calibre4" href="../Text/onsoz_split_133.html#footnote-747-50" id="footnote-747-50-backlink">[50]</a>. Hristiyanlık inancının ancak bu şekilde güç kazanacağına inanır ve bu hedef doğrultusunda, Kur’an’ın<a class="calibre4" href="../Text/onsoz_split_133.html#footnote-747-51" id="footnote-747-51-backlink">[51]</a> Alman diline çevrilmesinin zorunlu olacağını düşünür. Bu isteğinden de Lamparter’e göre, Luther’in kendi ifadesiyle “Türk İncili” olarak adlandırdığı Kur’an’ı, teolojik olarak inceleme konusunda ne kadar ciddi olduğu anlaşılır<a class="calibre4" href="../Text/onsoz_split_133.html#footnote-747-52" id="footnote-747-52-backlink">[52]</a>. Oysaki bu sözde ciddiyet sadece amaca yöneliktir ve Luther’in gündemine ancak yıllar sonra tekrar alınır.</p>

    <p class="calibre3">1528 yılının sonlarına doğru yayımlanan Vom Kriege wieder die Türken (Türklere Karşı Savaşa İlişkin) adlı metninden de anlaşıldığı gibi, o yıllarda tamamı Latince’ye çevrilmiş olan bir Kur’an eline geçmemiştir<a class="calibre4" href="../Text/onsoz_split_133.html#footnote-747-53" id="footnote-747-53-backlink">[53]</a>. Bu bağlamda Luther’in de bahsettiği ve kaynak olarak kullandığı iki yazıya kısaca değinmek istiyorum: 1) Dominiken tarikatına mensup Ricoldo de Monte Croce’nin (1243-1320) Confutatio Alcorani (Kur’an’ın Çürütülmesi) ve 2) Kardinal Nikolaus von Kues’in (Nikolaus Cusanus) (1401-1464) Cribratio Alcorani’si (Kur’an’ın Gözden Geçirilmesi). Bu iki metin Bobzin’e göre çeşitli nedenlerden dolayı 12. ve 15. yüzyıllar arasında Hristiyanlar tarafından İslam’a karşı yazılmış olan tartışma metinlerinin arasında dikkat çekmektedirler<a class="calibre4" href="../Text/onsoz_split_133.html#footnote-747-54" id="footnote-747-54-backlink">[54]</a>. Ricoldo’nun metni uzun dönemler boyunca oldukca etkin olmuştur. Önemli olan diğer metin ise İstanbul’un fethinden (1453) kısa bir süre sonra yazılmış olan (1460/1461), fethin etkilerini yansıtan, Kues’in yapıtıdır. O dönemlerde teologların ilgisini çekmeye başlayan İslam konusu birçok yazar tarafından incelenmeye başlanmıştır<a class="calibre4" href="../Text/onsoz_split_133.html#footnote-747-55" id="footnote-747-55-backlink">[55]</a>. Ricoldo’nun Confutatio ve Kues’in Cribratio adlı kaynağı<a class="calibre4" href="../Text/onsoz_split_133.html#footnote-747-56" id="footnote-747-56-backlink">[56]</a>, Luther’in o dönemde Kur’an hakkında bildiklerinin temelini teşkil etmişdir. 1530 yılında, Captivus Septemcastrensis’in<a class="calibre4" href="../Text/onsoz_split_133.html#footnote-747-57" id="footnote-747-57-backlink">[57]</a> Libellus de ritu et moribus Turcorum (Türklerin örf ve adetleri hakkında kitapçık) adlı çok beğendiği çalışma için yazdığı ön sözde, söz konusu iki kaynağı da olumsuz değerlendirir<a class="calibre4" href="../Text/onsoz_split_133.html#footnote-747-58" id="footnote-747-58-backlink">[58]</a>. Her iki kaynağın amacı ona göre, sıradan Hristiyanları korkutarak İslam’dan uzak tutmaktır. Ancak iki kaynağın eksikliği ve Luther’in eleştirisinin asıl sebebi, İslam’ın yanlışlığını kanıtlamaktan uzak oluşlarıdır<a class="calibre4" href="../Text/onsoz_split_133.html#footnote-747-59" id="footnote-747-59-backlink">[59]</a>.</p>

    <p class="calibre3">Buna rağmen Luther 1542 yılına kadar ağırlıklı olarak bu iki metni kaynakça olarak kullanmış, bu bilgilerden hareketle iki dini birbirleriyle karşılaştırmış ve Müslümanlıkla ilgili eleştirilerini birçok yazısında dile getirmiştir. 1540’lı yıllarda tekrar akut hale gelen Türk tehdidi onun bizzat Kur’an’ı incelemesine sebep olmuştur. 1542 yılının Şubat ayında nihayet tamamı Latince’ye, “kötü çevrilmiş” olan metni elde eder<a class="calibre4" href="../Text/onsoz_split_133.html#footnote-747-60" id="footnote-747-60-backlink">[60]</a>. Kendisi aslında Arapça bilmediğinden, kötü çevrilmiştir yorumu, çevirinin stiline yöneliktir. Bu çeviri eleştirisi ilk kez Luther tarafından yapılmadığı gibi, sonrasında da çok yapılmıştır<a class="calibre4" href="../Text/onsoz_split_133.html#footnote-747-61" id="footnote-747-61-backlink">[61]</a>. 1542 yılında eline geçen bu çeviriye dayanarak hem Ricoldo’nun “Confutatio Alcorani” sine hem de Kues’in “Cribratio Alcorani” sine yönelik önyargıları ortadan kalkmış ve “Kur’an önceden tahmin ettiğimden daha kötü” çıkmış oldu, yorumunu yapmıştır<a class="calibre4" href="../Text/onsoz_split_133.html#footnote-747-62" id="footnote-747-62-backlink">[62]</a>. Bundan sonra Luther’in İslam’a yönelik polemikleri daha da sertleşir<a class="calibre4" href="../Text/onsoz_split_133.html#footnote-747-63" id="footnote-747-63-backlink">[63]</a>. Luther, Kur’an’ı 1542 yılında okuduktan hemen sonra Ricoldo’nun yazısını Almanca’ya çevirme kararı alır. Ricoldo’nun yazısını neden tercih ettiğini, kendisi kısaca “daha iyi bir kitap olmadığı için” sözleriyle açıklamakla yetinir<a class="calibre4" href="../Text/onsoz_split_133.html#footnote-747-64" id="footnote-747-64-backlink">[64]</a>. Hagemann’a göre Kues’in kitabını tercih etmemesinin nedenleri başkadır. Kues’in çalışması “daha yoğun ve detaylı bir inceleme sonucu ortaya çıkmış ve aynı zamanda Hristiyanlık ve İslam” arasında köprü vazifesi üstlenerek ve Kur’an’dan yola çıkarak Hristiyanlığa geçişi sunmaya çalışmıştır. Hristiyan dünyası için gergin bir sürecin yaşandığı<a class="calibre4" href="../Text/onsoz_split_133.html#footnote-747-65" id="footnote-747-65-backlink">[65]</a> yıllarda ortaya çıkmış olduğundan o dönem içerisinde yayınlanmış İslam karşıtı literatür arasında, polemiklerinde daha ölçülü olması dolayısıyla örnek teşkil etmiştir<a class="calibre4" href="../Text/onsoz_split_133.html#footnote-747-66" id="footnote-747-66-backlink">[66]</a>. Osmanlı tehdidinin etkisinde kalan Luther, Türk düşmanlığını teşvik etmek amacıyla, Hristiyanlıkla İslam arasında denge kurmaya çalışan bir metni Almanca’ya çevirmeyi, hedeflerine uymadığından tercih etmez. Bundan dolayı özellikle Kur’an’ı okuduktan sonra pekişen nefretinin etkisiyle, daha 1530 yılında şiddetle eleştirdiği Ricoldo’nun yazısını Almanca’ya çevirme kararı alır<a class="calibre4" href="../Text/onsoz_split_133.html#footnote-747-67" id="footnote-747-67-backlink">[67]</a>. Luther’in çevirisi Widerlegung des Alcorani Bruder Ricardi (Kur’an’ın Kardeş Richard Tarafından Çürütülmesi) adı altında 1542 yılında kendisinin yazmış olduğu bir ön söz ile birlikte yayınlanır<a class="calibre4" href="../Text/onsoz_split_133.html#footnote-747-68" id="footnote-747-68-backlink">[68]</a>. Onun çevirisi aynı yıl içerisinde Hans Lufft tarafından Wittenberg’de ve Heinrich Steiner tarafından Augsburg’da yayımlanır<a class="calibre4" href="../Text/onsoz_split_133.html#footnote-747-69" id="footnote-747-69-backlink">[69]</a>. Sonuç olarak Luther hem Avrupalıları tehdit eden Osmanlılardan, hem de kendisi için hayati önem taşıyan Papalıkla mücadeleden dolayı İslam konusuna eğilmiş ve saldırılarda bulunmuştur<a class="calibre4" href="../Text/onsoz_split_133.html#footnote-747-70" id="footnote-747-70-backlink">[70]</a>. Müslümanlığa yönelik eleştirilerin detaylarına girmeden, bu çalışma için önem teşkil edecek bazı noktalara yer verilecektir.</p>

    <p class="normal">Türklerin inancını Hristiyanlıkla karşılaştıran Luther’e göre en büyük farklılık Hz. İsa’nın değerlendirilmesinde yatmaktadır. “Çünkü Türkler İsa’da sadece bir peygamber görmektedirler”<a class="calibre4" href="../Text/onsoz_split_133.html#footnote-747-71" id="footnote-747-71-backlink">[71]</a>. Onun Tanrı’nın oğlu olduğunu kabul etmemektedirler. Luther’in Müslümanlığı tamamıyla red etmesinin temel sebebi, Hz. İsa’nın insanlığın kurtarıcısı ve Tanrı’nın oğlu olarak kabul edilmemesinden kaynaklanmaktadır. Böyle olunca da Luther, Hz. Muhammed’i en büyük peygamber olarak görmez. Ona göre Peygamber, İslam dini adı altında yenilik yaratmaz, sadece var olanları derler<a class="calibre4" href="../Text/onsoz_split_133.html#footnote-747-72" id="footnote-747-72-backlink">[72]</a>.</p>

    <p class="normal">Türklerin ibadet biçimlerine yönelik ise, ibadetlerin büyük bir ciddiyetle ve saygıyla yerine getirildiğini ifade eder. Böylesine huşu içinde yerine getirilen ibadetler karşısında Luther kendi topraklarında dahi bunun böyle olmadığını vurgulamadan edemez ve kendi toplumunu bunlara kanmaması için uyarma ihtiyacı duyar<a class="calibre4" href="../Text/onsoz_split_133.html#footnote-747-73" id="footnote-747-73-backlink">[73]</a>. Çünkü böylesine ciddi, cesur, disiplinli bir hayat süren Türklerin, insandan çok meleğe benzedikleri sanılabilir<a class="calibre4" href="../Text/onsoz_split_133.html#footnote-747-74" id="footnote-747-74-backlink">[74]</a>. Luther bu ve buna benzer eleştirilerin aynısını Papa taraftarlarına da yöneltir. Türklerin dini ile Katolik kilisesinin temsil ettiği din anlayışı arasında herhangi bir fark gözetmez<a class="calibre4" href="../Text/onsoz_split_133.html#footnote-747-75" id="footnote-747-75-backlink">[75]</a>. Ona göre Türkler için yeryüzünde Hristiyan milletinden daha kötü bir millet yoktur<a class="calibre4" href="../Text/onsoz_split_133.html#footnote-747-76" id="footnote-747-76-backlink">[76]</a>. Bir tek kendi dinlerini gerçek din olarak gören Türkler, Luther’e göre kibirli tavırlarıyla Hristiyanlık hakkında kötü söz söylemekle kalmazlar aynı zamanda alay da ederler<a class="calibre4" href="../Text/onsoz_split_133.html#footnote-747-77" id="footnote-747-77-backlink">[77]</a>.</p>

    <p class="normal">Luther Türkleri değerlendirirken kökleri Hz. Danyal’a kadar varan apokaliptik kehanetlerin etkisinde kalmıştır<a class="calibre4" href="../Text/onsoz_split_133.html#footnote-747-78" id="footnote-747-78-backlink">[78]</a>. Bu kehanetler doğrultusunda Türklerin savaşlarda başarılı olmalarının, dinlerinin gerçek din olmasıyla ilgisi yoktur. Danyal’ın da önceden kehanetlerinde vurguladığı gibi, Hristiyanlar günahlarından dolayı bu dünyada cezalandırılacaklardır.</p>
  </div>

  <div class="calibre2" id="calibre_pb_22"></div>
</body>
</html>
