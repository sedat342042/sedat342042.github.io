<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_6">1.3. Osmanlıların Çöküş Dönemi</h1>

    <p class="normal">Sultan Süleyman’ın yerine geçen II. Sultan Selim (1566-1574), 1 Ağustos 1571 yılında Venedik hâkimiyeti altında olan Kıbrıs adasını fethetmesine rağmen, Osmanlılar Akdeniz’de üstünlüklerini kaybetmeye başlarlar. Kısa bir süre sonra, 7 Ekim 1571 tarihinde, Osmanlı donanması İnebahtı deniz savaşında “Kutsal Lig” ve müttefikleri tarafından yenilgiye uğratılır. Bu galibiyetle Batılılar “yenilmez Türkleri” yenerek, güven kazanırlar.</p>

    <p class="normal">Selim’in yerine geçen III. Murad (1574-1595) ve onun yerine geçen oğlu III. Mehmed (1595-1603) de oldukça kısa süreler saltanat sürerler. III. Mehmed 19 kardeşini öldürten son Osmanlı olarak Batı Dünyasında üne kavuşur. Ancak aynı zamanda I. Sultan Süleyman’dan sonra ordusunun başında savaşa giden ilk hükümdar olarak da anılır. 1593-1606 yılları arasında Osmanlılar, Avusturya’ya karşı, Raab (1594), Eğri (1596) ve Kanije (1600) kalelerini fethederek, yeni galibiyetler elde eder.</p>

    <p class="normal">11 Kasım 1606 yılında imzalanan Zitvatorok Barış Antlaşması ile oldukça uzun sayılabilecek bir dönem (1652), savaşlara son verilir. 14 yaşında tahta çıkan I. Sultan Ahmed (1603-1617), Avusturya’lı İmparator II. Rudolf ile bu antlaşmayı imzalamak zorunda kalır. Zitvatorok Antlaşması’yla Sultan, II. İmparator Rudolf’u resmi olarak, kendisiyle eş değerde, hükümdar olarak tanır. Buna mukabil II. Rudolf’da Osmanlı’nın ele geçirmiş olduğu mülkiyetleri tasdik eder. Ancak antlaşma sınırlarda bir değişikliği beraberinde getirmez<a class="calibre4" href="../Text/onsoz_split_133.html#footnote-747-34" id="footnote-747-34-backlink">[34]</a>.</p>

    <p class="normal">Avrupa’da başarılar elde eden bir diğer şahsiyet Sadrazam Köprülüzade Fazıl Ahmed Paşa’dır. Avusturya ile olan birkaç sorundan dolayı ordusuyla Uyvar’a kadar ilerler. 1663 yılında, Viyana için bu denli önemli olan Uyvar Kalesi’nin alınması, çok sayıda devletin de desteklediği, Montecuccolli emrindeki, karşı saldırıyı da beraberinde getirir. Avusturya’ya karşı yapılan 1663/64 yılı savaşı, Osmanlıların 1 Ağustos 1664 yılında Raab Nehri yakınlarında Saint Gotthard Manastırı ve Moggersdorf civarındaki muharebede yenilgiye uğramalarıyla, 10 Ağustos 1664 yılı Vasvar (Eisenburg) Barış Antlaşması’yla sonlanır. Bu antlaşma sonucunda Uyvar ve Erdel Osmanlılara kalır. Kandiye’nin (Girit) 27 Eylül 1669 feth edilmesiyle, Venedik-Türk savaşlarına son verilir. 14 Temmuz 1683 yılında gerçekleştirilen ikinci Viyana Kuşatması, Osmanlıların Avrupa’da büyük mağlubiyet almaları anlamına gelmekteydi. Sadrazam Kara Mustafa Paşa emrindeki Türk ordusuyla 14 Temmuz 1683 yılında Viyana önlerine kadar ilerler. Kara Mustafa Paşa şehri iki ay kuşattıktan sonra ordusuyla çekilmek zorunda kalır. Ordunun diğer kısmı 12 Eylül 1683 yılında Kahlenberg’de, Papa XI. İnosens’in girişimleriyle kurulan ve Kral Sobieski’nin bizzat komuta ettiği Hristiyan ordusu tarafından (Kutsal Lig) yenilgiye uğratılır.</p>

    <p class="normal">Bundan sonraki senelerde Türkler sürekli yenilgi ve kayıplarla karşı karşıya kalırlar. 2 Eylül 1683’de Budin, Habsburg’lu güçlerin eline geçer. 12 Ağutos 1687 yılında IV. Mehmed Mohaç Savaşı’nda yenilgiye uğrar. Belgrad’ın (6 Eylül 1688), Semendire’nin ve Niş’in (24 Eylül 1689) düşüşü bunu takip eder. Kaybedilen şehirler 1690’da Sadrazam Mustafa Paşa tarafından geri alınsalar da, bu defa da 19 Ağustos 1691 yılında Salankamen’de büyük bir yenilgi alınır. Tisa Irmağı kıyısındaki Zenta’da 11 Eylül 1697’de yapılan muharebede, Türk ordusuyla Savoyenli Prens Eugen emrindeki Alman ordusu karşı karşıya gelir. Bu yenilgi sonucunda, Osmanlılar için bir yandan büyük kayıplara ve zararlara neden olan, diğer yandan Batılı tarihçiler için Osmanlı’nın Avrupa’dan çekilişi anlamına gelen Karlofça Barış Antlaşması imzalanır. İngiltere ve Hollanda’nın aracılığıyla, Avusturya ve müttefikleri ile 1699 yılında Karlofça Barış Antlaşması’nın görüşmeleri başlatılır. Osmanlı için sonun başlangıcı olan Karlofça Antlaşması ile Banat ve Temeşvar hariç, bütün Macaristan ve Erdel Beyliği, Hırvatistan’ın büyük bir bölümü ve Slavonya (Doğu Hırvatistan’da bir bölge) Avusturya’ya verilir. Venedik ise, Mora yarımadasının dışında Dalmaçya kıyılarının en büyük bölümüne sahip olur. Ragusa Osmanlı ve Alman himayesine verilir. Lehistan (Polonya) ise Podolya ve Ukrayna’nın batı kısmına sahip olur. Azak limanı özel bir barış antlaşmasıyla (1700) Rusya’ya kalır. Osmanlılar Avrupa’daki topraklarının neredeyse yarısını kaybederler.</p>

    <p class="normal">Düşmanlarla sürekli yapılan savaşlara rağmen 18. yüzyılın ilk yarısında ekonomik bir kalkınma görülmektedir. II. Mustafa’nın (1695-1703) 1703 yılında tahtından feragat etmesiyle, kardeşi III. Sultan Ahmed (1703-1730) yerine geçer. Onun hükümdarlığı sırasında Mora Yarımadası 1715 yılında geri alınır. Venedik’in müttefiki Avusturya ise bu olayı saldırma gerekçesi olarak kabul eder. Damat Ali Paşa yönetimindeki Petervaradin muharebesi 8 Ağustos 1716 yılında yenilgiyle sonuçlanır. Neredeyse bir yıl sonra, 16 Ağustos 1717’de Belgrad düşer. Bu savaşlar 21 Haziran 1718’de imzalanan Pasarofça (Sırbistan) Barış Antlaşması ile sonlandırılır. Gerçi Osmanlılar bu antlaşmayla geri aldıkları Mora gibi, Yunan bölgelerinin sahibi kalmaya devam ederler, ancak Temeşvar, Eflak’ın batısı, Belgrad ve Sırbistan’ın kuzey bölgesinin kaybı artık tasdik edilmiştir. Venedik kıyılarının sahibi kalırken, Ragusa bağımsızlık kazanır.</p>

    <p class="normal">Osmanlılar bundan sonraki dönemlerde sadece Sadrazam İvaz Mehmed Paşa (17 Mart 1739 - 23. Haziran 1740) ve 1730-1754 yılları arasında Sultan Mahmud I. döneminde başarılar elde ederler. 1737’dan 1739 yıllarına kadar Osmanlı orduları tekrar Güney Avrupa’da savaşırlar. Rusların Kırım’ı almalarına izin vermedikleri gibi, Habsburg’luların Moldavya ve Eflak’a girmelerine de engel olurlar. 18. Eylül 1739 Belgrad Barış Antlaşması ile Osmanlı İmparatorluğu 20 yıl öncesinde kaybedilen bölgeleri geri alır ve Tuna Nehri tekrar sınır olarak kabul edilir. Buna mukabil Rusya ile ittifak halindeki Avusturya, Sırbistan’ı küçük Eflak’ı (die kleine Walachei) ve Orsova’yı Osmanlılara vermek durumunda kalır. 1804-1806 yılları arasında süren Sırp isyanından sonra Belgrad’ın iç kalesi 12 Aralık’ta Osmanlıların eline geçer. 13 Haziran-13 Temmuz 1878 tarihleri arasındaki Berlin Kongresi sonucunda Avusturya-Macaristan, Bosna-Hersek’in yanı sıra Bosna’nın doğusundaki Novipazar sancağını alır. Ayrıca Sırbistan, Karadağ ve Romanya’nın bağımsızlığı karara bağlanır. Bulgaristan ise 1908 yılına kadar Sultana bağlı beylik ilan edilir. İngiltere Kıbrıs adasını alır. Bosna-Hersek halkının isyanına rağmen Avusturya-Macaristan tarafından ilhak edilir. Doğu Rumeli 1885’de Bulgaristan’a dahil edilir. Bu kayıplar, askerî ve siyasi yönden güç kaybeden Osmanlı İmparatorluğu tarafından telafi edilemez. Bir yandan ülke içindeki sorunların giderilmesi, öte yandan var olan sınırların korunması, Osmanlı İmparatorluğu’nun söz konusu kayıpları geri almasını imkânsız hale getirir ve tüm çabalara rağmen, kayıpların ve yenilgilerin arkası gelir.</p>
  </div>

  <div class="calibre2" id="calibre_pb_14"></div>
</body>
</html>
