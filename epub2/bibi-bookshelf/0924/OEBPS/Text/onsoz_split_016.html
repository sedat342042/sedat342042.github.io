<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_14">3.1.5. Yecuç-Mecuç Olarak Yorumlanan Türkler</h1>

    <p class="normal">Martin Luther 1530 yılında Ezekiyel Peygamber’in Yecuç ve Mecuç kavramına değindiği Kutsal Kitap’taki 38. ve 39. bölümleri Almanca’ya çevirme kararı alır. Çevirinin ön sözünde bu kavramların anlamları hakkında yorumlarda bulunarak çeviri nedenlerini izah etmeye çalışır.</p>

    <p class="normal">Anlamları itibariyle Batı kültüründe bu iki sözcüğün tarih içerisinde birçok kez anlam değiştirdiğini ve tarihsel olaylara göre yorumlandıklarını görebilmekteyiz. Ezekiyel Peygamber’in kitabının 38. bölümünde ilk olarak geçen bu kavram, özel isim ve yer adı olarak kullanılmaktadır (“Magog ülkesinden olan Gog’lar”). Bu kavramın özel ad olarak kullanımı Kimmerler’e karşı savaşan Lidya Kralı Giges’e (M.Ö. 685-652) dayanmaktadır. Söz konusu yer adı ise özel isimden türetilmiştir. Ezekiyel’in 38. ve 39. bölümlerinde geçen bu kavramlar Lidya’lılar için kullanılmıştır. “Gog” burada İsrail’e karşı savaşmaya gelen büyük bir halk koalisyonunun başındaki isim olarak anılmaktadır. Koalisyon ise “Meşeh ve Tubal” halkları olarak adlandırılan genelde Frigya ve Lidya’lıları kapsamaktadır. Peygamber Ezekiyel bu koalisyona Kimmerler’i de dahil etmektedir. Küçük Asya’nın batısındaki bu birleşme, kitabın 38. bölümünde doğudan Perslerin, güneyden Etiyopyalıların ve batıdan Libyalıların katılımlarıyla dünya ordusu niteliğine kavuşur. Peygamber yine aynı bölümde M.Ö. 7. yüzyıla ait, küçük Asya’lı halklarla ilgili tarihî haberleri konu olarak işlemekte ve bunları “Batı’dan gelen düşman” kehanetleriyle ilişkilendirmektedir.</p>

    <p class="normal">“Gog” bundan sonra sembolik anlama kavuşur ve gelecekte inananlara karşı hücüm eden tüm yabancı halklara uyarlanır. Bu saldırganların sonuçta “İsrail’in dağlarında” yok edileceği ifade edilir.</p>

    <p class="normal">İncil dahilinde ve haricindeki alımlamalar ise Gog’un bu sembolik anlamını güçlendireceği gibi, aynı zamanda düşmanı yeniden de tanımlayabilmektedir, tıpkı Luther’in yaptığı gibi<a class="calibre4" href="../Text/onsoz_split_133.html#footnote-747-100" id="footnote-747-100-backlink">[100]</a>.</p>

    <p class="normal">Ezekiyel Peygamber’in Yecuç kavramını ele aldığı, söz konusu iki bölüm Luther’e göre, Aziz Yahya’nın vahiysinin 20. bölümünde denizleri aşarak gelen ve Hristiyanlığa karşı savaşan Yecuç ile neredeyse özdeştir. Söz konusu Yecuç ile Türklerin kast edildiğine inanan Luther konuya bundan dolayı büyük ilgi duymuştur.</p>

    <p class="normal">Yecuç ve Mecuç (Gog ve Magog) kavramlarının birbirinin aynı olduğunu düşünen Luther, Magog’un aslında Gog’un kısaltılmış biçimi olduğunu ifade etmektedir. Nasıl insan öfkelendiğinde birinin adını değiştirip kısaltıyorsa, “Gog” da “Magog”un kısaltılmış biçimini oluşturmaktadır. Üstelik Luther’e göre bu iki kavramın kafiyeleri de birbirlerine uymaktadır, tıpkı Türkler ve onların akrabaları olan Tatarlar (“Türcken und Tataren”) gibi. “Her zaman savaşa ve haydutluğa hazır olan bu iki halk ona göre, yaşam biçimleri itibariyle de her türlü ahlaka aykırı davranışları sergilemektedirler”. Luther burada Türkler hakkındaki görüşlerinin tümünü Tatarlara da aktarmaktadır. Türklerin kökeninin Tatarlara ya da “Kızıl Yahudilere”<a class="calibre4" href="../Text/onsoz_split_133.html#footnote-747-101" id="footnote-747-101-backlink">[101]</a> dayandığını yazısında belirtir ve asıl adlarının da Mecuç olduğunu ifade eder.</p>

    <p class="normal">Türkler ülkeleri itibariyle Mecuç (Magog) olarak adlandırılmalarına rağmen, onlara duyulan öfkeden dolayı Yecuç (Gog) adını alırlar. Luther bu konuyu zamanına uyarlanmış bir örnekle izah etmektedir. Yunan, Arap v.b. kökenden olan insanlar ya da ülkeler, Türklerin hükümdarlığı altında yaşadıkları ve onlara itaat ettikleri için, esas itibariyle öyle olmadıkları halde, Yecuç olarak adlandırılmaktadır. Çünkü topluluklar başlarında bulunan insanlara göre, yani bayraklarına göre adlandırılırlar. Bu yüzden tüm Asya’ya zulümlerinden dolayı Yecuç ve Türk denilmektedir. Luther’e göre Papa, Kayzer, krallar ve prenslerin, Protestanlığı bastıramadığını gören Şeytan, bunu Yecuç ile yapmaya çalışmaktadır. Diğer bir ifadeyle Hristiyanlığın bayrağı altında birleşmiş olan halklar, Yecuç şeklindeki Şeytan tarafından cezalandırılacaktırlar. Tanrı’nın öfkesinin yegâne sebebi ise işlenmiş olan günahlardır. Böylece Türkleri bu kadar büyük ve güçlü yapanın, Hristiyanların işledikleri günahlar olduğu ortaya çıkmaktadır. Bundan dolayı Luther herkese dine dönün, Tanrı’dan korkun ve İncil’i sayın, çağrısında bulunmaktadır. Ayrıca Hristiyanlara günahların inkâr yerine itiraf edilmesi, güçlü ve içten dualarla af ve merhamet dilenmesi tavsiyesinde bulunur. Bunların yapılması halinde, ona göre Tanrı, Papa ve Türkleri cezalandıracak ve Hristiyanları da mahşer günüyle birlikte kurtaracaktır<a class="calibre4" href="../Text/onsoz_split_133.html#footnote-747-102" id="footnote-747-102-backlink">[102]</a>.</p>
  </div>

  <div class="calibre2" id="calibre_pb_30"></div>
</body>
</html>
