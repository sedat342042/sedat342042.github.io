<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_36">6.3. İlahilerde Yer Alan Düşmanlar</h1>

    <p class="normal">Düşmanlara ve inançsızlara karşı okunan beddualar da ilahilerde geniş yer bulan konular arasında yer almaktadır. Bu bedduaların ilahilerde yer alması, Tevrat’ın özelliği olarak kabul edilmektir. Esasında beddua içeren ilahilerde sadece günahlara ve kötülüklere karşı duyulan tepki dile getirilmektedir. Söz konusu ilahilerde kişisel ya da dinden uzaklaşmış gibi görünen bir öç duygusu konu edilse de, aslında Tanrı’yı ve onun kanunlarını yok sayan insanların varlığından dolayı duyulan acı vardır. Söz konusu düşmanlar tek bir insanı ya da bütün bir halkın Tanrı ile olan ilişkilerini yok etme çabasını gütmektedirler. Bu ilahiler genelde dinsizlere, Tanrı’ya ve ona inananlara ve dinlerini yok etmeye çalışanlara, ya da Tevrat’ın kanunlarında yer alan adalet ve insan sevgisini hiçe sayan inançsızlara karşı yazılmışlardır. Bazen söz konusu ilahiler uyarı niteliği taşıyarak, Tanrı’nın bu tip insanlara verdiği cezalardan bahsetmektedirler. Yaptığı yanlışı idrak ederek doğru yolu bulan bir günahkâra ise Tevrat’da beddua okunmamaktadır. Bu sebepten dolayı beddua içeren ilahiler de dua olarak kabul edilmektedir. Hz. İsa adına okunan bu dualar kişisel öç alma duygusu ile okunmamaktadırlar<a class="calibre4" href="../Text/onsoz_split_133.html#footnote-747-277" id="footnote-747-277-backlink">[277]</a>. Tanrı’nın ve ona inananların düşmanları böylelikle Hz. İsa ve onun kiliselerinin düşmanı olarak da kabul edilmektedir<a class="calibre4" href="../Text/onsoz_split_133.html#footnote-747-278" id="footnote-747-278-backlink">[278]</a>. İlahiler eski bir dönemin ürünü olduklarından, güncel sorunlara uyarlanarak, tekrar ele alınıp yorumlanabilmektedirler<a class="calibre4" href="../Text/onsoz_split_133.html#footnote-747-279" id="footnote-747-279-backlink">[279]</a>.</p>

    <p class="normal">Ağıtlara yer veren ilahilerin genelde büyük olasılıkla Mezopotamya ağıt edebiyatının etkisi altında oluştuğu sanılmaktadır<a class="calibre4" href="../Text/onsoz_split_133.html#footnote-747-280" id="footnote-747-280-backlink">[280]</a>. Teolojik olarak İ.Ö. 587 yılına ait kolektif krizleri konu ederek bunların üstesinden gelme çabası gütmektedirler. Bunlar “Yok Oluş” ile “Çöküş” konularına yer verdiklerinden, tapınakların, şehirlerin ve krallıkların yok oluşunu işlemektedirler. İlahilerde düşmana yaklaşım temelde ikiye ayrılır: 1) Düşman imgesini yoğun şekilde pekiştiren ve işleyen bir tutum, 2) düşmanları bağışlama ya da sevme tutumu. Birbirinden farklı bu iki tutum arasında Türk dualarında daha fazla yer edinmeleri dolayısyla düşman imgesini pekiştiren ilahilere yer verilecektir. Buna bağlı olarak ise düşman konusunu işleyen ilahiler yorumlanarak düşmana bakış irdelenecektir. Luther’in bu konuya bakışı ve katkısı göz ardı edilmeyerek önemine değinilecektir.</p>

    <p class="normal">İlahilerde yer alan düşmanlar, kimleri tehdit etmektedirler? Bu düşmanlar hangi millettendir? Ya da ne gibi özelliklere sahiptirler? Bu soruları yanıtlamak oldukça güçtür. İlahilerde yer alan düşmanların kimlikleri hakkında bilgi verilmemektedir. Önyargılı, adeta kalıplaşmış kavramlarla tasvir edilen düşmanlar, tek başına ya da toplum olarak, inançlı bir Hristiyanın karşısına çıkabildiği gibi, bütün bir toplumun karşısına da çıkabilmektedirler. Düşman olan insanları sınıflandırmak mümkün değildir, çünkü kimin düşman olabildiği belli değildir. Bazen insanların dost olarak nitelendirdiği kişiler de düşman olabilmekte, ki bu da dua eden şahsı özellikle üzmektedir<a class="calibre4" href="../Text/onsoz_split_133.html#footnote-747-281" id="footnote-747-281-backlink">[281]</a>. Ancak konumuz gereği günahkâr olan ve varlıklarıyla inançlı insanları tehdit eden bireysel düşman konusunun üstünde durulmayacaktır.</p>

    <p class="normal">Türkler aleyhinde yazılmış olan dualarda, oldukça geniş yer tutmalarından dolayı, ilahilerde savaşçı kimliği ile karşımıza çıkan düşmanlar, en yaygın imgelerdendir (Ps. 3,7<a class="calibre4" href="../Text/onsoz_split_133.html#footnote-747-282" id="footnote-747-282-backlink">[282]</a>). Bu savaşçıların uyguladığı yöntemler, avcılarınkiyle karşılaştırılmaktadır (Ps. 140,6). Zulümleri ise vahşi hayvanlarınkine benzetilir (Ps. 22,21). Eylemlerinin temelinde ise nefret ve kıskançlık yatmaktadır (Ps. 35,19). İnançsız olmaları nedeniyle, inançlıları Tanrı’dan uzaklaştırmaya ve Tanrı’ya olan güvenlerini sarsmaya çalışmaktadırlar<a class="calibre4" href="../Text/onsoz_split_133.html#footnote-747-283" id="footnote-747-283-backlink">[283]</a>. İlahilerde aynı şekilde kralın ve dolayısıyla da halkın düşmanlarından bahsedilmektedir. Bu bağlamda genelde yabancı halklar ve onların liderleri kastedilmektedir. Tıpkı ilahide Tanrı’nın (Yahve) ülkesini fethetmeye çalışan (Ps. 83,13) ve kutsal şehri harabeye çeviren (Ps. 79,1) düşmanlar gibi... Ne de olsa yabancı halklar yabancı Tanrı’lara inanmakta ve alaylı seslerini yükselterek (Ps.79,4) karşısındakileri küçümsemektedirler (Ps. 44,15)<a class="calibre4" href="../Text/onsoz_split_133.html#footnote-747-284" id="footnote-747-284-backlink">[284]</a>. Dış düşmanın yanı sıra, halkı içten tehdit eden düşmanların varlığı da önemli yer tutmaktadır. Ancak ister dışardan gelen yabancı düşmanlar olsun, ister halkın bünyesinden çıkan iç düşmanlar olsun, bunların halka karşı olmalarının yanı sıra, Tanrı’ya karşı da düşman olarak kabul edilmektedirler. Tanrı’nın adına gölge düşürmeleri (Ps.74,18), onun adaletine (Ps.10,13), hatta varlığına inanmamaları (Ps. 79,10), onların düşman olarak kabul edilmelerinin asıl nedenidir. Bu sebeple her şeyin hâkimi olan Tanrı’ya yakarılır ve Ondan düşmanlarını susturması beklenir (Ps. 8,3)<a class="calibre4" href="../Text/onsoz_split_133.html#footnote-747-285" id="footnote-747-285-backlink">[285]</a>. Düşmanın yenilgiye uğratılması, kurtulanları öylesine sevindirmektedir ki, kurtarıcıları olan Tanrı’nın adaleti için methiye şarkıları yazılır<a class="calibre4" href="../Text/onsoz_split_133.html#footnote-747-286" id="footnote-747-286-backlink">[286]</a>. Sonuç olarak ilahilerde yer alan düşmanlar çoğunlukla Hz. İsa’nın düşmanları ve onun çektiği acıların sorumluları olarak kabul edilmektedirler. İlahilerin yorumlanmasında kısa dualar (Kollekt) da büyük önem taşımaktadırlar. Bu dualarda (belirli mezmurlarda) öncelikle acı çeken Hz. İsa olsa da, onunla birlikte kilise de fiilen ve manen saldırılara maruz kalmaktadır<a class="calibre4" href="../Text/onsoz_split_133.html#footnote-747-287" id="footnote-747-287-backlink">[287]</a>.</p>
  </div>

  <div class="calibre2" id="calibre_pb_73"></div>
</body>
</html>
