<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_24">6. Luther’in Çağdaşlarının Türk Savaşlarına İlişkin Görüşleri</h1>

    <p class="calibre3">Luther’in çağdaşlarının Türk savaşlarına ilişkin görüşlerine yer vermeden önce 16. yüzyılda yayınlanmış olan Türkler hakkındaki yazıların neredeyse tümünde Protestan ya da Katolik bir tutumun belirgin bir biçimde ortaya çıkmadığını vurgulamak gerek. Katolik mezhebine mensup bazı kişilerin yazılarında Luther’e karşı düşmanca bir tavır sergilenilmesi bu gerçeği değiştirmemektedir. Nitekim Protestanlık mezhebine bağlı olanlar da, İslam’a karşı eskiden beri var olan düşmanlığın etkisi altında kalmakta ve Katoliklere karşı yeni bir konsept ortaya koyamamaktadırlar. Sonuç itibariyle her iki mezhebin mensuplarının bilinçaltlarında yatan, ezelî düşmanına karşı sadece Alman milletinin değil, bütün milletlerin ve güçlerin birleşmesi gerektiği inancı yatmaktadır<a class="calibre4" href="../Text/onsoz_split_133.html#footnote-747-168" id="footnote-747-168-backlink">[168]</a>.</p>

    <p class="calibre3">16. yüzyılda Türk savaşlarına ilişkin yayınlanmış olan yazıların çokluğu dikkat çekmektedir. Fikir vermesi bakımından Protestan ve Katolik yazarlara göre ayırmaya çalışarak dönemin önemli sayılabilecek bazı yazarlarının adlarını vermek gerekmektedir.</p>

    <p class="calibre3">Katolik mezhebine mensup ve o dönemde yazılarıyla dikkat çeken yazarların bazılarının adları şöyledir: Rotterdamlı Erasmus (1466 ya da 1469-1536), Johannes Eck (1486-1543), Johann Caspar, Johannes Cochläus (1479-1552), Johannes Ramus, Augustin Neser, Georg Scherer (1540-1605)<a class="calibre4" href="../Text/onsoz_split_133.html#footnote-747-169" id="footnote-747-169-backlink">[169]</a>.</p>

    <p class="calibre3">Protestan mezhebine mensup ve ağırlıkla Martin Luther’i kendilerine örnek alan ya da o çizgide yazılar yayınlayan yazarların bazılarının adları şöyledir: Georg Mylius (1548-1607), Philipp Melanchthon (1497-1560), Johannes Brenz (1499-1570), Justus Jonas (1493-1555), Johannes Bugenhagen (1485-1558), Georg Spalatin (1484-1545), Johannes Aventinus (1477-1534), Ulrich von Hutten (1488-1523), Johannes Sturm (1507-1589), Sebastian Franck (1499-1542 ya da 1543), Theodor Bibliander (1505-1564), Caspar Peucer (1525-1602), Heinrich Knaust (1520-1580). Adı geçen yazarların bazılarının Türklerle ilgili yapmış oldukları çalışmalara ve Türk savaşlarına ilişkin görüşlerine kısaca değinmek, dönemin bu konuya verdiği önemi yansıtması bakımından, faydalı olacaktır.</p>

    <p class="calibre3">Örneğin, Ingolstadt ve Heidelberg’de teoloji öğrenimi gördükten sonra rahip olan Sebastian Franck gibi. Luther’in öğretilerinden etkilenen Franck, Protestanlığa geçer ve 1526 ile 1528 yılları arasında Lüteryen papazı olarak Protestanlığa hizmet eder. 1528 yılından sonra ise bütün mezheplerle olan bağlarını koparır ve dogmalardan arındırılmış Hristiyanlığa dair kendi fikirlerini oluşturur. Sebastian Franck’ın Türk savaşlarına ilişkin görüşleri spiritüalizmin etkisinde kalmıştır. Buna göre Franck savunma amaçlı bir savaşı dahi benimsememekte ve düşmanın sadece maneviyatla yenilebileceğini savunmaktadır. Diğer yandan Franck’ın en büyük endişesi Türklerin eline esir olarak geçen Hristiyanların maneviyatına yöneliktir. Söz konusu olan esaretteki çalışmaların ağırlığından ziyade, bu insanların inançlarını korumaya dair çabalarıdır. Franck bir yandan Türklerin yaşam biçimlerine yönelik olumlu değerlendirmelere yer verirken, diğer yandan Türklerin ahlaki yapılarında şeytani bir karakter olduğunu da dile getirmektedir<a class="calibre4" href="../Text/onsoz_split_133.html#footnote-747-170" id="footnote-747-170-backlink">[170]</a>.</p>

    <p class="calibre3">1514 yılında Heidelberg Üniversitesinde öğrenimine başlayan ve 1518 yılında Luther ile tanışan Johannes Brenz, Protestanlığın önemli savunucularından biri olarak tarihe geçmiştir. 1532 yılında Alman halkını yaklaşan Türk tehdidi konusunda uyarmak amacıyla vaaz derlemesini yayınlar ve Türklerin sadece Roma İmparatorluğu’nu yok etmekle kalmayacaklarını, aynı zamanda Hristiyan dinini de ortadan kaldıracaklarını ileri sürer. Brenz’in Türklerle ilgili açıklamaları Luther’inkilerle büyük ölçüde örtüşmektedir. Bu da kendisinin Luther ile yıllarca süren yakınlığı ve dostluğu ile açıklanabilmektedir. Brenz’in vaazlarında hâkim olan tarzın Luther’in vaazlarındakine benzemesi de aynı şekilde açıklanabilmektedir<a class="calibre4" href="../Text/onsoz_split_133.html#footnote-747-171" id="footnote-747-171-backlink">[171]</a>.</p>

    <p class="calibre3">Lüteryan olan Heinrich Müller ise oldukça geniş bir derleme ile 1563 yılında Türk yazılarını bir araya getirmiştir. Kitabının ön sözünde, ayrıca Türk tarihi ya da Türklerle ilgili bundan önceki yayınlarında, Türklerin eline esir düşen Hristiyanların ya da Türk hükümdarlığı altında yaşayanların vergilerden çektiklerine yer verilmemesini eleştirmektedir. Bu konulara değindiği için Bartholomäus Georgewitz’in yazısını İtalyanca’dan Almanca’ya çeviren Müller, bununla Almanları bilinçlendirmeye ve Türklere karşı uyarmaya çalışmaktadır. O aynı zamanda, Hristiyan-Türk savaşlarının barışla sonuçlanmayacağını ve sonsuz bir savaşın hüküm sürdüğünü, bu savaşların ise ancak birinin diğerini yok etmesiyle noktalanacağını ileri sürmektedir<a class="calibre4" href="../Text/onsoz_split_133.html#footnote-747-172" id="footnote-747-172-backlink">[172]</a>.</p>

    <p class="calibre3">Asıl adı Philipp Schwartzerdt olan Philipp Melanchthon hem hümanist hem de teolog olarak isim yapmıştır. Melanchthon, Martin Luther’in yanı sıra Reformasyonun en önemli kişileri arasında yer almıştır. Kendisi Luther’in, özellikle 1518 yılında gerçekleştirilen ve Heidelberg Mübahasedesisi diye adlandırılan tartışmasından derinden etkilenmiştir. Melanchthon ile Luther arasında o dönemde başlayan dostluk, Luther’in ölümüne kadar süren bir işbirliğine dönüşmüştür. Luther’in etkisinde kalan Melanchthon’a göre Hristiyan dünyasının liderleri İslam’in yok edilememesinden sorumlu tutulmalıdırlar. Ona göre Hristiyan dünyasının Türklerle doğal ve ebediyete kadar sürecek olan ezelî bir düşmanlığı vardır. Bunun nedeni ise Hristiyanlığın övgüye değer düzeninin Türkler tarafından yok edilmek istenmesidir. O aynı zamanda bu düşüncelere bağlı olarak kaosun yayılmasından da Türkleri sorumlu tutmaktadır. Melanchthon’un çeşitli kitapların ön sözlerinde dile getirdiği görüşler hemen hemen Luther’in görüşlerine paralel düşüncelerdir<a class="calibre4" href="../Text/onsoz_split_133.html#footnote-747-173" id="footnote-747-173-backlink">[173]</a>.</p>

    <p class="calibre3">Basel de yaşayan Theodor Bibliander teolog ve oryantalist olmasının yanı sıra Reformasyonun İsviçre’deki en önemli isimlerindendir. Aynı zamanda Luther’in yakın arkadaşı olan Bibliander esasen İslam karşıtı yazıları derlemesi ile üne kavuşmuştur. Bu yazılarının yayınlanmasından önce Türklere karşı bir Consultatio yazan Bibliander’in bu yazısında Rotterdamlı Erasmus’dan da ne kadar derinden etkilendiğini görmek mümkündür. İnanç savaşlarına karşı olduğunu açıkça dile getiren Bibliander, Türk savaşını sadece Hristiyanlığı korumak adına kabul etmektedir. Bibliander ayrıca Kur’an çevirisi sayesinde de tanınmıştır<a class="calibre4" href="../Text/onsoz_split_133.html#footnote-747-174" id="footnote-747-174-backlink">[174]</a>.</p>

    <p class="calibre3">Kalvinizm<a class="calibre4" href="../Text/onsoz_split_133.html#footnote-747-175" id="footnote-747-175-backlink">[175]</a> karşıtı tutumuyla tanınan Georg Agricola (1530-1575) Türkler hakkındaki yazılarıyla da dikkat çeken yazarlardandır. Dönemin önemli isimlerinden Philipp Melanchthon ve Johannes Sturm ile yakın arkadaşlığı olmuştur. Viyana’daki galibiyetin etkisinde kalan ve yazısında Türklere karşı çağrıda bulunan Agricola’nın Latince hazırlamış olduğu yazısının Almanca tercümesi 1531 yılında Nürnberg’de yayınlanmasına karşın aynı çalışmanın orijinali, ancak 1538 yılında Georg Fabricius tarafından basıma verilir. Agricola’ya göre Tanrı Almanların yanında yer almaktadır<a class="calibre4" href="../Text/onsoz_split_133.html#footnote-747-176" id="footnote-747-176-backlink">[176]</a>.</p>

    <p class="calibre3">Johannes Sturm ise hem hümanist hem de pedagog olarak Avrupa’daki eğitim sisteminin gelişimine büyük katkılarda bulunmuştur. Öğrenimi esnasında Erasmus’un fikirlerine eğilen Sturm, sonrasında Philipp Melanchthon’un teolojik ve pedagojik fikirlerine iştirak eder. Melanchthon’un o dönemlerde tekrar ele aldığı ve yorumladığı Hz. Danyal’ın kehanetleri geniş kitlelere ulaşır. 16. yüzyılda özellikle de ilim adamları bu yorumlar doğrultusunda Roma İmparatorluğu’nun Hz. Danyal’ın yorumuna dayanarak, dünyanın son İmparatorluğu olduğununa inanmışlardır. Sturm da bu yorumların etkisinde kalarak, Roma İmparatorluğu’nun güçsüzlüğünü, Hz. Danyal’ın yüzyıllar öncesinde söylediği iddia edilen sözlerine dayandırmakta ve bunun Roma İmparatorluğu’nun son dönemleri olduğunu ileri sürmektedir.</p>

    <p class="calibre3">Ulrich von Hutten de savaşmamayı tercih eden dönemin ileri gelen hümanist fikir adamlarından idi. Genç yaşlarda Erasmus ile de karşılaşmış olan Hutten, sonraları oldukça agresif bir tutum sergileyerek Katolik Kilisesini eleştirmektedir. Hutten savaşmamayı tercih etmesine karşın, Türkler hakkında her zaman olumlu ifadelere yer vermemekte, özellikle Türklerin yaşam biçimlerine yönelik kimi zaman oldukça olumsuz fikirler beyan etmektedir, tıpkı Agricola ve Cochläus gibi.</p>

    <p class="calibre3">Justus Jonas hukukçu, hümanist, Lüteryen bir teolog ve Reformasyon taraftarıdır. Reformasyonun önemli isimlerinden olan Jonas özellikle Luther ve Melanchthon’un çevirilerini yapmasıyla tanınır. Erasmus ile de iyi ilişkileri olan Jonas, sonraları tamamen kendisini teolojiye adar. Jonas olgunluk döneminde Wittenberg’de Martin Luther ile birlikte teoloji profesörü olarak ders verir. Çalışmalarında Türkleri, sadece Hristiyanları yok etmek isteyen hain bir düşman olarak değil, aynı zamanda işe yarar, iyi olan her şeyi, yani rejimi, düzeni ortadan kaldırmak isteyen ahlaksız düşman olarak da tanımlar<a class="calibre4" href="../Text/onsoz_split_133.html#footnote-747-177" id="footnote-747-177-backlink">[177]</a>.</p>

    <p class="calibre3">Martin Luther’in çağdaşı ve fikirsel bazda en önemli rakiplerden biri kabul edilen Rotterdamlı Erasmus<a class="calibre4" href="../Text/onsoz_split_133.html#footnote-747-178" id="footnote-747-178-backlink">[178]</a>, hümanizm akımının en büyük temsilcilerinden biri olarak kabul edilir. 1465 yılında Hollanda’nın Rotterdam kentinde doğan ve temel eğitimini tamamladıktan sonra Augustin tarikatının bir rahibi olan Erasmus, geleneksel anlamda rahip olmak yerine kendisini tamamen bilime adamıştır. Paris Üniversitesi’ne devam ettikten sonra, 1499 yılında İngiltere’ye gider ve orada kendisini derinden etkileyen John Colet ve Thomas Morus (More) gibi aydınlarla tanışır. Hristiyanlık ruhunu antik çağın yalınlığında arayan Erasmus, Papalığın düşünceler üzerinde kurduğu hegemonyaya karşı çıkar. Deliliğe Övgü (özgün adıyla: Morias enkomion seu laus stultitiae) gibi özgün yapıtlarıyla ve çevirileriyle (örn. Lukianos ve Libanios’tan yapmış olduğu çeviriler) Antik Çağ düşüncesinin Avrupa’da yayılmasını sağlar. Rotterdam’lı Erasmus tıpkı Martin Luther gibi kilisenin yenilenmesini teşvik etse de bunun Hristiyan dünyasına zarar vermeden, zaman içerisinde yapılmasını talep eder. Papaların bile ziyaret ettiği Erasmus 1536’da Basel’de öldüğünde Avrupa’nın en saygın kişileri arasında yer almaktaydı. Erasmus’un Türklerle ilgili görüşlerine yer verdiği üç önemli yazısı mevcuttur. Bunlar sırasıyla 1516 yılında yayınlanan Institutio Principis Christiani, aynı yılda yayınlanan Querela Pacis ve son olarak 1530 yılında yayınlanan De bello Turcis İnferendo’dur. Adı geçen son yazı Türk konusunu yoğun işlemesi bakımından en önemli çalışma olarak da kabul edilmektedir. Erasmus yazılarında Hristiyan dünyasına birlik-beraberlik çağrılarında bulunur<a class="calibre4" href="../Text/onsoz_split_133.html#footnote-747-179" id="footnote-747-179-backlink">[179]</a>. Türklerin başarılı oluşlarını Hristiyanların kendi içlerinde kavgalı oluşlarına ve birlik-beraberlik oluşturamamalarına bağlamaktadır. Ona göre, Türkler Hristiyanların bu kavgalardan dolayı cesaretlenmektedir. Oysaki onların korkmasını sağlamak için birlik içerisinde olunmalıdır. Tüm bu söylemlere rağmen, Erasmus’un Türk konusunu işleyen yazılarını Luther’in yazılarından ayıran en belirgin özellik, Erasmus’un daha barışçıl bir tarzı tercih etmesidir<a class="calibre4" href="../Text/onsoz_split_133.html#footnote-747-180" id="footnote-747-180-backlink">[180]</a>. Türklere karşı savaşmak yerine öncelikle Hristiyanlığın kendi bünyesindeki eksikliklerini telafi etme isteği duymalıdır, düşüncesini savunur<a class="calibre4" href="../Text/onsoz_split_133.html#footnote-747-181" id="footnote-747-181-backlink">[181]</a>. Erasmus’a göre savaşmamayı gerektiren diğer unsur ise “Müslüman olan Türklerin Musa’yı ve İsa’yı peygamber olarak kabul etmelerinden dolayı ‘yarı Hristiyan’ sayılmalarıdır<a class="calibre4" href="../Text/onsoz_split_133.html#footnote-747-182" id="footnote-747-182-backlink">[182]</a>. Erasmus özellikle de De bello adlı çalışmasında tamamen misyonerlik yoluyla Türklere etki edilmesi düşüncesine ağırlık vermektedir<a class="calibre4" href="../Text/onsoz_split_133.html#footnote-747-183" id="footnote-747-183-backlink">[183]</a>. Katolik mezhebine mensup teolog Augustin Neser ise Türklere yönelik yazmış olduğu ve 1572 yılına ait olan vaazında Türklerin sadece vatana değil, aynı zamanda inanca da saldırdıklarını dile getirmektedir<a class="calibre4" href="../Text/onsoz_split_133.html#footnote-747-184" id="footnote-747-184-backlink">[184]</a>. Nikolaus Reusner, 1596 ylında yayımlanan Türk yazıları derlemesinin ön sözünde, Türk savaşlarının Alman milletini korumaktan çok, Hristiyanlığın korunmasına yönelik olduğunu vurgulamaktadır<a class="calibre4" href="../Text/onsoz_split_133.html#footnote-747-185" id="footnote-747-185-backlink">[185]</a>.</p>

    <p class="calibre3">1486-1543 tarihleri arasında yaşamış olan Johannes Eck ise Luther’in karşısında duran en önemli isimlerdendir. Eck, Luther’e yönelik eleştiri yazmış (1530) ve aynı zamanda Lüteryanlara karşı olan düşmanlığın pekişmesine sebep olan kişi olarak anılmıştır. Lüteryanlara ilişkin yazmış olduğu kitap o dönemlerde adeta el kitabı gibi kullanılmış ve tam 90 kez basılmıştır. Johannes Eck 1532 yılında Türk vaazlarını yayımlamıştır. Ona göre, haçlı seferinin en büyük amacı, Kudus’ün ele geçirilmesi ve böylece Tanrı’nın sınamasının ya da cezalandırmasının sona ermesi olmalıdır. Bu düşünceler doğrultusunda Eck, haçlı seferini, Türk savaşlarının en önemli nedeni olarak yüceltmektedir. Beşinci vaazında farklı misyonerlik düşüncelerine yer veren Eck, Hristiyanların esas görevlerinin gerçek inancın Türklere taşınması olduğunu ileri sürmektedir. O yazılarında bir yandan misyonerlik fikirlerinden bahsederken, diğer yandan Tanrı’nın Türkleri cezalandıracağına inandığını da belirtmektedir. Eck bu tutumuyla tek başına değildir. Onun gibi hem misyonerliğe, hem de Türklerin Tanrı tarafından cezalandırılması gerektiğine inanan ve bu fikirleri içselleştirmiş olan birçok yazar vardır<a class="calibre4" href="../Text/onsoz_split_133.html#footnote-747-186" id="footnote-747-186-backlink">[186]</a>.</p>

    <p class="calibre3">Georg Scherer Cizvit tarikatına bağlı ve Reformasyon karşıtı bir vaizdir. Viyana’da Katolik Kilisesini destekleyen, reformasyon karşıtı çalışmalarıyla dikkat çeker. Oldukça sert bir tutum sergileyen Scherer, yüzyılın sonlarına doğru, Türklerin amacının, Hristiyanları dinlerinden etmek olduğunu ileri sürer. Ona göre en kötüsü ise Türklerin, Hristiyan çocuklarını ele geçirip, yeniçeri yapmalarıdır. Böylece esas itibariyle Hristiyan olan çocukları, Hristiyanlarla karşı karşıya getirirler. Bu ise Scherer’e göre, “Türk barbarlığının en büyük kanıtı” ve insanlık dışı bir tutum olarak değerlendirilir. O döneme ait birçok yazar Scherer’in görüşlerini paylaşmakta ve bunları yazılarında dile getirmektedirler. Bu görüşe iştirak edenlerden bazılarının adları şöyledir: Melanchthon, Vives, Camerarius, Agricola ve Soiter. Johannes Sturm ise bu konuya hem hayranlık içerisinde hem de oldukça mesafeli değinmekte ve bu uygulamanın eskiden Romalılar tarafından kullanıldığını ileri sürmenin yanı sıra oldukça makul askerî bir önlem olduğunu vurgulamaktadır. Yüzyılın sonlarına doğru Scherer, Türklerin hükümdarlığı altında yaşamış olan Hristiyanların, Hristiyan güçlerini nasıl da beklediklerini dile getirmektedir<a class="calibre4" href="../Text/onsoz_split_133.html#footnote-747-187" id="footnote-747-187-backlink">[187]</a>.</p>

    <p class="calibre3">Bu bölümde 16. yüzyılda Türkler hakkında yazmış olan bazı yazarların görüşlerine kısaca yer verilmeye çalışılmıştır. Hem Protestan hem de Katolik mezhebine mensup bu yazarlar, genelde Türklerle ilgili olumsuz görüş bildirmişlerdir. Öte yandan kimi zaman Türkler hakkında olumlu sözlere yer vermişlerse de, bu sadece kendi bünyelerindeki eksikliğin vurgulanılmasına ve bu noksanlığın giderilmesine yöneliktir. Genelde savaş karşıtı olanlarda bile, çelişkili ifadelere sıklıkla rastlanılmaktadır. Dolayısıyla bir yandan savaş karşıtı tavır sergileyen bazı yazarlar, diğer çalışmalarında bu tutumlarını sürdürmemektedirler. Bu da onların savaş propagandasını dolaylı ya da dolaysız yoldan destekledikleri anlamına gelmektedir. Son olarak mutlak suretle vurgulanılması gereken bu bölümde adı geçmeyen yazarların çokluğudur. Bu bölümde adı geçmeyen, ancak incelenen konu itibariyle önem taşıyan bazı yazarlara bundan sonraki bölümlerde değinilecektir.</p>
  </div>

  <div class="calibre2" id="calibre_pb_50"></div>
</body>
</html>
