<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_5">1.2. Osmanlıların Yüzyılı (1453-1566)</h1>

    <p class="calibre3">Osmanlı İmparatorluğu’nun yedinci hükümdarı Fatih Sultan Mehmed (1451-1481) 1451 yılında tahta çıkar. Tarihi belirleyen ve değiştiren bu Sultan’ın kişiliği hakkında, Batı kaynaklarına göre, bilgiler yeterli değildir. Siyasal ve diplomatik alanlarda dâhi olmasının yanı sıra, organizasyon yeteneği de dâhice bulunur. Astroloji ve antik Yunan tarihine ilgi duyması bu hükümdarın kişiliğini belirleyen özelliklerinden sadece bazılarıdır. Ayrıca tam altı dil bildiğine yer verilir, bunlar Türkçe’nın yanı sıra Arapça, Farsça, Yunanca “Frenkçe<a class="calibre4" href="../Text/onsoz_split_133.html#footnote-747-27" id="footnote-747-27-backlink">[27]</a>” ve “Keldani<a class="calibre4" href="../Text/onsoz_split_133.html#footnote-747-28" id="footnote-747-28-backlink">[28]</a>“ dilleridir. Tahta çıkmasıyla birlikte bütün dikkatini 54 günlük bir kuşatma sonucu 29 Mayıs 1453 yılında fethettiği Konstantinopel şehrine verir. Bu fetih saltanatı boyunca gerçekleştirdiği en önemli olaylar arasında yer alır, çünkü şehrin feth edilmesiyle Doğu Roma İmparatorluğu’nun son kalesini de Osmanlı İmparatorluğu’na kazandırır. Bu tarihten sonra İstanbul diye adlandırılan şehir Fatih Sultan Mehmed tarafından yeniden yaratılır. İstanbul’da kalan Rumlara devlet güvencesi verilir, din özgürlüğü ve işlerini olumlu şartlar altında sürdürmeleri sağlanır. Fatih Sultan Mehmed döneminde Osmanlı İmparatorluğu’nun toprak hâkimiyeti güvence altına alınır, ekonomik temeller ve değerler yerine oturur ve İmparatorluk klasik temellerine kavuşur. Ayrıca Sultan kendisini, Balkan Yarımadasını kesin olarak ele geçirmeye ve yönetimi altına almaya adar. Bu hedef doğrultusunda Sırbistan’ı (1459), Bosna’yı (1466), Arnavutluk’u (1466) ve Kırım’ı (1475) fetheder. 1480 yılında Gedik Ahmed Paşa, İtalya seferini gerçekleştirir ve 1481 yılına kadar Türk hâkimiyeti altında kalacak olan Otranto şehrini ele geçirir. Avusturya’nın uzun süreler boyunca Osmanlı İmparatorluğu tarafından ele geçirilmek istenmesinin sebebi ise, Orta Avrupa’ya geçişin ancak bu ülkenin mağlup edilmesiyle mümkün olacağı gerçeğinden kaynaklanmaktır. Sultan bundan dolayı Macaristan ile diplomatik girişimler düzenleyerek, Kral Mathias’a barış niyetlerini ifade eden bir elçisini yollar. Ancak müzakereler neticelenmez ve uzun bir zaman boyunca da tekrar girişimlerde bulunulmaz. Sultan Mehmed’in amacı Macaristan’la bir anlaşmaya vararak, henüz yaşarken Avusturya’ya karşı bir taarruz başlatmaktır. Bundan dolayı Fatih Sultan Mehmed’in hüküm sürdüğü son yıllarda, Akıncılar sistematik olarak Karintiya<a class="calibre4" href="../Text/onsoz_split_133.html#footnote-747-29" id="footnote-747-29-backlink">[29]</a>, Steiermark ve Tuna Nehri dolaylarında Avusturya’ya saldırılar gerçekleştirirler. Sadece Karintiya şehrine 1473-1483 yılları arasında beş kez taarruz düzenlenir<a class="calibre4" href="../Text/onsoz_split_133.html#footnote-747-30" id="footnote-747-30-backlink">[30]</a>. Bu taarruzlar karşısında İmparator III. Friedrich (1415-1493) bile çaresiz kalır. Bu öncü manevraları düzenlemenin tek amacı Orta Avrupa’nın yollarını açmaktır. Aynı amaçla Hırvatistan ve Karnıyol’a<a class="calibre4" href="../Text/onsoz_split_133.html#footnote-747-31" id="footnote-747-31-backlink">[31]</a> da (bugünkü Slovenya’nın bir bölümü) taarruzlarda bulunulur. Eflak’ta ise Sultan bugün daha çok Drakula adıyla bilinen voyvoda Vlad Tepeş ile karşı karşıya gelir. Ancak Vlad Tepeş’te 1462 yılında Osmanlı hükümdarı karşısında mağlup olarak Eflak’a götürülür.</p>

    <p class="calibre3">Sultan, bir yandan, askerî üsler yerleştirmek, diğer yandan potansiyel düşmanların önlemini baştan almak üzere, Ege’deki adaların tümünü ele geçirmeyi hedefler. 1481 baharında Fatih yine bir sefere çıkmak ister, ancak fazla mesafe kaydedemez. 1 Mayıs 1481 yılında Gebze yakınlarındaki ordugâhta ansızın rahatsızlanan Sultan, bu olaydan üç gün sonra, yani 3 Mayıs 1481 yılında hayatını kaybeder. İstanbul’un fatihi miras olarak, Bayezid dönemlerinde bile bu boyutlarda olmayan, bir imparatorluk bırakır.</p>

    <p class="normal">Sultan Mehmed’in ikinci oğlu II. Bayezid (1481-1512) 1481 yılında tahta çıkar. Doğu Akdeniz’deki hâkimiyeti ve gücü, Venedik’e karşı yaptığı savaşlarla ve bu savaşlar neticesinde ele geçirdiği İnebahtı, Navarin, Koron gibi şehirlerle pekişir. Barbaros Hayreddin Paşa (tahminen 1467 ya da 1475-1546) denizlerdeki bu hâkimiyetin sınırlarını Tunus’u (1531) ve Trablus’u (1521) himaye idaresine alarak, Batı Akdeniz’e kadar genişletir. 1492 yılında İspanya’dan sürülen İberyalı Yahudilerin, Osmanlı İmparatorluğu’na sığınmaları onun hükümdar olduğu döneme rastlamaktadır. Bağdat’ın ve Irak’taki kutsal şehirlerin kontrolü ise 18. yüzyıla kadar birçok kez Osmanlılar ve İranlılar arasında el değiştirmiştir<a class="calibre4" href="../Text/onsoz_split_133.html#footnote-747-32" id="footnote-747-32-backlink">[32]</a>.</p>

    <p class="normal">II. Bayezid’in oğlu I. Selim (1512-1520) saltanatı boyunca ağırlığı İran ve Mısır gibi doğu kaynaklı düşmanlarla mücadeleye vermektedir. Habsburg’lularla olan savaşlar, ancak I. Süleyman’ın tahta geçmesinden sonra sürdürülür.</p>

    <p class="normal">Muhteşem Süleyman diye adlandırılan I. Süleyman (Kanunî) (1520-1566), Osmanlı İmparatorluğu’nun başına geçtikten kısa bir süre sonra Belgrad’ı (29 Ağustos 1521) ve Rodos’u (21 Aralık 1522) fetheder. Mohaç Meydan Muharebesi’nde (29. August 1526) ise Kral II. Layoş yönetimindeki Macar ordusu çok büyük bir yenilgiye uğrar<a class="calibre4" href="../Text/onsoz_split_133.html#footnote-747-33" id="footnote-747-33-backlink">[33]</a>. II. Layoş bu savaşta ölür ve Macaristan’ın başkenti Budin aynı yıl birkaç gün içerisinde Osmanlılar tarafından fethedilir. I. Süleyman, Macar kralının akrabası olan Habsburglu I. Ferdinand ile Osmanlılardan yardım talebinde bulunan Erdel hükümdarı Zapolya arasındaki taht kavgalarından kaynaklanan anlaşmazlıkları kendi lehine kullanır. Böylece Macaristan, Osmanlı himayesinde bulunan vassal devlet konumunu alır. Sultan Süleyman’ın hükümdarlığı sırasında gerçekleştirilen Birinci Viyana Kuşatması 22 Eylül’den 15 Ekim 1529 tarihine kadar sürmektedir. Ancak o yıl erken bastıran kış mevsimi, erzak yetersizliği ve şehrin iyi savunulmasından dolayı, kuşatma zamanından önce sonlandırılır. 1530- 1533 yılları arasında düzenlenen seferler, 1533 yılı mütarekesiyle sonlandırılır. Aynı yıl Macaristan Ferdinand ve Zapolya arasında paylaştırılır. Zapolya’nın 1540 yılında ölmesiyle oğlu Johann Sigismund tahta geçer. Ona kalan ise sadece Osmanlı İmparatorluğu hâkimiyetine geçen, bağımsız beylik Erdel’in hükümdarlığıdır. Macaristan’ın merkezi ise Osmanlı İmparatorluğu’na ait olur. Estergon Kalesi’nin 1543 yılında fethedilmesiyle, Osmanlılar daha da güçlenirler. 1547 barış antlaşmasıyla Ferdinand’a, Macaristan’ın kenar bölgeleri ve Hırvatistan verilir. 34 günlük bir kuşatmadan sonra 8 Eylül 1566 tarihinde I. Sultan Süleyman’nın orduları, kayıplara rağmen, büyük bir zaferle Zigetvar Kalesi’ni fetheder. Ancak Sultan Süleyman bu önemli zaferin haberini alamadan ölür. Saltanat sürdüğü uzun yıllar boyunca toprak hâkimiyetini sağlamlaştırmanın yanı sıra, aynı hâkimiyeti Akdeniz’de de sağlar. Preveze Deniz Savaşı’nda 1538’de elde edilen galibiyet, Osmanlı donanmasına yenilmezlik ünvanını kazandırır ve aynı zamanda Akdeniz’in yollarını açar. Barbaros Hayreddin Paşa bu zaferden yararlanarak başka adaları da fethetmeye koyulur. 1774 yılına kadar Karadeniz dahi Osmanlıların hâkimiyeti ve etki alanına girer. Askerî açıdan büyük önem taşıyan doğu seferleri dışında (Bağdat’ın birçok kez ele geçirilmesi) özellikle Güney Avrupa seferleri (Belgrad, Mohaç, Viyana Kuşatması, Güns, Korfu, Moldavya, Budin, Estergon, Zigetvar) onun başarılarını ölümsüzleştiren olaylar arasında yer almaktadır. Fetihlerinin artmasına bağlı olarak özellikle Habsburg, Venedik ve Rodos şövalyeleri gibi düşmanlarının sayısında da azalma görülür. Bu hükümdar yaşamının neredeyse on yılını muharebe meydanlarında geçirdikten sonra hayata gözlerini kapatır.</p>
  </div>

  <div class="calibre2" id="calibre_pb_12"></div>
</body>
</html>
