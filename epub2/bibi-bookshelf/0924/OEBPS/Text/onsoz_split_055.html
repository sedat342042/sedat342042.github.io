<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_53">3.1.1. Martin Luther’in Türklere Karşı Ev Duası</h1>

    <p class="normal">Luther’in 1541 yılında yazmış olduğu Türklere Karşı Duaya Çağrı adlı metninde, Himmlischer Vater, wir haben’s ja wohl verdienet, daβ du uns strafest, (...), (Yüce Tanrım bizi cezalandırmanı hak ettik,)<a class="calibre4" href="../Text/onsoz_split_133.html#footnote-747-338" id="footnote-747-338-backlink">[338]</a> başlıklı duada yer almaktadır. Bu metin<a class="calibre4" href="../Text/onsoz_split_133.html#footnote-747-339" id="footnote-747-339-backlink">[339]</a>, onun Türklere karşı yazmış olduğu en önemli dualardan birisi olarak kabul edilmektedir. Bu özelliğinden dolayı dua birçok kaynakta yer aldığı gibi, çok sayıda duaya da örnek teşkil etmiştir.</p>

    <p class="normal">O duasını kişinin tek başına, kilisede ya da kendi evinde okuyabileceği dua olarak nitelendirdiğinden, dua aynı zamanda ev duaları kategorisine de girmektedir, çünkü bu dua bireysel olarak okunabilen dualardandır<a class="calibre4" href="../Text/onsoz_split_133.html#footnote-747-340" id="footnote-747-340-backlink">[340]</a>. Luther duasında Hristiyan dünyasının günahlarının çokluğundan bahseder<a class="calibre4" href="../Text/onsoz_split_133.html#footnote-747-341" id="footnote-747-341-backlink">[341]</a> ve bununla ilgili olarak Tanrı’nın dualara kulak vermeyeceği endişesini dile getirir. Buna rağmen, insanlar ona göre, Papa’nın ve Türklerin artık sonlarının geldiği ümidiyle dua etmeye devam etmeliydiler. Luther’in konumu ve etkisi göz önünde bulundurulduğunda, duasının birçok dua kitabında olduğu gibi, Roth’un kitabında da ilk sırada yer alması şaşırtmamaktadır. Zaten bu dua bir yüzyıl boyunca fazlasıyla kullanılmış ve neredeyse tüm dua kitaplarında ilk sırayı almıştır<a class="calibre4" href="../Text/onsoz_split_133.html#footnote-747-342" id="footnote-747-342-backlink">[342]</a>.</p>

    <p class="calibre3">Duanın etkisi göz önünde bulundurularak içeriğinin incelenmesinin dışında Luther’in bakış açısı da irdelenecektir. Onun karakteristik özellikleri arasında yer alan karamsar bakış açısı duanın ilk satırlarında hemen dikkat çekmektedir. İnsanların işlemiş oldukları tüm günahlara ve Tanrı’nın emirlerini yerine getirmemelerine karşın, Luther ümitsizliğini kısmen de olsa bir kenara bırakarak, Tanrı’ya ve O’nun merhametine sığınmaktadır. O söz konusu duasının başında bir itirafa yer vererek, Tanrı’nın bu cezasının aslında hak edilmiş bir ceza olduğunu belirtir. Bu ceza tüm Batı Dünyasını kapsamaktadır. Luther duasına, ahlaki değişikliklere gidilmemesi halinde Batı Dünyasının Türk tehdidinden kurtulma ümidinin olmadığını vurgulayarak başlamaktadır. O, Türkleri, Tanrı’nın cezası olarak gördüğünü ve bu cezanın hak edildiğine inandığını belirtmektedir. Ancak Luther’e göre bu ceza hak edilmiş olsa dahi, cezanın kendisi Tanrı’dan gelmeliydi, Hristiyanlığın düşmanı olan Türklerden değil. Bundan dolayı Tanrı’nın insanları öfke ile değil merhametiyle yargılamasını ve buna bağlı olarak cezalandırmasını istemektedir. Onun yazmış olduğu metinlerin genelinde olduğu gibi söz konusu duasında da Şeytan, Papa ve Türk eş değerde görülmektedir. Duada insanlığın düşmanlarını Şeytan, dünya, Papa, Türk ve Tatarlar olarak sıralayan Luther, Tanrı’nın bu düşmanları ceza aracı olarak kullandığını ileri sürmektedir<a class="calibre4" href="../Text/onsoz_split_133.html#footnote-747-343" id="footnote-747-343-backlink">[343]</a>. Luther’in duasında özellikle vurguladığı konu ise insanların günahkâr olmalarına rağmen söz konusu düşmanlara karşı hiç bir şekilde günah işlemedikleri yönündedir. Türk tehdidi göz önünde bulundurulduğunda bu şu anlama gelmektedir: “Biz onlara karşı günah işlemedik”<a class="calibre4" href="../Text/onsoz_split_133.html#footnote-747-344" id="footnote-747-344-backlink">[344]</a>, yani onlara saldırmadık. Düşmanlara karşı günah işlememiş olan insanlar da Luther’e göre düşmanlar tarafından gelecek olan bir cezayı, böylesine bir mutsuzluğu hak etmemektedirler. “Çünkü düşmanlar onlarla bir olup sana karşı günah işlememezi istemektedirler”. “Düşmanlar Tanrı’ya karşı, tıpkı kendileri gibi, şu günahları işleyip işlemediğimizi sormamaktadırlar”<a class="calibre4" href="../Text/onsoz_split_133.html#footnote-747-345" id="footnote-747-345-backlink">[345]</a>. Luther bundan sonra düşmanın yaptıklarını sıralamakta ve onların itaatsizliğinden, yanlış öğretilerinden, inançlarından, yalanlarından, evlilik içi sadakatsizliklerinden, ahlaksızlıklarından, cinayetlerinden, hırsızlıklarından vs. söz etmektedir. Bunlar, onun Türklerle ilgili olarak diğer yazılarında da sıklıkla kullandığı imgelerdendir. Bu imgelerin önemi ise propaganda malzemesi olarak kullanmalarından kaynaklanmaktadır. Türklerin bu özelliklerini duyan sıradan insanlar, Luther’e göre, dehşete kapılıp, onlara karşı ne yapılması gerekiyorsa yapmaya hazır hale geleceklerdir. Zaten onun amacı da budur. O bu imgeler sayesinde Hristiyanların daha dindar bir yaşam sürmelerini, dinin ortak düşmanına karşı kenetlenmelerini ve dolayısıyla da savaşabilmeleri için maddi destek sağlamak istemektedir. Görülüyor ki Türk korkusu bir yandan eğitsel işlevi olan, diğer yandan maddi destek aracı olarak kullanılan bir olguydu.</p>

    <p class="calibre3">Tüm bunları sıraladıktan sonra kendi günahlarının sadece Tanrı’ya ve Hz. İsa’ya bağlılıkları olduğunu dile getirir ve düşmanın gözünde işlenmiş tek suçun bu olduğunu vurgular. Luther, Tanrı’ya seslendiği duasına şu sözlerle devam eder: “Seni inkâr etmiş olsaydık eğer, Şeytan, Papa, Türk ve Tatarlar bizi rahat bırakırlardı”(...)<a class="calibre4" href="../Text/onsoz_split_133.html#footnote-747-346" id="footnote-747-346-backlink">[346]</a>. Ayrıca Luther, Tanrı’ya bu düşmanların aslında insanlardan çok kendi düşmanları olduğunu anımsatır. Bu hatırlatma neredeyse Tanrı’ya ders verme niteliğindedir. Luther, Türklerin yapmak istediklerini açık olarak dile getirmektedir. “Bizi takip edip vurduklarında, aslında seni takip edip vurmaktadırlar”<a class="calibre4" href="../Text/onsoz_split_133.html#footnote-747-347" id="footnote-747-347-backlink">[347]</a>. O, Türklerin İsa yerine “Muhammed’i” koymak istediklerine dikkat çeker ve duasına Tanrı’ya yönlendirmiş olduğu sitem dolu bir soruyla devam eder. İsa’ya ve Kutsal Ruh’a inanmanın günah olup olmadığını sorar ve hemen arkasından, Tanrı’dan uyanmasını ve düşmanların yok etmeye çalıştıklarını koruyup kurtarması için çağrıda bulunur. Bu uyarıda kullanılan üslup da yine Tanrı’yı uyarma niteliğindedir. Dua, Tanrı tarafından duyulması dileğiyle sonlandırılır. Duanın en belirgin özelliği, Luther’in Türkler hakkındaki söylemlerinin çoğunun sade ve anlaşılır, ama aynı oranda provokatif bir dille ifade edilmiş olmasıdır.</p>
  </div>

  <div class="calibre2" id="calibre_pb_107"></div>
</body>
</html>
