<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_71">6.1.4. Türklere Karşı Anonim Bir Dua</h1>

    <p class="normal">1566 yılında Strassburg’da yayımlanan ve yazarı belli olmayan, Geystliche Kriegβrustug. Wider den Türcken (Türklere karşı ruhani savaş hazırlığı) adlı kitabın alt başlığında dua, ilahiler ve dinî şarkılarla Hristiyanlığın ezelî düşmanı olan Türklere karşı başarı ve zafer elde edilmesi dileğinde bulunulur. Başlıkta yer alan bu dilek, daha öncesinde de belirtiğim gibi aslında Türklere karşı okunan tüm dualarda yer almakta, ancak bazen daha ayrıntılı, bazen ise daha yüzeysel olarak işlenmektedir. Ele alınacak olan dua hem zafer konusuna hem de Türk imgesine ayrıntılı olarak yer vermesi sebebiyle incelenmek için tercih edilen dualar arasına yer almıştır.</p>

    <p class="normal">Kitapta 11. sırada yer aldığı belirtilen dua, aslında dokuzuncu<a class="calibre4" href="../Text/onsoz_split_133.html#footnote-747-373" id="footnote-747-373-backlink">[373]</a> sıradadır. Bu hata ise muhtemelen Roma rakamlarının karışması, yani ters yazılması sonucu oluşmuştur. Dua 53 satırdan oluşmakta ve böylelikle orta uzunluktaki metinler arasındadır. Duanın ilk 25 satırı sıradan, yani Türk imgesinin yoğun işlenmediği, dualardan farksızdır. Diğerlerinde olduğu gibi, Tanrı’ya seslenilir, İsa adına günahların bağışlanması istenir ve merhamet dilenir.</p>

    <p class="normal">Duanın bundan sonraki bölümünde Türklerden kaynaklanan tehdit konusu işlenir. Hem Almanların hem de tüm Hristiyan âleminin Türklerden dolayı içerisinde bulundukları zor ve sıkıntılı durum anlatılır. Hristiyanlığın bir üst kimlik olarak kullanılması özellikle de bu satırlarda ortaya çıkar, çünkü insanlar sadece kendi ülkeleri için değil, tehlike altında bulunan ve aynı zamanda Hristiyan dinine mensup olan bütün ülkeler için dua ederler. Türk korkusunun Avrupa birliği bilincinin pekişmesine neden olduğu, 16. yüzyılda yazılan yazıların çoğunda olduğu gibi, dualardan da anlaşılmaktadır. Siyasi çekişmeler dolayısıyla birbirinden uzak kalan aynı dine mensup ülkeler, yine siyasi kaygılardan ötürü biraraya gelirler. Türk korkusu bu kaygıların başında gelmektedir. Muazzam bir güç olarak algılanan Türklerin, uzun dönemler boyunca Avrupalıların karşısına çıkmaları, bu kimliğin pekişmesine neden olmaktadır. Bu nedenle Almanya dışında bulunan, tehlikede ya da Türklerin eline geçmiş olan Hristiyan dinine mensup ülkeler için de, metinde olduğu gibi, dua edilirdi. Türkler metne göre Hristiyan halkına karşı zalim ve haince savaşmakta, Tanrı’nın kutsal adını karalamakta, yok etme hedefini gütmekte ve “Muhammet” ile “menfur” olan “batıl inançlarını” kabul ettirmeye çalışmaktadırlar. Bu yüzden insanlar Tanrı’ya yürekten seslenmekte ve O’nun himayesi altına girmek istemektedirler.</p>

    <p class="normal">Türkler, diğer dualarda olduğu gibi, doğrudan zulüm ile bağdaştırılır. Ancak yazarın dikkat çekmeye çalıştığı konu, savaşta karşılaşılan zulümlerden çok, bu savaşın bir din savaşı olduğudur. Bu nedenle Hristiyanlığın karalandığı, hatta bütünüyle yok edilmeye çalışıldığı vurgulanmaktadır. Buna bağlı olarak Müslümanlık zorla kabul ettirilmeye çalışılan batıl inanç olarak tanımlanmaktadır. Duaların provokatif ve siyasi metinler olmaları nedeniyle, Türk’ün dini olarak tanımlanan Müslümanlık, genelde kısa ancak kışkırtıcı sözcüklerle tanımlanır. Zulümlerle ilgili tasvirlere ise, insanları doğrudan etkilemesi nedeniyle daha geniş yer verilir. Metinde, insanlar, “kana susamış” olan bu korkunç düşmana karşı Tanrı’nın kendilerini korumasını ve Ondan düşmanın yandaşlarını (heyetini) ve gücünü yok etmesi için yakarırlar. Ayrıca Tanrı’dan Roma İmparatorunun ve onunla birlikte bu güçlü düşmana karşı savaşmaya hazırlanan herkesin yanında olmasını ve onlara zafer bahşetmesi dileğinde bulunurlar. Bu isteğin sonunda ise insanlar bunun gerçekleşmesi halinde kendilerinin ve kendileri gibi olanların sonsuza kadar gerçek Tanrı’larının yanında olacaklarına, O’na hizmet edeceklerine söz verirler. Türk konusunun detaylı olarak ele alındığı bu duanın başı ve sonu dua konseptine uygun bir biçimde noktalanır.</p>

    <p class="normal">Duaların esasında teolojik metinler olduğunu göz önünde bulundurulursa, metin içerisine yerleştirilen provokatif tasvirlerin, küçümsenmeyecek kadar fazla olduğu ortaya çıkmaktadır. İncelenen metinde Türklerle ve Müslümanlıkla ilgili yer alan söylemlerden de bu açıkça ortaya çıkmaktadır. Türklere karşı yazılmış olan duaların genelinde olduğu gibi, bu metinde de zafer talebi kısa ve öz ifade edilir. Bu açıdan ele alınan dua, diğer kategorilerde yer alan dualardan farklı değildir. Burada vurgulanması gereken, zafer isteğinin hep aynı şekilde dile getirilmesidir.</p>
  </div>

  <div class="calibre2" id="calibre_pb_143"></div>
</body>
</html>
