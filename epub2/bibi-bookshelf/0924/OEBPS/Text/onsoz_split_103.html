<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_88">1.1. Türk Vaazları Hakkında</h1>

    <p class="normal">Bu yüzyılda, özellikle Avusturya’da geleneksel hale gelen Türk vaazları, Almanya’da da küçümsenmeyecek sayıdadır. Dönemin en önemli Protestan ve Katolik teologları sayfalar boyunca Hristiyanlığın ezelî düşmanına karşı vaazlar okuyarak, toplumu uyarmaya ve yönlendirmeye çalışmışlardır. 16. yüzyılda Türklere karşı yazılmış vaaz literatüründe Protestan ile Katolik vaazları arasında neredeyse hiç fark bulunmamaktadır. İki mezhebin vaazlarını birbirinden ayıran yegâne fark, düşmanın neden geldiği konusunda yapılan açıklamalar söz konusu olduğunda ortaya çıkmaktadır. Protestanlara göre Hristiyanları cezalandırmak üzere Tanrı tarafından gönderilen Türkler, “putperest Papalık” kurumu dolayısıyla, Katoliklere göre ise “dinsiz Lüteryanlar” nedeniyle gelmişlerdir. İki mezhep, düşmanın gelebilmesini farklı şekillerde izah etseler de, 16. yüzyılın sonlarına doğru Hristiyan âleminin tümünü saran Türk korkusu, mezhepler üstü bir korku olmaya başlar<a class="calibre4" href="../Text/onsoz_split_133.html#footnote-747-395" id="footnote-747-395-backlink">[395]</a>. Bu dönemde haçlı seferi fikri yerine savunma amaçlı bir savaş benimsenir. İnsanlara empoze edilen, kendilerini ve ailelerini, özellikle kadın ve çocukları, düşmana karşı savunmaları gereğidir. Bu motivasyondan hareketle savaşı desteklemeleri beklenir. Gerçekte söz konusunu olan ise askerî çıkarlardır. Macaristan<a class="calibre4" href="../Text/onsoz_split_133.html#footnote-747-396" id="footnote-747-396-backlink">[396]</a> ve Avusturya’nın tehdit altında olması, Almanya’nın güvenliğini de etkilemektedir<a class="calibre4" href="../Text/onsoz_split_133.html#footnote-747-397" id="footnote-747-397-backlink">[397]</a>. Bu iki ülke Türk savaşları boyunca Hristiyanlar için son derece önemliydi. 1521 yılında Belgrad’ın fethedilmesi, 1526 Mohaç zaferi, 1529’da Viyana Kuşatması, 1566 yılında Ziget’in fethinin yanı sıra, özellikle 1590’lı yıllardaki fetihler, ki bunların arasında Raab’ın fethi, Viyana’nin önündeki son kale olması nedeniyle askerî açıdan büyük stratejik öneme sahipti, ayrıca sınırlarda durmaksızın devam eden savaşlar Macaristan ve Avusturya’nın önemine işaret etmeye yetmektedir. Viyana bu durumda Osmanlıların Avrupa’ya geçişini engelleyen siper konumunu almaktaydı. Bu şehir Osmanlıların eline geçmediği sürece, Avrupa’lı güçler kendilerini, tüm kayıplarına rağmen, güvende saymaktaydı. Avusturya ve Macaristan söz konusu stratejik konumlarından ötürü vaazlarda da sıkça karşımıza çıkmaktadırlar. Bazen Türklerin bu bölgelere verdiği zararlar konu edilmekte, bu bağlamda özellikle Aşağı Avusturya’da bulunan Kärnten, Steiermark ya da Macaristan’da bulunan Zigetvar gibi yer adları verilmekte, bazen ise genel olarak Macaristan ya da Avusturya’dan bahsedilmektedir. Vaazların yazılmasına neden olan temel düşüncelerden biri ise sınır bölgelerde ya da esarette yaşayan Hristiyanların inançlarını yitirebileceği endişesidir. Bunlar, güçlü bir inanca sahip olmadıkları takdirde, kolayca dinlerinden olabilirlerdi. Böyle bir tehlikeyi önlemek için Türkler ve dinleri, vaazlar sayesinde herkese tanıtılmalıydı. Kur’an’ın vaaz metinlerinde sıkça yer almasının nedeni, düşmanın dinini karalamak suretiyle Hristiyanları korkutmak ve uyarmaktır. İslam ve Kur’an’ın yanı sıra, Türklerin kökeni ve hükümdarlıkları, onlara karşı savaşılması gereği ve gerekçeleri, onların yok edilmesi ve Hristiyanların ellerinden kurtulması konuları vaazlarda işlenmektedir. Bunu yapabilmek için Ezekiyel Peygamberin, Yecuç-Mecuç kavramına değindiği Kutsal Kitaptaki 38. ve 39. bölümlerinden, ayrıca düşman konusuna yer veren birçok başka peygamberden ve çeşitli ilahilerden faydalanılmaktaydı<a class="calibre4" href="../Text/onsoz_split_133.html#footnote-747-398" id="footnote-747-398-backlink">[398]</a>. Kısaca özetlemek gerekirse, duada ele alınan konuların neredeyse hepsi vaazlarda da yer almakta, ancak çok daha uzun ve genelde tarihî arka plan esas alınarak dinleyici ya da okuyucuya sunulmaktaydı.</p>
  </div>

  <div class="calibre2" id="calibre_pb_190"></div>
</body>
</html>
