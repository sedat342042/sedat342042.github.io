<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>önsöz</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(LiberationSerif-Regular.ttf)
    }
                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(LiberationSerif-Italic.ttf)
    }
                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(LiberationSerif-Bold.ttf)
    }
</style>
</head>

<body class="calibre">
  <div class="calibre1">
    <p class="normal">Dağılımlar incelenen 100 duadan 85’inin Protestanlara ait olduğunu göstermektedir. Böylelikle Protestanların Türklere karşı dua yazma konusunda Katoliklerden daha etkin olduğu açıkça ortaya çıkmaktadır.</p>

    <p class="normal">Delumeau’e<a class="calibre4" href="../Text/onsoz_split_133.html#footnote-747-381" id="footnote-747-381-backlink">[381]</a> göre 16. yüzyılın ikinci yarısından 17. yüzyılın başlarına kadar “deccal”e karşı duyulan korku Protestanlarda kesinlikle daha belirgin olarak ortaya çıkmaktadır<a class="calibre4" href="../Text/onsoz_split_133.html#footnote-747-382" id="footnote-747-382-backlink">[382]</a>. Delumeau buna kanıt olarak Frankfurt’lu kitapçı Georg Draudius’um 1625 yılına ait kitap kayıtlarını göstermektedir. Kayıtlara göre dünyanın ve insanlığın sonu<a class="calibre4" href="../Text/onsoz_split_133.html#footnote-747-383" id="footnote-747-383-backlink">[383]</a> konulu 89 kitaptan sadece bir tanesinin yazarı Katoliktir. Buna karşın Protestan yazarların sayısı 68, Kalvenci<a class="calibre4" href="../Text/onsoz_split_133.html#footnote-747-384" id="footnote-747-384-backlink">[384]</a> olanların ise 20’dir. Ancak burada sözü edilen deccal sadece Türk değildir. Papa’nın da Protestanlarca deccal olarak yorumlandığı unutulmamalıdır. Delumeau’nın sözlerine istinaden Andermann<a class="calibre4" href="../Text/onsoz_split_133.html#footnote-747-385" id="footnote-747-385-backlink">[385]</a> deccal korkusunu tamamen Türk korkusuyla özdeşleştirmiş ve Protestanların deccal Türk’ten daha fazla korktuğunu dile getirmiştir.</p>

    <p class="normal">Elde edilen bu sonuç kesinlikle Katoliklerin Türklere karşı dua etmediği ya da daha az ettiği anlamına gelmemektedir. Reformasyon Tarihi araştırmaları çerçevesinde Bernd Möller tarafından “matbaasız Reformasyon olmaz” formülüne karşılık, kitap tarihi araştırmacılarından Erdmann Weyrauch “Reformasyonsuz (seri) kitap basımı olmaz” sözlerini ortaya koymuştur. Matbaacılık ve Reformasyonun birbirine etkisi bu sözlerden açıkça ortaya çıkmaktadır. Başta Luther, Melanchthon, Zwingli ve Bugenhagen gibi reformatörlerin yazıları, ideolojik de olsa geniş bir alıcı kitlesine sahip olduğundan, çokca basılmakta ve yayın evi sahiplerini satış rakamlarıyla memnun kılmaktadırlar<a class="calibre4" href="../Text/onsoz_split_133.html#footnote-747-386" id="footnote-747-386-backlink">[386]</a>. Luther’in çalışmaları matbaa olmaksızın ne bu kadar çabuk yayılabilir, ne de Reformasyon hareketi bu kadar etkin olabilirdi. Bu ise Reformasyonun neden hızla ideolojik bir akıma dönüşebildiğini açıklamakta ve Reformasyonun başarısının o dönemde teknolojik olarak gelişen matbaacılığa dayandığını göstermektedir<a class="calibre4" href="../Text/onsoz_split_133.html#footnote-747-387" id="footnote-747-387-backlink">[387]</a>. Türklere karşı yazılan duaların bu denli hızla yayılmasının sebebi de, Protestanların matbaacılıktan yoğun olarak faydalanmasından kaynaklanmaktadır. Ayrıca Türk savaşlarının özellikle Protestanlar tarafından siyasi malzeme olarak kullanılması da “Türk dualarının” Protestan çevrelerinde hızla popülarite kazanmasına neden olur. Çünkü Türklerin güç kazanması, askerî zaferler elde etmesi Protestanlar tarafından Katolik mezhebinin zaafı olarak açıklanmakta ve böylece Papa’ya karşı kullanılmaktadır. Bu ise 16. yüzyılın yazınsal ürünlerinden de ortaya çıkmaktadır. Bu nedenle yukarıdaki rakamlar 16. yüzyılda Katoliklerin Türklere karşı dua konusunda daha az etkin olduğu anlamına gelmemekte, sadece yazınsal ürün ortaya koymada Protestanlar kadar matbaacılıktan istifade etmediklerini göstermektedir.</p>
  </div>

  <div class="calibre2" id="calibre_pb_155"></div>
</body>
</html>
