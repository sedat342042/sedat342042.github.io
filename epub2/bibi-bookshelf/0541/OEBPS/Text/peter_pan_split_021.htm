<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_20" /></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120456"></a><a class="pcalibre1 pcalibre" id="bookmark18"></a><span><span class="font3"><span class="calibre23">Eve Dönüş</span></span></span></h3>

    <p class="calibre13"><span class="font"><span class="calibre1">O sabah iki kampanasıyla hepsi harekete geçti. Denizin üstünde büyük bir koşuşturma vardı. Elinde bir halat ucu tutan ve tütün çiğneyen lostromo Dütdüt de aralarındaydı. Bütün çocuklar dizden kesik korsan giysileri giymişler, güzelce tıraş olmuşlar, gerçek gemiciler gibi sallanarak ve pantolonlarını çekiştirerek yürüyorlardı.</span></span></p>

    <p class="calibre13"><span class="font"><span class="calibre1">Kimin kaptan olduğunu söylemeye gerek yok. Küçükbey ile John kaptanın birinci ve ikinci yardımcılarıydı. Gemide bir de kadın vardı. Geri kalanlar ise rütbece gemi direğinden önde gelen ve baş kasarasında kalan deniz erleriydi. Peter fırlayıp dümenin başına geçmişti bile. Düdük çalarak bütün tayfaları topladı ve onlara hitaben kısa bir konuşma yaptı. Görevlerini yiğit denizciler gibi yapacaklarını umduğunu, ama onların Rio’nun ve Altın Sahili’nin en aşağılık adamları olduklarını da bildiğini, bu yüzden kendisine terslik edecek olurlarsa hepsini parçalayacağını söyledi. Sert ve kaba bir şekilde, gemicilerin anlayacağı dilden konuştuğu için coşkuyla alkışlandı. Bundan sonra verilen sert buyruklar üzerine, gemiyi döndürüp, burnunu anakaraya yönelttiler.</span></span></p>

    <p class="calibre13"><span class="font"><span class="calibre1">Kaptan Pan, geminin haritasına baktıktan sonra, hava böyle giderse 21 <span class="calibre6">haziran</span> civarında Azor adalarına varacaklarını hesapladı. Yolun geri kalanında da uçarak gidip zaman kazanacaklardı</span></span></p>

    <p class="calibre13"><span class="font"><span class="calibre1">İçlerinden bazıları geminin yasalara uyan bir gemi olmasını isterken, bazıları korsan gemisi olarak kalmasından yanaydı. Ama kaptan onlara köpek gibi davranıyor, onlar da kaptana isteklerini bildirmeye -ortak bir dilekçeyle bile- cesaret edemiyorlarlardı. En güvenli yol, o an için boyun eğmekti, iskandil etmesi söylendiğinde şaşkın şaşkın baktığı için, Tüysıklet bir sürü laf işitmişti. Genel kanı, Peter’in Wendy’nin kuşkularını yatıştırmak için şimdilik yasalara uyduğu, ama yeni giysisi hazır olunca değişebileceği idi. Wendy, istemediği halde, Kanca’nın en korkunç kıyafetlerinden Peter’e bir korsan giysisi dikiyordu. Sonradan aralarında fısıldaştıklarına göre, bu giysiyi ilk giydiği gece Peter ağzında Kanca’nın ağızlığıyla uzun süre kamarada oturmuş ve yumruk yaptığı elinin işaret parmağını kanca gibi kıvırmıştı.</span></span></p>

    <p class="calibre13"><span class="font"><span class="calibre1">Artık gemiyi gözlemek yerine, kahramanlarımızdan üç tanesinin çok uzun bir süre önce penceresinden uçup giderek, acımasızca terk ettikleri o kederli eve dönmeliyiz. Bunca zamandır 14 numarayı ihmal etmemiz ayıp oldu belki. Ama yine de Bayan Darling’in bizi suçlamayacağından emin olabiliriz. Üzüntüsünü paylaşmak için daha erken dönseydik, büyük olasılıkla, ‘Budalalık etmeyin; benim ne önemim var? Gidip çocuklara göz kulak olun,’ diye haykıracaktı. Anneler böyle oldukça, çocuklar bundan yararlanacaklar ve de suçu onlara yükleyebileceklerdir.</span></span></p>

    <p class="calibre13"><span class="font"><span class="calibre1">Şu anda bile o tanıdık çocuk odasına girmeyi göze almamızın tek nedeni, odanın yasal sakinlerinin eve dönüş yolunda olmalarıdır. Sırf yataklarının gerektiği gibi havalandırıldığını, Bay ve Bayan Darling’in akşam dışarı çıkmadığını garantiye almak için onlardan önce dönmeye acele ediyoruz. Bizim amacımız hizmet etmekten başka bir şey değil, iyi <span class="calibre6">ama,</span> onlar kıymet bilmeden, yataklarını öyle aceleyle terk ettikten sonra, yataklar ne diye havalandırılsın? Geldikleri zaman anne ve babalarının hafta sonunu geçirmek için kent dışına çıktığını görselerdi, cezalarını bal gibi çekmezler miydi? Bunlar düşünülürse, onlarla karşılaştığımızdan bu yana ahlak dersi vermemiz gerekecekti. Ama olayları bu şekilde kurgulasaydık, Bayan Darling bizi asla bağışlamazdı.</span></span></p>

    <p class="calibre13"><span class="font"><span class="calibre1">Yapmayı fazlasıyla istediğim tek bir şey var; o da yazarın ağzından Bayan Darling’e çocukların geri dönmekte olduğunu, açıkçası gelecek perşembeye burada olacaklarını söylemek. Ama o zaman Wendy, John ve Michael’ın iple çektikleri sürprizi berbat etmiş olurum. Çocuklar gemide bu sürprizi düşlemişlerdi: Annelerinin deliler gibi sevinmesi, babalarının sevinçle haykırması, çocuklarla herkesten önce kucaklaşmak için Nana’nın havaya fırlaması... Bundan önce de güzelce saklanacaklardı. <span class="calibre6">Önceden haber vererek bu sürprizi berbat etmek ne kadar zevkli. </span>Böylece, çocuklar debdebeli bir şekilde içeri girdiklerinde, Bayan Darling Wendy’ye öpücük vermeye bile kalkışmayabilir, Bay Darling ise huysuz huysuz, ‘Allah kahretsin, işte yine o çocuklar,’ diye bağırıp çağırabilir. Bunun için de kimse bize teşekkür etmez. Artık Bayan Darling’i tanımaya başlıyoruz. Çocukları o küçük zevkten yoksun ettiğimiz için bizi paylayacağından emin olabiliriz.</span></span></p>

    <p class="calibre13"><span class="font"><span class="calibre1">‘Ama sevgili bayan, perşembeye daha on gün var. Bu yüzden size olup bitenleri anlatarak, sizi on gün mutsuz yaşamaktan kurtarabiliriz.’</span></span></p>

    <p class="calibre13"><span class="font"><span class="calibre1">‘Evet <span class="calibre6">ama,</span> ne pahasına! Çocukları on dakikalık zevkten yoksun ederek.’</span></span></p>

    <p class="calibre13"><span class="font"><span class="calibre1">‘Eh, siz o yönden bakıyorsanız...’</span></span></p>

    <p class="calibre13"><span class="font"><span class="calibre1">‘Bunun bakılacak başka yönü mü var sanki?’</span></span></p>

    <p class="calibre13"><span class="font"><span class="calibre1">Görüyorsunuz ya, kadının hiç saygısı yok. Hakkında çok güzel şeyler söylemeye niyet etmiştim, ama ona kızdığım için artık bunların hiçbirini söylemeyeceğim. Odayı hazır etmesini söylemeye de gerek yok aslında, çünkü her şey zaten hazır. Bütün yataklar havalandırılıyor, kendisi asla evden ayrılmıyor, gökyüzünü gözlemekten vazgeçmiyor ve pencere açık tutuluyor. Ona faydalı olamayacağımıza göre, gemiye dönebilirdik. Ancak <span class="calibre6">madem ki</span> buradayız, pekâlâ kalıp seyredebiliriz. Bizler seyirciden başka bir şey değiliz aslında; bizi kimse gerçekten istemiyor. Öyleyse biz de seyredelim ve bazılarının incinmesi umuduyla, iğneleyici şeyler söyleyelim.</span></span></p>

    <p class="calibre13"><span class="calibre6"><span class="font"><span class="calibre1">Çocukların yatak odasında görülen tek değişiklik, saat dokuzla altı arasında köpek kulübesinin artık orada olmayışı.</span></span></span> <span class="font"><span class="calibre1">Çocuklar uçup gittiği zaman, Bay Darling Nana’yı zincirlediği için bütün suçun kendinde olduğuna ve Nana’nın başından sonuna dek ondan akıllı davrandığına inandı. Görmüş olduğumuz gibi, Bay Darling oldukça saf bir adamdı. Saçsızlıktan kurtulabilmiş olsaydı, gerçekten çocuk sanılabilirdi. Ama aynı zamanda soylu bir adalet duygusu ve ona doğru gelen şeyi yapma konusunda aslan gibi bir yüreği vardı. Çocukların gidişinden sonra meseleyi dikkatle düşünüp taşındı, sonra da elleri ve dizleri üzerinde emekleyerek, köpek kulübesine girdi. Bayan Darling’in dışarı çıkması konusundaki bütün ricalarına, üzgün ama kararlı bir şekilde yanıt verdi:</span></span></p>

    <p class="calibre13"><span class="font"><span class="calibre1">‘<span class="calibre6">Hayır</span> bir tanem, benim yerim burası.’</span></span></p>

    <p class="calibre13"><span class="font"><span class="calibre1">Pişmanlık acısıyla, çocukları geri dönünceye kadar köpek kulübesinden çıkmayacağına yemin etti. Bu elbette acınacak bir durumdu, ama Bay Darling yaptığı her şeyde aşırıya kaçmak zorundaydı; yoksa hemen vazgeçerdi. Akşamları köpek kulübesinde oturup, karısıyla birlikte çocuklarından ve onların bütün güzel yönlerinden konuşurken, bir zamanların gururlu George Darling’inden daha ezik bir adam olamazdı.</span></span></p>

    <p class="calibre13"><span class="font"><span class="calibre1">Onun böyle boyun eğişi Nana’ya çok dokunuyordu. Bay Darling Nana’nın köpek kulübesine girmesine izin vermiyor, ama diğer konulardaki isteklerini titizlikle yerine getiriyordu.</span></span></p>

    <p class="calibre13"><span class="font"><span class="calibre1">Köpek kulübesi, içindeki Bay Darling’le birlikte her sabah bir arabaya taşınıyor, Bay Darling bu şekilde bürosuna gidiyor ve saat altıda aynı şekilde evine dönüyordu. Komşuların düşünceleri konusunda ne kadar duyarlı olduğunu hatırlarsak, adamın kişiliğinin epeyce güçlü olduğu anlaşılır. Artık her hareketi şaşırtıcı bir şekilde dikkat çekiyordu. Kendisi ise içten içe işkence çekmekte olmalıydı; ama çocuklar küçük eviyle alay ettikleri zaman bile sakinliğini koruyor ve kulübenin içine bakan her kadına kibarca şapka çıkarıyordu.</span></span></p>

    <p class="calibre13"><span class="font"><span class="calibre1">Bu durum Don Kişot’luk gibi gözükse de, görkemli bir şeydi. Bunun altında yatan anlam çok geçmeden dışarıya sızdı ve halkı çok etkiledi. Kalabalık gruplar tezahürat yaparak arabanın peşine takılıyor, alımlı kızlar Bay Darling’den imza almak için arabaya tırmanıyor, kaliteli gazetelerde röportajlar çıkıyor, sosyete Bay Darling’i akşam yemeğine davet ediyor ve şöyle diyorlardı: ‘Köpek kulübesinde gelin.’</span></span></p>

    <p class="calibre13"><span class="font"><span class="calibre1">O önemli perşembe günü, Bayan Darling çocuk odasında George’un eve dönmesini bekliyordu. <span class="calibre6">Ne kadar üzgün bir kadın.</span> Şimdi ona yakından bakıp, yavrularını yitirdiği için artık eski günlerdeki neşesinden eser kalmadığını görünce, her şeye rağmen Bayan Darling hakkında tatsız şeyler söyleyemeyeceğimi anlıyorum. Kadıncağız o vefasız çocuklarına çok düşkünse, bu onun elinde olan bir şey değil. Bakın, koltuğunda uyuyakalmış. Dudakları -insan önce hep oraya bakıyor- neredeyse solup sararmış. Göğsüne koyduğu eli, sanki orada bir ağrı varmış gibi kıpırdanıp duruyor. Kimileri en çok Peter’ı, kimileri de Wendy’yi sever; bense en çok Bayan Darling’i seviyorum. Onu sevindirmek için, gelin, uyurken kulağına yumurcakların geri dönmekte olduğunu fısıldayalım. Gerçekten de artık pencereye çok yaklaşmışlar, hızlı hızlı uçuyorlar; ama bizim sadece yolda olduklarını fısıldamamız gerek. Haydi.</span></span></p>

    <p class="calibre13"><span class="font"><span class="calibre1">Keşke yapmasaydık! Bayan Darling birden çocuklarına seslenerek doğruldu; ama odada Nana’dan başka kimse yoktu.</span></span></p>

    <p class="calibre13"><span class="font"><span class="calibre1">‘Ah Nana, düşümde yavrularımın döndüğünü gördüm.’</span></span></p>

    <p class="calibre13"><span class="font"><span class="calibre1">Nana’nın gözleri nemlenmişti. Tek yapabildiği, patisini yavaşça sahibesinin kucağına koymak oldu. Köpek kulübesi eve getirildiği zaman, ikisi öylece oturuyorlardı. Karısını öpmek için kulübeden başını çıkaran Bay Darling’in yüzünün eskisinden daha yorgun göründüğünü, ama daha yumuşak bir ifadeye büründüğünü görüyoruz.</span></span></p>

    <p class="calibre13"><span class="font"><span class="calibre1">Bay Darling şapkasını Liza’ya verdi, o da küçümseyen bir tavırla şapkayı aldı. Kadının düş gücü olmadığı için, adamı böyle davranmaya iten nedenleri anlamaktan acizdi. Dışarıda ise, yolda arabaya eşlik etmiş olan kalabalık hâlâ tezahürat yapıyordu. Doğal olarak Bay Darling buna ilgisiz kalmadı.</span></span></p>

    <p class="calibre13"><span class="font"><span class="calibre1">‘Şunları dinleyin,’ dedi, ‘ne kadar kıvanç verici.’</span></span></p>

    <p class="calibre13"><span class="font"><span class="calibre1">‘Bir sürü çocuk,’ dedi Liza dudak bükerek.</span></span></p>

    <p class="calibre13"><span class="font"><span class="calibre1">Bay Darling belli belirsiz bir öfkeyle, ‘Bugün aralarında yetişkinler de vardı,’ diyerek onu inandırmaya çalıştıysa da, Liza burnunu havaya dikince, onu paylamak için tek söz etmedi. Toplumsal başarısı onu şımartmamış, daha da yumuşatmıştı. Bir süre köpek kulübesinin önünde oturarak, Bayan Darling’e başarısından söz etti. Bayan Darling, bu başarının başını döndürmemesini dilediğini söyleyince, karısının elini sıkıca tutarak ona güven verdi.</span></span></p>

    <p class="calibre13"><span class="font"><span class="calibre1">‘Eğer zayıf bir adam olsaydım... Aman Tanrım, ya zayıf bir adam olsaydım!’</span></span></p>

    <p class="calibre13"><span class="font"><span class="calibre1">Bayan Darling çekinerek, ‘George,’ dedi, ‘her zamanki gibi pişmanlık duyuyorsun, değil mi?’</span></span></p>

    <p class="calibre13"><span class="font"><span class="calibre1">‘Pişmanlıkla doluyum sevgilim! <span class="calibre6">Cezama baksana: Bir köpek kulübesinde yaşamak.’</span></span></span></p>

    <p class="calibre13"><span class="font"><span class="calibre1">‘Ama bu bir ceza, öyle değil mi George? Bundan hoşlanmadığından emin misin?’</span></span></p>

    <p class="calibre13"><span class="font"><span class="calibre1">‘Sevgilim!’</span></span></p>

    <p class="calibre13"><span class="font"><span class="calibre1">Bayan Darling’in kocasından özür dilediğinden kuşkunuz olmasın. Daha sonra Bay Darling’in uykusu geldi ve köpek kulübesine girip kıvrıldı. Karısına, ‘Oyun odasındaki piyanoda bana ninni çalar mısın?’ diye rica etti ve Bayan Darling oyun odasına geçerken, düşüncesizce ekledi: ‘Hem şu pencereyi de kapat, cereyan yapıyor.’</span></span></p>

    <p class="calibre13"><span class="font"><span class="calibre1">‘Ah George, sakın bunu isteme benden. Pencere her zaman çocuklar için açık kalmalı, her zaman.’</span></span></p>

    <p class="calibre13"><span class="font"><span class="calibre1">Şimdi özür dileme sırası Bay Darling’e gelmişti. Bunun üzerine Bayan Darling oyun odasına gidip piyano çalmaya başladı, ama çok geçmeden uykuya daldı. O uyuyadursun, Wendy, John ve Michael odaya süzüldüler.</span></span></p>

    <p class="calibre13"><span class="font"><span class="calibre1">O da ne? Biz gemiden ayrılmadan önce çocukların kararlaştırdığı plan böyle olduğu için, biz de böyle yazdık. Ama o zamandan bu yana bir şeyler değişmiş olmalı ki, içeriye onlar değil, Peter ile Çıngırdak girdi.</span></span></p>

    <p class="calibre13"><span class="font"><span class="calibre1">Peter’in ilk sözleri her şeyi açıklıyor.</span></span></p>

    <p class="calibre13"><span class="font"><span class="calibre1">Peter, ‘Çabuk pencereyi kapat Çıngırdak,’ diye fısıldıyordu. ‘Sürgüle. Tamam, oldu. Şimdi biz kapıdan çıkmalıyız. Wendy gelince, annesinin pencereyi sürgüleyip onu dışarıda bıraktığını sanacak ve benimle birlikte geri dönmek zorunda kalacak.’</span></span></p>

    <p class="calibre13"><span class="font"><span class="calibre1">Bu zamana kadar kafamı karıştıran şeyi, yani Peter’in korsanları yok ettiği zaman niye adaya dönmediğini ve çocukları anakaraya götürme işini niye Çıngırdak’a bıraktığım şimdi anlıyorum. Demek ki başından beri bu hileyi düşünüyormuş.</span></span></p>

    <p class="calibre13"><span class="font"><span class="calibre1">Kötü davrandığı için rahatsızlık duyacağı yerde, sevinçle dans ediyordu Peter. Sonra piyano çalanı görmek için gizlice çocuk odasını gözetlemeye başladı. ‘Wendy’nin annesi bu,’ diye fısıldadı Çıngırdak’a. ‘Güzel bir kadın, ama benim annem kadar güzel değil. Dudakları yüksüklerle dolu, ama anneminki kadar değil.’</span></span></p>

    <p class="calibre13"><span class="font"><span class="calibre1">Annesi hakkında bir şey bilmese de, bazen onunla övünürdü.</span></span></p>

    <p class="calibre13"><span class="font"><span class="calibre1">‘Evim, güzel evim’ ezgisini de bilmiyor, ama ezginin ‘Evine dön Wendy’ dediğini anlıyordu. Sevinç içinde haykırdı: ‘Wendy’yi bir daha göremeyeceksiniz bayan, çünkü pencere sürgülü.’</span></span></p>

    <p class="calibre13"><span class="font"><span class="calibre1">Müziğin neden sustuğunu anlamak için tekrar odaya baktığında, Bayan Darling’in başını demin çaldığı kutuya dayadığını ve gözlerinde iki damla yaş olduğunu gördü.</span></span></p>

    <p class="calibre13"><span class="font"><span class="calibre1">‘Pencerenin sürgüsünü açmamı istiyor,’ diye düşündü, ‘ama açmayacağım işte!’</span></span></p>

    <p class="calibre13"><span class="font"><span class="calibre1">Odaya bir daha baktı. Bunlar ya deminki gözyaşlarıydı, ya da yerlerine yenileri gelmişti.</span></span></p>

    <p class="calibre13"><span class="font"><span class="calibre1">‘Wendy’yi ne kadar çok seviyor,’ dedi kendi kendine. Bayan Darling’in Wendy’yi neden alamadığını anlayamaması yüzünden, şimdi ona kızıyordu Peter.</span></span></p>

    <p class="calibre13"><span class="font"><span class="calibre1">Oysa bunun nedeni basitti: ‘Ben de Wendy’yi seviyorum. Her ikimiz de ona sahip olamayız bayan.’</span></span></p>

    <p class="calibre13"><span class="font"><span class="calibre1">Ne var ki bayan böyle devam edemeyecekti. Peter mutsuz olmuştu. Ona bakmaktan vazgeçtiyse de, Bayan Darling’i bırakıp gidemiyordu. Etrafta sekerek yüzünü komik biçimlere sokuyor, ama durduğu zaman sanki Bayan Darling içindeymiş gibi</span></span> <span class="font"><span class="calibre1">geliyordu.</span></span></p>

    <p class="calibre13"><span class="font"><span class="calibre1">Sonunda, ‘Peki,’ deyip yutkundu ve pencerenin sürgüsünü açtı. Doğanın kanunlarını hiçe sayarak, ‘Gel Çıngırdak, biz böyle aptal anneler istemeyiz,’ dedikten sonra da uçup gitti.</span></span></p>

    <p class="calibre13"><span class="font"><span class="calibre1">Böylece Wendy, John ve Michael sonunda yine pencereyi açık buldular. Bu, hak ettiklerinden fazlaydı elbette. Kendilerinden hiç utanç duymadan yere kondular. En küçükleri, evini çoktan unutmuştu. Kuşkuyla çevresine bakınarak, ‘John, ben daha önce burada bulunmuştum galiba,’ dedi.</span></span></p>

    <p class="calibre13"><span class="font"><span class="calibre1">‘Tabii bulundun, aptal, işte eski yatağın.’</span></span></p>

    <p class="calibre13"><span class="font"><span class="calibre1">Michael, ‘Evet,’ dedi, ama pek de inanamamıştı.</span></span></p>

    <p class="calibre13"><span class="font"><span class="calibre1">‘Bakın, köpek kulübesi!’ diye haykıran John, kulübenin içine bakmak için karşıya fırladı.</span></span></p>

    <p class="calibre13"><span class="font"><span class="calibre1">‘Nana içindedir belki,’ dedi Wendy.</span></span></p>

    <p class="calibre13"><span class="font"><span class="calibre1">John ıslık çaldı ve ‘Hey, bunun içinde bir adam var,’ dedi.</span></span></p>

    <p class="calibre13"><span class="font"><span class="calibre1">Wendy çığlığı basmıştı: ‘Babam bu.’</span></span></p>

    <p class="calibre13"><span class="font"><span class="calibre1">Michael ise heyecanla, ‘Bırakın da babamı göreyim,’ diye yalvarıyordu. İyice baktıktan sonra, ‘Öldürdüğüm korsan kadar iri yarı değilmiş,’ dedi. Bunu söylerken düşkırıklığına uğradığı o kadar belliydi ki, Bay Darling’in uykuda olmasına sevindim. Küçük Michael’ından ilk olarak bu sözleri işitmesi üzücü olurdu.</span></span></p>

    <p class="calibre13"><span class="font"><span class="calibre1">Babalarını köpek kulübesinde bulmak, Wendy ile John’u epeyce şaşırtmıştı.</span></span></p>

    <p class="calibre13"><span class="font"><span class="calibre1">John, hafızasına güvenmeyen biri gibi, ‘Eskiden babam köpek kulübesinde yatmazdı, değil mi?’ dedi.</span></span></p>

    <p class="calibre13"><span class="font"><span class="calibre1">Wendy sarsılmıştı. ‘John, belki de eski hayatımızı sandığımız kadar iyi hatırlamıyoruz biz.’</span></span></p>

    <p class="calibre13"><span class="font"><span class="calibre1">Başlarından aşağıya soğuk bir duş indi. Oh olsun onlara!</span></span></p>

    <p class="calibre13"><span class="font"><span class="calibre1">Küçük kabadayı John, ‘Geldiğimiz zaman annemizin burada</span></span> <span class="font"><span class="calibre1">olmaması düşüncesizlikten başka bir şey değil,’ dedi.</span></span></p>

    <p class="calibre13"><span class="font"><span class="calibre1">İşte o zaman Bayan Darling tekrar piyano çalmaya başladı.</span></span></p>

    <p class="calibre13"><span class="font"><span class="calibre1">Odaya gizlice bakan Wendy, ‘Annem bu!’ diye haykırdı.</span></span></p>

    <p class="calibre13"><span class="font"><span class="calibre1">‘Evet, o!’ dedi John.</span></span></p>

    <p class="calibre13"><span class="font"><span class="calibre1">‘Öyleyse sen gerçekten bizim annemiz değilsin, değil mi Wendy?’ diye soran Michael’ın uykusu geldiği belliydi.</span></span></p>

    <p class="calibre13"><span class="font"><span class="calibre1">Wendy, ilk kez gerçek bir vicdan azabı duyarak bağırdı: ‘Aman Tanrım! Tam zamanında dönmüşüz.’</span></span></p>

    <p class="calibre13"><span class="font"><span class="calibre1">John bir öneri yaptı: ‘Haydi içeriye süzülüp, ellerimizle annemizin gözlerini kapatalım.’</span></span></p>

    <p class="calibre13"><span class="font"><span class="calibre1">Ama mutlu haberi daha nazik bir şekilde vermeleri gerektiğini düşünen Wendy’nin daha güzel bir planı vardı.</span></span></p>

    <p class="calibre13"><span class="font"><span class="calibre1">‘<span class="calibre6">Haydi</span> hepimiz yataklarımıza girelim. Annemiz içeri girince, sanki hiç gitmemişiz gibi, bizi orada bulsun.’</span></span></p>

    <p class="calibre13"><span class="font"><span class="calibre1">Böylece Bayan Darling kocasının uyumuş olup olmadığına bakmak için yatak odasına döndüğünde, bütün yataklar doluydu. Ne var ki, çocukların beklediği sevinç çığlığı gelmedi. Bayan Darling onları görmüş, ama orada olduklarına inanmamıştı. Bildiğiniz gibi, düşlerinde onları sık sık yataklarında gördüğü için, bunun da hâlâ etkisinden kurtulamadığı bir düş olduğunu sanmıştı.</span></span></p>

    <p class="calibre13"><span class="font"><span class="calibre1">Şöminenin karşısındaki koltuğa oturdu. Eski günlerde onları bu koltukta emzirmişti.</span></span></p>

    <p class="calibre13"><span class="font"><span class="calibre1">Çocuklar olanları anlayamıyorlardı; üçünün de içine bir korku düşmüştü.</span></span></p>

    <p class="calibre13"><span class="font"><span class="calibre1">Wendy, ‘Anne!’ diye bağırdı.</span></span></p>

    <p class="calibre13"><span class="font"><span class="calibre1">‘Wendy bu,’ dedi Bayan Darling; ama hâlâ bunun bir düş olduğundan emindi.</span></span></p>

    <p class="calibre13"><span class="font"><span class="calibre1">‘Anne!’</span></span></p>

    <p class="calibre13"><span class="font"><span class="calibre1">‘John bu.’</span></span></p>

    <p class="calibre13"><span class="font"><span class="calibre1">‘Anne!’ Michael artık annesini tanımıştı.</span></span></p>

    <p class="calibre13"><span class="font"><span class="calibre1">‘Bu da Michael,’ diyen Bayan Darling, üç küçük bencil çocuğuna kollarını uzattı. Bu kollar artık onları asla saramayacaktı. <span class="calibre6">Ama,</span> sarıverdiler işte. Bayan Darling’in kolları, yataklarından fırlayıp annelerine koşan Wendy, John ve Michael’a dolanıverdi.</span></span></p>

    <p class="calibre13"><span class="font"><span class="calibre1">Bayan Darling, konuşabilecek duruma gelince, ‘Geoide, George!’ diye bağırdı. Bay Darling uyanıp onun mutluluğunu paylaştı; Nana da koşarak içeri daldı. Bundan daha güzel bir manzara olamazdı; ama camdan içeri bakan garip bir oğlan dışında, bu manzarayı görecek kimse yoktu. Bu çocuğun öbür çocukların hayal bile edemeyeceği sayısız sevinçleri vardı; ama pencereden izlediği manzara, ona sonsuza dek yasaklanan tek mutluluk olmalıydı.</span></span></p>
  </div>
</body>
</html>
