<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_19" /></span></span></p>

    <p class="msonormal"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120455"></a><a class="pcalibre1 pcalibre" id="bookmark17"></a><span><span class="font3"><span class="calibre23">‘Bu Kez Ya Kanca, Ya Ben’</span></span></span></h3>

    <p class="calibre13"><span class="font"><span class="calibre1">Hayatımız boyunca hepimizin başına, bir süre farkına varmadığımız garip şeyler gelir. Örneğin, birden bir kulağımızın duymadığını fark ediyoruz ve ne zamandır duymadığımızı bilmiyoruz; diyelim ki, yarım saattir duymuyormuşuz. O gece Peter da bu tür bir şey yaşamıştı. Onu son gördüğümüzde bir parmağı dudağında, hançeri elinin altında, adada usulca ilerliyordu. Timsahın geçtiğini görmüş, ama hayvanda bir gariplik olduğunu fark etmemişti. Kısa bir süre sonra, timsahtan tik tak sesi gelmediğini hatırladı. Önce ürktü, ama çok geçmeden saatin durduğunu düşünerek, doğru bir sonuca vardı.</span></span></p>

    <p class="calibre13"><span class="font"><span class="calibre1">En yakın dostunu böyle birdenbire yitiren yaratığın neler hissedebileceği konusunda hiç kafa yormayan Peter, hemen bu olaydan nasıl yararlanabileceğini düşündü ve tik tak sesleri çıkarmaya karar verdi. Böylece vahşi hayvanlar onu timsah sanacak, o da saldırıya uğramadan aralarından geçebilecekti. Doğrusu çok güzel tik tak sesi çıkarıyordu, ama tahmin etmediği bir şey oldu. Sesi duyanlar arasında timsah da vardı ve hayvan Peter’ın peşine takılıverdi. Yitirdiği şeyi geri almak amacıyla mı, yoksa tik takların hâlâ kendisinden geldiğini sanarak sadece dost olarak mı Peter’ı izliyordu, orası belli değil; çünkü sabit bir fikre tutsak olan herkes gibi, o da budala bir yaratıktı.</span></span></p>

    <p class="calibre13"><span class="font"><span class="calibre1">Bir terslikle karşılaşmadan kıyıya ulaşan Peter, hiç duraksamadan gayet doğal bir şekilde suya adım atarak, dosdoğru yoluna devam etti. Bu şekilde karadan suya geçen birçok hayvan vardır; ama insan olarak Peter’dan başkasını tanımıyorum. Yüzerken kafasında bir tek düşünce vardı: ‘Bu kez ya Kanca, ya ben.’ Tik tak sesi çıkarmaya o kadar alışmıştı ki, farkında olmadan bunu yapmaya devam etti. Farkına varsaydı susardı; çünkü tik takların yardımıyla gemiye çıkmak parlak bir fikirdi, ama o sırada onun aklına gelmemişti.</span></span></p>

    <p class="calibre26"><span class="font"><span class="calibre1"><!--[if !vml]--><img alt="" class="calibre28" src="../Images/image041.jpg" /></span></span></p>

    <p class="calibre13"><span class="font"><span class="calibre1">Çocukların hepsi, ‘Haydi, şimdi!’ diye haykırdığı halde, Peter gösterişli bir hareketle, rakibini kılıcını almaya davet etti. Kanca hemen kılıcını kaptıysa da, Peter’in gösterdiği dürüstlük, korsana acı vermişti.</span></span></p>

    <p class="calibre13"><span class="font"><span class="calibre1">O ana dek onunla dövüşenin herhangi bir düşman olduğunu sanmıştı, ama şimdi daha karanlık kuşkular uyanmıştı içinde. Boğuk bir sesle bağırdı:</span></span></p>

    <p class="calibre13"><span class="font"><span class="calibre1">‘Pan, kimsin, nesin sen?’</span></span></p>

    <p class="calibre13"><span class="font"><span class="calibre1">‘Gençliğim ben, neşeyim, yumurtadan yeni çıkmış minik bir kuşum,’ diye rastgele yanıt verdi Peter.</span></span></p>

    <p class="calibre13"><span class="font"><span class="calibre1">Elbette laf olsun diye konuşuyordu; ama huzursuz Kanca’ya göre, bu sözler Peter’in kim ya da ne olduğunu zerre kadar bilmediğinin kanıtıydı; bu da dürüstlüğün zirvesiydi.</span></span></p>

    <p class="calibre13"><span class="font"><span class="calibre1">‘Kolla kendini,’ diye bağırdı umutsuzca.</span></span></p>

    <p class="calibre13"><span class="font"><span class="calibre1">Şimdi insan kılığına girmiş bir harman sopası gibi dövüşüyordu Kanca. O korkunç kılıcın her savruluşu, büyük küçük, önüne çıkan herkesi ikiye ayırabilirdi. Oysa Peter, sanki kılıcın <span class="calibre6">rüzgarı</span> onu tehlikeli bölgenin dışına savuruyormuş gibi, Kanca’nın çevresinde hızla dönüyor, ansızın ok gibi fırlayıp, korsanı tekrar tekrar şişliyordu.</span></span></p>

    <p class="calibre13"><span class="font"><span class="calibre1">Kanca artık umutsuzca dövüşüyordu. Yaşamaktan umut kesen o hırslı yüreği, bir tek istekle yanıp tutuşuyordu şimdi: Sonsuza dek durmadan önce, Peter’in dürüst davranmadığını görmek.</span></span></p>

    <p class="calibre13"><span class="font"><span class="calibre1">Dövüşmeyi bırakarak birden barut deposuna koşan Kanca, depoyu ateşe verip haykırdı:</span></span></p>

    <p class="calibre13"><span class="font"><span class="calibre1">‘İki dakika içinde gemi havaya uçacak.’</span></span></p>

    <p class="calibre13"><span class="font"><span class="calibre1">Şimdi çocuğun gerçek kişiliği ortaya çıkacak, diye düşünüyordu.</span></span></p>

    <p class="calibre13"><span class="font"><span class="calibre1">Ne var ki, elinde bir top mermisiyle barut deposundan çıkan</span></span></p>

    <p class="calibre13"><span class="font"><span class="calibre1">Peter, sakin bir şekilde mermiyi denize atıverdi.</span></span></p>

    <p class="calibre13"><span class="font"><span class="calibre1">Kanca’nın kendisi nasıl bir davranış sergiliyordu peki? Ondan yana olmasak da şuna sevinebiliriz: Yanlış yola sürüklenmiş bir adam olmasına karşın, sonunda soyunun geleneklerine uygun davrandı. O sırada diğer çocuklar onu hiçe sayarak, aşağılayıcı bir biçimde çevresinde uçuşuyorlardı. Ne var ki, güvertede yalpalayarak güçsüz bir halde çocuklara saldıran Kanca’nın aklı artık onlarda değildi. Geçmişte kalan oyun alanları, iyiliği için hapsedilmek, ünlü bir zindanın duvarlarını seyretmek vardı aklında. Ve hem ayakkabıları, hem yeleği, hem boyunbağı, hem çorapları düzgündü.</span></span></p>

    <p class="calibre13"><span class="font"><span class="calibre1">Sen, kahramanlıktan büsbütün uzak bir kişi diyemeyeceğimiz Kanca James, elveda sana; artık sonun geldi.</span></span></p>

    <p class="calibre13"><span class="font"><span class="calibre1">Hançerini çekmiş olan Peter’in havadan yavaş yavaş kendisine yaklaşmakta olduğunu gören Kanca, denize atlamak için küpeştenin üstüne sıçradı. Timsahın onu beklediğinden haberi yoktu. Haberi olursa atlamaktan vazgeçebilir diye, saati daha önce biz kasten durdurmuştuk: Son anında bizden ona küçük bir saygı işareti.</span></span></p>

    <p class="calibre13"><span class="font"><span class="calibre1">Kanca son bir zafer kazandı; sanırım bunu ona çok görmememiz gerek. Küpeştenin üzerinde dururken, başını çevirip havada süzülen Peter’a baktı ve ona ayağını kullanmasını işaret etti. Peter de hançerlemek yerine, ona bir tekme attı.</span></span></p>

    <p class="calibre13"><span class="font"><span class="calibre1">Kanca, isteğine kavuşmuştu sonunda. Alaylı bir sesle, ‘Dürüstçe değil bu!’ diye bağırarak, gönül rahatlığıyla timsaha gitti.</span></span></p>

    <p class="calibre13"><span class="font"><span class="calibre1">Böylece Kanca James can vermiş oldu.</span></span></p>

    <p class="calibre13"><span class="font"><span class="calibre1">‘On yedi’. Bağıran Tüysıklet’di, ama hesabında bir yanlışlık vardı. O gece suçlarının cezasını canlarıyla ödeyen korsanlar on beş kişiydi; ikisi ise kıyıya çıkmıştı. Starkey’yi kızılderililer yakaladı ve onu çocuklarına dadı yaptılar. Bir korsan için ne aşağılayıcı bir durum! Smee ise bundan sonra gözlüğünü takıp dünyayı dolaştı ve Kanca James’in korktuğu tek adamın kendisi olduğunu söyleyerek, tehlike dolu bir yaşam sürdü.</span></span></p>

    <p class="calibre13"><span class="font"><span class="calibre1">Wendy savaşa katılmayıp bir kenarda durmuş, gözleri parlayarak Peter’ı izlemişti. Ama her şey sona erince, varlığı yine önem kazandı. Çocukların hepsini ayırım yapmadan övdü, Michael ona bir korsan öldürdüğü yeri gösterince sevindirici bir tarzda titredi, sonra da onları Kanca’nın kamarasına götürüp, kaptanın bir çiviye asılmış olan saatini gösterdi. Saat ‘bir buçuk’ diyordu.</span></span></p>

    <p class="calibre13"><span class="font"><span class="calibre1">Saatin bu kadar geç olması, her şeyden daha önemliydi. Wendy’nin çocukları hemen korsanların ranzalarına yatırdığından kuşkunuz olmasın. Peter dışında hepsi yattı. Güvertede kasıla kasıla bir aşağı bir yukarı yürüyen Peter ise, sonunda topun yanında uykuya daldı. O gece yine o düşlerinden birini gördü ve uykusunda uzun süre ağladı. Wendy ona sımsıkı sarılmıştı.</span></span></p>
  </div>
</body>
</html>
