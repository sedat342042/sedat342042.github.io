<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_7" /></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120443"></a><a class="pcalibre1 pcalibre" id="bookmark3"></a><span><span class="font3"><span class="calibre23">Haydi Gidelim!</span></span></span></h3>

    <p class="calibre13"><span class="font"><span class="calibre1">Bay ve Bayan Darling’in evden ayrılmasından sonra, üç çocuğun yataklarının yanıbaşlarındaki gece lambaları bir an için düzgün bir şekilde yanmaya devam etti. Bunlar son derece şirin, küçük gece lambalarıydı, insan Peter’ı görmek için uyanık kalabilmiş olmalarını dilemekten kendini alamıyor; ne var ki Wendy’nin ışığı göz kırparak öyle bir esnedi ki, diğer ikisini de esnetti ve henüz ağızlarını kapatamadan üçü de sönüverdi.</span></span></p>

    <p class="calibre13"><span class="font"><span class="calibre1">Şimdi odada gece lambalarından bin kat daha parlak başka bir ışık vardı ve biz bu cümleyi söyleyinceye dek, ışık Peter’in gölgesini aramak için çocuk odasındaki bütün çekmecelere girip çıkmış, gardırobu altüst etmiş, bütün cepleri tersine çevirmişti. Aslında bir ışık değildi o; etrafta yıldırım gibi gidip gelmesiyle oluşturuyordu bu ışığı. Fakat bir an mola verdiği zaman, elinizden daha büyük olmayan, henüz büyüme çağındaki bir peri olduğunu görüyordunuz, içinden vücudu görünen ince bir yapraktan yapılmış zarif bir tuvalet giyen bu kızın adı Çıngırdak’tı. Birazcık tombişti.</span></span></p>

    <p class="calibre13"><span class="font"><span class="calibre1">Perinin girmesinden hemen sonra, küçük yıldızların üflemesiyle açılan pencereden Peter damladı içeriye. Yolun bir bölümünde Çıngırdak’ı taşımış olduğu için, eline peri tozu bulaşmıştı. Çocukların uyuduğundan emin olduktan sonra, yavaşça ‘Çıngırdak,’ diye seslendi, ‘Çıngırdak, neredesin?’ Peri, o sırada bir kavanozun içindeydi ve daha önce hiç kavanoza girmemiş olduğu için, bundan pek hoşlanmıştı.</span></span></p>

    <p class="calibre13"><span class="font"><span class="calibre1">‘Hey, çık şu kavanozdan da söyle bakalım, gölgemi nereye koyduklarını biliyor musun?’</span></span></p>

    <p class="calibre13"><span class="font"><span class="calibre1">Altın çıngırakların sesi gibi, çok tatlı bir çıngırtı yanıtladı Peter’ı. Bu, peri dilidir. Siz sıradan çocuklar bunu asla duyamazsınız; ama duyacak olsaydınız, bir zamanlar duymuş olduğunuzu anlardınız.</span></span></p>

    <p class="calibre13"><span class="font"><span class="calibre1">Çıngırdak, gölgenin büyük kutunun içinde olduğunu söyledi. Şifoniyer demek istiyordu. Çekmecelere dalan Peter, kralların halka para saçması gibi, çekmecelerin içindekileri yere saçtı. Biraz sonra gölgesine kavuşmuştu. O sevinçle, Çıngırdak’ı çekmeceye kapattığını unutuverdi.</span></span></p>

    <p class="calibre13"><span class="font"><span class="calibre1">Peter’in düşüncesi -ama onun düşündüğüne hiç inanmıyorum- gölgesiyle yan yana geldikleri zaman, iki su damlası gibi birbirine kaynaşacaktan olmalıydı ki, beklediği gerçekleşmeyince yüreğine bir korku düştü. Banyodan aldığı sabunla gölgeyi üzerine yapıştırmaya çalıştı; ne var ki bu da işe yaramadı. Vücudundan bir ürperti geçti ve yere oturup ağlamaya başladı.</span></span></p>

    <p class="calibre13"><span class="font"><span class="calibre1">Peter’in hıçkırıkları Wendy’yi uyandırmıştı. Küçük kız yatağında doğrulup oturdu. Çocuk odasında yere oturmuş ağlayan bir yabancıyla karşılaşmak onu korkutmamış, yalnızca ilgisini çekmişti.</span></span></p>

    <p class="calibre13"><span class="font"><span class="calibre1">Kibarca , ‘Niye ağlıyorsun, küçük?’ diye sordu.</span></span></p>

    <p class="calibre13"><span class="font"><span class="calibre1">Peri törenlerindeki gösterişli usulleri öğrenmiş olan Peter da isterse son derece kibar olabilirdi. Ayağa kalkarak, kızın önünde kibarca eğildi. Wendy çok memnun olmuştu. O da yatağında zarif bir şekilde başını eğerek, Peter’ı selamladı.</span></span></p>

    <p class="calibre13"><span class="font"><span class="calibre1">‘Senin adın ne?’ diye sordu Peter.</span></span></p>

    <p class="calibre13"><span class="font"><span class="calibre1">Küçük kız, belli bir haz duyarak, ‘Wendy Moira Angela Darling,’ dedi. ‘Senin adın ne peki?’</span></span></p>

    <p class="calibre13"><span class="font"><span class="calibre1">‘Peter Pan.’</span></span></p>

    <p class="calibre13"><span class="font"><span class="calibre1">Wendy, çocuğun Peter olması gerektiğinden emindi zaten; ama bu nispeten kısa bir isim gibi görünmüştü ona.</span></span></p>

    <p class="calibre13"><span class="font"><span class="calibre1">‘Hepsi bu kadarcık mı?’</span></span></p>

    <p class="calibre13"><span class="font"><span class="calibre1">‘Evet,’ dedi Peter, biraz sertçe. Kısa sayılacak bir adı olduğunu ilk kez fark ediyordu.</span></span></p>

    <p class="calibre13"><span class="font"><span class="calibre1">Wendy Moira Angela, ‘Çok üzgünüm,’ dedi.</span></span></p>

    <p class="calibre13"><span class="font"><span class="calibre1">‘Önemli değil.’ Peter yutkundu.</span></span></p>

    <p class="calibre13"><span class="font"><span class="calibre1">Wendy, nerede oturduğunu sordu Peter’a.</span></span></p>

    <p class="calibre13"><span class="font"><span class="calibre1">‘Sağdan ikinci sokağa gir’ dedi Peter, ‘sabaha dek dümdüz</span></span> <span class="font"><span class="calibre1">git-’</span></span></p>

    <p class="calibre13"><span class="font"><span class="calibre1">‘Ne garip bir adres!’</span></span></p>

    <p class="calibre13"><span class="font"><span class="calibre1">Peter bozum olmuştu. Bunun garip bir adres olabileceğini ilk kez fark ediyordu.</span></span></p>

    <p class="calibre13"><span class="font"><span class="calibre1">‘Hiç de değil,’ dedi.</span></span></p>

    <p class="calibre13"><span class="font"><span class="calibre1">Wendy, ev sahibesi olduğunu anımsayarak, nazik bir tavırla sordu:</span></span></p>

    <p class="calibre13"><span class="font"><span class="calibre1">‘Demek istiyorum ki, mektupların üstüne bu adres mi yazılıyor?’</span></span></p>

    <p class="calibre13"><span class="font"><span class="calibre1">Peter kızın mektuplardan söz etmemiş olmasını isterdi.</span></span></p>

    <p class="calibre13"><span class="font"><span class="calibre1">‘Ben mektup almam,’ dedi, küçümseyerek.</span></span></p>

    <p class="calibre13"><span class="font"><span class="calibre1">‘Ama annene mektup gelir, değil mi?’</span></span></p>

    <p class="calibre13"><span class="font"><span class="calibre1">‘Benim annem yok.’ Annesi olmadığı gibi, bir anneye sahip olmak için en ufak bir arzusu da yoktu. Annelerin gereğinden fazla önemsendiğini düşünürdü. Ne var ki, Wendy hemen çok acıklı bir durumla karşı karşıya olduğunu hissetmişti.</span></span></p>

    <p class="calibre13"><span class="font"><span class="calibre1">‘Ah Peter, ağlarsın elbet,’ diyerek, yataktan fırlayıp Peter’a koştu.</span></span></p>

    <p class="calibre13"><span class="font"><span class="calibre1">Peter öfkeyle, ‘Annelere ağlamıyordum ben.’ dedi. Ağlıyordum, çünkü gölgemi üstüme yapıştıramıyorum. Ayrıca, ağlamadım zaten.’</span></span></p>

    <p class="calibre13"><span class="font"><span class="calibre1">‘Gölgen söküldü mü?’</span></span></p>

    <p class="calibre13"><span class="font"><span class="calibre1">‘Evet.’</span></span></p>

    <p class="calibre13"><span class="font"><span class="calibre1">O zaman, Wendy yerdeki gölgeyi fark etti. Gölge o kadar perişan görünüyordu ki, küçük kız Peter’a çok acıdı. ‘Ne korkunç!’ dedi, ama Peter’in onu sabunla üstüne yapıştırmaya çalışmış olduğunu görünce, gülümsemekten kendini alamadı. Tam bir erkek çocuk!</span></span></p>

    <p class="calibre13"><span class="font"><span class="calibre1">Bereket versin, ne yapılacağını hemen anlamıştı Wendy. Bir parça büyüklük taslayarak, ‘Üstüne dikilmesi gerekiyor,’ dedi.</span></span></p>

    <p class="calibre13"><span class="font"><span class="calibre1">‘Dikilmesi mi? O da ne?’ diye sordu Peter.</span></span></p>

    <p class="calibre13"><span class="font"><span class="calibre1">‘Amma da cahilsin.’</span></span></p>

    <p class="calibre13"><span class="font"><span class="calibre1">‘Hayır, değilim.’</span></span></p>

    <p class="calibre13"><span class="font"><span class="calibre1">Ne var ki, Wendy oğlanın bilgisizliğine seviniyordu. Peter kendisiyle aynı boyda olmasına karşın, ‘Onu senin için dikeceğim minik oğlum,’ dedi ve dikiş kutusunu çıkarıp, gölgeyi Peter’in ayağına dikti. Bu arada, Peter’ı uyardı: ‘Sanırım biraz acıyacak.’</span></span></p>

    <p class="calibre13"><span class="font"><span class="calibre1">‘Hıh, ağlamayacağım ki!’ Hayatı boyunca zaten hiç ağlamamış olduğu kanısındaydı Peter. Dişlerini sıktı ve ağlamadı. Çok geçmeden, gölgesi gerektiği gibi hareket etmeye başladı; ama hâlâ biraz buruşuktu.</span></span></p>

    <p class="calibre13"><span class="font"><span class="calibre1">Wendy düşünceli bir şekilde, ‘Belki de ütülemeliydim,’ dedi. Ama dış görünüş konusunda erkek çocuklara özgü bir kayıtsızlık içinde olan Peter, coşkuyla etrafta hoplayıp zıplıyordu şimdi. Yazık ki, mutluluğunu Wendy’ye borçlu olduğunu çoktan unutmuştu; gölgeyi kendisinin tutturduğunu düşünmekteydi. ‘Ne kadar akıllıyım,’ diyerek delicesine ötüyordu. ‘Ah, aklımı seveyim!’</span></span></p>

    <p class="calibre13"><span class="font"><span class="calibre1">Peter’in en dikkat çekici özelliklerinden birinin kendini beğenmişlik olduğunu utanarak itiraf etmek zorundayız. Açıkça söylemek gerekirse, onun kadar kibirli bir çocuk yoktur.</span></span></p>

    <p class="calibre13"><span class="font"><span class="calibre1">Ama Wendy şaşırıp kalmıştı. Müthiş bir alaycılıkla, ‘Kendini beğenmiş, ne olacak, ben bir şey yapmadım tabii!’ diye bağırdı.</span></span></p>

    <p class="calibre13"><span class="font"><span class="calibre1">Kayıtsızca, ‘Birazcık yaptın işte,’ diyen Peter, dansına devam etti.</span></span></p>

    <p class="calibre13"><span class="font"><span class="calibre1">‘Birazcık ha!’ Bir işe yaramıyorsam, çekileyim bari’. Wendy, en onurlu haliyle yatağına atlayıp, battaniyeyi yüzüne çekti.</span></span></p>

    <p class="calibre13"><span class="font"><span class="calibre1">Peter kızı kandırıp harekete geçirmek için, gider gibi yaptı; bundan sonuç alamayınca, yatağın ayakucuna oturdu ve ayağıyla kıza hafifçe vurdu.</span></span></p>

    <p class="calibre13"><span class="font"><span class="calibre1">‘Çekilme Wendy. Kendimden hoşnut olduğum zaman, böbürlenmeden duramıyorum ben.’ Can kulağıyla dinlemesine karşın, Wendy hâlâ kıpırdamıyordu. Bu kez Peter, henüz hiçbir kadının karşı koyamamış olduğu bir sesle, ‘Wendy,’ diyerek devam etti, ‘Wendy, bir kız yirmi oğlandan daha yararlıdır.’</span></span></p>

    <p class="calibre13"><span class="font"><span class="calibre1">O anda vücudunun her karışıyla -karışlanacak fazla yeri olmasa da bir kadına dönüşen Wendy, örtülerin arasından göründü.</span></span></p>

    <p class="calibre13"><span class="font"><span class="calibre1">‘Gerçekten böyle mi düşünüyorsun Peter?</span></span></p>

    <p class="calibre13"><span class="font"><span class="calibre1">‘Evet.’</span></span></p>

    <p class="calibre13"><span class="font"><span class="calibre1">‘Çok naziksin, öyleyse ben de yeniden kalkarım.’</span></span></p>

    <p class="calibre13"><span class="font"><span class="calibre1">Peter’la birlikte yatağın kenarına oturdular. Wendy, isterse ona bir öpücük de verebileceğini söyledi, ama Peter kızın ne demek istediğini anlamadığı için, ümitle elini uzattı.</span></span></p>

    <p class="calibre13"><span class="font"><span class="calibre1">Wendy afallamıştı. ‘Öpücüğün ne olduğunu bilirsin mutlaka, değil mi?’ diye sordu.</span></span></p>

    <p class="calibre13"><span class="font"><span class="calibre1">Peter ise ciddi bir tavırla, ‘Verdiğin zaman öğreneceğim,’ diye yanıtladı. Wendy de çocuğun duygularını incitmemek için,</span></span> <span class="font"><span class="calibre1">ona bir dikiş yüksüğü verdi.</span></span></p>

    <p class="calibre13"><span class="font"><span class="calibre1">‘Şimdi,’ dedi Peter, ‘ben de sana bir öpücük vereyim mi?’ Belli belirsiz bir resmiyetle, İstersen,’ diye yanıt veren Wendy, yüzünü Peter’a doğru eğdi. Peter ise kızın avcuna meşe palamudundan bir düğme bıraktı. Wendy, yüzünü yavaşça geriye çekip eski durumuna döndü ve Peter’in öpücüğünü boynundaki zincire takacağını söyledi kibarca. Onu o zincire takması iyi oldu, çünkü düğme daha sonra kızın hayatını kurtaracaktı.</span></span></p>

    <p class="calibre13"><span class="font"><span class="calibre1">Bizim çevrede, insanlar tanıştırıldıkları zaman birbirlerine yaşlarını sormaları âdettendir. Her zaman doğru olanı yapmaktan hoşlanan Wendy, o yüzden Peter’a kaç yaşında olduğunu sordu. Aslında ona sorulacak isabetli bir soru değildi bu. Siz İngiltere Krallarının sorulmasını beklerken, gramer sorusu çıkan bir sınav kâğıdı gibiydi.</span></span></p>

    <p class="calibre13"><span class="font"><span class="calibre1">Peter huzursuzca, ‘Bilmiyorum,’ diye yanıt verdi, ‘ama bir hayli küçüğüm.’ Gerçekten de bu konuda hiçbir şey bilmiyordu, yalnızca tahminleri vardı; rastgele söyledi: ‘Wendy, ben doğduğum gün kaçtım.’</span></span></p>

    <p class="calibre13"><span class="font"><span class="calibre1">Wendy çok şaşırmış, ama merak da etmişti. Oturma odası usulünce, geceliğine hafifçe dokunarak, Peter’in yanma oturabileceğini belirtti.</span></span></p>

    <p class="calibre13"><span class="font"><span class="calibre1">Peter alçak sesle, ‘Çünkü annemle babamın, büyüyünce benim ne olacağım hakkında konuştuklarını duydum,’ diye açıklama yaptı. O anda fazlasıyla heyecanlanmıştı. ‘Büyümek istemiyorum,’ dedi hırsla, ‘daima küçük bir çocuk olarak kalmak ve eğlenmek istiyorum. Bu yüzden, ben de Kensington Bahçeleri’ne kaçtım ve uzun süre perilerin arasında yaşadım.’</span></span></p>

    <p class="calibre13"><span class="font"><span class="calibre1">Wendy ona büyük bir hayranlıkla baktı. Peter bunu evden kaçmış olmasına yormuştu, ama aslında kızın hayranlığının nedeni Peter’in perileri tanımasıydı. Wendy tam bir ev hayatı yaşadığından, perileri tanımak ona çok etkileyici gelmişti. Peter ise, Wendy’nin kendisini periler hakkında soru yağmuruna tutmasına çok şaşırmıştı. Ona göre, periler baş belası sayılırdı. Ayağına dolaşıp canını sıkarlar, Peter da bazen onları pataklamak zorunda kalırdı. Yine de, genellikle severdi perileri. Wendy’ye perilerin doğuşunu anlattı:</span></span></p>

    <p class="calibre13"><span class="font"><span class="calibre1">‘Bak Wendy, ilk doğan bebek ilk kez güldüğünde, gülüşü kırılıp bin parçaya bölünmüş ve hepsi zıplaya zıplaya etrafa dağılıp gitmiş. Periler böyle doğmuş işte.’</span></span></p>

    <p class="calibre13"><span class="font"><span class="calibre1">Sıkıcı bir konuşmaydı, ama hep evde oturan bir çocuk olan kızcağız bundan hoşlanmıştı.</span></span></p>

    <p class="calibre13"><span class="font"><span class="calibre1">‘Ve bu nedenle,’ diye devam etti Peter, iyi huylu bir halde, ‘her kız ve erkek çocuğun bir perisi olmalıdır.’</span></span></p>

    <p class="calibre13"><span class="font"><span class="calibre1">‘Olmalı mı? <span class="calibre6">Yok</span> mu yani?’</span></span></p>

    <p class="calibre13"><span class="font"><span class="calibre1">‘Yok. Şimdiki çocuklar çok şey biliyor ve çok geçmeden perilere inanmaz oluyorlar. Ne zaman bir çocuk “Perilere inanmam,” dese, bir yerlerde bir peri düşüp ölür.’</span></span></p>

    <p class="calibre13"><span class="font"><span class="calibre1">Peter, artık periler hakkında yeterince konuşmuş olduklarını düşünüyordu ki, Çıngırdak ’tan hiç ses çıkmadığını akıl etti birden. ‘Nereye gitti acaba?’ diyerek ayağa kalktı ve periye adıyla seslendi. Wendy’nin yüreği ani bir heyecanla katlanıvermişti.</span></span></p>

    <p class="calibre13"><span class="font"><span class="calibre1">‘Peter,’ diye haykırdı, oğlanın koluna yapışarak, ‘bu odada bir peri olduğunu söylemiyorsun ya?’</span></span></p>

    <p class="calibre13"><span class="font"><span class="calibre1">‘Şimdi buradaydı,’ dedi Peter, biraz sabırsızca. ‘Onu duyuyor musun?’ ikisi de çevreye kulak verdi.</span></span></p>

    <p class="calibre13"><span class="font"><span class="calibre1">‘Duyduğum tek ses,’ dedi Wendy, ‘çıngırak seslerine benzeyen bir çıngırtı.’</span></span></p>

    <p class="calibre13"><span class="font"><span class="calibre1">Tamam, bu o. Duyduğun ses peri dilidir. Sanırım ben de duyuyorum onu.’</span></span></p>

    <p class="calibre13"><span class="font"><span class="calibre1">Ses şifonyerden geliyordu. Peter’in yüzü güldü. Kimse onun kadar şen görünemezdi. Onun gülüşü, bebek agularının en tatlısıydı, çünkü hâlâ ilk gülüşünü koruyordu.</span></span></p>

    <p class="calibre13"><span class="font"><span class="calibre1">‘Wendy,’ diye fısıldadı neşeyle, ‘sanırım onu çekmeceye kapattım!’</span></span></p>

    <p class="calibre13"><span class="font"><span class="calibre1">Peter zavallı periyi çekmeceden çıkarınca, Çıngırdak öfkeli çığlıklar atarak, çocuk odasında oradan oraya uçtu. ‘Böyle şeyler söylememelisin,’ dedi Peter. ‘Elbette çok üzgünüm, ama senin çekmecede olduğunu nereden bilebilirdim?’</span></span></p>

    <p class="calibre13"><span class="font"><span class="calibre1">Wendy Peter’ı dinlemiyordu. ‘Ah Peter,’ diye haykırdı, ‘kıpırdamadan dursa da, onu görebilsem!’</span></span></p>

    <p class="calibre13"><span class="font"><span class="calibre1">Peter, ‘Bunlar kıpırdamadan durmaz pek,’ dediyse de, Wendy guguklu saatin tepesinde dinlenmeye gelen düşsel figürü bir an için görmüştü. Hayranlık içinde, ‘Ah ne güzel!’ diye bağırdı; oysa perinin yüzü hâlâ hırsından allak bullak durumdaydı.</span></span></p>

    <p class="calibre13"><span class="font"><span class="calibre1">‘Çıngırdak,’ dedi Peter dostça, ‘bu küçük hanım onun perisi olmanı istiyor.’</span></span></p>

    <p class="calibre13"><span class="font"><span class="calibre1">Çıngırdak küstahça yanıt verdi.</span></span></p>

    <p class="calibre13"><span class="font"><span class="calibre1">‘Ne diyor Peter?’</span></span></p>

    <p class="calibre13"><span class="font"><span class="calibre1">Peter’in çevirmenlik yapması gerekecekti. ‘Pek kibar değildir bu peri. Diyor ki, sen koskoca, çirkin bir kızmışsın; hem o benim perimmiş.’</span></span></p>

    <p class="calibre13"><span class="font"><span class="calibre1">Çıngırdak’la tartışmayı denedi Peter. ‘Biliyorsun, benim perim olamazsın Çıngırdak, çünkü ben erkeğim, sen kızsın.’</span></span></p>

    <p class="calibre13"><span class="font"><span class="calibre1">Çıngırdak buna şu sözlerle yanıt verdi: ‘Seni aptal eşek!’ Sonra da banyoya kaçıp gözden kayboldu. Peter özür dilemesine, ‘Biraz kaba bir peridir,’ diye açıklama yaptı. ‘Kap kacak onardığı için ona Tamirci Çıngırdak denir.’</span></span></p>

    <p class="calibre13"><span class="font"><span class="calibre1">Simdi ikisi birlikte kanepedeydi ve Wendy Peter’a sorular yağdırıyordu.</span></span></p>

    <p class="calibre13"><span class="font"><span class="calibre1">‘Artık Kensington Bahçeleri’nde oturmuyorsan...’</span></span></p>

    <p class="calibre13"><span class="font"><span class="calibre1">‘Ara sıra oturuyorum hâlâ.’</span></span></p>

    <p class="calibre13"><span class="font"><span class="calibre1">‘Peki, çoğunlukla nerede oturuyorsun şimdi?’</span></span></p>

    <p class="calibre13"><span class="calibre6"><span class="font"><span class="calibre1">‘Kayıp çocukların yanında.’</span></span></span></p>

    <p class="calibre13"><span class="font"><span class="calibre1">‘Onlar da kim?’</span></span></p>

    <p class="calibre13"><span class="font"><span class="calibre1">‘Dadıları başka tarafa bakarken bebek arabalarından düşen çocuklar. Yedi gün içinde sahip çıkan olmazsa, masraflarının karşılanması için çok uzaklara, Düşler Ülke ’sine gönderilirler. Başkanları da benim.’</span></span></p>

    <p class="calibre13"><span class="font"><span class="calibre1">‘Ne zevklidir kim bilir!’</span></span></p>

    <p class="calibre13"><span class="font"><span class="calibre1">‘Evet,’ dedi kurnaz Peter, ‘ama çok yalnızız. Yani, hiç kız arkadaşımız yok.’</span></span></p>

    <p class="calibre13"><span class="font"><span class="calibre1">‘Aranızda hiç kız yok mu?’</span></span></p>

    <p class="calibre13"><span class="font"><span class="calibre1">‘Yok. Kızlar bebek arabalarından düşmeyecek kadar akıllıdır bilirsin.’</span></span></p>

    <p class="calibre13"><span class="font"><span class="calibre1">Bu sözler Wendy’nin gururunu fazlasıyla okşamıştı. ‘Kızlar hakkında böyle konuşman çok hoş,’ dedi. ‘Şu John var ya, bizleri adam yerine koymaz hiç.’</span></span></p>

    <p class="calibre13"><span class="font"><span class="calibre1">Peter, yanıt vermek yerine ayağa kalktı ve John’a bir tekme savurduğu gibi, oğlanı battaniyesiyle birlikte olduğu gibi yataktan aşağıya yuvarladı. Bu davranış, ilk karşılaşma için bir hayli cüretkâr görünmüştü Wendy’ye. Cesur bir tavırla, o evde Peter’in başkan olmadığını söyledi. Bu arada, John yerde uyumaya devam ediyordu. Öyle huzurluydu ki, Wendy ona dokunmadı. Yumuşayarak, ‘İyilik olsun diye yaptığını biliyorum,’ dedi Peter’a, ‘öyleyse bana bir öpücük verebilirsin.’</span></span></p>

    <p class="calibre13"><span class="font"><span class="calibre1">O anda Peter’in öpücük konusundaki bilgisizliğini unutmuştu. Peter buruk bir şekilde, ‘Geri isteyeceğini tahmin etmiştim,’ diyerek, yüksüğü uzattı.</span></span></p>

    <p class="calibre13"><span class="font"><span class="calibre1">‘Hay Allah,’ dedi hassas Wendy; ‘öpücük demek istemedim,</span></span> <span class="font"><span class="calibre1">yüksük diyorum.’</span></span></p>

    <p class="calibre13"><span class="font"><span class="calibre1">‘O da ne?’</span></span></p>

    <p class="calibre13"><span class="calibre6"><span class="font"><span class="calibre1">‘İşte böyle bir şey.’</span></span></span> <span class="font"><span class="calibre1">Wendy Peter’ı öptü.</span></span></p>

    <p class="calibre13"><span class="font"><span class="calibre1">‘Garip!’ dedi Peter, ciddi bir tavırla. ‘Şimdi de ben sana bir yüksük vereyim mi?’</span></span></p>

    <p class="calibre13"><span class="font"><span class="calibre1">‘İstersen,’ diyen Wendy, bu kez başını eğmedi.</span></span></p>

    <p class="calibre13"><span class="font"><span class="calibre1">Peter kızı öper öpmez, Wendy acıyla bağırdı.</span></span></p>

    <p class="calibre13"><span class="font"><span class="calibre1">‘Ne oldu Wendy?’</span></span></p>

    <p class="calibre13"><span class="font"><span class="calibre1">‘Sanki birisi saçımı çekti.’</span></span></p>

    <p class="calibre13"><span class="font"><span class="calibre1">‘Çıngırdak olmalı. Bu kadar yaramaz olduğunu hiç bilmezdim.’</span></span></p>

    <p class="calibre13"><span class="font"><span class="calibre1">Gerçekten de, Çıngırdak hakaretler savurarak, etrafta yine cirit atıyordu.</span></span></p>

    <p class="calibre13"><span class="font"><span class="calibre1">‘Diyor ki, sana her yüksük verişimde bunu yapacakmış.’ ‘Ama niçin?’</span></span></p>

    <p class="calibre13"><span class="font"><span class="calibre1">‘Niçin Çıngırdak?’</span></span></p>

    <p class="calibre13"><span class="font"><span class="calibre1">Çıngırdak yine, ‘Seni aptal eşek,’ dedi. Peter bunun nedenini anlamadı, ama Wendy anlamıştı ve Peter çocuk odasının penceresine Wendy’yi görmek için değil, masal dinlemek için geldiğini itiraf edince, Wendy birazcık düş kırıklığına uğradı.</span></span></p>

    <p class="calibre13"><span class="font"><span class="calibre1">‘Ben hiç masal bilmem,’ dedi Peter. ‘Kayıp çocukların hiçbiri masal bilmez.’</span></span></p>

    <p class="calibre13"><span class="calibre6"><span class="font"><span class="calibre1">‘Ne kadar korkunç.’</span></span></span></p>

    <p class="calibre13"><span class="font"><span class="calibre1">‘Bilir misin, kırlangıçlar niye evlerin saçaklarına yuva yaparlar? Masal dinlemek için. Ah Wendy, annen size ne güzel bir masal anlatıyordu.’</span></span></p>

    <p class="calibre13"><span class="font"><span class="calibre1">‘Hangi masaldı o?’</span></span></p>

    <p class="calibre13"><span class="font"><span class="calibre1">‘Cam ayakkabı giyen kızı arayan bir prensle ilgiliydi.’</span></span></p>

    <p class="calibre13"><span class="font"><span class="calibre1">‘Peter,’ dedi Wendy heyecanla, ‘o kız Külkedisi’ydi, prens onu buldu ve mutlu bir yaşam sürdüler.’</span></span></p>

    <p class="calibre13"><span class="font"><span class="calibre1">O sırada yerde oturmaktaydılar. Peter büyük bir mutlulukla kalkıp pencereye koştu. ‘Nereye gidiyorsun?’ diye bağırdı Wendy korkuyla.</span></span></p>

    <p class="calibre13"><span class="font"><span class="calibre1">‘Öbür çocuklara anlatmaya.’</span></span></p>

    <p class="calibre13"><span class="font"><span class="calibre1">Wendy, ‘Gitme Peter,’ diye yalvardı. ‘Bir sürü masal biliyorum ben.’</span></span></p>

    <p class="calibre13"><span class="font"><span class="calibre1">Wendy tastamam bunları söyledi. Bu durumda, Peter’ı önce onun ayarttığı yadsınamaz.</span></span></p>

    <p class="calibre13"><span class="font"><span class="calibre1">Geri dönen Peter’in gözlerinde açgözlü bir bakış vardı. Bu bakışın Wendy’yi uyarması gerekirdi, ama olmadı.</span></span></p>

    <p class="calibre13"><span class="font"><span class="calibre1">‘Ah, çocuklara masallar anlatırdım!’ diye haykırdı Wendy. O zaman Peter kızı sımsıkı tutup, pencereye doğru sürüklemeye başladı.</span></span></p>

    <p class="calibre13"><span class="font"><span class="calibre1">Wendy emretti: ‘Bırak beni!’</span></span></p>

    <p class="calibre13"><span class="font"><span class="calibre1">‘Wendy, benimle gel ve öbür çocuklara da anlat.’</span></span></p>

    <p class="calibre13"><span class="font"><span class="calibre1">Davet edildiğine çok memnun olmuştu elbette, ama ‘Yapamam. Annemi düşün! Hem, ben uçamam ki,’ dedi Wendy.</span></span></p>

    <p class="calibre13"><span class="font"><span class="calibre1">‘Ben sana öğretirim.’</span></span></p>

    <p class="calibre13"><span class="calibre6"><span class="font"><span class="calibre1">‘Uçmak ne güzel.’</span></span></span></p>

    <p class="calibre13"><span class="font"><span class="calibre1">‘Rüzgârın sırtına nasıl atlayacağını öğretirdim sana; sonra da ta uzaklara giderdik.’</span></span></p>

    <p class="calibre13"><span class="font"><span class="calibre1">‘Oo!’ diye bağırdı Wendy, delicesine.</span></span></p>

    <p class="calibre13"><span class="font"><span class="calibre1">‘Wendy, Wendy, şu gülünç yatağında uyurken, benimle birlikte her yana uçabilir, yıldızlara komik şeyler anlatabilirsin.’ ‘Oo!’</span></span></p>

    <p class="calibre13"><span class="font"><span class="calibre1">‘Ayrıca Wendy, denizkızları da var.’</span></span></p>

    <p class="calibre13"><span class="font"><span class="calibre1">‘Denizkızları mı? Kuyruklu mu?’</span></span></p>

    <p class="calibre13"><span class="font"><span class="calibre1">‘Hem de ne uzun kuyruklu.’</span></span></p>

    <p class="calibre13"><span class="font"><span class="calibre1">Wendy haykırdı: ‘Bir denizkızı görmek ha!’</span></span></p>

    <p class="calibre13"><span class="font"><span class="calibre1">Peter, iyice kurnazlaşmıştı. ‘Wendy,’ dedi, ‘bizim oğlanların</span></span> <span class="font"><span class="calibre1">hepsi sana saygı gösterirdi.’</span></span></p>

    <p class="calibre13"><span class="font"><span class="calibre1">Wendy sıkıntıdan kıvranıyor, sanki oturduğu yerden fırlamamak için çaba harcıyordu.</span></span></p>

    <p class="calibre13"><span class="font"><span class="calibre1">Ama Peter ona acımadı.</span></span></p>

    <p class="calibre13"><span class="font"><span class="calibre1">‘Wendy,’ dedi, kurnaz oğlan, ‘geceleri bizi beslerdin.’</span></span></p>

    <p class="calibre13"><span class="font"><span class="calibre1">‘Oo!’</span></span></p>

    <p class="calibre13"><span class="font"><span class="calibre1">‘Geceleyin hiçbirimizi besleyen olmadı bugüne kadar.’</span></span></p>

    <p class="calibre13"><span class="font"><span class="calibre1">‘Oo!’ diyen Wendy’nin kolları Peter’a uzandı.</span></span></p>

    <p class="calibre13"><span class="font"><span class="calibre1">‘Giysilerimizi onarır, bize cepler dikerdin. Hiçbirimizin cebi yok.’</span></span></p>

    <p class="calibre13"><span class="font"><span class="calibre1">Wendy nasıl karşı koyabilirdi? ‘Ne kadar büyüleyici!’ diye haykırdı. ‘Peter, John’la Michael’a da uçmayı öğretir misin?’</span></span></p>

    <p class="calibre13"><span class="font"><span class="calibre1">Peter kayıtsız bir tavırla, ‘İstersen,’ deyince, Wendy, John’la Michael’a koşarak onları sarsmaya başladı. ‘Uyanın,’ diye bağırdı, ‘Peter Pan geldi, bize uçmayı öğretecek.’</span></span></p>

    <p class="calibre13"><span class="font"><span class="calibre1">John gözlerini ovuşturup, ‘Kalkayım öyleyse,’ dedi. Oysa zaten yerdeydi. ‘Hey, kalkmışım bile.’</span></span></p>

    <p class="calibre13"><span class="font"><span class="calibre1">O zamana kadar Michael da uyanmış, cin gibi ayağa fırlamıştı. Peter birden sessiz olmalarını işaret edince, hepsi, yetişkinler dünyasının seslerine kulak kesilen çocukların o cingöz tavrını takınıverdi. Her yer sessizdi. Öyleyse her şey yolundaydı. Hayır, durun! Bir terslik vardı. Bütün gece acı acı havlamış olan Nana’nın sesi çıkmıyordu artık. Onun sessizliği çocukların dikkatini çekmişti.</span></span></p>

    <p class="calibre13"><span class="font"><span class="calibre1">‘Işığı kapatın! Çabuk saklanın!’ diye haykırdı John. Bütün serüven boyunca komutayı ilk ve son kez ele almış oluyordu. Böylece, Liza Nana’nın tasmasından tutarak içeri girdiğinde, çocuk odası karanlıkta tamamen eski halinde görünmekteydi. Odanın üç afacan sakininin uyurken melekler gibi soluk alıp verişlerini işittiğinize bile yemin edebilirdiniz. Gerçekten hınzırca yapıyorlardı bunu; ama perdenin arkasından.</span></span></p>

    <p class="calibre13"><span class="font"><span class="calibre1">Mutfakta Noel tatlıları hazırlarken, Nana’nın saçma sapan kuşkuları yüzünden işini yarım bırakan Liza öfkeliydi. Yanağına bir kuru üzüm yapışıp kalmıştı. Birazcık sessizlik sağlamanın en iyi yolunun Nana’yı bir dakikalığına çocuk odasına götürmek olduğunu düşünmüştü; ama elbette gözetim altında.</span></span></p>

    <p class="calibre13"><span class="font"><span class="calibre1">Nana’nın cezalı oluşuna hiç üzülmeden, ‘Seni kuşkucu hayvan, gör işte,’ dedi, ‘tamamen güven içindeler, değil mi? Küçük meleklerin hepsi yataklarında mışıl mışıl uyuyorlar. Tatlı tatlı soluk alıp verişlerini dinle.’</span></span></p>

    <p class="calibre13"><span class="font"><span class="calibre1">Başarısından cesaret alan Michael o anda öyle yüksek sesle soludu ki, neredeyse yerleri keşfedilecekti. Nana bu soluma biçimini tanıdığı için, Liza’nın pençelerinden kurtulmaya çalıştı.</span></span></p>

    <p class="calibre13"><span class="font"><span class="calibre1">Ama Liza kalın kafalıydı. Sert bir sesle, ‘Yetti artık Nana,’ deyip, köpeği çekerek odadan çıkardı. ‘Seni uyarıyorum: Bir daha havlayacak olursan dosdoğru beyle hanıma gider, onları partiden alıp gelirim. O zaman da bey seni bir temiz döver. Oh olsun!’</span></span></p>

    <p class="calibre13"><span class="font"><span class="calibre1">Liza mutsuz köpeği tekrar bağladı, ama siz Nana’nın havlamayı kestiğini mi sanıyorsunuz? Beyle hanımı partiden eve getirmek! Bu Nana’nın istediği şeydi zaten. Sorumluluğu altındaki çocuklar emniyette oldukça, dayak yemeye aldıracağını mı sanıyorsunuz? Ama ne yazık ki, Liza tatlılarına dönmüştü. Ondan fayda gelmeyeceğini anlayan Nana, zincirine öyle bir asıldı ki, sonunda koparıp attı. Bir dakika geçmeden 27 numaranın yemek odasına dalmış ve patilerini havaya kaldırmıştı bile. Bu onun en etkili iletişim yoluydu. Bay ve Bayan Darling, çocuk odasında korkunç şeyler olduğunu hemen anladılar ve ev sahibesine veda bile etmeden sokağa fırladılar.</span></span></p>

    <p class="calibre13"><span class="font"><span class="calibre1">Ne var ki üç hınzırın perde arkasında soluk alıp vermesinden bu yana on dakika geçmişti. Peter Pan on dakika içinde pek çok şey yapabilirdi.</span></span></p>

    <p class="calibre13"><span class="font"><span class="calibre1">Şimdi tekrar çocuk odasına dönelim.</span></span></p>

    <p class="calibre13"><span class="font"><span class="calibre1">Tehlike geçti,’ diye haber veren John, saklandığı yerden çıktı. ‘Bana bak Peter, sen gerçekten uçabilir misin?’</span></span></p>

    <p class="calibre13"><span class="font"><span class="calibre1">Peter, ona yanıt verme zahmetine katlanmak yerine, odanın içinde uçarak şömine rafının üzerinden geçti.</span></span></p>

    <p class="calibre13"><span class="font"><span class="calibre1">‘Ne harika!’ dediler John ve Michael.</span></span></p>

    <p class="calibre13"><span class="font"><span class="calibre1">‘Ne tatlı!’ diye haykırdı Wendy.</span></span></p>

    <p class="calibre13"><span class="font"><span class="calibre1">Peter ise yine terbiyeyi elden bırakarak, ‘Evet, tatlıyım ben, tatlıyım!’ dedi.</span></span></p>

    <p class="calibre13"><span class="font"><span class="calibre1">Uçmak son derece kolay görünüyordu. Çocuklar önce yerden, sonra da yataklarından havalanınayı denediler, ama yukarıya gideceklerine hep aşağıya gittiler.</span></span></p>

    <p class="calibre13"><span class="font"><span class="calibre1">John dizini ovuştura ovuştura, ‘Bana bak, sen nasıl yapıyorsun bunu?’ dedi. O işini bilen bir çocuktu.</span></span></p>

    <p class="calibre13"><span class="font"><span class="calibre1">‘Yalnızca güzel şeyler düşün,’ diye açıkladı Peter, ‘onlar seni havaya kaldırır.’ Sonra da onlara tekrar bir gösteri yaptı.</span></span></p>

    <p class="calibre13"><span class="font"><span class="calibre1">‘Çok hızlı uçuyorsun,’ dedi John, ‘bir kez olsun yavaş yavaş uçamaz mısın?’</span></span></p>

    <p class="calibre13"><span class="font"><span class="calibre1">Peter hem yavaş, hem de hızlı uçtu. John, ‘Şimdi anladım Wendy!’ diye haykırdı, ama çok geçmeden yanılmış olduğunu gördü. Çocukların hiçbiri bir metre olsun uçamıyordu. Oysa Michael bile iki heceli sözcüklerdeydi, ama Peter A’yı Z’den ayıramazdı.</span></span></p>

    <p class="calibre13"><span class="font"><span class="calibre1">Peter onlarla dalga geçiyordu tabii; çünkü üstüne peri tozu üflenmedikçe kimse uçamaz. Bereket versin, daha önce de söylediğimiz gibi, Peter’in eline peri tozu bulaşmıştı. Çocukların hepsine birer parça üfleyince, sonuç mükemmel oldu.</span></span></p>

    <p class="calibre13"><span class="font"><span class="calibre1">‘Şimdi sadece omuzlarınızı bu şekilde oynatın ve bırakın</span></span> <span class="font"><span class="calibre1">kendinizi,’ dedi.</span></span></p>

    <p class="calibre13"><span class="font"><span class="calibre1">Çocukların üçü de yataklarının üzerindeydi. Önce gözüpek Michael bıraktı kendini. Aslında pek niyetli değildi; ama yaptı ve anında odanın karşı tarafına uçtu.</span></span></p>

    <p class="calibre13"><span class="font"><span class="calibre1">‘Uçtum,’ diye haykırdı avaz avaz. Hâlâ havadaydı.</span></span></p>

    <p class="calibre13"><span class="font"><span class="calibre1">John da kendini bıraktı ve banyonun yanında Wendy ile karşılaştı. ‘Ay, ne hoş!’</span></span></p>

    <p class="calibre13"><span class="font"><span class="calibre1">‘Ay, ne harika!’</span></span></p>

    <p class="calibre13"><span class="font"><span class="calibre1">‘Bana bakın!’</span></span></p>

    <p class="calibre13"><span class="font"><span class="calibre1">‘Bana bakın!’</span></span></p>

    <p class="calibre13"><span class="font"><span class="calibre1">‘Bana bakın!’</span></span></p>

    <p class="calibre13"><span class="font"><span class="calibre1">Peter kadar güzel uçamadıkları için, ellerinde olmadan havada birazcık debeleniyorlar, kafalarını tavana çarpıyorlardı. Bunun kadar zevkli bir şey yoktur herhalde. Başlangıçta Peter Wendy’ye yardım etmiş, ama Çıngırdak çok kızdığı için bundan vazgeçmek zorunda kalmıştı.</span></span></p>

    <p class="calibre13"><span class="font"><span class="calibre1">Alçalıp yükseliyor, döne döne uçuyorlardı. Wendy cennette gibiydi.</span></span></p>

    <p class="calibre13"><span class="font"><span class="calibre1">‘Bana bakın,’ diye bağırdı John, ‘niye dışarı çıkmıyoruz?’</span></span></p>

    <p class="calibre13"><span class="font"><span class="calibre1">Peter deminden beri onları buna hazırlıyordu zaten.</span></span></p>

    <p class="calibre13"><span class="font"><span class="calibre1">Michael hazırdı. Bir milyar mili ne kadar zamanda kat edeceğini görmek istiyordu. Ama Wendy duraksadı.</span></span></p>

    <p class="calibre13"><span class="font"><span class="calibre1">‘Denizkızları!’ dedi Peter yine.</span></span></p>

    <p class="calibre13"><span class="font"><span class="calibre1">‘Oo!’</span></span></p>

    <p class="calibre13"><span class="font"><span class="calibre1">‘Korsanlar da var.’</span></span></p>

    <p class="calibre13"><span class="font"><span class="calibre1">‘Korsanlar mı?’ diye bağıran John, bayramlık şapkasını kaparak, ‘Haydi hemen gidelim,’ dedi.</span></span></p>

    <p class="calibre13"><span class="font"><span class="calibre1">Bay ve Bayan Darling, 27 numaradan Nana’yla birlikte tam o sırada fırlamışlardı. Çocuk odasının penceresine bakmak için sokağın ortasına doğru koştular. Evet, pencere hâlâ kapalıydı;</span></span> <span class="font"><span class="calibre1">ama oda ışıklar içinde yanıyordu. Odada dönüp duran gecelikli üç küçük bedenin perdeye yansıyan gölgelerini görünce yürekleri hopladı. Yerde değil, havada dönüyorlardı.</span></span></p>

    <p class="calibre13"><span class="font"><span class="calibre1">Hayır, üç değil, dört gölge vardı!</span></span></p>

    <p class="calibre13"><span class="font"><span class="calibre1">Titreyerek sokak kapısını açtılar. Bay Darling yukarıya fırlayacaktı, ama Bayan Darling ona usulca gitmesini işaret etti. Hatta kalbinin bile usulca çarpmasına gayret etti Bayan Darling.</span></span></p>

    <p class="calibre13"><span class="font"><span class="calibre1">Çocuk odasına zamanında yetişecekler mi acaba? Öyle olursa, onlar için ne âlâ; biz de rahat bir nefes alırız, ama ortada anlatacak öykü kalmaz. Öte yandan, eğer yetişemezlerse, cidden söz veriyorum, sonunda her şey tatlıya bağlanacak.</span></span></p>

    <p class="calibre13"><span class="font"><span class="calibre1">Minik yıldızlar onları gözlemiyor olsaydı, çocuk odasına zamanında yetişebilirlerdi. Yıldızlar yine üfleyip pencereyi açtılar ve içlerindeki en küçük yıldız haykırdı:</span></span></p>

    <p class="calibre13"><span class="font"><span class="calibre1">‘Dikkat et Peter!’</span></span></p>

    <p class="calibre13"><span class="font"><span class="calibre1">O zaman, kaybedecek bir dakikası bile olmadığını anladı Peter. Otoriter bir tavırla, ‘Gelin,’ diye bağırdı ve derhal dışarı fırlayıp, gecenin içine süzüldü. John, Michael ve Wendy de peşinden gitti.</span></span></p>

    <p class="calibre13"><span class="font"><span class="calibre1">Bay ve Bayan Darling ile Nana odaya daldıklarında çok geç kalmışlardı. Kuşlar uçmuştu artık.<a class="pcalibre1 pcalibre calibre6" id="bookmark4"></a></span></span></p>

    <p class="calibre26"><span class="font"><span class="calibre1"><!--[if !vml]--><img alt="" class="calibre24" src="../Images/image010.jpg" /></span></span></p>
  </div>
</body>
</html>
