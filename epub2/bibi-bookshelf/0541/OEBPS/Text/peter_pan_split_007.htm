<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr"/>

  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_6"/></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120442"></a><a class="pcalibre1 pcalibre" id="bookmark2"></a><span><span class="font3"><span class="calibre23">Gölge</span></span></span></h3>

    <p class="calibre13"><span class="font"><span class="calibre1">Bayan Darling’in çığlığı üzerine, kapı sanki zile basılmış gibi, açıldı ve akşam gezisinden dönen Nana içeri girdi. Köpek hırlayarak çocuğun üzerine atılınca, çocuk pencereden atlayıverdi. Bayan Darling bu kez de çocuğa üzüldüğü için bir çığlık attı, çünkü onun öldüğünü sanmıştı. Hemen aşağıya inip, minik cesedi aramak üzere sokağa fırladı; ama ceset yoktu. Gökyüzüne baktı, kapkara gecede hiçbir şey göremedi; ama bir yıldız kaydığını sandı.</span></span></p>

    <p class="calibre13"><span class="font"><span class="calibre1">Bayan Darling çocuk odasına döndüğünde, Nana’nın ağzında bir şey gördü. Sonradan bunun o çocuğun gölgesi olduğu anlaşılacaktı. Çocuk pencereye zıplarken, Nana onu kıstırmak için çabucak pencereyi kapatmış, ama çok geç kalmıştı. Çocuğun gölgesi ise dışarıya çıkacak zaman bulamamış, hızla kapanan pencere onu sahibinden ayırmıştı.</span></span></p>

    <p class="calibre13"><span class="font"><span class="calibre1">Bayan Darling’in gölgeyi dikkatle incelediğinden emin olabilirsiniz; ne var ki bu hayli sıradan bir gölgeydi.</span></span></p>

    <p class="calibre13"><span class="font"><span class="calibre1">Nana gölgeyi ne yapacağını çok iyi biliyordu. Onu pencerenin dışına astı. ‘Mutlaka bunu almaya gelecek; en iyisi, çocukları rahatsız etmeden kolayca alabileceği bir yere koyalım,’ demek istiyordu.</span></span></p>

    <p class="calibre13"><span class="font"><span class="calibre1">Ne var ki, Bayan Darling gölgeyi orada bırakamazdı. Gölge pencerenin dışına asılmış bir çamaşır gibi duruyor ve evin hava-sini bozuyordu. Onu Bay Darling’e göstermeyi düşündü, ama zihnini açık tutmak için kafasına ıslak bir havlu sarmış olan Bay Darling, John ve Michael için kışlık palto hesabı yapmaktaydı. Onu rahatsız etmek ayıp olacaktı; ayrıca, kocasının ne diyeceğini aynen biliyordu Bayan Darling: ‘Bütün bunlar köpeği dadı yerine koymaktan oluyor.’</span></span></p>

    <p class="calibre13"><span class="font"><span class="calibre1">Kocasına anlatacak uygun bir fırsat düşünceye kadar, gölgeyi dürüp büküp bir çekmeceye kaldırmaya karar verdi.</span></span></p>

    <p class="calibre13"><span class="font"><span class="calibre1">Bu fırsat bir hafta sonra, o unutulmaz cuma gününde düştü. Tabii ki bir cuma günüydü.</span></span></p>

    <p class="calibre13"><span class="font"><span class="calibre1">Sonraları kocasına sık sık, ‘Bir cuma gününde özellikle dikkatli olmalıydım,’ derdi Bayan Darling. Bu arada, öbür yanında Nana oturur ve Bayan Darling’in elini tutardı.</span></span></p>

    <p class="calibre13"><span class="font"><span class="calibre1">Bay Darling ise, ‘Hayır, hayır,’ derdi hep, ‘her şeyin sorumlusu benim. Ben, George Darling, bunu yapan benim. Mea culpa, mea culpa.</span></span><a class="pcalibre1 pcalibre calibre6" href="peter_pan_split_022.htm#_edn1" id="_ednref1" title=""><span class="msoendnotereference"><span class="calibre8"><span class="calibre6"><!--[if !vml]--><img alt="" class="calibre27" src="../Images/image008.jpg"/></span></span></span></a></p>

    <p class="calibre13"><span class="font"><span class="calibre1">27 numaralı ev yalnızca birkaç metre uzaktaydı; ama yerde ince bir kar tabakası olduğundan, Anne ve Baba, ayakkabılarını kirletmemek için dikkatle adım atıyorlardı. Zaten sokakta ikisinden başka kimse yoktu ve bütün yıldızlar onları gözlüyordu. Yıldızlar güzeldir, ama hiçbir olayda etkin rol alamazlar; onlar sonsuza dek seyirci kalmalıdır. Çok uzun bir süre önce yaptıkları, şimdi ise hiçbirinin ne olduğunu bilmediği bir şey yüzünden onlara verilmiş bir cezadır bu. O nedenle yaşlı yıldızların gözleri donuklaşmış, kırk yılda bir konuşur olmuşlardır (yıldız dili, göz kırpmadır). Ama genç olanlar hâlâ meraklıdır. Arkalarından dolap çeviren ve üfleyip onları söndürmeye çalışarak yaramazlık eden Peter’ı pek sevmeseler de, eğlenceye bayıldıkları için o gece Peter’in tarafını tutuyor ve büyüklerin yoldan çekilmesini dört gözle bekliyorlardı. Böylece, 27 numaranın kapısı Bay ve Bayan Darling’in üzerine kapanır kapanmaz, gök kubbede bir çalkalanma oldu ve Samanyolu’ndaki yıldızların en küçüğü bas bas bağırdı:</span></span></p>

    <p class="calibre13"><span class="font"><span class="calibre1">‘Haydi Peter!’</span></span></p>
  </div>
</body>
</html>