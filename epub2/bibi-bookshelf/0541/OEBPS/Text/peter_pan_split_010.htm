<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_9" /></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120445"></a><a class="pcalibre1 pcalibre" id="bookmark6"></a><span><span class="font3"><span class="calibre23">Ada Gerçekleşiyor</span></span></span></h3>

    <p class="calibre13"><span class="font"><span class="calibre1">Peter’in geri dönmekte olduğunu hisseden Düşler Ülkesi, yeniden canlandı. Aslında mişli geçmiş zaman kullanmamız ve canlanmış dememiz gerekir, ama canlandı demek daha iyi; hem Peter da her zaman böyle söyler.</span></span></p>

    <p class="calibre13"><span class="font"><span class="calibre1">Onun yokluğunda ada genellikle sakindir. Periler sabakıları bir saat geç kalkarlar, hayvanlar yavrularıyla ilgilenirler, kızılderililer altı gün altı gece tıka basa karın doyururlar, korsanlar ve kayıp çocuklar ise, karşılaştıkları zaman sadece birbirlerinin baş parmaklarını ısırırlar. Ama uyuşukluktan nefret eden Peter’in gelişiyle, hepsi tekrar harekete geçer. Şu anda kulağınızı yere da-yasanız, tüm adanın cıvıl cıvıl kaynaştığını duyarsınız.</span></span></p>

    <p class="calibre13"><span class="font"><span class="calibre1">Bu gece adanın başlıca grupları şu durumdaydı: Kayıp çocuklar Peter’ı, korsanlar kayıp çocukları, kızılderililer korsanları, hayvanlar da kızılderilileri aramaya çıkmıştı. Adada dönüp duruyorlar, ama hiç rastlaşmıyorlardı, çünkü hepsi de aynı hızda gidiyordu.</span></span></p>

    <p class="calibre13"><span class="font"><span class="calibre1">Kayıp çocuklar dışında hepsi kan istiyordu. Çocuklar da genellikle bunu isterlerdi, ama bu gece baş kanlarını karşılamaya çıkmışlardı. Adadaki çocuk sayısı, öldürülme durumuna göre değişir elbette. Ayrıca, büyümeye başladıklarında -büyümek kurallara aykırıdır- Peter onları dışarı atar. İkizlerle birlikte, bu kez adada altı çocuk vardı. <span class="calibre6">Haydi</span> şuradaki şeker kamışlarının arasına yatmış gibi yapıp, hepsinin elleri hançerlerinin üzerinde, tek sıra halinde geçişlerini izleyelim.</span></span></p>

    <p class="calibre13"><span class="font"><span class="calibre1">Peter en ufak bir şekilde kendisine benzemelerini yasakladığı için, çocuklar öldürdükleri ayıların postlarını giyerler. Bunlar sırtlarındayken öyle yuvarlak ve tüylüdürler ki, düştükleri zaman yuvarlanıverirler. Bu nedenle sağlam adım atmayı öğrenmişlerdir.</span></span></p>

    <p class="calibre13"><span class="font"><span class="calibre1">İlk geçecek çocuk, Dütdüt’tür. Cesaret bakımından diğerlerinden aşağı kalmasa da, yiğitler çetesinin en şanssızı odur. Hepsinden daha az serüvene katılmıştır, çünkü büyük olaylar o köşeyi döner dönmez olmuştur. Her şey sakinken, fırsattan istifade ederek yakacak dal toplamaya gider; döndüğünde ise diğerleri yerdeki kanlan temizlemekte olur. Bu şanssızlık, yüzüne biraz mahzun bir ifade vermişse de, onu huysuzlaştırmak yerine yumuşatmıştır; öyle ki, oğlanların arasında en alçakgönüllüsü odur. Zavallı iyi yürekli Dütdüt, bu gece havada senin için tehlike kokusu var. Dikkat et de, şu anda sana bir serüven önerilmesin, çünkü kabul edecek olursan, başını fena halde belaya sokacaksın. Bak Dütdüt, bu gece bir şeytanlık yapmayı aklına koyan peri Çıngırdak, buna alet edeceği birini arıyor ve çocukların arasında en kolay seni kandırabileceğini düşünüyor. Çıngırdak’a dikkat et.</span></span></p>

    <p class="calibre13"><span class="font"><span class="calibre1">Keşke bizi duyabilseydi, ama biz gerçekten adada değiliz ki... O da parmağını emerek önümüzden geçip gidiyor işte.</span></span></p>

    <p class="calibre13"><span class="font"><span class="calibre1">Onun arkasından şen şakrak ve zarif Küçükbey geliyor, onu da ağaçlardan kavallar yontan ve kendi besteleriyle coşup dans eden Tüysıklet izliyor. Aralarındaki en kendini beğenmiş çocuk Tüysiklet’tir. Kayboluşundan önceki günleri, o günlerin örf ve âdetlerini hatırladığını sandığı için böbürlenir. Dördüncü çocuk Kıvırcık, yaramazın biridir. Peter sertçe, ‘Bunu yapan öne çıksın,’ dediği zaman o kadar çok öne çıkmıştır ki, şimdi bir şey yapmış olsa da olmasa da, buyruk verildiğinde kendiliğinden öne çıkar. En arkadan İkizler geliyor. Onları tarif edemeyiz, çünkü mutlaka yanılırız. Peter ikizlerin ne olduğunu asla tam olarak anlayamadığı, çetesinin de onun bilmediği bir şeyi bilmesine izin vermediği için, bu ikisi her zaman kendilerinden kuşku duyar ve mahcup bir şekilde birbirine bitişik durarak, kendilerini affettirmek isterlerdi.</span></span></p>

    <p class="calibre13"><span class="font"><span class="calibre1">Oğlanlar karanlıkta gözden kaybolurlar ve kısa bir aradan sonra -uzun bir ara olmaz, çünkü adada işler çabuk yürür- sallarının üstüne binmiş korsanlar gelir. Kendilerini görmeden önce seslerini işitiriz. Her zaman aynı berbat şarkıyı söylerler:</span></span></p>

    <p class="calibre13"><span class="font"><span class="calibre1">‘Halat volta, demir vira, heyamola,</span></span></p>

    <p class="calibre13"><span class="calibre6"><span class="font"><span class="calibre1">Haydi</span></span></span> <span class="font"><span class="calibre1">korsanlık yapmaya,</span></span></p>

    <p class="calibre13"><span class="font"><span class="calibre1">Eğer ayrılırsak bir kurşunla,</span></span></p>

    <p class="calibre13"><span class="font"><span class="calibre1">Mutlaka buluşuruz öbür dünyada!’</span></span></p>

    <p class="calibre13"><span class="font"><span class="calibre1">İdam sehpalarında bile bundan daha berbat görünüşlü bir sürünün sallandırıldığı görülmemiştir. Şu öndeki, ara sıra başını yere dayayıp dinleyen, kocaman kolları çıplak, kulaklarına küpe niyetine gümüş paralar takmış olan, yakışıklı İtalyan Cecco’dur. Gao’daki hapishane müdürünün sırtına adını kanlı harflerle kazımıştır. Onun arkasındaki dev gibi zenci, Guadjomo kıyılarındaki kara derili annelerin hâlâ çocuklarını korkuttukları bir ad bırakmış ve o zamandan beri birçok adı olmuştur, işte şu da, vücudunun her yeri dövmelerle kaplı olan Bili Jukes. Portekiz altınlarıyla dolu torbayı indirmeden önce Walrus gemisinde Flint’ten altı düzine çarpan adam. <span class="calibre6">Ve,</span> Kara Murphy’nin kardeşi olduğu söylenen Cookson (ancak bu hiçbir zaman kanıtlanamamıştır). Centilmen Starkey, bir zamanlar özel bir okulda teşrifatçılık yapmış olup, öldürme yöntemlerinde de eskisi gibi titiz davranır. Şuradaki ise Skylights. İrlandalı lostromo Smee, tuhaf bir şekilde nazik bir adamdır ve deyim yerindeyse, hatır kırmadan bıçaklar. Kanca’nın tayfaları içinde farklı dinsel mezhepten olan tek kişi odur. Ellerini arkasına kavuşturmuş olanın adı da Noodler. Ayrıca Robert Mullins, Alf Mason ve diğerleri de Güney Amerika sahillerinde uzun zamandır tanınan ve herkesin ödünü patlatan zorbalardır.</span></span></p>

    <p class="calibre13"><span class="font"><span class="calibre1">Bunların ortasında, o kara taşlı kolyenin en kara ve en iri mücevheri olan Kanca James, ya da kendisinin yazdığı gibi, Kanca Jas. <span class="calibre6">yatmaktadır</span>. Kanca’nın, Yaşlı Korsan’ın korktuğu tek adam olduğu söylenir. Adamlarının çektiği hantal bir arabada rahatça uzanmış, sağ elinin yerinde bulunan demir kancayla zaman zaman adamlarının hızlanmasını sağlamaktadır. Bu korkunç korsan adamlarına köpek gibi davranır ve öyle seslenir, onlar da ona köpek gibi boyun eğerler. Kendisi esmer, canlı cenaze gibi bir adamdır. Uzun lüleli saçları uzaktan kara mumları andırır ve yakışıklı çehresine özellikle korkutucu bir ifade verir. Gözleri, unutma-beni çiçekleri gibi mavidir ve kancasını size saplayınca içlerinde beliren iki kırmızı noktayla korkunç bir şekilde parladıkları zaman dışında, derin bir hüzün taşırlar. Davranış tarzına gelince, hâlâ üstünden soyluluk akar; öyle ki sizi parça parça ederken bile kurum satar. Ayrıca, onun ünlü bir öykü anlatıcı olduğunu söylediler bana. En kibar davrandığı zamanlar, en uğursuz olduğu zamanlardır; bu da belki terbiyesinin en sağlam kanıtıdır. Dilinin kibarlığı da -küfür ederken bile- davranış tarzının seçkinliğinden aşağı kalmaz; bu da tayfalarından farklı bir sınıftan olduğunu gösterir. Bu cesur adamı ürküten tek şeyin, koyu ve tuhaf bir renkte olan kendi kanını görmek olduğu söylenir. Meslek yaşamının başlarında talihsiz Stuart’larla garip bir benzerlik taşıdığı söylentisini duyduğu için, giyimde II. Charles’ı çağrıştıran kılığa öykünür. Ağzında, aynı anda iki puro içmesini sağlayan ve kendi buluşu olan bir ağızlık vardır. Ama onun en korkunç yeri, demir pençesidir kuşkusuz.</span></span></p>

    <p class="calibre13"><span class="font"><span class="calibre1">Kanca’nın tarzını görmek için, gelin bir korsan öldürelim. Skylights işimizi görür. Korsanlar ilerlerken, Skylights hantal hantal yalpalayarak kaptanın üstüne yıkılır ve dantel yakasını buruşturur. Demir kanca öne doğru savrulunca, bir yırtılma sesiyle birlikte acı bir haykırış duyulur, sonra ceset tekmelenerek kenara itilir ve korsanlar cesedin yanından geçip giderler.</span></span></p>

    <p class="calibre13"><span class="font"><span class="calibre1">Peter Pan’ın kapıştığı adam böyle korkunç biriydi işte. Hangisi kazanacak dersiniz?</span></span></p>

    <p class="calibre13"><span class="font"><span class="calibre1">Korsanların peşinden, deneyimsiz gözlerin göremediği savaş yolunda sessizce ilerleyen kızılderililer gelmektedir. Hepsi de gözünü dört açmıştır. Ellerinde baltalar ve bıçaklar taşırlar. Sürdükleri boya ve yağlar, çıplak gövdelerini pırıl pırıl parlatmaktadır. Bellerine hem korsanların hem de çocukların kafa derilerini asmışlardır, çünkü bunlar Minikler kabilesidir ve yufka yürekli Delawareler’le ya da Huronlar’la karıştırılmamalıdır. En önde emekleyen, İri Yarı Minik Panter’dir. O kadar çok kafa derisi yüzmüş bir savaşçıdır ki, bu kafa derileri o pozisyonda ilerlemesini biraz güçleştirmektedir. En arkadan -en tehlikeli yer burasıdır- gururla dimdik yürüyen Pars Zambağı gelmektedir. Doğuştan prensestir. Kızılderili avcı kızların en güzeli ve Minikler kabilesinin gözdesidir. Sırasına göre cilveli, soğuk ya da aşk dolu olur. Sağı solu belli olmayan bu yaratığı eş olarak almak istemeyen tek bir savaşçı dahi yoktur, ama o, el baltasının da yardımıyla, evlilikten uzak durur. Bakın, devrilmiş dalların üzerinden en ufak bir gürültü çıkarmadan nasıl geçiyorlar. <span class="calibre6">Duyulan tek ses, hızlı hızlı solumaları.</span> Doğrusu, o kadar tıkındıktan sonra biraz şişmanlamışlar, ama zamanla bundan kurtulacaklar. Ne var ki, şu anda bu durum onlar için başlıca tehlikeyi oluşturuyor.</span></span></p>

    <p class="calibre13"><span class="font"><span class="calibre1">Kızılderililer, geldikleri gibi gölgeler halinde gözden kaybolurlar ve çok geçmeden onların yerini hayvanlar alır. Büyük, alacalı bulacalı bir kafiledir bu: Aslanlar, kaplanlar, ayılar ve onlardan kaçan, daha küçük bir sürü vahşi yaratık; çünkü her tür hayvan, özellikle de insan eti yiyenlerin hepsi, o gözde adada iç içe yaşar. Bunların dilleri dışarı sarkmış, demek ki bu gece hepsi aç.</span></span></p>

    <p class="calibre13"><span class="font"><span class="calibre1">Hayvanlar da geçince, son figür olan dev timsah gelir. Timsahın kimi aradığını birazdan göreceğiz.</span></span></p>

    <p class="calibre13"><span class="font"><span class="calibre1">Timsah geçer geçmez çocuklar yine belirirler, çünkü gruplardan biri duruncaya ya da yürüyüş temposunu değiştirinceye dek, kafilenin süresiz olarak devam etmesi gerekmektedir. Sonra da hızla birbirinin üstüne yığılacaklardır.</span></span></p>

    <p class="calibre13"><span class="font"><span class="calibre1">Hepsi ön tarafa dikkat kesilmiş; kimse tehlikenin arkadan yanaşabileceğinden kuşkulanmıyor. Bu da, adanın ne kadar gerçek olduğunu gösteriyor.</span></span></p>

    <p class="calibre13"><span class="font"><span class="calibre1">İlerleyen çemberden ilk çıkan grup, çocuklar oldu. Yeraltındaki evlerine yakın bir yerde, çimlerin üstüne attılar kendilerini.</span></span></p>

    <p class="calibre13"><span class="font"><span class="calibre1">‘Peter’in geri dönmesini istiyorum,’ diyordu tümü. Oysa boy pos bakımından hepsi başkanlarından daha iriydi.</span></span></p>

    <p class="calibre13"><span class="font"><span class="calibre1">‘Korsanlardan bir tek ben korkmuyorum,’ dedi Tüysıklet. Bu konuşma tarzı, herkesçe sevilmesini engellerdi. Yarattığı soğukluk onu rahatsız etmiş olacak ki, aceleyle ekledi: ‘Yine de Peter’ın dönmesini ve Külkedisi hakkında yeni bir şey duyduysa, bize anlatmasını isterdim.’</span></span></p>

    <p class="calibre13"><span class="font"><span class="calibre1">Külkedisi’nden söz ettiler. Dütdüt, kendi annesinin Külkedisi’ne çok benzediğinden emindi.</span></span></p>

    <p class="calibre13"><span class="font"><span class="calibre1">Çocuklar, ancak Peter yokken annelerden söz edebiliyorlardı. Peter bu konuyu saçma bulduğu için yasaklamıştı.</span></span></p>

    <p class="calibre13"><span class="font"><span class="calibre1">‘Annem hakkında hatırladığım tek şey,’ dedi Küçükbey, ‘babama sık sık, “Ah, kendime ait bir çek defterim olmasını ne kadar isterdim.” demesi. Çek defterinin ne olduğunu bilmiyorum, ama anneme bir çek defteri vermeyi çok isterdim.’</span></span></p>

    <p class="calibre13"><span class="font"><span class="calibre1">Böyle konuşurken, uzaklardan bir ses duydular. Ormanların yabanıl yaratıklarından olmadığımız için, siz ya da ben hiçbir şey duyamazdık, ama onlar duydu. Korkunç bir şarkıydı bu:</span></span></p>

    <p class="calibre13"><span class="font"><span class="calibre1">‘Korsanların yaşamı, heyamola hey,</span></span></p>

    <p class="calibre13"><span class="font"><span class="calibre1">Kafatası ve kemik şekillidir bayrağı,</span></span></p>

    <p class="calibre13"><span class="font"><span class="calibre1">Neşeli saatler, bir de yağlı urgan,</span></span></p>

    <p class="calibre13"><span class="font"><span class="calibre1">Heyamola sana denizler cini.’</span></span></p>

    <p class="calibre13"><span class="font"><span class="calibre1">Kayıp çocuklar derhal... İyi ama nerede bunlar? Çoktan gitmişler. Tavşanlar bile daha çabuk kaçamazdı.</span></span></p>

    <p class="calibre13"><span class="font"><span class="calibre1">Nerede olduklarını ben size söyleyeyim: Düşmanın durumunu öğrenmek için ok gibi fırlayıp giden Küçükbey dışında, hepsi toprağın altındaki evlerine girmiş çoktan. Birazdan bu sevimli yuvayı daha iyi tanıyacağız. Peki, oraya nasıl girdiler? Ortada kapı falan yok ki! Ama şuradaki çalı kümesini çekerseniz, bir mağaranın ağzı meydana çıkıyor. Yakından bakınca, burada yedi büyük ağaç bulunduğunu ve her birinin gövdesinde içinden bir çocuğun geçebileceği kadar geniş bir kovuk olduğunu fark edebilirsiniz. Bunlar, Kanca’nın bir aydır boşu boşuna aradığı yeraltındaki evin yedi kapısıdır. Acaba Kanca evi bu gece bulacak mı?    .</span></span></p>

    <p class="calibre13"><span class="font"><span class="calibre1">Korsanlar ilerlerken, Starkey’nin fıldır fıldır dönen gözlerine ağaçların arasına dalan Küçükbey ilişti ve korsan derhal silahına</span></span> <span class="font"><span class="calibre1">davrandı. Ne var ki, demir bir pençe adamın omzunu sımsıkı kavrayı vermişti.</span></span></p>

    <p class="calibre13"><span class="font"><span class="calibre1">‘Kaptan, bırak beni,’ diye bağırıp debelendi.</span></span></p>

    <p class="calibre13"><span class="font"><span class="calibre1">Şimdi Kanca’nın sesini ilk kez duyuyoruz. Bu kara bir sesti. Gözdağı verircesine, ‘Önce şu silahı yerine sok,’ dedi Kanca’nın sesi.</span></span></p>

    <p class="calibre13"><span class="font"><span class="calibre1">‘Nefret ettiğin o çocuklardan biriydi. Vurup öldürecektim.’</span></span></p>

    <p class="calibre13"><span class="font"><span class="calibre1">‘Silah sesi de Pars Zambağı’nın kızılderililerini üstümüze çekseydi, öyle mi? Kafa derini yüzdürmek mi istiyorsun?’</span></span></p>

    <p class="calibre13"><span class="font"><span class="calibre1">Smee, ‘Kaptan, çocuğun arkasından gidip Tirbuşon Johnny ile gıdıklayayım mı onu?’ diye sordu. Smee her şeye sevimli adlar takardı, palasının adı da Tirbuşon Johnny idi, çünkü açtığı yaranın içinde bu palayı tirbuşon gibi çevirirdi. Smee’nin kendine has pek çok sevimli özelliğinden söz edilebilir. Örneğin, öldürdükten sonra, silahı yerine gözlüğünü silerdi.</span></span></p>

    <p class="calibre13"><span class="font"><span class="calibre1">‘Johnny, sessiz bir arkadaştır,’ diye hatırlattı Kanca’ya.</span></span></p>

    <p class="calibre13"><span class="font"><span class="calibre1">‘Şimdi olmaz Smee,’ dedi Kanca karanlık bir tavırla. ‘O yalnızca bir tanesi. Ben yedisini birden avlamak istiyorum. Dağılıp arayın onları.’</span></span></p>

    <p class="calibre13"><span class="font"><span class="calibre1">Korsanlar ağaçların arasında gözden kayboldular. Az sonra Kaptan’la Smee baş başa kalmışlardı. Kanca, derin derin iç geçirdi. Nedenini ben de bilmiyorum; belki akşamın dingin güzelliğindendir, ama oracıkta vefalı lostromosuna yaşam öyküsünü anlatmak geldi kaptanın içinden. Ciddi bir tavırla uzun uzun konuştu, ne var ki, ahmak Smee zerre kadar anlamadı. Smee, bir ara Peter sözcüğünü yakaladı.</span></span></p>

    <p class="calibre13"><span class="font"><span class="calibre1">Kanca hırsla, ‘En çok da başkanları Peter Pan’ı istiyorum,’ diyordu. ‘Kolumu kesen odur.’ Kancasını gözdağı verircesine savurdu. ‘Peter’in elini bununla sıkmak için uzun zamandır bekliyorum. Ah, parçalayacağım onu.’</span></span></p>

    <p class="calibre13"><span class="font"><span class="calibre1">‘Yine de,’ dedi Smee, ‘saç tarama ve diğer günlük işleri görme bakımından kancanın düzinelerce ele bedel olduğunu söylediğini çok duydum senin.’</span></span></p>

    <p class="calibre13"><span class="font"><span class="calibre1">‘Evet,’ diye yanıt verdi Kaptan. ‘Anne olsaydım, çocuklarımın el yerine bununla dogması için dua ederdim.’ Demirden eline gururla, diğer eline de küçümseyerek baktı. Sonra da yine kaşlarını çattı.</span></span></p>

    <p class="calibre13"><span class="font"><span class="calibre1">‘Peter kolumu tesadüfen oradan geçen bir timsaha attı,’ dedi ürkmüş bir halde.</span></span></p>

    <p class="calibre13"><span class="font"><span class="calibre1">Smee, ‘Timsahlardan garip bir şekilde korktuğunu çoğu zaman fark etmiştim,’ dedi.</span></span></p>

    <p class="calibre13"><span class="font"><span class="calibre1">‘Timsahlardan değil, o timsahtan,’ diye düzelten Kanca, sesini alçaltarak konuştu: ‘Timsah kolumu o kadar beğendi ki Smee, o zamandan beri denizden denize, karadan karaya, geri kalanımı da yutmak için ağzını şapırdata şapırdata beni izliyor.’</span></span></p>

    <p class="calibre13"><span class="font"><span class="calibre1">‘Bir bakıma,’ dedi Smee, ‘bu bir iltifat sayılır.’</span></span></p>

    <p class="calibre13"><span class="font"><span class="calibre1">‘Böyle iltifat eksik olsun, ’ diye hırçın bir şekilde gürledi Kanca. ‘Ben Peter Pan’ı istiyorum. Hayvana etimi tattıran o.’</span></span></p>

    <p class="calibre13"><span class="font"><span class="calibre1">Koca bir mantarın üzerine oturdu; şimdi sesine hafif bir titreme gelmişti. ‘Smee,’ dedi boğuk boğuk, ‘o timsah beni çoktan gövdeye indirmiş olabilirdi, ama şansım varmış ki, bir saat yuttu. Saat timsahın karnında tik tak edip duruyor. Böylece, hayvan yanıma yanaşamadan ben tik takları duyup tabanları yağlıyorum.’ Güldü, ama yapmacık bir gülüştü bu.</span></span></p>

    <p class="calibre13"><span class="font"><span class="calibre1">‘Bir gün saat duracak, timsah da seni kapacak,’ dedi Smee.</span></span></p>

    <p class="calibre13"><span class="font"><span class="calibre1">Kanca, kuruyan dudaklarını ıslattı. ‘Evet, bu korku bir türlü yakamı bırakmıyor.’</span></span></p>

    <p class="calibre13"><span class="font"><span class="calibre1">Oturduğundan beri garip bir sıcaklık hissediyordu. ‘Smee,’ dedi, oturduğum yer çok sıcak.’ Birden ayağa fırladı. ‘Lanet olsun, yanıyorum ben!’</span></span></p>

    <p class="calibre13"><span class="font"><span class="calibre1">Mantarı incelediler. Büyüklük ve sertlik bakımından adada-kilere benzemiyordu. Koparmaya çalışınca, ellerinde kalıverdi, çünkü kökü yoktu. Birden dumanların yükselmesi de garipti. Korsanlar birbirine baktılar, sonra da bir ağızdan, ‘Bir baca!’ diye bağırdılar.</span></span></p>

    <p class="calibre13"><span class="font"><span class="calibre1">Gerçekten de yeraltındaki evin bacasını keşfetmişlerdi. Düşmanlar civarda olduğu zaman, çocuklar bacayı bir mantarla kapatırlardı.</span></span></p>

    <p class="calibre13"><span class="font"><span class="calibre1">Bacadan sadece duman değil, çocukların sesleri de geliyordu. Saklandıkları yerde kendilerini o kadar güvende hissediyorlardı ki, neşeyle çene çalıyorlardı. Korsanlar suratsız bir şekilde dinlediler, sonra da mantarı tekrar yerine koydular. Çevrelerine bakınınca, yedi ağaçtaki kovukları fark ettiler.</span></span></p>

    <p class="calibre13"><span class="font"><span class="calibre1">Smee, Tirbuşon Johnny ile oynayarak, ‘Duydun mu, Peter Pan’ın adada olmadığını söylediler,’ diye fısıldadı.</span></span></p>

    <p class="calibre13"><span class="font"><span class="calibre1">Kanca başıyla onayladı. Düşüncelere dalarak, uzun süre öylece durdu ve sonunda esmer yüzü tüyler ürpertici bir gülümsemeyle aydınlandı. Smee de bunu bekliyordu. Hevesle, ‘Kaptan, açıkla şu planını,’ diye haykırdı.</span></span></p>

    <p class="calibre13"><span class="font"><span class="calibre1">Kanca, dişlerinin arasından yavaş yavaş yanıt verdi: ‘Gemiye dönmek ve üzeri yeşil şekerlemeyle kaplı, hayli kalın, mideye ağır gelen kocaman bir pasta pişirmek. Bir tane baca olduğuna göre, aşağıda tek bir oda var. Aptal köstebeklerin adam başı birer kapıya gerek olmadığını anlayacak kafaları yokmuş. Bu da anneleri olmadığını gösterir. Pastayı denizkızlarının koyundaki kumsala bırakacağız. Bu oğlanlar her zaman oralarda yüzüp, denizkızlarıyla oynarlar. Pastayı bulup hapır hupur yiyecekler. Anneleri olmadığı için de, böyle ağır bir pastayı yemenin ne kadar tehlikeli bir şey olduğunu bilemeyecekler.’ Kahkahalara boğuldu. Bu sefer yapmacık değil, içtendi gülüşü. ‘Hah ha! Hepsi ölecek!’</span></span></p>

    <p class="calibre13"><span class="font"><span class="calibre1">Smee, gitgide artan bir hayranlıkla dinlemişti. ‘Şimdiye kadar duyduğum en şeytanca, en güzel plan bu!’ diye bağırdı. Sonra sevinç içinde dans edip şarkı söylediler:</span></span></p>

    <p class="calibre13"><span class="font"><span class="calibre1">‘Ben görününce alırlar volta Ansızın kapılıp korkuya;</span></span></p>

    <p class="calibre13"><span class="font"><span class="calibre1">Kemiklerinde et kalmaz Kanca’yla el sıkışınca.’</span></span></p>

    <p class="calibre13"><span class="font"><span class="calibre1">Şarkıya başladılar, ama sonunu getiremediler. Araya giren bir ses korsanları susturmuştu. Başlangıçta o kadar hafif duyuluyordu ki, üzerine bir yaprak düşse bu sesi bastırabilirdi; ne var ki, yaklaştıkça belirginleşti.</span></span></p>

    <p class="calibre13"><span class="font"><span class="calibre1">Tik-tak-tik-tak.</span></span></p>

    <p class="calibre13"><span class="font"><span class="calibre1">Kanca, bir ayağı havada, titreyerek öylece kalakalmıştı. Soluğu kesilerek, ‘Timsah!’ deyip fırladı. Lostromosu da onu izledi.</span></span></p>

    <p class="calibre13"><span class="font"><span class="calibre1">Gelen, gerçekten de timsahtı. O anda diğer korsanların izinden gitmekte olan kızılderililerin yanından geçerek, Kanca’nın peşinden kayıp gitti.</span></span></p>

    <p class="calibre13"><span class="font"><span class="calibre1">Oğlanlar yeniden açık havaya çıktılar. Ne var ki, gecenin tehlikeleri henüz sona ermemişti. Az sonra, Küçükbey nefes nefese koşarak aralarına daldı. Çocuğu bir kurt sürüsü kovalıyordu. Hayvanların dilleri dışarı sarkmıştı; ulumaları korkunçtu.</span></span></p>

    <p class="calibre13"><span class="font"><span class="calibre1">Yere yıkılan Küçükbey, ‘Kurtarın beni, kurtarın beni!’ diye haykırdı.</span></span></p>

    <p class="calibre13"><span class="font"><span class="calibre1">‘Ama biz ne yapabiliriz, ne yapabiliriz?’</span></span></p>

    <p class="calibre13"><span class="font"><span class="calibre1">O dehşet anında düşüncelerinin Peter’a yönelmesi, Peter açısından önemli bir övgüydü.</span></span></p>

    <p class="calibre13"><span class="font"><span class="calibre1">‘Peter olsa ne yapardı?’ diye bağırdılar bir ağızdan. Sonra da neredeyse aynı anda eklediler: ‘Peter bacaklarının arasından</span></span> <span class="font"><span class="calibre1">kurtlara bakardı. <span class="calibre6">Haydi</span> biz de onun gibi yapalım.’</span></span></p>

    <p class="calibre13"><span class="font"><span class="calibre1">Kurtlara meydan okumanın en başarılı yolu budur. Böylece, hepsi aynı anda eğilip, bacaklarının arasından baktılar. Bundan sonraki saniye uzadıysa da, zafer çabuk geldi; çünkü oğlanlar bu korkunç duruş biçimleriyle kurtların üstüne yürüyünce, kurtlar kuyruklarını kıstınp kaçtılar.</span></span></p>

    <p class="calibre13"><span class="font"><span class="calibre1">Küçükbey yerden kalkmıştı artık. Diğer çocuklar, onun gözlerini ayırmadan, hâlâ kurtlara baktığını sandılar, ama onun baktığı şey başkaydı. ‘Harika bir şey gördüm!’ diye haykırdı. Çocuklar hevesle çevresine toplandılar.</span></span></p>

    <p class="calibre13"><span class="calibre6"><span class="font"><span class="calibre1">‘Kocaman beyaz bir kuş.</span></span></span> <span class="font"><span class="calibre1">Bu tarafa doğru uçuyor.’</span></span></p>

    <p class="calibre13"><span class="font"><span class="calibre1">‘Sence ne tür bir kuş?’</span></span></p>

    <p class="calibre13"><span class="font"><span class="calibre1">‘Bilmem,’ dedi Küçükbey korkuyla, ‘ama çok bitkin görünüyor ve uçarken “Zavallı Wendy” diye inliyor.’</span></span></p>

    <p class="calibre13"><span class="font"><span class="calibre1">‘Ben hatırladım,’ dedi Tüysıklet, ‘Wendy kuşu diye bir kuş var.’</span></span></p>

    <p class="calibre13"><span class="font"><span class="calibre1">‘Bakın, bakın, geliyor!’ diye bağırdı Kıvırcık. Gökyüzündeki Wendy’yi gösteriyordu.</span></span></p>

    <p class="calibre13"><span class="font"><span class="calibre1">Artık Wendy neredeyse tepelerine gelmişti ve çocuklar kızın dokunaklı ağlayışını duyabiliyorlardı. <span class="calibre6">Ama,</span> Çıngırdak’ın tiz sesi daha kolay duyuluyordu. Kıskanç peri, artık sahte dostluk gösterilerini bir yana atmış, kurbanına her taraftan ok gibi saldırıyor, her dokunuşunda vahşice çimdikliyordu.</span></span></p>

    <p class="calibre13"><span class="font"><span class="calibre1">Meraklanan çocuklar, ‘Hey Çıngırdak, baksana!’ diye bağırdılar.</span></span></p>

    <p class="calibre13"><span class="font"><span class="calibre1">Çıngırdak çın çın çınladı: ‘Peter Wendy’yi vurmanızı istiyor.’</span></span></p>

    <p class="calibre13"><span class="font"><span class="calibre1">Peter emir verdiği zaman, bunu sorgulama huyları yoktu. ‘Haydi, Peter’in istediğini yapalım!’ diye bağırdı saf oğlanlar. ‘Oklar ve yaylar, çabuk!’</span></span></p>

    <p class="calibre13"><span class="font"><span class="calibre1">Dütdüt dışında hepsi ağaçlarına fırladılar. Okuyla yayı yanındaydı Dütdüt’ün. Bunu gören Çıngırdak, minik ellerini ovuşturarak, ‘Çabuk Dütdüt, çabuk,’ diye avaz avaz haykırdı. ‘Peter çok memnun olacak.’</span></span></p>

    <p class="calibre13"><span class="font"><span class="calibre1">Dütdüt, heyecan içinde oku yaya yerleştirdi. ‘Çekil aradan Çıngırdak,’ diye bağırdıktan sonra da oku fırlattı. Wendy, göğsündeki okla birlikte yere süzüldü.</span></span></p>
  </div>
</body>
</html>
