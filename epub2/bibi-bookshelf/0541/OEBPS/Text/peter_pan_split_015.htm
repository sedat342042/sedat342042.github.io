<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="font3"><span class="calibre1"><br class="calibre12" id="calibre_pb_14" /></span></span>

    <p class="calibre13"><span class="font"><span class="calibre1"><span class="calibre6"> </span></span></span></p>

    <p class="calibre26"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120450"></a><a class="pcalibre1 pcalibre" id="bookmark11"></a><span><span class="font3"><span class="calibre23">Mutlu Yuva</span></span></span></h3>

    <p class="calibre13"><span class="font"><span class="calibre1">Koydaki çarpışmanın en önemli sonuçlarından biri, kızılderililerle çocukların dost olmasıydı. Peter Pars Zambağı’nı korkunç bir ölümden kurtardığı için, artık Pars Zambağı ile kabilesindeki savaşçıların Peter uğruna yapmayacakları şey yoktu. Korsanların saldırmakta gecikmeyeceklerini düşünerek, bütün gece yukarıda oturup, yeraltındaki evin başında nöbet tuttular. Gündüzleri bile barış çubuklarını tüttürerek oralarda dolaşıyor, sanki mideye indirecek bir av arıyorlardı.</span></span></p>

    <p class="calibre13"><span class="font"><span class="calibre1">Kızılderililer Peter’a Büyük Beyaz Tüy diyor, önünde yerlere kapanıyorlardı. Peter bundan son derece memnundu, ama onun için iyi bir şey değildi bu aslında.</span></span></p>

    <p class="calibre13"><span class="font"><span class="calibre1">Kızılderililer ayaklarına kapandığında, kibirli bir tavırla şöyle derdi:</span></span></p>

    <p class="calibre13"><span class="font"><span class="calibre1">‘Büyük Beyaz Tüy, Minikler kabilesi savaşçılarının evini korsanlardan koruduğunu görmekten mutluluk duyar.’</span></span></p>

    <p class="calibre13"><span class="font"><span class="calibre1">‘Ben Pars Zambağı, Peter Pan beni kurtardığı için onun çok iyi dostu olmak,’ diye yanıt verirdi o güzel yaratık. ‘Korsanların ona zarar vermesine izin vermemek ben.’</span></span></p>

    <p class="calibre13"><span class="font"><span class="calibre1">Prenses bu şekilde davranmakla tevazu gösteriyordu, ama Peter bunu hak ettiğini düşündüğü için, yüksekten bakarak yanıt veriyordu:</span></span></p>

    <p class="calibre13"><span class="font"><span class="calibre1">‘Aferin. Peter Pan konuştu.’</span></span></p>

    <p class="calibre13"><span class="font"><span class="calibre1">‘Peter Pan konuştu,’ dediği zaman, bu sözler artık kızılderililerin çenelerini kapatmaları gerektiği anlamına gelir, <span class="calibre6">onlar</span> da o ruh hali içinde alçakgönüllülükle buna uyarlardı. Ama sıradan savaşçılar gibi gördükleri diğer çocuklara asla o kadar saygı göstermezler, onlarla daha teklifsiz konuşurlardı. Çocukların canını sıkan şey, Peter’in bunu doğru bulur gibi görünmesiydi.</span></span></p>

    <p class="calibre13"><span class="font"><span class="calibre1">Wendy çocukları biraz haklı bulmakla birlikte, baba hakkındaki hiçbir <span class="calibre6">şikayete</span> kulak vermeyecek kadar sadık bir ev kadınıydı o. Kişisel fikri ne olursa olsun, ‘Babanız bilir,’ derdi her zaman. Kişisel fikrine göre, kızılderililerin onu bir kızılderili kadını yerine koymaması gerekiyordu.</span></span></p>

    <p class="calibre13"><span class="font"><span class="calibre1">O gece yaşanan serüvenler ve bunların sonuçları yüzünden, sonradan aralarında Gecelerin Gecesi diye söz edecekleri geceye gelelim şimdi. Gün, sanki sessizce ordularını toplamaktaymış gibi, hemen hemen olaysız geçmişti. Artık kızılderililer battaniyelerine sarınmış, yukarıdaki nöbet yerlerine çekilmişlerdi. Aşağıda da, Peter dışındaki bütün çocuklar akşam yemeklerini yemekteydiler. Peter ise saati öğrenmek için dışarıya çıkmıştı. Adada saatin kaç olduğunu öğrenmenizin yolu, timsahı bulmak, sonra da saat vuruncaya dek hayvanın yanında beklemektir.</span></span></p>

    <p class="calibre13"><span class="font"><span class="calibre1">Bu öğünde yalancıktan yemek yeniyordu. Masanın başına toplanan çocuklar oburca tıkınıyorlardı. Gevezeliklerinden ve birbirine sataşmalarından doğan gürültü, Wendy’nin dediği gibi, gerçekten sağır ediciydi. Wendy gürültüye aldırmıyordu elbette; ama yiyeceklere saldırıp, sonra da kollarını Dütdüt’ün ittiğini söyleyerek mazeret uydurmalarına izin veremezdi doğal olarak. Yemeklerde birbirlerine asla vurarak karşılık vermemeleri kuralı vardı. Sağ el kibarca kaldırılacak ve ‘Şundan <span class="calibre6">şikayetçiyim</span>’ denerek, anlaşmazlık konusu Wendy’ye aktarılacaktı. Ne var ki, genellikle ya bunu yapmayı unutur ya da gereğinden fazla yaparlardı.</span></span></p>

    <p class="calibre13"><span class="font"><span class="calibre1">‘Susun!’ diye bağırdı Wendy. Bir ağızdan konuşmamaları gerektiğini yirmi kez söylemişti o ana dek. ‘Tüysıklet, bardağın boşaldı mı tatlım?’</span></span></p>

    <p class="calibre13"><span class="font"><span class="calibre1">Tüysıklet, düşsel bardağının içine baktıktan sonra, ‘Tam olarak boşalmamış anneciğim,’ dedi.</span></span></p>

    <p class="calibre13"><span class="font"><span class="calibre1">Küçükbey, ‘Daha sütünü içmeye başlamamış bile,’ diye laf sokuşturdu.</span></span></p>

    <p class="calibre13"><span class="font"><span class="calibre1">Bu, ispiyonculuktu! Tüysıklet’in eline fırsat geçmişti.</span></span></p>

    <p class="calibre13"><span class="font"><span class="calibre1">Hemen, ‘Küçükbey’den <span class="calibre6">şikayetçiyim</span>,’ diye bağırdı.</span></span></p>

    <p class="calibre13"><span class="font"><span class="calibre1">Ne var ki, önce John elini kaldırmıştı.</span></span></p>

    <p class="calibre13"><span class="font"><span class="calibre1">‘Evet John?’</span></span></p>

    <p class="calibre13"><span class="font"><span class="calibre1">‘Peter’in koltuğuna oturabilir miyim? Nasıl olsa o burada yok.’</span></span></p>

    <p class="calibre13"><span class="font"><span class="calibre1">‘Babanın koltuğuna oturmak mı?’ Wendy kızmıştı. ‘Kesinlikle olmaz.’</span></span></p>

    <p class="calibre13"><span class="font"><span class="calibre1">‘O bizim gerçek babamız değil ki,’ diye karşılık verdi John. ‘Ben ona bir babanın nasıl davrandığını öğretinceye kadar, bundan haberi bile yoktu.’</span></span></p>

    <p class="calibre13"><span class="font"><span class="calibre1">Bu bir <span class="calibre6">şikayetti</span>, ikizler haykırdı: ‘John’dan şikayetçiyiz.’</span></span></p>

    <p class="calibre13"><span class="font"><span class="calibre1">Dütdüt elini kaldırdı, içlerinde en alçakgönüllü, aslında tek alçakgönüllüsü oydu ve Wendy ona özellikle yumuşak davranırdı.</span></span></p>

    <p class="calibre13"><span class="font"><span class="calibre1">‘Baba olabileceğimi sanmıyorum,’ dedi Dütdüt ürkekçe.</span></span></p>

    <p class="calibre13"><span class="font"><span class="calibre1">‘Hayır Dütdüt.’</span></span></p>

    <p class="calibre13"><span class="font"><span class="calibre1">Dütdüt lafa bir başladı <span class="calibre6">mı,</span> ki bu pek sık olmazdı, saçma bir sürdürme tarzı vardı.</span></span></p>

    <p class="calibre13"><span class="font"><span class="calibre1">‘Baba olamayacağıma göre,’ dedi üzgün üzgün, ‘Michael’ın bebek olmama izin vereceğini de sanmam.’</span></span></p>

    <p class="calibre13"><span class="font"><span class="calibre1">‘Hayır, vermem,’ diye cevabı yapıştırdı Michael. Çoktan sepetinin içine girmişti bile.</span></span></p>

    <p class="calibre13"><span class="font"><span class="calibre1">İyice üzülen Dütdüt, ‘Bebek olamayacağıma göre, ikiz olabilir miyim acaba?’ dedi.</span></span></p>

    <p class="calibre13"><span class="font"><span class="calibre1">Tabii ki hayır,’ diye yanıt verdi İkizler, ‘ikiz olmak çok zor.’ ‘Önemli biri olamayacağıma göre, size bir sihirbazlık numarası yapayım ister misiniz?’ diye sordu Dütdüt.</span></span></p>

    <p class="calibre13"><span class="font"><span class="calibre1">Hepsi, ‘Hayır,’ dediler.</span></span></p>

    <p class="calibre13"><span class="font"><span class="calibre1">O da üstelemeyip, ‘Zaten hiç umudum yoktu,’ dedi, ispiyonculuk yeniden patlak vermişti.</span></span></p>

    <p class="calibre13"><span class="font"><span class="calibre1">‘Tüysıklet masanın üstüne doğru öksürüyor.’</span></span></p>

    <p class="calibre13"><span class="font"><span class="calibre1">‘İkizler yemekten önce meyvelerini yediler.’</span></span></p>

    <p class="calibre13"><span class="font"><span class="calibre1">‘Kıvırcık hem ekmek hem meyve yiyor.’</span></span></p>

    <p class="calibre13"><span class="font"><span class="calibre1">İkizler’den <span class="calibre6">şikayetçiyim</span>.’</span></span></p>

    <p class="calibre13"><span class="font"><span class="calibre1">‘Kıvırcık’tan <span class="calibre6">şikayetçiyim</span>.’</span></span></p>

    <p class="calibre13"><span class="font"><span class="calibre1">‘Küçükbey’den <span class="calibre6">şikayetçiyim</span>.’</span></span></p>

    <p class="calibre13"><span class="font"><span class="calibre1">‘Aman Tanrım,’ diye bağırdı Wendy, ‘çocuk sahibi olmak ne zor işmiş.’</span></span></p>

    <p class="calibre13"><span class="font"><span class="calibre1">Onlara masayı toplamalarını söyleyip, dikiş sepetinin başına oturdu. Sepette bir sürü çorap vardı ve her zamanki gibi hepsinin de dizi delikti.</span></span></p>

    <p class="calibre13"><span class="font"><span class="calibre1">Michael, ‘Wendy, ben beşiğe sığmıyorum,’ diye yakındı. ‘Ama birinizi beşiğe koymam gerek ve en küçük de sensin. Hem evde bir beşik bulunması çok hoş olur.’</span></span></p>

    <p class="calibre13"><span class="font"><span class="calibre1">Wendy dikiş dikerken, çocuklar kızın çevresinde oyunlar oynuyor, o romantik ateş, mutlu yüzlerini ve oynaşan bedenlerini aydınlatıyordu. Yeraltındaki evde sık sık yaşanmaya başlanan bu sahneyi, ne yazık ki son kez izliyoruz.</span></span></p>

    <p class="calibre13"><span class="font"><span class="calibre1">Yukarıdan ayak sesleri geliyordu. Bunu ilk duyan kişinin Wendy olduğundan kuşkunuz olmasın.</span></span></p>

    <p class="calibre13"><span class="font"><span class="calibre1">‘Çocuklar, babanızın ayak seslerini duyuyorum. Kendisini kapıda karşılamanızdan hoşlanır.’</span></span></p>

    <p class="calibre13"><span class="font"><span class="calibre1">Yukarıda ise, kızılderililer Peter’in önünde eğiliyorlardı.</span></span></p>

    <p class="calibre13"><span class="font"><span class="calibre1">‘Evi iyi gözleyin savaşçılar. Ben konuştum.’</span></span></p>

    <p class="calibre13"><span class="font"><span class="calibre1">Sonra, daha önce de pek çok kez yaptıkları gibi, çocuklar neşe içinde onu ağacından çekerek indirdiler. Daha önce pek çok kez olmuştu, ama bir daha olmayacaktı bu.</span></span></p>

    <p class="calibre13"><span class="font"><span class="calibre1">Çocuklara kuruyemişler getirmiş, Wendy için de saati öğrenmişti Peter.</span></span></p>

    <p class="calibre13"><span class="font"><span class="calibre1">Wendy şakacıktan, ‘Peter, bu çocukları çok şımartıyorsun, biliyor musun?’ dedi.</span></span></p>

    <p class="calibre13"><span class="font"><span class="calibre1">Silahını asan Peter da, ‘Ah, karıcığım,’ dedi.</span></span></p>

    <p class="calibre13"><span class="font"><span class="calibre1">Michael, Kıvırcık’ın kulağına fısıldadı:</span></span></p>

    <p class="calibre13"><span class="font"><span class="calibre1">‘Annelere karıcığım dendiğini ona ben söylemiştim.’</span></span></p>

    <p class="calibre13"><span class="font"><span class="calibre1">Kıvırcık o anda, ‘Michael’dan <span class="calibre6">şikayetçiyim</span>,’ deyiverdi.</span></span></p>

    <p class="calibre13"><span class="font"><span class="calibre1">Birinci ikiz Peter’a yaklaştı. ‘Baba, biz dans etmek istiyoruz.’ ‘Dans edin öyleyse benim küçük oğlum.’ Peter’in keyfi yerindeydi.</span></span></p>

    <p class="calibre13"><span class="font"><span class="calibre1">‘Ama biz senin de dans etmeni istiyoruz.’</span></span></p>

    <p class="calibre13"><span class="font"><span class="calibre1">Gerçekten de Peter içlerindeki en iyi dansçıydı, ama o anda şaşırmış gibi yaptı.</span></span></p>

    <p class="calibre13"><span class="font"><span class="calibre1">‘Ben mi? Benim yaşlı kemiklerim takır tukur eder ama.’ ‘Annemiz de dans etsin.’</span></span></p>

    <p class="calibre13"><span class="font"><span class="calibre1">‘Ne!’ diye haykırdı Wendy, ‘Bu kadar çok çocuklu bir anne dans edecek ha!’</span></span></p>

    <p class="calibre13"><span class="font"><span class="calibre1">‘Ama bu gece cumartesi gecesi,’ diye belirtti Tüysıklet. Aslında cumartesi gecesi değildi; ama belki de öyleydi, çünkü uzun zamandır günlerin hesabını şaşırmışlardı. Ne zaman özel bir şey yapmak isteseler, o gecenin cumartesi gecesi olduğunu söyler, sonra da istediklerini yaparlardı.</span></span></p>

    <p class="calibre13"><span class="font"><span class="calibre1">Wendy yumuşamıştı. ‘Elbette bu gece cumartesi gecesi Peter.’ ‘Wendy, bizim yaşımızda insanlar...’</span></span></p>

    <p class="calibre13"><span class="font"><span class="calibre1">‘Ama sadece kendi aramızda Peter.’</span></span></p>

    <p class="calibre13"><span class="font"><span class="calibre1">‘Doğru, doğru.’</span></span></p>

    <p class="calibre13"><span class="font"><span class="calibre1">Böylece, çocuklara dans edebilecekleri, ama önce geceliklerini giymeleri gerektiği söylendi.</span></span></p>

    <p class="calibre13"><span class="font"><span class="calibre1">Peter şöminenin önünde ısınırken, oturmuş bir çorabın topuğunu onaran Wendy’ye baktı. ‘Ah, karıcığım, zorlu bir günün sonunda akşam çocuklarımızı yanı başımıza alıp şöminenin karşısında dinlenmekten güzel bir şey var mı bizim için?’</span></span></p>

    <p class="calibre13"><span class="font"><span class="calibre1">‘Ne kadar hoş, değil mi Peter?’ Wendy’nin göğsü kabarmıştı. ‘Peter, bana kalırsa Kıvırcık burnunu senden almış.’</span></span></p>

    <p class="calibre13"><span class="font"><span class="calibre1">‘Michael da sana çekmiş.’</span></span></p>

    <p class="calibre13"><span class="font"><span class="calibre1">Peter’a yaklaşan Wendy, elini çocuğun omzuna koydu. ‘Sevgili Peter, bu kadar geniş bir ailem olunca, artık yıprandım elbette. Ama sen benim yerime başkasını koymak istemezsin, değil mi?’</span></span></p>

    <p class="calibre13"><span class="font"><span class="calibre1">‘Hayır Wendy.’</span></span></p>

    <p class="calibre13"><span class="font"><span class="calibre1">Kuşkusuz, Peter değişiklik istemiyordu; ne var ki, kıza huzursuz bir şekilde baktı. Bilirsiniz işte, uykuda mı yoksa uyanık mı olduğundan emin olmayan biri gibi gözlerini kırpıştırıyordu. ‘Ne oldu Peter?’</span></span></p>

    <p class="calibre13"><span class="font"><span class="calibre1">‘Sadece düşünüyordum,’ dedi. Biraz korkmuştu. ‘Yalancıktan babalarıyım, değil mi?’</span></span></p>

    <p class="calibre13"><span class="font"><span class="calibre1">Wendy soğuk bir şekilde, ‘Aa, tabii,’ dedi.</span></span></p>

    <p class="calibre13"><span class="font"><span class="calibre1">Peter özür diler gibi, ‘Görüyorsun ki,’ diyerek devam etti, ‘Onların gerçek babası olmak beni çok yaşlandıracak.’</span></span></p>

    <p class="calibre13"><span class="font"><span class="calibre1">‘Ama onlar bizim Peter, seninle benim çocuklarımız.’</span></span></p>

    <p class="calibre13"><span class="font"><span class="calibre1">Peter endişeyle sordu:</span></span></p>

    <p class="calibre13"><span class="font"><span class="calibre1">‘Ama gerçekten değil, öyle değil mi Wendy?</span></span></p>

    <p class="calibre13"><span class="font"><span class="calibre1">İstemiyorsan, değil tabii,’ diye yanıt veren Wendy, Peter’in rahat bir soluk aldığını açıkça duydu. Kararlı bir sesle konuşmaya çalışarak, ‘Peter,’ dedi, ‘bana karşı tam olarak hangi duyguları besliyorsun?’</span></span></p>

    <p class="calibre13"><span class="font"><span class="calibre1">‘Annesine bağlı bir oğulun duygularını Wendy.’</span></span></p>

    <p class="calibre13"><span class="font"><span class="calibre1">‘Ben de öyle düşünmüştüm,’ diyen Wendy, odanın en uzak köşesine gidip tek başına oturdu.</span></span></p>

    <p class="calibre13"><span class="font"><span class="calibre1">Peter, ‘Çok tuhafsın,’ dedi. Gerçekten şaşırmıştı. <span class="calibre6">‘Pars Zambağı da böyle.</span> Benim bir şeyim olmak istiyor, ama dediğine göre, annem olmak değilmiş istediği.’</span></span></p>

    <p class="calibre13"><span class="font"><span class="calibre1">Wendy, üstüne basa basa yanıt verdi: ‘Hayır, tabii ki değil!’ Kızılderililere karşı neden önyargılı davrandığını şimdi anlamış olduk işte.</span></span></p>

    <p class="calibre13"><span class="font"><span class="calibre1">‘Nedir peki?’</span></span></p>

    <p class="calibre13"><span class="font"><span class="calibre1">‘Bunu söylemek bir hanıma yakışmaz.’</span></span></p>

    <p class="calibre13"><span class="font"><span class="calibre1">İyi öyleyse,’ dedi Peter. Sinirlenmeye başlamıştı. ‘Belki Çıngırdak söyler bana.’</span></span></p>

    <p class="calibre13"><span class="font"><span class="calibre1">Wendy aşağılayıcı bir şekilde cevabı yapıştırdı: ‘Evet ya, Çıngırdak söyler sana. Ahlaksız yaratığın teki o!’</span></span></p>

    <p class="calibre13"><span class="font"><span class="calibre1">O anda, bunlara yatak odasından kulak misafiri olan Çıngırdak, edepsiz bir şeyler söyledi.</span></span></p>

    <p class="calibre13"><span class="font"><span class="calibre1">‘Ahlaksızlıktan şeref duyarmış,’ diye çevirdi bu sözleri Peter.</span></span></p>

    <p class="calibre13"><span class="font"><span class="calibre1">Birden Peter’in aklına bir şey geldi. ‘Belki Çıngırdak benim annem olmak ister.’</span></span></p>

    <p class="calibre13"><span class="font"><span class="calibre1">Çıngırdak hırsla, ‘Seni aptal eşek!’ diye bağırdı.</span></span></p>

    <p class="calibre13"><span class="font"><span class="calibre1">Bunu o kadar sık söylüyordu ki, Wendy’nin çeviriye ihtiyacı yoktu.</span></span></p>

    <p class="calibre13"><span class="font"><span class="calibre1">‘Onunla aynı fikirde sayılırım,’ diye aksileşti Wendy. Wendy’nin aksileştiğini düşünebiliyor musunuz? Ama sabrı taşmıştı ve gece sona ermeden önce neler olacağını bilmiyordu. Bilseydi, aksileşir miydi hiç?</span></span></p>

    <p class="calibre13"><span class="font"><span class="calibre1">Bunu hiçbiri bilmiyordu. Belki de en iyisi bilmemeleriydi.</span></span></p>

    <p class="calibre13"><span class="font"><span class="calibre1">Bilmemeleri, onlara mutlu geçen bir saat daha kazandırdı. Adadaki son saatleri olacağına göre, bu sürenin içinde altmış mutlu dakika olduğuna sevinelim. Geceliklerini giyerek, dans edip şarkı söylediler. Biraz sonra gölgelerin gerçekten çevrelerini saracağını ve korkuyla sineceklerini bilmeden, kendi gölgelerinden korkar gibi yaparak söyledikleri, zevkli ve ürpertici bir şarkıydı bu. Dans ne kadar neşeli ve şamatalıydı, yatağın üstünde ve odada nasıl da itişip kakışmışlardı! Dans değil, düpedüz yastık savaşıydı. Bittiği zaman, belki de bir daha hiç karşılaşmayacaklarını bilen takım oyuncuları gibi, bir devre daha direnmişti yastıklar. Wendy’nin uyku zamanı masalına sıra gelinceye kadar, birbirlerine masallar anlattılar. O gece Tüysıklet bile masal anlatmaya kalktı, ama masalın başlangıcı o kadar sıkıcıydı ki, kendisi bile yıldı ve sıkıntıyla şöyle dedi:</span></span></p>

    <p class="calibre13"><span class="font"><span class="calibre1">‘Evet, sıkıcı bir başlangıçtı. Masalın sonuymuş gibi yapalım haydi.’</span></span></p>

    <p class="calibre13"><span class="font"><span class="calibre1">Sonunda Wendy’nin masalını, hepsinin en sevdiği, Peter’in ise nefret ettiği masalı dinlemek üzere yatağa girdiler. Wendy bu masalı anlatmaya başladığı zaman, Peter genellikle ya odadan çıkar ya da kulaklarını tıkardı. Bu kez de bunlardan birini yapmış olsaydı, belki hepsi hâlâ adada olurdu. Ne var ki, o gece taburesinden kalkmadı. Böylece neler olduğunu göreceğiz.</span></span></p>
  </div>
</body>
</html>
