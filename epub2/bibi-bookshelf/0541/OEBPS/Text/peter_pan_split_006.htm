<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="calibre1"><br class="calibre12" id="calibre_pb_5" /></span></p>

    <p class="calibre13"><span class="calibre1"><span class="calibre6"> </span></span></p>

    <p class="msonormal"><span class="font"><i class="calibre16"><span class="calibre1">Düşler Ülkesi</span></i></span></p>

    <p class="calibre13"><span class="font"><span class="calibre1">‘Sen ne demek istiyorsun Wendy?’</span></span></p>

    <p class="calibre13"><span class="font"><span class="calibre1">Wendy içini çekerek, ‘Bunları süpürmemesi çok ayıp,’ dedi. O düzenli bir çocuktu. Sonra da işin aslını açıklayarak, Peter’in geceleyin ara sıra çocuk odasına geldiğini, yatağının ayakucuna oturup ona gayda çaldığını söyledi. Ne yazık ki, hiç uyanmamış olduğu için bunu nereden bildiğini bilmiyordu, yalnızca biliyordu işte.</span></span></p>

    <p class="calibre13"><span class="font"><span class="calibre1">‘Neler saçmalıyorsun bir tanem? Kapıyı çalmadan kimse eve giremez.’</span></span></p>

    <p class="calibre13"><span class="font"><span class="calibre1">‘Sanırım o pencereden giriyor,’ dedi Wendy.</span></span></p>

    <p class="calibre13"><span class="font"><span class="calibre1">‘Hayatım, oda üçüncü katta.’</span></span></p>

    <p class="calibre13"><span class="font"><span class="calibre1">‘Pencerenin dibinde yapraklar yok muydu anne?’</span></span></p>

    <p class="calibre13"><span class="font"><span class="calibre1">Bu doğruydu; yapraklar pencereye çok yakın bir yerde bulunmuştu.</span></span></p>

    <p class="calibre13"><span class="font"><span class="calibre1">Bayan Darling ne düşüneceğini bilemedi. Bütün bunlar Wendy’ye o kadar doğal görünüyordu ki, düş görmüş olduğunu söylemekle bu işi çocuğun aklından silemezdiniz.</span></span></p>

    <p class="calibre13"><span class="font"><span class="calibre1">‘Yavrum,’ diye haykırdı anne, ‘neden bunları bana daha önce anlatmadın?’</span></span></p>

    <p class="calibre13"><span class="font"><span class="calibre1">‘Unuttum,’ dedi Wendy ilgisizce. Kahvaltı için acele ediyordu.</span></span></p>

    <p class="calibre13"><span class="font"><span class="calibre1">Wendy mutlaka düş görmüş olmalıydı. Öte yandan, yapraklar hâlâ oradaydı. Bayan Darling yaprakları dikkatle inceledi; bunlar kuru yapraklardı, ama İngiltere’de yetişen bir ağaca ait olmadıklarından emindi. Eline bir mum alıp yerde emekleyerek, etrafta yabancı ayak izleri aradı. Ateşi karıştırdığı çubuğu birkaç kez bacaya ve duvarlara vurdu. Pencereden bir ip uzatıp, aşağıdaki kaldırıma kadar sarkıttı. Yükseklik dokuz metreden fazlaydı ve yukarı tırmanacak bir oluk bile yoktu.</span></span></p>

    <p class="calibre13"><span class="font"><span class="calibre1">Wendy kesinlikle düş görmüştü.</span></span></p>

    <p class="calibre13"><span class="font"><span class="calibre1">Ne var ki, ertesi gece görüleceği gibi, Wendy düş görmemişti. Çocukların olağanüstü serüvenlerinin o gece başlamış olduğunu söyleyebiliriz.</span></span></p>

    <p class="calibre13"><span class="font"><span class="calibre1">Sözünü ettiğimiz gece, çocukların hepsi yatmıştı. Tesadüfen Nana’nın izin günü olduğu için, çocukları Bayan Darling yıkamış ve elini bırakıp, birer birer uykunun kollarına kaymalarına dek, onlara şarkı söylemişti.</span></span></p>

    <p class="calibre13"><span class="font"><span class="calibre1">Hepsi de öylesine rahat ve güven altında görünüyorlardı ki, o anda Bayan Darling korkularına güldü ve dikiş dikmek üzere huzur içinde şöminenin önüne oturdu.</span></span></p>

    <p class="calibre13"><span class="font"><span class="calibre1">Doğum gününde gömlek giymeye başlayacak olan Michael için bir şeyler dikiyordu. Ne var ki, şömine sıcacıktı, üç gece lambası çocuk odasına loş bir ışık yayıyordu ve Bayan Darling’in kucağına dikişler yayılmıştı. Derken başı zarif bir şekilde öne düştü. Bayan Darling uyumuştu. Şu dörtlüye bir bakın: Orada Wendy ile Michael, burada John, ateşin yanında da Bayan Darling. Dördüncü bir gece lambası olmalıydı.</span></span></p>

    <p class="calibre13"><span class="font"><span class="calibre1">Bayan Darling uyurken bir düş gördü. Düşünde Düşler Ülkesi’ne iyice yaklaşıyor ve oradan garip bir oğlanın fırladığını görüyordu. Ondan korkmadı, çünkü onu daha önce, hiç çocuğu olmayan birçok kadının yüzünde görmüş olduğunu sanıyordu. Bu çocuğa, bazı annelerin yüzünde de rastlanabilir. Düşünde, çocuk Düşler Ülkesi’ni gözlerden gizleyen ince örtüyü yarınca, Wendy, John ve Michael’ın yarıktan baktığını gördü Bayan Darling.</span></span></p>

    <p class="calibre13"><span class="font"><span class="calibre1">Bu düş tek başına bir şey ifade etmezdi, ama Bayan Darling düş görmekte iken, çocuk odasının penceresi bir esintiyle açıldı ve içeriye bir çocuk atladı. Çocuğun yanında, yumruğunuzdan büyük olmayan ve canlı bir yaratıkmış gibi odada oradan oraya ok gibi fırlayan garip bir ışık vardı; sanırım, Bayan Darling’i uyandıran da bu ışıktı.</span></span></p>

    <p class="calibre13"><span class="font"><span class="calibre1">Bir çığlık kopararak yerinden fırlayan Bayan Darling, oğlanı görünce, nasılsa onun Peter Pan olduğunu hemen anladı. Siz, ben ya da Wendy orada olsaydık, bu çocuğun Bayan Darling’in öpücüğüne çok benzediğini görecektik. Yapraklar ve ağaçlardan sızan özsulardan yapılma bir giysi giymiş güzel bir çocuktu; ama en büyüleyici tarafı, bütün süt dişlerinin hâlâ ağzında olmasıydı. Bayan Darling’in yetişkin biri olduğunu görünce, kadının yüzüne karşı o minik incilerini gıcırdattı.</span></span></p>
  </div>
</body>
</html>
