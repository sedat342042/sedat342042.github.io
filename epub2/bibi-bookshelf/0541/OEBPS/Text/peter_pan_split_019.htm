<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_18" /></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120454"></a><a class="pcalibre1 pcalibre" id="bookmark16"></a><span><span class="font3"><span class="calibre23">Korsan Gemisi</span></span></span></h3>

    <p class="calibre13"><span class="font"><span class="calibre1">Korsan ırmağının ağzındaki Kidd Koyu’na vuran yeşil ışık, üstünden uğursuzluk akan iki direkli Kara Bayrak gemisinin demirlediği yeri belirtiyordu. O denizlerin yamyamıydı ve adının yarattığı korku sayesinde yanına kimse yanaşamadığı için, gözcüye pek gerek duyulmazdı.</span></span></p>

    <p class="calibre13"><span class="font"><span class="calibre1">Gecenin örtüsü gemiyi sarıp sarmalamıştı. Bu örtünün içinden gemideki hiçbir ses kıyıya ulaşmıyordu. Başında Smee’nin oturduğu dikiş makinesinin tekdüze sesi dışında, gemide pek ses yoktu zaten. Her zamanki gibi çalışkan ve iyiliksever, sıradan, insanda acıma duygusu uyandıran Smee. Onun neden bu kadar dokunaklı biri olduğunu bilmiyorum; belki de bundan habersiz olduğu içindir. Güçlü adamlar bile ona bakarken dayanamayıp arkalarını dönerlerdi. Yaz akşamlarında kaç kez Kanca’yı duygulandırmış ve gözlerini yaşanmıştı. Başka şeyler gibi, bunun da farkında değildi Smee.</span></span></p>

    <p class="calibre13"><span class="font"><span class="calibre1">Gecenin puslu havasında birkaç korsan küpeşteye dayanmış içiyor, kimileri fıçıların yanına yayılmış barbut ve iskambil oynuyor, küçük evi taşımış olan dört yorgun adam da güvertede yüzükoyun yatıyordu. Kanca geçerken, alışkanlıkla onlara pençe atmasın diye, adamlar uykuda bile ustaca o yana bu yana yuvarlanıp, kaptanın elinin erişemeyeceği yerlere çekiliyorlardı.</span></span></p>

    <p class="calibre13"><span class="font"><span class="calibre1">Kanca, o anlaşılmaz adam, düşünceli düşünceli güverteyi arşınlıyordu. Bu onun zafer saatiydi. Peter sonsuza dek yolundan çekilmiş, öteki çocukların hepsi gemiye getirilmişti. Çocuklar az sonra bir kalasın ucundan denize atılacaktı. Barbecue’yü yola getirdiği günlerden bu yana, Kanca’nın yaptığı en çetin iş bu olmuştu. Adamın ne kadar boş şeylerle kibirlendiğini bildiğimize göre, şimdi zafer sarhoşluğuyla şişine şişine güvertede volta atsaydı, şaşar mıydık?</span></span></p>

    <p class="calibre13"><span class="font"><span class="calibre1">Ne var ki, yürüyüşünde hiç coşku yoktu. Adımları, kafasındaki karanlık düşüncelere ayak uyduruyordu. Kanca’nın canı çok sıkkındı.</span></span></p>

    <p class="calibre13"><span class="font"><span class="calibre1">Gecenin sessizliğinde çoğunlukla böyle kendi kendisiyle söyleşirdi gemide. Bunun nedeni, korkunç yalnızlığıydı. Bu anlaşılmaz adam, çevresini saran köpeklerinin arasında bile yapayalnızdı. Adamları sosyal açıdan ona göre çok alt düzeydeydiler.</span></span></p>

    <p class="calibre13"><span class="font"><span class="calibre1">Kaptanın gerçek adı Kanca değildi. Gerçekte kim olduğunun ortaya çıkması, şu tarihte bile ülkede bomba gibi patlayabilir; ama satır aralarındaki gizli anlamı bulan okurlar, onun tanınmış bir özel okulda okuduğunu zaten anlamışlardır. Bu okulun göreneklerini, bu göreneklerin etkisindeki giysileri gibi, hâlâ üzerinde taşıyordu. Bu yüzden, bir gemiye borda ederken üzerinde olan giysiyi değiştirmeden o gemiye çıkmak ona ters gelirdi. Hâlâ okuluna özgü tarzda ağır adımlarla yürürdü. Ama hepsinden önemlisi, dürüstlük tutkusunu korumasıydı.</span></span></p>

    <p class="calibre13"><span class="font"><span class="calibre1">Dürüstlük! Kanca ne kadar yozlaşmış olursa olsun, gerçekten önem taşıyan tek şeyin bu olduğunu hâlâ biliyordu.</span></span></p>

    <p class="calibre13"><span class="font"><span class="calibre1">İçinin derinliklerinde paslı ağır kapıların gıcırtısını duydu. Kapıların ötesinden, geceleri insanı uyutmayan çekiç sesleri gibi dayanılmaz bir takırtı geldi: Tak-tak-tak. ‘Bugün dürüst davrandın mı?’ Onların bitmez tükenmez sorusuydu bu.</span></span></p>

    <p class="calibre13"><span class="font"><span class="calibre1">‘Ün, ün, o sahte parıltı, o bana ait,’ diye bağırdı Kanca.</span></span></p>

    <p class="calibre13"><span class="font"><span class="calibre1">‘Herhangi bir şeyde sivrilmiş olmak, dürüstlük müdür?’ diye karşılık verdi okulundan gelen takırtı.</span></span></p>

    <p class="calibre13"><span class="font"><span class="calibre1">‘Barbecue’yü korkutan tek adamım ben,’ diye üsteledi Kanca. ‘Flint bile Barbecue’den korkardı.’</span></span></p>

    <p class="calibre13"><span class="font"><span class="calibre1">Karşı taraftan keskin bir yanıt geldi:</span></span></p>

    <p class="calibre13"><span class="font"><span class="calibre1">‘Barbecue, Flint<span class="calibre6">..</span> .hangi sınıftan?’</span></span></p>

    <p class="calibre13"><span class="font"><span class="calibre1">Dürüstlüğü düşünmek de dürüst olmayan bir davranış değil miydi? En rahatsız edici düşünce buydu.</span></span></p>

    <p class="calibre13"><span class="font"><span class="calibre1">Bu soru onu yiyip bitiriyor, demir pençesinden daha keskin bir pençe tırmalıyordu içini. O pençe içini parça parça ederken, donuk suratına düşen ter damlaları yol yol ceketine sızardı; Çoğu zaman koluyla yüzünü siler, ama onlara engel olamazdı.</span></span></p>

    <p class="calibre13"><span class="font"><span class="calibre1">Kanca’ya imrenmeyin işte.</span></span></p>

    <p class="calibre13"><span class="font"><span class="calibre1">O anda, erken öleceğine ilişkin bir his doğdu içine. Peter’in korkunç yemini gemiye ulaşmıştı sanki. Ölürken zaman bulamaz korkusuyla, son sözlerini söyleme arzusu duydu.</span></span></p>

    <p class="calibre13"><span class="font"><span class="calibre1">‘Kanca’nın tutkuları daha az olsaydı, onun için daha iyi olurdu,’ diye bağırdı. Yalnızca en umutsuz anlarında kendinden üçüncü kişi olarak söz ederdi.</span></span></p>

    <p class="calibre13"><span class="font"><span class="calibre1">‘Küçük çocukların hiçbiri beni sevmiyor.’</span></span></p>

    <p class="calibre13"><span class="calibre6"><span class="font"><span class="calibre1">Böyle düşünmesi garip.</span></span></span> <span class="font"><span class="calibre1">Bu durum daha önce onu hiç rahatsız etmemişti. Belki de dikiş makinesi getirmişti bunu aklına; çünkü deminden beri kendi kendine mırıldanırken, gözleri Smee’ye takılıp kalmıştı. Smee, bütün çocukların kendisinden korktuğu inancı içinde, sakin sakin dikiş dikmekteydi.</span></span></p>

    <p class="calibre13"><span class="font"><span class="calibre1">Korkmak mı? Smee’den mi? O gece gemide Smee’yi sevmeyen tek bir çocuk bile bulamazdınız. Smee çocuklara kötü şeyler söylemiş ve yumruğuyla vuramadığı için elinin ayasıyla vurmuştu onlara; ne var ki çocuklar adama daha da sokulmuşlardı. Hatta Michael korsanın gözlüğünü takmıştı.</span></span></p>

    <p class="calibre13"><span class="font"><span class="calibre1">Smee’ye, çocukların ona sevilecek biri diye baktığını nasıl anlatmalı? Kanca bunu söylemeye can atsa da, bu davranış ona çok acımasız görünüyordu. Onun yerine, bu anlaşılmaz durumu kafasının içinde evirip çevirdi: Neden Smee’nin sevilecek bir adam olduğunu düşünüyorlar acaba? Kanca, polis köpeği gibi bu sorunun peşine düştü. Smee sevilecek biriyse, onu böyle yapan neydi? Birdenbire korkunç bir yanıt ortaya çıktı: Dürüstlük olmasın?</span></span></p>

    <p class="calibre13"><span class="font"><span class="calibre1">Lostromo dürüst olduğunun farkında değil miydi yoksa? En güzeli de, bunu bilmemek değil midir zaten?</span></span></p>

    <p class="calibre13"><span class="font"><span class="calibre1">Baba olmadan önce, insanın doğal olarak dürüst olduğunu kanıtlaması gerektiğini hatırladı Kanca.</span></span></p>

    <p class="calibre13"><span class="font"><span class="calibre1">Öfke dolu bir haykırışla, demir pençesini Smee’nin kafasına doğru kaldırdı; ama birden durdu. Onu durduran düşünce şuydu:</span></span></p>

    <p class="calibre13"><span class="font"><span class="calibre1">‘Dürüst olduğu için bir adamı parçalamak ne demek olur?’</span></span></p>

    <p class="calibre13"><span class="font"><span class="calibre1">‘Dürüstlük olmaz.’</span></span></p>

    <p class="calibre13"><span class="font"><span class="calibre1">Ter içinde kalarak zayıf düşen mutsuz Kanca, dalından kopan bir çiçek gibi yere kapaklandı. Kaptanın bir süre ayakaltında dolaşmayacağını düşünen tayfalar, disiplini bir anda gevşetip çılgınca dans etmeye başladılar. Bu durum Kanca’yı kendine getirmişti. Hemen ayağa kalktı. Sanki başından aşağıya bir kova su dökülmüş gibi, insana özgü zayıflığından eser kalmamıştı üzerinde.</span></span></p>

    <p class="calibre13"><span class="font"><span class="calibre1">‘Susun köpekler, yoksa içinize demir atarım!’ diye bağırdı. Gürültü o anda kesildi.</span></span></p>

    <p class="calibre13"><span class="font"><span class="calibre1">‘Uçmasınlar diye bütün çocukları zincire vurdunuz mu?’</span></span></p>

    <p class="calibre13"><span class="font"><span class="calibre1">‘Evet, evet.’</span></span></p>

    <p class="calibre13"><span class="font"><span class="calibre1">‘Öyleyse çıkarın onları yukarıya.’</span></span></p>

    <p class="calibre13"><span class="font"><span class="calibre1">Wendy dışındaki zavallı tutsakların hepsi geminin ambarından sürüklene sürüklene çıkarılıp, kaptanın karşısında sıraya dizildiler. Kanca, bir süre onların varlığından habersiz göründü. Açık saçık bir şarkıdan parçalar mırıldanarak ve bir deste iskambili karıştırarak, huzurlu bir şekilde tembel tembel durdu. Ara sıra purosunun ateşinden yansıyan ışık yüzüne renk veriyordu.</span></span></p>

    <p class="calibre13"><span class="font"><span class="calibre1">‘<span class="calibre6">Evet</span> kabadayılar,’ dedi canlı bir sesle, ‘bu gece içinizden altısı denize atılacak; ama bana iki kamarot gerek. Kimler kamarot olacak?’</span></span></p>

    <p class="calibre13"><span class="font"><span class="calibre1">Çocuklar ambardayken, Wendy, ‘Kanca’yı boşu boşuna kızdırmayın,’ demişti onlara. Bu nedenle, Dütdüt kibarca öne çıktı. Çocukcağız, böyle bir adamın emri altında çalışma düşüncesinden nefret etmekle birlikte, içinden gelen bir ses, sorumluluğu orada bulunmayan bir kişiye yüklemenin akıllıca olacağını söylüyordu. Biraz saf bir oğlan da olsa, koruyuculuk yapmaya gönüllü olan kişilerin her zaman sadece anneler olduğunu biliyordu. Bütün çocuklar annelerin böyle olduğunu bilir ve bunun için onlardan nefret ederler; ama bundan sürekli yararlanırlar.</span></span></p>

    <p class="calibre13"><span class="font"><span class="calibre1">Bu yüzden, Dütdüt açıkgözlük ederek açıklama yaptı: ‘Şey, efendim, annemin korsan olmamdan hoşlanacağını hiç sanmıyorum. Senin annen korsan olmanı ister miydi Tüysıklet?’</span></span></p>

    <p class="calibre13"><span class="font"><span class="calibre1">Dütdüt, Tüysıklet’e göz kırpmıştı. O da sanki başka türlü olmasını istermiş gibi, üzgün üzgün, ‘Sanmam,’ dedi. ‘İkiz, senin annen korsan olmanı ister miydi?’</span></span></p>

    <p class="calibre13"><span class="font"><span class="calibre1">Açıkgözlülükte diğerlerinden aşağı kalmayan birinci ikiz, ‘Sanmam,’ dedi. ‘Küçükbey, senin...’</span></span></p>

    <p class="calibre13"><span class="font"><span class="calibre1">Kanca, ‘Kesin gevezeliği,’ diye kükreyince, sözcüler geri çekildi. ‘Sen, çocuk,’ dedi Kanca, John’a seslenerek, ‘sen biraz yürekli biri gibi duruyorsun. Korsan olmak hiç aklında geçmedi mi aslanım?’</span></span></p>

    <p class="calibre13"><span class="font"><span class="calibre1">Matematik etütleri sırasında kimi zaman bu özlemi duymuş</span></span> <span class="font"><span class="calibre1">olan John, Kanca’nın hepsinin arasından özellikle kendisini seçmesine çok şaşırdı. Çekine çekine, 'Bir zamanlar kendime Eli-kanlı Jack demeyi düşünmüştüm,’ dedi.</span></span></p>

    <p class="calibre13"><span class="font"><span class="calibre1">‘Gayet güzel bir isim. Bize katılırsan, sana böyle seslenenebiliriz kabadayı.’</span></span></p>

    <p class="calibre13"><span class="font"><span class="calibre1">‘Sen ne dersin Michael?’ diye sordu John.</span></span></p>

    <p class="calibre13"><span class="font"><span class="calibre1">Michael’ın da bir sorusu vardı: ‘Ben de size katılırsam, bana nasıl sesleneceksiniz?’</span></span></p>

    <p class="calibre13"><span class="font"><span class="calibre1">‘Karasakal Joe.’</span></span></p>

    <p class="calibre13"><span class="font"><span class="calibre1">Michael etkilenmişti elbette. ‘Ne diyorsun John?’ O John’un karar vermesini, John da onun karar vermesini istiyordu.</span></span></p>

    <p class="calibre13"><span class="font"><span class="calibre1">‘Yine de Kral’ın saygılı uyrukları olacak mıyız?’ diye sordu John.</span></span></p>

    <p class="calibre13"><span class="font"><span class="calibre1">Kanca, dişlerinin arasından yanıt verdi: ‘ “Kahrolsun Kral” diye ant içmeniz gerekecek.’</span></span></p>

    <p class="calibre13"><span class="font"><span class="calibre1">John, o noktaya dek pek düzgün davranmamıştı belki, ama o anda üstün bir tavır sergiledi. Kanca’nın önündeki fıçıya şiddetle vurarak, ‘Öyleyse reddediyorum,’ diye bağırdı. Arkasından Michael haykırdı: ‘Ben de reddediyorum.’</span></span></p>

    <p class="calibre13"><span class="font"><span class="calibre1">‘Yaşasın Britanya!’ dedi Kıvırcık.</span></span></p>

    <p class="calibre13"><span class="font"><span class="calibre1">Çileden çıkan korsanlar, çocukların ağızlarına birer tokat patlatırken, Kanca kükredi: ‘Ölüm fermanınızı imzaladınız işte. Getirin şunların annelerini yukarıya. Kalası da hazır edin.’</span></span></p>

    <p class="calibre13"><span class="font"><span class="calibre1">Jukes ile Cecco’nun kalası hazırladığını gören zavallı çocuklar bembeyaz kesildiler. Ama Wendy yukarı getirildiği zaman, cesur görünmeye çabalıyorlardı.</span></span></p>

    <p class="calibre13"><span class="font"><span class="calibre1">Wendy’nin o korsanları nasıl hor gördüğünü anlatacak söz bulamam size. Oğlanlar açısından korsanlık mesleğinin bir çekiciliği vardı en azından; ama Wendy’nin gördüğü tek şey, geminin yıllardır ovulup temizlenmemiş olduğu idi. Kirli camının üzerine parmağınızla ‘Beni yıka’ yazamayacağınız tek bir lomboz yoktu. Wendy birkaç tanesinin üstüne bunu yazmıştı zaten. Ama çocuklar etrafına toplanınca, onlardan başka bir düşüncesi kalmadı.</span></span></p>

    <p class="calibre13"><span class="font"><span class="calibre1">‘<span class="calibre6">Evet</span> güzelim, şimdi çocuklarının denize atılışını göreceksin.’ Kanca’nın sesi baldan tatlıydı.</span></span></p>

    <p class="calibre13"><span class="font"><span class="calibre1">Kanca, görünüşüne özen gösteren bir centilmen olmasına karşın, hırsla konuşurken beyaz yakasını kirletmişti. Birden Wendy’nin yakasına baktığını fark etti ve hemen yakayı eliyle gizlemeye çalıştı. Ne var ki çok geç kalmıştı.</span></span></p>

    <p class="calibre13"><span class="font"><span class="calibre1">‘Ölecekler mi?’ Wendy bunu öyle küçümseyici bir ifadeyle sormuştu ki, kaptan neredeyse bayılacaktı.</span></span></p>

    <p class="calibre13"><span class="font"><span class="calibre1">‘Ölecekler,’ diye hırlayan Kanca, şeytanca bir zevkle, ‘Hepiniz susun ve bir annenin çocuklarına söyleyeceği son sözleri dinleyin,’ diye bağırdı.</span></span></p>

    <p class="calibre13"><span class="font"><span class="calibre1">Wendy soylu bir tavırla ve kararlı bir sesle konuştu: ‘Sevgili oğullarım, bunlar benim son sözlerimdir. Gerçek annelerinizden size şu mesajı iletebileceğimi hissediyorum: “Umarız oğullarımız İngiliz centilmenleri gibi ölür.’”</span></span></p>

    <p class="calibre13"><span class="font"><span class="calibre1">Korsanlar bile etkilenmişlerdi. Dütdüt çılgınca bağırdı: ‘Annemin umduğunu yapacağım. Sen ne yapacaksın Küçükbey?’</span></span></p>

    <p class="calibre13"><span class="font"><span class="calibre1">‘Annemin umduğunu. Sen ne yapacaksın ikiz?’</span></span></p>

    <p class="calibre13"><span class="font"><span class="calibre1">‘Annemin umduğunu. John, sen ne...’</span></span></p>

    <p class="calibre13"><span class="font"><span class="calibre1">Ama Kanca kendini toparlamıştı. ‘Bağlayın kızı,’ diye bağırdı.</span></span></p>

    <p class="calibre13"><span class="font"><span class="calibre1">Wendy’yi direğe bağlayan Smee, ‘Bana bak güzelim, benim annem olmaya söz verirsen, seni kurtarırım,’ diye fısıldadı.</span></span></p>

    <p class="calibre13"><span class="font"><span class="calibre1">Ne var ki, Wendy Smee’ye bile böyle bir söz veremezdi. Küçümseyici bir şekilde, ‘Hiç çocuğum olmamasını tercih ederim,’ dedi.</span></span></p>

    <p class="calibre13"><span class="font"><span class="calibre1">Smee Wendy’yi direğe bağlarken, oğlanlardan bir tekinin bile Wendy’den yana bakmaması çok acı; hepsinin gözleri, ucundan denize atılmadan önce üzerinde son kez yürüyecekleri kalastaydı. Artık o kalasın üzerinde yiğitçe yürüyebileceklerini ummuyorlardı, çünkü düşünme yeteneklerini kaybetmişlerdi. Yalnızca bakıyor ve tir tir titriyorlardı.</span></span></p>

    <p class="calibre13"><span class="font"><span class="calibre1">Dişlerini sıkarak çocuklara sırıtan Kanca, Wendy’ye doğru bir adım attı. Niyeti, çocukların birer birer kalasta yürümesini görsün diye, kızın yüzünü o tarafa döndürmekti. Ne var ki kıza asla ulaşamadığı gibi, kızın ağzından çıkacağını umduğu acı çığlığı da duyamadı. Bunun yerine, başka bir şey duydu.</span></span></p>

    <p class="calibre13"><span class="font"><span class="calibre1">Bu ses, timsahın tüyler ürpertici tik taklarıydı.</span></span></p>

    <p class="calibre13"><span class="font"><span class="calibre1">Korsanlar, çocuklar, Wendy, hepsi bunu duymuştu. Bütün başlar bir anda aynı yöne, ama sesin geldiği deniz tarafına değil, Kancaya döndü. Hepsi de olacakların yalnızca Kanca’yı ilgilendirdiğini biliyorlardı ve bir anda oyunculuktan izleyiciliğe geçmişlerdi.</span></span></p>

    <p class="calibre13"><span class="font"><span class="calibre1">Kanca’daki değişimi görmek korkunçtu. Eli ayağı çözülmüş, boş bir çuval gibi yere yığılmıştı.</span></span></p>

    <p class="calibre13"><span class="font"><span class="calibre1">Ses düzenli bir biçimde yaklaşıyor ve şu korkunç düşünceyi de beraberinde getiriyordu: ‘Timsah gemiye çıkmak üzere.’</span></span></p>

    <p class="calibre13"><span class="font"><span class="calibre1">Demir pençe bile, sanki saldıran gücün istediği şeyin gerçek bir parçası olmadığını bilirmiş gibi, hareketsiz sarkıyordu. Böyle korkunç bir şekilde yalnız bırakılan kişi başka bir adam olsaydı, düştüğü yerde gözlerini açmadan yatıp kalırdı; ama Kanca’nın muazzam beyni hâlâ çalışıyordu. Beyninin kılavuzluğu altındaki Kanca, güvertede dizleri üzerinde sürünerek, sesten uzaklaşmak için gidebileceği yere kadar gitti. Korsanlar ona saygıyla yol açtılar. Kanca, ne zaman ki yolun sonunda küpeşteyle burun buruna geldi, ancak o zaman konuştu.</span></span></p>

    <p class="calibre13"><span class="font"><span class="calibre1">‘Saklayın beni,’ diye bağırdı boğuk bir sesle.</span></span></p>

    <p class="calibre13"><span class="font"><span class="calibre1">Tayfalar kaptanın çevresini sardılar. Gemiye çıkmakta olan yaratıktan gözlerini kaçırıyordu hepsi. Hiçbiri onunla savaşmak niyetinde değildi. Yazgılarına boyun eğmişlerdi.</span></span></p>

    <p class="calibre13"><span class="font"><span class="calibre1">Kanca gözden kaybolunca, çocuklar, timsahın gemiye tırmanışını seyretmek için merakla küpeşteye koştular. İşte o zaman, Gecelerin Gecesi’nin en garip sürpriziyle karşılaştılar: Yardımlarına koşan timsah değildi; Peter’dı bu.</span></span></p>

    <p class="calibre13"><span class="font"><span class="calibre1">Çocuklara, kuşku uyandırabilecek herhangi bir hayranlık çığlığı atmamalarını işaret eden Peter, tik taklarına devam etti.</span></span></p>
  </div>
</body>
</html>
