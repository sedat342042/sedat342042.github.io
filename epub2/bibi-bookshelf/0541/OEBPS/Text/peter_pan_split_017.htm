<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_16" /></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120452"></a><a class="pcalibre1 pcalibre" id="bookmark14"></a><span><span class="font3"><span class="calibre23">Çocuklar Yakalanıyorlar</span></span></span></h3>

    <p class="calibre13"><span class="font"><span class="calibre1">Korsanların saldırısı tam bir sürpriz olmuştu. Bu durum, vicdansız Kanca’nın saldırıyı kuralları hiçe sayarak yönetmiş olduğunun kesin kanıtıdır, çünkü kızılderilileri dürüstçe gafil avlamaya beyaz adamın aklı ermez.</span></span></p>

    <p class="calibre13"><span class="font"><span class="calibre1">Vahşilerin yazılmamış savaş yasalarına göre, saldıran taraf her zaman kızılderililer olur ve soylarına özgü kurnazlıkla bunu tam şafaktan önce, beyazların cesaret bakımından en zayıf olduklarını bildikleri saatte yaparlar. Bu arada beyaz adamlar o civarda eteğinden dere akan bir tepe bulup, üzerine kaba saba bir siper kurarlar; çünkü suya çok uzak olmak yıkım getirir. Orada saldırıyı beklerken, deneyimsiz olanlar ellerine silahlarını alıp çalıların dallarına basarak dolaşır, deneyimli tayfalar ise bütün gece huzur içinde uyuyup, tam şafak vaktinden önce uyanırlar. Uzun, kara gece boyunca, vahşilerin keşif kolları tek bir yaprak kımıldatmaksızın otların arasında yılan gibi sürünürler. Çalılar, bir köstebeğin kuma dalışı gibi sessizce kapanır arkalarından. Ara sıra salıverdikleri o harika <span class="calibre6">çakal</span> uluması taklidi dışında tek bir ses duyulmaz. Ulumaya başka savaşçılardan yanıt gelir. Bazıları bunu o kadar iyi yapar ki, <span class="calibre6">çakallar</span> bile bu kadarını beceremezler. Ürpertici saatler böylece uzayıp giderken, bunu ilk kez yaşamak zorunda kalan solukyüzlüye bu uzun bekleyiş çok zor gelir; ama o korkunç ulumalar ve daha da korkunç olan sessizlik anları, deneyimli biri için gecenin nasıl ilerlediğini gösteren belirtilerden başka bir şey değildir.</span></span></p>

    <p class="calibre13"><span class="font"><span class="calibre1">Kanca bu kuralı çok iyi bildiğinden, onun cahillik bahanesiyle bunu çiğnemesi bağışlanamaz.</span></span></p>

    <p class="calibre13"><span class="font"><span class="calibre1">Minikler kabilesi ise, kendi açılarından Kanca’nın şerefine tam bir güven duydukları için, gece yaptıkları bütün eylemler onunkilerle belirgin bir zıtlık içindeydi. Kabilelerinin ününe yakışan her şeyi eksiksiz olarak yaptılar. Uygar insanları aynı anda hem şaşırtan hem de umutsuzluğa düşüren o keskin duyularıyla, korsanlardan birinin kuru bir dala basmış olduğu andan itibaren, onların adada olduğunu biliyorlardı. Hemen <span class="calibre6">çakal</span> ulumaları başladı. Kanca’nın adamlarını karaya çıkardığı nokta ile ağaçların dibindeki ev arasındaki her toprak parçası, topuğu önde burnu arkada olan mokasenler giyen savaşçılar tarafından sessizce adım adım araştırıldı. Altından dere akan sadece tek bir tepe buldular ve böylece Kanca’nın başka seçeneği olmadığını anladılar. Kanca, şafağı beklemek için buraya yerleşmiş olmalıydı. Her şey bu şekilde, neredeyse şeytanca bir kurnazlıkla planlanınca, kızılderililerin önde gelenleri battaniyelerine sarındılar ve onlar için yiğitliğin şanından sayılan serinkanlı bir tavırla çocukların evinin tepesine yerleşip, ölüm saçacakları soğuk dakikaları beklediler.</span></span></p>

    <p class="calibre13"><span class="font"><span class="calibre1">Tamamen uyanık olmalarına karşın, orada hiçbir şeyden kuşkulanmaksızın oturup, şafak sökünce Kanca’ya yapacakları dayanılmaz işkencelerin düşünü gören vahşiler, kalleş Kanca’ya yakalanıverdiler. Katliamdan kurtulan keşif kollarından birinin sonradan verdiği bilgilere göre, Kanca tepede duraklamamıştı bile; oysa alacakaranlıkta tepeyi görmüş olmalıydı. Başından beri kendisine saldırılmasını beklemeye hiç niyeti olmadığı anlaşılıyor. Gecenin geçmesini bile beklememiş, saldırmaktan başka bir politika gütmeden üzerlerine yürümüştü. Bunun dışındaki bütün savaş hilelerinin ustası olan kızılderililerin şaşkına dönen keşif kolları, görülmeyi göze alarak Kanca’nın arkasından koşturmaktan ve acı acı ulumaktan başka ne yapabilirlerdi?</span></span></p>

    <p class="calibre13"><span class="font"><span class="calibre1">Cesur Pars Zambağı’nın çevresinde en yiğit savaşçılarından bir düzinesi vardı. Birden, hain korsanların üzerlerine geldiğini gördüler. O zaman, zafer düşleri gören gözlerindeki perde kapandı. Bundan böyle kimseyi direğe bağlayıp işkence yapamayacaklardı. Onlara cennetin yolu gözükmüştü artık. Bunu biliyorlardı; ama atalarına yakışır biçimde davranmaları gerekiyordu. Çabucak kalkmış olsalardı, yan yana dizilip kolayca yıkılmayacak bir savunma duvarı oluşturacak zamanları vardı henüz. Ne var ki, soylarının gelenekleri bunu yapmayı yasaklıyordu. Onların kitabında, soylu bir vahşinin beyazların karşısında asla şaşkınlığını belli etmemesi yazılıydı. Korsanların böyle korkunç bir şekilde aniden ortaya çıkmasına karşın, kızılderililer bir an için kıllarını kıpırdatmadan oturdukları yerde kaldılar; sanki düşmanı kendileri davet etmişlerdi. Geleneklerinin hakkını verdikten sonra da silahlarını çektiler. Savaş çığlıkları havayı delip geçti, ama artık çok geç kalmışlardı.</span></span></p>

    <p class="calibre13"><span class="font"><span class="calibre1">Bunun savaş değil, nasıl bir katliam olduğunu anlatmaktan yana değiliz. Minikler kabilesinin en seçkin savaşçılarının çoğu böyle can verdiler. Ama ölenlerin kanı yerde kalmış sayılmaz, çünkü Cılız Kurt’la birlikte Alf Mason da, Güney Amerika kıyılarını bir daha rahatsız etmemek üzere yere serildi. Geo. Scourie, Charles Turley ve Köpek Foggerty de hapı yutanlar arasındaydı. Turley, en sonunda Pars Zambağı ve kabileden geri kalan bir avuç kızılderiliyle birlikte korsanları yarıp geçen korkunç Pars’ın baltasına yenik düştü.</span></span></p>

    <p class="calibre13"><span class="font"><span class="calibre1">Bu olayda uyguladığı taktikler yüzünden Kanca’nın ne ölçüde suçlanacağına karar vermek tarihçilere kalmış. Zamanı gelinceye kadar tepede beklemiş olsaydı, o ve adamları büyük bir olasılıkla boğazlanacaklardı; dolayısıyla onu yargılarken bunu da hesaba katmak doğru olur. Belki de, yeni bir yöntem izlemeyi tasarladığını düşmanlarına bildirmesi gerekirdi. Öte yandan, bu durum işin sürpriz yanını ortadan kaldıracağı için, kaptanın savaş stratejisi boşa gidecekti. Sonuç olarak, baştan sona sorunlarla kuşatılmış bir mesele bu. İnsan bu kadar cesaret isteyen bir planı tasarlayan akla ve bunu gerçekleştiren korkunç dehaya istemeyerek de olsa hayranlık duyduğunu söylemeden edemiyor.</span></span></p>

    <p class="calibre13"><span class="font"><span class="calibre1">O zafer anında Kanca’nın kendisi hakkındaki duyguları nelerdi acaba? Hızlı hızlı soluyarak palalarındaki kanları silen köpekleri de bunu merak ediyorlardı. Kaptanın kancasına uzak olan bir yerde toplanmışlar, çekine çekine meraklı gözlerle bu olağanüstü adama bakıyorlardı. Kaptanın yüreğinde sevinç olmalıydı, ama yüzü bunu yansıtmıyordu. Her zamanki karanlık ve gizemli haliyle, adamlarından ruhça soyutlanmış gibi, uzakta duruyordu.</span></span></p>

    <p class="calibre13"><span class="font"><span class="calibre1">Kanca’nın asıl geliş nedeni kızılderilileri yok etmek olmadığı için, o gece yapılacak işleri henüz bitmemişti. Kızılderililer, onun gözünde bala ulaşabilmesi için dumanla kaçırması gereken arılardan başka bir şey değildi. Onun istediği Pan’dı; Pan, Wendy ve onların takımı, ama en çok Pan.</span></span></p>

    <p class="calibre13"><span class="font"><span class="calibre1">Peter o kadar küçük bir çocuktu ki, insan bu adamın ona duyduğu nefret karşısında şaşkınlığa kapılıyor. Tamam, Peter Kanca’nın kolunu timsaha atmıştı; ama bu olay ve bu olayın sonucunda timsahın inatçılığı yüzünden kaptanın güvensiz bir hayata sürüklenmesi bile, bu kadar acımasız ve ölümcül bir intikam hırsını açıklamaya yetmiyor, tşin gerçeği, Peter’da korsanı çıldırtan bir şey olmasıydı. Bu, Peter’in cesareti, büyüleyici görünüşü, şu ya da bu değildi. Neyse, bunun ne olduğunu çok iyi bildiğimize ve söylememiz gerektiğine göre, lafı dolandırmayalım: Bu, Peter’in kendini beğenmişliğiydi.</span></span></p>

    <p class="calibre13"><span class="font"><span class="calibre1">Bu durum Kanca’nın sinirlerini yıpratmıştı. Sinirden demir pençesi seğiriyor, geceleri bir sinek dadanmış gibi rahatsız oluyordu. Peter yaşadıkça işkence çeken adam, kafesine giren serçeyi tutamayan bir aslan gibi hissediyordu kendini.</span></span></p>

    <p class="calibre13"><span class="font"><span class="calibre1">Şimdi bütün mesele ağaçlardan aşağıya nasıl inileceği, yani adamlarını nasıl indireceğiydi. Adamlarına hırsla göz gezdirerek, en zayıf olanlarını araştırdı. Kaptanın onları sırıkla aşağıya itmekten çekinmeyeceğini bilen tayfalar, sıkıntıyla kıvrandılar.</span></span></p>

    <p class="calibre13"><span class="font"><span class="calibre1">Bu arada çocuklar ne durumdaydı acaba? İlk kılıç şakırtıları duyulduğunda, ağızları açık, kolları yalvarırcasına Peter’e uzanmış bir halde heykel gibi taş kesildiklerini görmüştük. Tekrar onlara döndüğümüzde ise, ağızlarının kapanmış ve kollarının yana düşmüş olduğunu görüyoruz. Yukarıdaki curcuna başladığı gibi aniden bitmiş, şiddetli bir <span class="calibre6">rüzgar</span> gibi geçip gitmiştir; ama çocuklar bu geçiş sırasında yazgılarının belirlendiğini bilmektedirler.</span></span></p>

    <p class="calibre13"><span class="font"><span class="calibre1">Acaba hangi taraf kazanmıştı?</span></span></p>

    <p class="calibre13"><span class="font"><span class="calibre1">Ağaç kovuklarının başında can kulağıyla aşağıyı dinleyen korsanlar, bütün çocukların sorduğu bu soruyu ve ne yazık ki, Peter’in yanıtını da duydular.</span></span></p>

    <p class="calibre13"><span class="font"><span class="calibre1">‘Eğer kızılderililer kazanmışsa,’ diyordu Peter, ‘tamtam çalarlar. Bu onların zafer işaretidir.’</span></span></p>

    <p class="calibre13"><span class="font"><span class="calibre1">Tamtamı ele geçirmiş olan Smee, o sırada tamtamın üzerinde oturmaktaydı. ‘Bir daha tamtam sesi duyamayacaksınız,’ diye mırıldandı. Sessizliğin bozulmaması emredilmiş olduğu için, işitilemeyecek kadar alçak bir sesle konuşmuştu elbette. Bu yüzden, Kanca tamtamı çalmasını işaret edince pek şaşırdı; ama yavaş yavaş bu emirdeki müthiş hınzırlığı kavradı. Bu basit adam, Kanca’ya hiç bu kadar hayranlık duymamıştı herhalde.</span></span></p>

    <p class="calibre13"><span class="font"><span class="calibre1">Tamtama iki kez vuran Smee, daha sonra durup sevinçle dinledi.</span></span></p>

    <p class="calibre13"><span class="font"><span class="calibre1">Zalim adamlar, Peter’in Tamtam! Kızılderililer kazanmış!’ diye bağırdığını duydular.</span></span></p>

    <p class="calibre13"><span class="font"><span class="calibre1">Ölüme <span class="calibre6">mahkum</span> çocuklar ise, yukarıdaki katı yüreklilere müzik gibi gelen sevinç çığlıklarıyla yanıt verdiler ve neredeyse aynı anda Peter’a tekrar veda ettiler. Bu durum korsanları şaşırttı şaşırtmasına, ama düşmanın ağaçlardan yukarıya çıkmak üzere olmasının verdiği sevinç, diğer duyguların hepsini sildi. Birbirine sırıtarak, keyifle ellerini ovuşturdular. Kanca hızla ve sessizce emirlerini verdi: Her ağacın başında bir adam dikilecek, diğerleri de onlardan iki metre uzakta yan yana dizilecekti.</span></span></p>
  </div>
</body>
</html>
