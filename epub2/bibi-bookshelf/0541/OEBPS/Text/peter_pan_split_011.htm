<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Text/plchdr.htm" rel="plchdr" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font"><span class="calibre1"><br class="calibre12" id="calibre_pb_10" /></span></span></p>

    <p class="calibre13"><span class="calibre1"><span class="calibre6"> </span></span></p>

    <h3 class="calibre22"><a class="pcalibre1 pcalibre" id="_Toc405120446"></a><a class="pcalibre1 pcalibre" id="bookmark7"></a><span><span class="font3"><span class="calibre23">Küçük Ev</span></span></span></h3>

    <p class="calibre13"><span class="font"><span class="calibre1">Diğer çocuklar silahlarımış olarak ağaçlarından fırladıklarında, aptal Dütdüt Wendy’nin tepesinde bir kahraman gibi dikiliyordu.</span></span></p>

    <p class="calibre13"><span class="font"><span class="calibre1">‘Çok geç kaldınız,’ diye bağırdı kurumlu kurumlu, ‘Wendy’yi ben vurdum. Peter beni çok beğenecek.’</span></span></p>

    <p class="calibre13"><span class="font"><span class="calibre1">Tepeden ‘Aptal eşek!’ diye bağıran Çıngırdak, sonra da ok gibi fırlayıp saklandı. Diğerleri onu işitmediler. Hepsi Wendy’nin başına toplanmıştı. O sırada ormanın üstüne korkunç bir sessizlik çöktü. Eğer Wendy’nin kalbi çarpsaydı, hepsi işitecekti.</span></span></p>

    <p class="calibre13"><span class="font"><span class="calibre1">İlk konuşan Tüysıklet oldu. ‘Bu kuş değil,’ dedi endişeli bir sesle. ‘Sanırım bir hanım olmalı.’</span></span></p>

    <p class="calibre13"><span class="font"><span class="calibre1">‘Bir hanım mı?’ diyen Dütdüt’e bir titreme geldi.</span></span></p>

    <p class="calibre13"><span class="font"><span class="calibre1">‘Ve biz onu öldürdük.’ Küçükbey’in sesi boğuk çıkmıştı.</span></span></p>

    <p class="calibre13"><span class="font"><span class="calibre1">Hepsi bir hamlede kasketlerini çıkarıp attılar.</span></span></p>

    <p class="calibre13"><span class="font"><span class="calibre1">‘Şimdi anlıyorum,’ dedi Kıvırcık, ‘Peter onu bize getiriyordu.’ Üzüntüyle kendini yere attı.</span></span></p>

    <p class="calibre13"><span class="font"><span class="calibre1">‘Sonunda bize bakacak bir hanım geldi ve sen onu öldürdün,’ dedi ikizlerden biri.</span></span></p>

    <p class="calibre13"><span class="font"><span class="calibre1">Çocuklar arkadaşları için üzülmüşlerdi, ama kendileri için daha çok üzülüyorlardı. Dütdüt onlara yaklaşmak üzere adım attığında, ona arkalarını döndüler.</span></span></p>

    <p class="calibre13"><span class="font"><span class="calibre1">Dütdüt’ün yüzü bembeyazdı; ne var ki, daha önce hiç görülmeyen bir gurur vardı o yüzde.</span></span></p>

    <p class="calibre13"><span class="font"><span class="calibre1">Derin düşünceler içinde, ‘Ben yaptım,’ dedi. ‘Düşlerime bir hanım girdiğinde, “Güzel anneciğim, güzel anneciğim” derdim. Ama sonunda gerçekten geldiği zaman, onu vurdum.’</span></span></p>

    <p class="calibre13"><span class="font"><span class="calibre1">Yavaşça uzaklaştı.</span></span></p>

    <p class="calibre13"><span class="font"><span class="calibre1">Çocuklar acıyarak, ‘Gitme,’ diye seslendiler.</span></span></p>

    <p class="calibre13"><span class="font"><span class="calibre1">‘Gitmeliyim. Peter’dan öyle korkuyorum ki.’ Dütdüt, yanıt verirken titriyordu.</span></span></p>

    <p class="calibre13"><span class="font"><span class="calibre1">İşte bu trajik anda, hepsinin yüreğini ağzına getiren bir ses duydular. Peter’in ötüşüydü bu.</span></span></p>

    <p class="calibre13"><span class="font"><span class="calibre1">‘Peter!’ diye bağırdılar; çünkü Peter dönüşünü her zaman bu şekilde haber verirdi.</span></span></p>

    <p class="calibre13"><span class="font"><span class="calibre1">‘Wendy’yi saklayalım,’ diye fısıldayıp, aceleyle kızın etrafını sardılar. Ama Dütdüt uzakta durdu.</span></span></p>

    <p class="calibre13"><span class="font"><span class="calibre1">Yine o çın çın çınlayan ötüş duyuldu ve önlerinde yere inen Peter, ‘Selam çocuklar!’ diye bağırdı. Oğlanlar robot gibi selam verdiler, sonra yine sus pus oldular.</span></span></p>

    <p class="calibre13"><span class="font"><span class="calibre1">Peter kaşlarını çattı.</span></span></p>

    <p class="calibre13"><span class="font"><span class="calibre1">‘Döndüm,’ dedi öfkeyle, ‘niye sevinmiyorsunuz?’</span></span></p>

    <p class="calibre13"><span class="font"><span class="calibre1">Oğlanlar ağızlarını açtılar, ama sevinç çığlığı çıkmadı ağızlarından. Muhteşem haberi verme telaşında olan Peter, bunu gözden kaçırmıştı.</span></span></p>

    <p class="calibre13"><span class="font"><span class="calibre1">‘Harika bir haberim var,’ diye bağırdı, ‘sonunda size bir anne getirdim.’</span></span></p>

    <p class="calibre13"><span class="font"><span class="calibre1">Hâlâ ses yoktu, sadece Dütdüt’ün diz çökerken çıkardığı hafif bir ses duyuldu.</span></span></p>

    <p class="calibre13"><span class="font"><span class="calibre1">Peter huzursuz olmuştu. ‘Onu görmediniz mi?’ diye sordu. ‘Bu tarafa doğru uçuyordu.’</span></span></p>

    <p class="calibre13"><span class="font"><span class="calibre1">‘Ah, ah!’ diye inledi bir ses; başka bir ses de, ‘Ah, ne kederli bir gün!’ dedi.</span></span></p>

    <p class="calibre13"><span class="font"><span class="calibre1">Dütdüt ayağa kalktı. ‘Peter’ dedi sakin sakin, ‘onu sana göstereceğim.’ Diğerleri hâlâ Wendy’yi gizlemeye çalışıyordu. ‘İkizler, geri çekilin de Peter görsün.’</span></span></p>

    <p class="calibre13"><span class="font"><span class="calibre1">Böylece hepsi geri çekildiler, Peter da gördü. Kısa bir süre baktıktan sonra, ne yapacağını bilemedi.</span></span></p>

    <p class="calibre13"><span class="font"><span class="calibre1">‘Ölmüş,’ dedi sıkıntıyla. ‘Herhalde ölmüş olmaktan korkuyordun’</span></span></p>

    <p class="calibre13"><span class="font"><span class="calibre1">Wendy’nin görüş alanından çıkıncaya dek komik bir şekilde hoplamayı ve bir daha oralardan geçmemeyi düşündü. Eğer bunu yapmış olsaydı, hepsi sevine sevine peşinden gelecekti.</span></span></p>

    <p class="calibre13"><span class="font"><span class="calibre1">Ama ok vardı. Peter oku Wendy’nin göğsünden çıkarıp çetesine döndü.</span></span></p>

    <p class="calibre13"><span class="font"><span class="calibre1">‘Bu kimin oku?’ dedi ters ters.</span></span></p>

    <p class="calibre13"><span class="font"><span class="calibre1">‘Benim, Peter.’ Dütdüt diz çökmüştü.</span></span></p>

    <p class="calibre13"><span class="font"><span class="calibre1">‘Ah, alçak el!’ diyen Peter, oku kaldırıp hançer gibi kullanmaya hazırlandı.</span></span></p>

    <p class="calibre13"><span class="font"><span class="calibre1">Dütdüt kaçmadı. Göğsünü açarak, ‘Vur Peter,’ dedi, ‘korkma, vur.’</span></span></p>

    <p class="calibre13"><span class="font"><span class="calibre1">Peter iki kere oku kaldırdı, ama ikisinde de eli aşağıya düştü. Korkuyla, ‘Vuramıyorum, elimi durduran bir şey var,’ dedi.</span></span></p>

    <p class="calibre13"><span class="font"><span class="calibre1">Küçükbey ’den başka herkes hayretle ona baktı. Küçükbey ise, iyi ki Wendy’ye bakmaktaydı.</span></span></p>

    <p class="calibre13"><span class="font"><span class="calibre1">‘O yapıyor,’ diye haykırdı. ‘Wendy hanım; bakın, onun kolu.’</span></span></p>

    <p class="calibre13"><span class="font"><span class="calibre1">İnanılacak gibi değil ama Wendy kolunu kaldırmıştı. Küçükbey, kızın üzerine eğilip saygıyla dinledi. ‘Sanırım, “Zavallı Dütdüt” diyor,’ diye fısıldadı.</span></span></p>

    <p class="calibre13"><span class="font"><span class="calibre1">Peter, kısa ve öz bir biçimde, ‘Yaşıyor,’ dedi.</span></span></p>

    <p class="calibre13"><span class="font"><span class="calibre1">Tüysıklet ise hemen bağırdı: ‘Wendy hanım yaşıyor.’</span></span></p>

    <p class="calibre13"><span class="font"><span class="calibre1">Sonra Peter kızın yanına diz çöktü ve kendi düğmesini buldu. Hatırlarsanız, Wendy bu düğmeyi boynundaki zincire geçirmişti.</span></span></p>

    <p class="calibre13"><span class="font"><span class="calibre1">‘Bakın,’ dedi Peter, ‘ ok buna çarpmış. Ona verdiğim öpücük bu. Öpücük Wendy’nin hayatını kurtarmış.’</span></span></p>

    <p class="calibre13"><span class="font"><span class="calibre1">Tüysıklet hemen araya girdi: ‘Öpücükleri hatırlarım ben, bir bakayım. <span class="calibre6">Evet, bu bir öpücük.’</span></span></span></p>

    <p class="calibre13"><span class="font"><span class="calibre1">Peter onu işitmedi. O sırada çabucak iyileşmesi için Wendy’ye yalvarıyordu; iyileşirse denizkızlarını gösterecekti ona. Hâlâ baygın olan Wendy henüz yanıt veremezdi elbette; ama tepeden bir hıçkırık sesi geldi.</span></span></p>

    <p class="calibre13"><span class="font"><span class="calibre1">‘Çıngırdak’ı duydunuz mu?’ dedi Kıvırcık. ‘Wendy yaşıyor diye ağlıyor.’</span></span></p>

    <p class="calibre13"><span class="font"><span class="calibre1">Daha sonra Peter’a Çıngırdak’ın yaptığı kötülüğü anlatmak zorunda kaldılar. Peter’in bu kadar sert baktığını hiç görmemişlerdi.</span></span></p>

    <p class="calibre13"><span class="font"><span class="calibre1">‘Beni dinle Çıngırdak,’ diye haykırdı Peter, ‘artık arkadaşın değilim. Bir daha yanıma yaklaşma!’</span></span></p>

    <p class="calibre13"><span class="font"><span class="calibre1">Çıngırdak Peter’in omzuna konup yalvardı, ama Peter periye kulak asmadı. Ne var ki, Wendy yine elini kaldırınca, şöyle söyleyecek kadar yumuşadı: ‘Eh, sonsuza kadar değil de, bir hafta olsun.’</span></span></p>

    <p class="calibre13"><span class="font"><span class="calibre1">Wendy kolunu kaldırdı diye Çıngırdak’ın ona minnettar kaldığını mı sandınız? Elbette hayır; üstelik Wendy’yi çimdiklemeyi hiç bu kadar çok istememişti. Periler hakikaten gariptir ve sık sık onları en iyi anlayan kişi olan Peter’in sillesini yerler.</span></span></p>

    <p class="calibre13"><span class="font"><span class="calibre1">Ama o sırada sağlık açısından hassas bir durumda olan Wendy’yi ne yapmalı?</span></span></p>

    <p class="calibre13"><span class="font"><span class="calibre1">‘<span class="calibre6">Haydi</span> onu eve indirelim,’ diye öneride bulundu Kıvırcık. ‘Evet,’ dedi Tüysıklet, ‘hanımlara böyle yapılır.’</span></span></p>

    <p class="calibre13"><span class="font"><span class="calibre1">‘Hayır, hayır,’ dedi Peter, ‘ona dokunmamaksınız. Bu yeterince saygılı bir hareket olmaz.’</span></span></p>

    <p class="calibre13"><span class="font"><span class="calibre1">‘Ben de böyle düşünüyordum,’ dedi Tüysıklet.</span></span></p>

    <p class="calibre13"><span class="font"><span class="calibre1">‘Ama orada yatarsa, ölür,’ dedi Dütdüt.</span></span></p>

    <p class="calibre13"><span class="font"><span class="calibre1">Tüysıklet de ona katıldı: ‘Evet ölür, ama başka çare yok ki!’</span></span></p>

    <p class="calibre13"><span class="font"><span class="calibre1">Peter haykırdı: ‘Evet, var! Gelin Wendy’nin çevresine bir ev yapalım.’</span></span></p>

    <p class="calibre13"><span class="font"><span class="calibre1">Hepsi sevinmişti. Peter onlara buyurdu: ‘Çabuk, hepiniz elimizdeki en iyi malzemeleri getirin. Bizim evi boşaltın. Çabuk olun.’</span></span></p>

    <p class="calibre13"><span class="font"><span class="calibre1">Bir anda, düğünden bir gece önce başını kaşıyacak vakit bulamayan terziler gibi yoğun bir çalışma içine girmişlerdi. Yatak için aşağıya, yakacak için yukarıya, bir oraya bir buraya koşturuyorlardı. Onlar bu işlerle uğraşırken, John’la Michael çıkıp gelmesinler mi? Ayakta uyuyarak yerde sürükleniyor, duruyor, uyanıyor, bir adım daha atıyor ve yine uyuyorlardı.</span></span></p>

    <p class="calibre13"><span class="font"><span class="calibre1">Michael, ‘John, John, uyan. Nana nerede John, annem nerede?’ diye bağırdı. John da gözlerini ovuşturup mırıldandı: ‘Doğru, uçtuk biz.’</span></span></p>

    <p class="calibre13"><span class="font"><span class="calibre1">Peter’ı bulunca çok rahatladıklarından emin olabilirsiniz.</span></span></p>

    <p class="calibre13"><span class="font"><span class="calibre1">‘Merhaba Peter.’</span></span></p>

    <p class="calibre13"><span class="font"><span class="calibre1">Peter onları çoktan unutmuş olmasına karşın, dostça, ‘Merhaba,’ diye yanıt verdi. Wendy için ne büyüklükte bir ev gerektiğini hesaplamak için, kızı adımlayarak ölçmekle meşguldü o sırada. Elbette masa ve iskemleler için de yer ayırmak niyetindeydi. Onu seyreden John ve Michael, ‘Wendy uyuyor mu?’ diye sordular.</span></span></p>

    <p class="calibre13"><span class="font"><span class="calibre1">‘Evet.’</span></span></p>

    <p class="calibre13"><span class="font"><span class="calibre1">‘John, haydi Wendy’yi uyandıralım da bize akşam yemeği hazırlasın,’ dedi Michael. O bunları söylerken, diğer çocuklardan bazıları evin yapımında kullanılacak dalları taşıyarak koşturuyorlardı. John bağırdı: ‘Şunlara bak!’</span></span></p>

    <p class="calibre13"><span class="font"><span class="calibre1">‘Kıvırcık,’ dedi Peter, en otoriter sesiyle, ‘evin yapımında bu çocukları da çalıştır.’</span></span></p>

    <p class="calibre13"><span class="font"><span class="calibre1">‘Başüstüne efendim.’</span></span></p>

    <p class="calibre13"><span class="font"><span class="calibre1">‘Ev yapmak mı?’ diye hayretle haykırdı John.</span></span></p>

    <p class="calibre13"><span class="font"><span class="calibre1">‘Wendy için,’ dedi Kıvırcık.</span></span></p>

    <p class="calibre13"><span class="font"><span class="calibre1">‘Wendy için mi?’ John şaşırmıştı. ‘Niye? O sadece bir kız.’</span></span></p>

    <p class="calibre13"><span class="font"><span class="calibre1">‘Ona hizmetkârlık etmemizin nedeni de bu,’ diye açıkladı Kıvırcık.</span></span></p>

    <p class="calibre13"><span class="font"><span class="calibre1">‘Siz Wendy’nin hizmetkârları mısınız?’</span></span></p>

    <p class="calibre13"><span class="font"><span class="calibre1">‘Evet,’ dedi Peter, ‘siz de öyle. Haydi, çocuklarla gidin artık.’</span></span></p>

    <p class="calibre13"><span class="font"><span class="calibre1">Şaşkın kardeşler dalları kesip yontmak ve taşımak üzere sürüklenerek götürüldüler. Peter, ‘Önce iskemleler ve şömine siperi,’ diye buyurdu. ‘Sonra da bunların çevresine evi yaparız.’</span></span></p>

    <p class="calibre13"><span class="font"><span class="calibre1">‘Evet,’ dedi Tüysıklet, ‘bir ev böyle yapılır; hepsini hatırlıyorum.’</span></span></p>

    <p class="calibre13"><span class="font"><span class="calibre1">Peter her şeyi düşünmüştü. ‘Tüysıklet, bir doktor getir,’ diye buyurdu.</span></span></p>

    <p class="calibre13"><span class="font"><span class="calibre1">Tüysıklet hemen, ‘Başüstüne,’ deyip, başını kaşıyarak, gözden kayboldu. Peter’a itaat edilmesi gerektiğini biliyordu. Biraz sonra John’un şapkasını giymiş olarak, ağırbaşlı bir görünüşle geri döndü.</span></span></p>

    <p class="calibre13"><span class="font"><span class="calibre1">Peter ona yaklaşıp, ‘Doktor musunuz efendim?’ dedi.</span></span></p>

    <p class="calibre13"><span class="font"><span class="calibre1">Bu tür zamanlarda onunla diğer çocuklar arasındaki fark, çocukların bunun bir oyun olduğunu bilmesi, Peter için ise oyunla gerçeğin kesinlikle aynı şey olmasıydı. Bu durum bazen, özellikle yemek yer gibi yapmaları gerektiğinde, çocukları rahatsız ederdi.</span></span></p>

    <p class="calibre13"><span class="font"><span class="calibre1">Oyunu bozacak olurlarsa, Peter parmaklarına vururdu.</span></span></p>

    <p class="calibre13"><span class="font"><span class="calibre1">Parmakları yarılmış olan Tüysıklet, ‘Evet, oğlum,’ diye endişeyle yanıt verdi.</span></span></p>

    <p class="calibre13"><span class="font"><span class="calibre1">Peter açıklamada bulundu: ‘Lütfen efendim, bir hanım hasta yatıyor.’</span></span></p>

    <p class="calibre13"><span class="font"><span class="calibre1">Wendy ayaklarının dibinde yatıyordu, ama Tüysıklet onu görmemiş gibi yaptı.</span></span></p>

    <p class="calibre13"><span class="font"><span class="calibre1">‘Vah, vah, vah, nerede yatıyor?’</span></span></p>

    <p class="calibre13"><span class="font"><span class="calibre1">‘Şuradaki açıklıkta.’</span></span></p>

    <p class="calibre13"><span class="font"><span class="calibre1">‘Ağzına cam bir alet koyacağım,’ diyen Tüysıklet aleti koyarmış gibi yaparken, Peter bekledi. Cam aletin çıkarılması sırasında endişeli bir an yaşandı.</span></span></p>

    <p class="calibre13"><span class="font"><span class="calibre1">‘Nasıl?’ diye sordu Peter.</span></span></p>

    <p class="calibre13"><span class="font"><span class="calibre1">‘İyi, iyi. Bu alet onu iyileştirdi,’ dedi Tüysıklet.</span></span></p>

    <p class="calibre13"><span class="font"><span class="calibre1">Peter haykırdı: ‘Çok sevindim!’</span></span></p>

    <p class="calibre13"><span class="font"><span class="calibre1">‘Akşama tekrar uğrarım. Emzikli bardaktan et suyu içirin ona,’ diyen Tüysıklet, şapkayı John’a geri verdikten sonra, uzun uzun soluklandı. Bir zorluktan kurtulunca hep böyle yapardı.</span></span></p>

    <p class="calibre13"><span class="font"><span class="calibre1">Bu arada orman balta sesleriyle dolmuştu; sıcak bir yuva için gereken her şey Wendy’nin ayakları dibinde yatmaktaydı.</span></span></p>

    <p class="calibre13"><span class="font"><span class="calibre1">‘En sevdiği ev tipini bilseydik keşke,’ dedi biri.</span></span></p>

    <p class="calibre13"><span class="font"><span class="calibre1">‘Peter,’ diye bağırdı bir başkası, ‘uykusunda kımıldıyor.’</span></span></p>

    <p class="calibre13"><span class="font"><span class="calibre1">‘Ağzı açılıyor!’ diye haykırdı üçüncü bir çocuk. Kızın ağzının içine saygıyla bakıyordu. ‘Ah, ne hoş!’</span></span></p>

    <p class="calibre13"><span class="font"><span class="calibre1">‘Herhalde uykusunda şarkı söyleyecek,’ dedi Peter. ‘Wendy, nasıl bir ev istediğini şarkıyla anlat.’</span></span></p>

    <p class="calibre13"><span class="font"><span class="calibre1">Gözlerini açmadan, hemen şarkı söylemeye başladı Wendy:</span></span></p>

    <p class="calibre13"><span class="font"><span class="calibre1">‘Güzel bir evim olsun isterim,</span></span></p>

    <p class="calibre13"><span class="calibre6"><span class="font"><span class="calibre1">Evlerin en küçüğü.</span></span></span></p>

    <p class="calibre13"><span class="font"><span class="calibre1">Duvarları kırmızı,</span></span></p>

    <p class="calibre13"><span class="font"><span class="calibre1">Damı yosun yeşili.’</span></span></p>

    <p class="calibre13"><span class="font"><span class="calibre1">Bunu duyan çocuklar sevinçle cıvıldadılar, çünkü getirdikleri dallar büyük bir şans eseri olarak yapışkan kırmızı özsuyla,</span></span> <span class="font"><span class="calibre1">zemin de halı gibi yosunla kaplıydı. Evi çabucak dikerken, kendileri de şarkı söylemeye başladılar:</span></span></p>

    <p class="calibre13"><span class="font"><span class="calibre1">‘Küçük duvarların üstünü çatıyla kapattık,</span></span></p>

    <p class="calibre13"><span class="font"><span class="calibre1">Güzel de bir kapı yaptık,</span></span></p>

    <p class="calibre13"><span class="font"><span class="calibre1">Başka ne istersin söyle bize <span class="calibre6">Yapalım</span> hemen Wendy anne.’</span></span></p>

    <p class="calibre13"><span class="font"><span class="calibre1">Wendy bunu epeyce açgözlü bir şekilde yanıtladı:</span></span></p>

    <p class="calibre13"><span class="font"><span class="calibre1">‘Ah, bundan sonra gerçekten bence Olsun şirin pencereler çepeçevre,</span></span></p>

    <p class="calibre13"><span class="font"><span class="calibre1">İçeriye güller uzansın,</span></span></p>

    <p class="calibre13"><span class="font"><span class="calibre1">Bebekler cıvıldasın.’</span></span></p>

    <p class="calibre13"><span class="font"><span class="calibre1">Çocuklar bir yumruk savuruşta pencereleri açtılar. Kocaman sarı yapraklar da güneşlik oldu. Ama ya güller?</span></span></p>

    <p class="calibre13"><span class="font"><span class="calibre1">‘Güller!’ diye bağırdı Peter sertçe.</span></span></p>

    <p class="calibre13"><span class="font"><span class="calibre1">Çabucak, duvarlara en güzel güllerin tırmandığını düşlediler. Ya bebekler?</span></span></p>

    <p class="calibre13"><span class="font"><span class="calibre1">Peter’in bebek istemesini önlemek için, çocuklar alelacele yine şarkı söylemeye başladılar:</span></span></p>

    <p class="calibre13"><span class="font"><span class="calibre1">‘Güller yarattık dışarıda,</span></span></p>

    <p class="calibre13"><span class="font"><span class="calibre1">Bebekler ise durur kapıda,</span></span></p>

    <p class="calibre13"><span class="font"><span class="calibre1">Kendimizi yaratamayız,</span></span></p>

    <p class="calibre13"><span class="font"><span class="calibre1">Çünkü daha önce yaratılmışız.’</span></span></p>

    <p class="calibre13"><span class="font"><span class="calibre1">Bunun iyi bir fikir olduğunu gören Peter, yine kendi fikriymiş gibi davrandı. Ev çok güzel olmuştu. Wendy içeride çok rahattı kuşkusuz, ne var ki artık onu gör emiyorlardı. Peter bir aşağı bir yukarı yürüyerek, son rötuşlar hakkında buyruklar veriyor, kartal gözlerinden hiçbir şey kaçmıyordu. Tam ev bitmiş gibi gözükürken, ‘Kapı tokmağı yok,’ dedi.</span></span></p>

    <p class="calibre13"><span class="font"><span class="calibre1">Çocuklar utanmışlardı. Dütdüt ayakkabısının tabanını verdi, bu da mükemmel bir kapı tokmağı oldu. Şimdi tamamen bitti, diye düşünüyorlardı.</span></span></p>

    <p class="calibre13"><span class="font"><span class="calibre1">Hiç de değil. ‘Baca yok,’ dedi Peter, ‘bir bacası olmalı.’</span></span></p>

    <p class="calibre13"><span class="font"><span class="calibre1">John da önemle belirtti: ‘Kesinlikle bir baca gerekir.’</span></span></p>

    <p class="calibre13"><span class="font"><span class="calibre1">Bu, Peter’a fikir vermişti. John’un başındaki şapkayı kaptı, dibini çıkardı ve şapkayı evin damına koydu. Küçük ev böyle harika bir bacası olduğu için o kadar sevindi ki, sanki teşekkür eder gibi, şapkadan hemen duman çıkmaya başladı.</span></span></p>

    <p class="calibre13"><span class="font"><span class="calibre1">Şimdi gerçekten eksiksiz olarak bitmişti ev. Geriye sadece kapıyı vurmak kalmıştı.</span></span></p>

    <p class="calibre13"><span class="font"><span class="calibre1">‘Hepinizin kılık kıyafeti düzgün olsun,’ diye uyardı Peter çocukları. ‘İlk izlenim son derece önemlidir.’</span></span></p>

    <p class="calibre13"><span class="font"><span class="calibre1">Kimsenin ilk izlenimin ne olduğunu sormayışına memnun oldu; hepsi kılıklarını düzeltmekle meşguldü.</span></span></p>

    <p class="calibre13"><span class="font"><span class="calibre1">Peter kibarca kapının tokmağını vurdu. O anda orman da çocuklar kadar sessizdi. Bir daldan onları seyreden ve onlarla açıkça alay eden Çıngırdak’ın gülüşü dışında tek bir ses duyulmuyordu.</span></span></p>

    <p class="calibre13"><span class="font"><span class="calibre1">Çocuklar kapıyı açan olacak mı, diye merak ediyorlardı. Eğer bir hanım açarsa, bu nasıl bir hanım olacaktı?</span></span></p>

    <p class="calibre13"><span class="font"><span class="calibre1">Kapı açıldı ve dışarıya bir hanım çıktı. Bu Wendy idi. Oğlanların hepsi şapkalarını çıkardılar. Tam düşündükleri gibi, Wendy adamakıllı şaşırmış görünüyordu.</span></span></p>

    <p class="calibre13"><span class="font"><span class="calibre1">‘Neredeyim ben?’ dedi.</span></span></p>

    <p class="calibre13"><span class="font"><span class="calibre1">İlk konuşan Tüysıklet oldu elbette. Çabucak, ‘<span class="calibre6">Wendy hanım</span>,</span></span> <span class="font"><span class="calibre1">bu evi sizin için yaptık,’ deyiverdi.</span></span></p>

    <p class="calibre13"><span class="font"><span class="calibre1">‘Ah, beğendiğinizi söyleyin, ne olur!’ diye bağırdı Küçükbey. ‘Çok hoş, şipşirin bir ev,’ dedi Wendy. Çocuklar da aynen bu sözleri söyleyeceğini ummuşlardı.</span></span></p>

    <p class="calibre13"><span class="font"><span class="calibre1">İkizler haykırdı: ‘Biz de sizin çocuklarınızız.’</span></span></p>

    <p class="calibre13"><span class="font"><span class="calibre1">Sonra hepsi diz çöküp, kollarını uzatarak bağırdılar: ‘Oh Wendy hanım, bizim annemiz olun.’</span></span></p>

    <p class="calibre13"><span class="font"><span class="calibre1">Wendy ışıltılar saçarak, ‘Olsam mı acaba?’ dedi. ‘Bu elbette son derece büyüleyici bir şey, ama görüyorsunuz ki ben sadece küçük bir kızım. Gerçek deneyimim yok.’</span></span></p>

    <p class="calibre13"><span class="font"><span class="calibre1">Aslında bu konu hakkında çok az şey bilmesine karşın, oradaki en bilgili kişi kendisiymiş gibi, ‘Fark etmez,’ dedi Peter, ‘bize gereken, tatlı, anaç bir insan sadece.’</span></span></p>

    <p class="calibre13"><span class="font"><span class="calibre1">‘Aman Tanrım!’ dedi Wendy, ‘Ben de aynen böyle hissediyorum kendimi.’</span></span></p>

    <p class="calibre13"><span class="font"><span class="calibre1">‘Öylesin, öylesin,’ diye bağırdı hepsi, ‘hemen anlamıştık zaten.’</span></span></p>

    <p class="calibre13"><span class="font"><span class="calibre1">‘Pekâlâ, elimden geleni yapacağım ben de. Sizi gidi yaramaz çocuklar, hemen içeriye girin; eminim ayaklarınız ıslanmıştır. Sizi yatırmadan önce, ancak Külkedisi masalını bitirecek kadar zamanım var.’</span></span></p>

    <p class="calibre13"><span class="font"><span class="calibre1">Çocuklar içeriye girdiler. Nasıl olup da sığışabildiler bilmem <span class="calibre6">ama,</span> Düşler Ülkesi’nde iyice sıkışmanız mümkündür. Çocukların Wendy ile birlikte geçirdikleri mutlu gecelerin ilkiydi bu. Az sonra, Wendy ağaçların dibindeki evin kocaman yatağında onları besledi, ama kendisi o gece küçük evde uyudu. Peter ise kılıcını çekip dışarıda nöbet tuttu; çünkü uzaktan içki içip eğlenen korsanların sesleri geliyor ve aç kurtlar sinsice çevrede dolaşıyorlardı. Perdelerinin arasından parlak bir ışık gözüken, bacasından güzel güzel duman tüten, kapısında Peter’in nöbet beklediği küçük ev, karanlıkta sıcacık ve güvenli görünüyordu. Bir süre sonra Peter uyuyakalınca, bir eğlenceden çıkmış, sallana sallana evlerine dönmekte olan birtakım periler, çocuğun tepesine tırmanmak zorunda kaldılar. Diğer çocuklardan biri geceleyin peri yolunu tıkasa bir şeytanlık yaparlardı, ama Peter’in burnunu sıkmakla yetinip yollarına devam ettiler.</span></span></p>

    <p class="calibre26"><span class="font"><span class="calibre1"><!--[if !vml]--><img alt="" class="calibre30" src="../Images/image013.jpg" /></span></span></p>
  </div>
</body>
</html>
