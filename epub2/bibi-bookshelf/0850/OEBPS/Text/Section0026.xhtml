<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">SÖZLÜK</h2>

  <p><b>Alem-i misal(Arapça):</b> , Saf imgeler dünyası; mistik Müslümanı Tanrı tefekkürüne götüren ilk imgeler, örnekler dünyası.</p>

  <p><b>Alim, çoğ. ulema (Arapça)</b>: Müslüman din adamları, ruhban sınıfı.</p>

  <p><b>Apatheia (Yunanca):</b> Ulaşılmazlık, sukunet ve zarar verilemezlik. Yunan filozoflarının Tanrı'ya atfettikleri karakteristik özellikler olarak, Hristiyanların acı ve değişimden beri olan Tanrı kavramının özü olmuştur</p>

  <p><b>Apofotik (Yunanca):</b> Sessizlik. Yunanlı Hristiyanlar, Tanrı'nın ulaşılmazlık ve gizemini anlatmak için her türlü teolojinin sessizlik ve paradoks öğesi içermesi gerektiği sonucuna varmışlardır.</p>

  <p><b>Aşkenazim (İbranice "Almanya" sözcüğünden bozma):</b> Almanya ve doğu ve batı Avrupa Yahudileri.</p>

  <p><b>Atman (Hintçe):</b> Brahman'ın her bireyin kendisinde yaşadığı kutsal gücü.</p>

  <p><b>Avatar:</b> Hindu mitolojisinde bir tanrının insan biçimiyle dünyaya inmesi. Genellikle kişiliğinde kutsallığa vücud veren veya onda kutsallığın dirildiğine inanılan kişi için kullanılır.</p>

  <p><b>Ayet, (çoğul. ayât, Arapça):</b> İşaret, belirti. Kuran'da surelerden oluşan bölüm; Tanrı'nın kendisini Kuran cümlelerinde anlatması.</p>

  <p><b>Batın (Arapça):</b> Kuran'ın içsel anlamı. 'Batıni', Kuran'ın esoterik, mistik anlamına bağlanan kişi.</p>

  <p><b>Beka (Arapça)</b>: Hayatta kalmak. Sufinin zirveye çıkıp özümlendikten sonra (fena), daha büyülü ve gelişmiş kendisine dönüşü.</p>

  <p><b>Bakti (Hintçe):</b> Buda veya dünyaya insan olarak inmiş tanrılara bağlılık.</p>

  <p><b>Bilgelik (Hikmet):</b> İbranice Hokhma. Yunanca Soğura. Tanrı'nın kutsal planının kutsal yanlarda kişileştirilmesi. Gerçekliği anlaşılamıyacakken, insan algılarına seslenmek üzere yapılan Tanrı'nın bu dünyadaki etkinliklerini tanımlama yöntemi.</p>

  <p><b>Bodhisattva (Hintçe):</b> Kendi nirvana’larını, insanlığın acısını dindirmek ve onlara kılavızluk etmek için erteleyen 'Buda olacak’lar.</p>

  <p><b>Brahman (Hintçe):</b> Bütün varlıklara can veren kutsal güç; varoluşun içsel anlamı.</p>

  <p><b>Buda (Hintçe):</b> Aydınlanmış olan; nirvana'ya, ulaşmış kişiler; özellikle Budacılığin kurucusu Siddharta Gautama'yı anlatır.</p>

  <p><b>Diriliş (Enkamasyon):</b> Tanrı'nın insan biçiminde vücud bulması.</p>

  <p><b>Dogma :</b>Yunanlı Hristiyanlarca Kilisemin kutsal, gizli, ancak mistik ve simgesel biçimde ifade edilebilecek geleneklerini tanımlamakta kullanılır. Batı'da, kategorik ve yetke olarak durağan düşünceler bütünü anlamına gelmektedir.</p>

  <p><b>Dynameis (Yunanca):</b> Tanrı'nın güçleri. Tanrı'nın, ulaşılmaz özüne karşın, bu dünyada yaptıklarını anlatmak için kullanılır.</p>

  <p><b>Eksen Çağı:</b> Tarihçilerle İ.Ö. 800-200 dönemini belirtmek için kullanılır; uygar dünyada ortaya çıkan büyük dinlerin gelişim dönemi.</p>

  <p><b>Ekümene (Yunanca):</b> Uygar dünya.</p>

  <p><b>El-Yüce Tanrı:</b> Kenan ilinde, İsrail oğullarının ataları İbrahim, İshak ve Yakub'un Tanrısı olduğu anlaşılan Tanrı.</p>

  <p><b>En Sof (İbranice, 'sonsuz'):</b> Yahudi mistik Kabbala teolojisinde Tanrı'nın bilinmez, ulaşılmaz özü.</p>

  <p><b>Energeiai (Yunanca, 'Etkinlikler')</b>: Tanrı'nın dünyadaki bizim kendisini fark etmemize yarayan işleri. Dynameis gibi, bu terim de Tanrı'nın dile getirilemez ve kavranılmaz özü dışında kalan Tanrı kavramını belirtmek için kullanılır.</p>

  <p><b>Enuma Eliş:</b> Babil'de Yeni Yıl Festivali sırasında söylenen yaratılış epiği.</p>

  <p><b>Epiphany (Yunanca):</b> (Tecelli) Tanrı veya tanrıçanın dünyada insan biçimiyle görünmesi.</p>

  <p><b>Etkinlikler:</b> bkz. energeiai.</p>

  <p><b>Felsefe (Arapça):</b> Felsefe. İslam'ı eski Yunan akılcılığı ile yorumlama çabası.</p>

  <p><b>Fenâ (Arapça):</b> Yok olma, ölme. Sufi mistiğin Tanrı ile kaynaşıp kendi varlığının erimesi.</p>

  <p><b>Feylezof (Arapça)</b>: Filozof. İslam İmparatorluğu'nda felsefenin akılcı ve bilimsel ülkülerine bağlanan Müslüman ve Yahudiler için kullanılırdı.</p>

  <p><b>Gaon (İbranice):</b> Sözcük anlamı doruk veya yüksek rütbe. Altı ile on yedinci yüzyıllarda Orta Doğu'daki Talmud okullarının başındakilere verilen ad.</p>

  <p><b>Getik (Persçe):</b> İçinde yaşadığımız ve duygularımızla algıladığımız geçici dünya.</p>

  <p><b>Goy (çoğul. goyim, İbranice):</b> Yahudi olmayanlar.</p>

  <p><b>Hesychasm, hesychast:</b> Yunanca hesychia'dan, iç sessizlik, durgunluk. Yunan Ortodoks mistiklerin söz ve konuşmadan kaçınan sessiz tefekkürü.</p>

  <p><b>Homoousion (Yunanca):</b> Sözcük anlamıyla aynı madde veya özden yapılma. Bu çekişmeli terim Athanasius ve arkadaşlarınca, İsa'nın Baba ve Kutsal Ruh'la aynı özden (ousid) olduğunu dolayısıyla kutsallığını ileri sürmek için kullanılmıştır.</p>

  <p><b>Hypostasis (Yunanca):</b> Bir insanın, içten görünümünü ifade eden özü karşısında, içyapısının dışsal ifadesi; dıştan görünüm. Yunanlılarca Tanrı'nın üç gizli özü Baba, Oğul ve Kutsal Ruh'u ifade etmek için kullanılmıştır.</p>

  <p><b>İlkörnek:</b> Antik tanrıların kutsal dünyası ile özdeşleştirilen, bizim dünyamızın özgün veya ilk biçimi. Pagan dünyada, buradaki her şey göksel dünyadaki bir gerçekliğin karşılığı veya kopyasıydı. Bkz. Alem-i misal.</p>

  <p><b>İlm (Arapça):</b> Şii Müslümanlarca İmamlara özgü olan gizli Tanrı bilgisi.</p>

  <p><b>İmam (Arapça):</b> Şiilerce Ali'nin soyundan gelen ve kutsallığın avatar'ı olan önder. Sunnilerce cemaate namaz kıldıran kişidir.</p>

  <p><b>İşrak (Arapça):</b> Aydınlanma. Yahya Suhreverdi'nin kurduğu tinsel felsefe okulu.</p>

  <p><b>Kabbala ('gelenek', İbranice):</b> 13. yy. da İspanya'da yazılan Zohar ve 16. yy. da yazılan Safed kitaplarıyla iki önemli dönemi olan, simgeci Yahudi mistisizmi. </p>

  <p><b>Kenosis (Yunanca):</b> kendini boşaltma.</p>

  <p><b>Kerygma (Yunanca):</b> Yunanlı Hristiyanlarca Kilise'nin halka açık, akıl yoluyla beyan edilebilecek, dogma dışı öğretisi.</p>

  <p><b>Logos (Yunanca):</b> Akıl, tanım, söz. Tanrı'nın logos'u Yunanlı teologlarca, Yahudi kutsal metinlerindeki Bilgelik'le veya Yuhanna İncil'indeki Söz'le özdeşleştirilmiştir.</p>

  <p><b>Mabut:</b> 'Tanrı' olarak bildiğimiz gerçekliğin ulaşılmaz, gizli kaynağı.</p>

  <p><b>Mana:</b> Özgün olarak Güney Denizi Adalarının halkı tarafından kullanılan ve fiziki dünyayı işğal eden görünmez kutsal güçler.</p>

  <p><b>Mantra (Hintçe):</b> Mistik, tinsel etkisi olduğuna inanılan hece, sözcük ya da dize.</p>

  <p><b>Marrano (İspanyolca):</b> Zorla Hristiyanlığı kabul edip, gizli olarak Yahudi inancını koruyanlar ve onların soyundan olanlar için kullanılan küçültücü terim.</p>

  <p><b>Mezuza ('kapı pervazı', İbranice):</b> Kitabı Mukaddes'ten iki metin yazılı, mahfaza içinde kapı pervazına konulmuş, Tanrı kavramı ile dinin korunmasını belirten küçük parşomen.</p>

  <p><b>Menok (Pers):</b> Göksel, arketip varlıklar dünyası.</p>

  <p><b>Merkava (İbranice):</b> Araba. Bkz. Taht Mistisizmi.</p>

  <p><b>Mişna (İbranice):</b> Tannaim olarak bilinen eski Yahudi hahamlarca toplanan, düzeltilip kitap haline getirilen Yahudi yasası. Altı ana ve altmış üç alt bölüme ayrılır ve Talmud öğreti ve tartışmalarının temelidir.</p>

  <p><b>Mitzvah (çoğul. mitzvot, İbranice):</b> Emir.</p>

  <p><b>Nirvana (Hintçe):</b> Sözlük anlamı 'soğumak', 'sönmek'. Budacılar nihai gerçekliği, insan yaşamının tam anlamıyla yaşanması ve amacına ulaşması ve acının sona ermesini anlatmak için kullanırlar. Tektanrıcı dinlerin nihai amacı Tanrı gibi, nirvana da akılcı terimlerle anlatılamaz, farklı deneyim dünyasına aittir.</p>

  <p><b>Numinous (Latince numen):</b> tin. Her zaman huşu, merak ve korku uyandıran aşkınlık ve ilahilik duygusu.</p>

  <p><b>Ortodoks, Ortodoksluk:</b> Sözlük anlamıyla 'doğru öğreti'. Yunanlılarca, Arianusçuluk veya Nasturiler gibi sapkınlardan ayrılan kilisenin doğru öğretilerine bağlı olanları anlatmak için kullanılmıştır.</p>

  <p><b>Ousia (Yunanca):</b> Öz, yapı. Birşeyi oluşturan madde. Kişi veya nesnenin iç görünümü. Tanrı için kullanıldığında, insan deneyim ve bilgisinin dışında kalan kutsal özü anlatır.</p>

  <p><b>Parzuf (çoğul. parzufim, İbranice):</b> Yüz ifadesi. Teslisin personae’si gibi, Kabbala'nın bazı yorumlarında da Tanrı'nın kendisini insanlığa farklı yönleri olan farklı 'yüzlerle' bildirdiği düşünülmüştür.</p>

  <p><b>Patriarklar:</b> İsraillilerin ataları İbrahim, İshak ve Yakub'u anlatan terim.</p>

  <p><b>Persona (çoğ. personae, Latince):</b> Artistin tiyatroda seyirciye canlandırdığı karakteri daha iyi tanıtmak ve sesini duyurabilmek için taktığı maske. Batı Hristiyanlan tarafından Teslisin üç hypostasesini anlatmak için kullanılır.</p>

  <p><b>Rig Veda:</b> I.Ö. 1500-900 yılları arasından kalma, Aryanların İndüs Vadisi'ni fethederek yerli halka kendi dinlerini kabül ettirmelerini anlatan şiirler toplamı.</p>

  <p><b>Sefardim:</b> İspanya Yahudileri.</p>

  <p><b>Sefira (çoğul. sefıroth, İbranice):</b> Tanrı'nın kendisini Kabbala'da açık etmesinin on aşaması.</p>

  <p><b>Sufi, Sufilik</b>: Mistikler ve İslam'da mistik tinsellik.</p>

  <p><b>Sünnet (Arapça):</b> Peygamber Muhammed'in davranış ve eylemleri.</p>

  <p><b>Sünni:</b> Şia gibi İmamlar yerine, Kuran yanında hadis ve sünnetle şeriata dayalı İslam yorumu benimseyen Müslüman.</p>

  <p><b>Şekina:</b> İbranice şakan, çadır kurmaktan. Yahudi'nin Tanrı deneyimini, gerçekliğin dile gelmez yönünden ayırmak için, Tanrı'nın bu dünyadaki varlığını anlatan haham terimi. Kabbala'da sonuncu sefirotla özdeşleştirilir.</p>

  <p><b>Şema</b>: Yahudi inanç bildirimi: "Dinle (Şema) İsrail! Yahova bizim tanrımızdır, Yahova tektir" (Tesniye 6:4).</p>

  <p><b>Şia, Şiilik:</b> Ali taraftarı. İslam toplumunu Ali bin Ebu Talip soyundan gelen İmamların yönetmesi gerektiğini savunurlar.</p>

  <p><b>Şiur Koma (İbranice):</b> Hezekiel'in gök arabasında tahtta oturduğu kişiliği anlatan taıtışmalı beşinci yüzyıl metni.</p>

  <p><b>Taht Mistisizmi:</b> Hezekiel'in, Tanrı’nın sarayının salonlarındaki(bekhaloth) göksel tahtına gök arabasıyla (merkava) yapılan yolculuk imgesinde yoğunlaşan eski Yahudi mistisizmi. </p>

  <p><b>Takva (Arapça):</b> Tanrı bilinci.</p>

  <p><b>Talmud (İbranice):</b> Sözlük anlamı 'çalışma', 'öğrenim'. Antik Yahudi metinleri üstüne klasik haham araştırmaları.</p>

  <p><b>Tannaim (İbranice):</b> Sözlü Yahudi geleneğini Mişna olarak bilinen kitapta toplayan ilk kuşak haham ve bilginler.</p>

  <p><b>Tecelli:</b> Bkz. Epiphany.</p>

  <p><b>Tevil (Arapça):</b> İsmaililer gibi esoterik mezhepler tarafından, Kuran'ın simgesel, mistik yorumu.</p>

  <p><b>Tevrat:</b> Kitabı Mukaddes'in ilk beş kitabı Tekvin, Çıkış, Levililer, Sayılar ve Tesniye'de belirlenen Musa yasası.</p>

  <p><b>Tfillin (İbranice):</b> Tesniye'de emredildiği gibi Yahudi kız ve erkek çocukların sabah duasında kalplerinin yakınına, alın ve sol kollarına taktıkları şema metinleri içeren küçük kara kutu.</p>

  <p><b>Theophany (Yunanca):</b> Tezahür. Tanrı'nın insanlara kendisini göstermesi.</p>

  <p><b>Tikkun (İbranice):</b> Restorasyon. Yitshak Luria'nın Kaabalacılığında tanımlanan ve dağılmış ilahi kıvılcımların Tanrı'yla bütünleşmesini anlatan kurtuluş.</p>

  <p><b>Tsimtsum (İbranice):</b> Çekilme, büzülme. Yitshak Luria'nın mistisizminde Tanrı'nın yaratılışa yer açmak için çekilmesi; dolayısıyla kenosis ve kendisi snırlama eylemi.</p>

  <p><b>Upanişadlar:</b> Eksen Çağı'nda I.Ö. sekizinci yüzyıldan ikinci yüzyıla kadar yazılmış Hindu kutsal metinleri.</p>

  <p><b>Veda:</b> Bkz. Rig Veda.</p>

  <p><b>Vecd (Yunanca):</b> Sözlük anlamı kendinden çıkmak. Tanrı ile ilişkili kullanımında, kendisini insanlığa bildirmek için Tanrı'nın gizli kenosis'ini bildirir.</p>

  <p><b>Yahova:</b> İsrail'de Tanrı'nın adı. Özgün biçimiyle başka bir halkın Tanrı’sı olup Musa tarafından benimsenmiş olmalıdır. İki ve üçüncü yüzyıllardan sonra Yahudiler, YHWH biçiminde yazılan Yahova'nın adını telaffuz etmediler.</p>

  <p><b>Yayılma (Sudûr, Emanation)</b>: Gerçekliğin çeşitli derecelerde tek, tektanrıcıların Tanrı olduğunu düşündükleri ana bir kaynaktan çıkarak yayıldığı süreç. Bazı Hıristiyan, Yahudi ve Müslümanlar, filozof ve mistikleri dahil, Kitabı Mukaddes'deki yaratılışın bir anda olduğunu anlatan geleneksel öyküsünden çok, bu antik benzetmeyi kullanmayı yeğlemişlerdir.</p>

  <p><b>Yoga:</b> Hindistan'da çok esikden beri geliştirilmiş olan ve zihnin güçlerini 'boyunduruk altına' alan teknikler. Yoğunlaşma teknikleri ile Yogi'ler, gerçekliğin yoğunluğunu ve yüceliğini anlayıp huzur, sükûnet ve durgunluğa ulaşır.</p>

  <p><b>Zann (Arapça):</b> Tahim etme. İslam dininde yararsız teolojik kurgulamalar için kullanılır.</p>

  <p><b>Ziggurat:</b> Sümerler tarafından dünyanın birçok başka yerinde de görülen biçimde inşa edilmiş olan tapınak kule. İnsanların tanrılarıyla buluşmak üzere tırmanacakları yüksek taş merdivenleri olurdu.</p>

  <p><b>Zikr (Arapça):</b> Kuran'da belirtilen Allah'ın 'anımsama' yolu; Sufilikte, mantra olarak Allah'ın adlarını tekrarlama.</p>

  <p> </p>
</body>
</html>
