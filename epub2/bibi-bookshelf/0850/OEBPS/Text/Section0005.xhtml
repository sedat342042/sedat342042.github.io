<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
</head>

<body>
  <p style="text-align: center;"><b>2</b></p>

  <h2 style="text-align: center;">Tek Tanrı</h2>

  <div style="text-align: justify;">
    I.Ö. 742'de Yahudi kraliyet ailesinin bir mensubu Kral Süleyman'ın Kudüs'te yaptırdığı Tapınak'ta Yahova'yı gördü. İsrail halkı için sıkıntılı yıllardı. Yahuda kralı Uzzia o yıl ölmüş ve yerine, tebasının Yahova'nın yanısıra pagan tanrılara da tapmalarını teşvik eden, oğlu Ahaz geçmişti. Kuzeydeki İsrail krallığı neredeyse tam bir anarşi içindeydi: Kral II. Yereboam’ın ölümünden sonra, 746 ile 736 yılları arasında beş kral tahta geçmişti. Bu sırada Asur Kralı III. Tiglatpileser genişlemekte olan imparatorluğuna katmak düşüncesiyle bu topraklara göz dikmişti. 722'de halefi Kral II. Sargon kuzeydeki İsrail Krallığını fethedip, halkını göç ettirir: buradaki on İsrail kabilesi asimilasyona ya da tarihten silinmeye zorlandı. Bu sırada küçük Yahuda Krallığı kendi geleceğinden endişe etmekteydi. İşaya, Kral Uzzia'nın ölümünden kısa bir süre sonra Tapınak'ta dua ederken belki de felaketi sezmekteydi; aynı zamanda tedirgin bir şekilde Tapınaktaki törenlerde yapılan israfın yanlışlığının farkındaydı. İşaya yönetici sınıfa mensup olmasına rağmen popülist ve demokratik görüşlere sahipti, yoksulların içinde bulunduğu sefalet konusunda oldukça hassastı. Kutsalların Kutsalı önündeki kutsal mekânın tütsüyle dolduğu ve kurban edilmiş hayvanın kanıyla kaplandığı esnada o, belki de İsrail dininin bütünlüğünü ve gerçek anlamını çoktan yitirmiş olduğunu düşünmekteydi.<br/>
  </div>

  <div style="text-align: justify;">
    <br/>
  </div>

  <div>
    <div style="text-align: justify;">
      Birden Yahova'yı, göklerdeki sarayının yeryüzündeki kopyası olan Tapınağın tam üstünde, gökyüzünde tahtında otururken görür gibi oldu. Tapınak Yahova'nın refakatçileri ile doldu; ona eşlik eden, kanatlarıyla yüzlerini kapatmış iki melek kendisine bakmaktaydı. Yüzleri birbirine dönük olarak haykırdılar: "Kutsal! kutsal! haşmeti bütün dünyayı saran kutsal Yahova Saboath."<a href="../Text/Section0016.xhtml#dn1" id="bn1"><sup>1</sup></a>  Seslerin çıkardığı gürültüyle sanki bütün Tapınak temellerine kadar sarsıldı ve tıpkı Sina Dağı'nda onu Musa'dan gizleyen bulut ve duman gibi, ortalık Yahova'yı sarmalayan yoğun bir dumanla kaplandı. Bizler bugün 'kutsal' sözcüğünü genellikle etik mükemmellik anlamında kullanıyoruz. Bununla birlikte, İbranicedeki kaddaş’ın böyle bir etikle hiç bir ilgisi yoktu, kısaca öteki oluşu, kökten bir ayrımı ifade etmekteydi. Yahova'nın Sina Dağı'nda görünüşü insani ve tanrısal alem arasında birden ortaya çıkan o büyük uçurumu vurgulamaktaydı. Burada melekler, "Yahova farklıdır!, farklı!, farklı!" diye haykırmaktaydılar. İşaya, zaman zaman insanların üzerine çöken, onları hayret ve dehşete düşüren esarlı bir duygu içindeydi. Rudolf Otto, klasik eseri The Idea of Holy’de bu tedirgin edici aşkın gerçek hissini mysterium terribile et fascinans olarak tanımlamaktadır: Dehşet vericidir (terribile), çünkü bu, bizleri olağanın teselli ediciliğinden uzaklaştıran derin bir şok şeklinde ortaya çıkmaktadır. Öte yandan hayranlık vericidir (fascinans), çünkü paradoksal olarak, dayanılmaz bir cazibesi vardır. Otto'nun müzik ve erotiğin etkisiyle karşılaştırdığı bu çok güçlü hissin akılla izah edilecek hiç bir yanı yoktur. Onun yol açtığı duyguları doğru dürüst ifade edecek ne bir söz ne de kavram vardır. Gerçekten de, bu Tamamıyla Farklı olanın algısının da 'varlığından bahsedilemez, çünkü onun, bizim olağan gerçeklik tasarımımız içinde bir yeri yoktur.<a href="../Text/Section0016.xhtml#dn2" id="bn2"><sup>2</sup></a>  Eksen Çağı'nın bu yeni Yahova'sı hâlâ 'orduların tanrısıydı' (saboath), ama artık yalnızca savaş tanrısı değildi. Dahası, o artık tutku derecesinde İsrail yanlısı basit bir kabile tanrısı da değildi. Onun azameti şimdi yalnızca Vadedilmiş Topraklarla sınırlı değildi; bütün dünyayı sarmalamaktaydı.
    </div>

    <div style="text-align: justify;">
      <br/>
    </div>

    <div style="text-align: justify;">
      İşaya, aydınlanma yaşayarak sükûnet bulup, saadete erişen bir Buda değildi. İnsanoğlunun mükemmele ulaşmış bir mürşidide değildi. Aksine, ölümlülere mahsus dehşet içinde haykırmaktaydı:
    </div>

    <div>
      <!--StartFragment-->

      <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Ne perişan bir haldeyim! Kayboldum,</span></i></span></p>

      <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Çünkü ben dudakları murdar bir adamım</span></i></span></p>

      <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">ve yine dudakları murdar insanlar arasında yaşıyorum,</span></i></span></p>

      <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">ve gözlerim Kral’a, Yahova Saboath'a</span></i></span> <span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif; color: windowtext;">döndü.</span></i></span><a href="../Text/Section0016.xhtml#dn3" id="bn3"><sup>3</sup></a></p>

      <p class="MsoNormal" style="text-align: justify;">Yahova'nın aşkın kutsallığı karşısında kendinden geçen İşaya, yalnızca kendisinin yetersizliği ve ritüel kirliliğinin farkındaydı. Buda ya da Yogi'nin tersine, o, bir dizi tinsel hazırlıkla kendini bu olaya önceden hazırlamamıştı. Birden başına gelen bu olayın dehşeti karşısında tam anlamıyla sarsılmıştı. Meleklerden biri, elinde kor halinde bir kömür parçasıyla, kendisine doğru uçtu ve dudaklarını temizledi. Bu dudaklar, ancak şimdi Tanrının adını anabilirdi. Birçok peygamber ya Tanrı adına konuşmaya istekli değildi ya da bunu yapacak güçleri yoktu. Tanrı, bütün peygamberlerin ilk örneği olan Musa'nın adını yanmakta olan bir çalılıktan çağırıp, ona, kendisinin Firavun ve İsrailoğulları için görevlendirdiği peygamberi olmasını emrettiğinde, Musa, "iyi bir hatip olmadığı" gerekçesiyle buna pek yanaşmamıştı.<a href="../Text/Section0016.xhtml#dn4" id="bn4"><sup>4</sup></a>  Tanrı, onun bu eksikliğini anlayışla karşılayarak, Musa’nın yerine kardeşi Aron'un tebliğ etmesine izin vermişti. Peygamberlere özgü yeteneklerle ilgili öykülerde sıkça rastlanan bu motif, Tanrı kelamını dile getirmenin güçlüğünü simgelemektedir. Peygamberler ilahi mesajı tebliğ etmeye pek gönüllü değillerdi ve bu büyük gerilim ve acı içeren ağır misyonu yüklenmekte pek de istekli davranmamışlardı. İsrail Tanrısının, aşkın gücün bir simgesi haline dönüşmesi sessiz sedasız değil de, acı ve mücadele dolu bir süreç içinde gerçekleşmiştir.<br/></p>

      <p class="MsoNormal" style="text-align: justify;">Hindular Brahman'ı bir büyük kral olarak tanımlamamışlardır, çünkü onların Tanrısı bu gibi insani terimlerle tanımlanamazdı. Öte yandan, İşaya'nın yaşadığı bu anın öyküsünü çok da fazla göründüğü şekliyle yorumlamamaya dikkat etmemiz gerekir. Bu bir tanımlanamazı tanımlama girişimidir ve İşaya, halkına, kendisinin neler yaşadığı hakkında bir fikir vermek için, içgüdüsel bir tavırla, onların mitolojik geleneklerine dönmüştür. Mezmurlar çoğunlukla, Yahova'nın, oldukça benzer tapınaklarda hükümdar olarak oturan komşularının tanrıları Baal, Marduk ve Dagon<a href="../Text/Section0016.xhtml#dn5" id="bn5"><sup>5</sup></a>  gibi, kendi tapınağında tahta oturduğunu anlatırlar. Bununla birlikte, mitolojik görüntünün altında İsrail'de oldukça farklı bir nihai gerçek kavramı doğmaya başlıyordu: bu Tanrı'yla kurulan ilişki, bir kişiyle karşılaşmadan ibaretti. Ürkütücü farklılığına rağmen, Yahova konuşabiliyor ve İşaya da karşılık verebiliyordu. Tekrar belirtelim ki, Upanişadların bilgeleri için böyle bir şey tahayyül bile edilemezdi, çünkü onların Brahman-Atman'la söyleşmesi veya karşılaşması düşüncesi oldukça yakışıksız insanbiçimci bir yaklaşım olurdu.</p>

      <p class="MsoNormal" style="text-align: justify;">Yahova sordu: "Kimi göndermeliyim? Elçimiz kim olacak?" İşaya, tıpkı Musa gibi, haykırdı: "Buradayım! (bineni!), beni gönder!" Bu görümün önemi peygamberi aydınlatmak değil ona pratik bir görev vermekti. Peygamberler, her şeyden önce,  Tanrının huzuruna çıkan kişidir, ama bu aşkın tecrübe Buda dinindekinin aksine, bilginin aktarılmasıyla değil eylemle sonuçlanır. Peygamber mistik bir aydınlanmayla değil itaat ile tanımlanır. Beklenilecegi üzere, mesaj hiç de kolay değildir. Tipik semitik paradoks içinde, Yahova İşaya'dan halkın kabul etmeyeceği bir şeyi yapmasını ister. Tanrının kelamını reddetmeleri durumunda hiddete kapılmamalıydı: "Git ve onlara de ki; 'Anlamasanız da tekrar tekrar dinleyin; Algılayamasanız da tekrar tekrar görün."'<sup><a href="../Text/Section0016.xhtml#dn6" id="bn6">6 </a> </sup>Yedi yüz yıl sonra, kendisinin aynı sertlikteki mesajını halkın reddetmesi üzerine, ise bu sözleri tekrarlayacaktır.<a href="../Text/Section0016.xhtml#dn7" id="bn7"><sup>7</sup></a>  İnsanoğlunun gerçekle arası pekiyi değildir. İşaya'nın devrinde İsrailliler savaşın ve yok olmanın eşiğindeydiler ve Yahova'nın onlara mesajı hiç de iç açıcı değildi: kendileri yok edilecek, ülke yakıp yıkılacak ve yerlerinden yurtlarından olacaklardı. İşaya, 722'de kuzeydeki krallığın yıkılışını ve on kabilenin göçürülmesini bizzat yaşamıştı. 701 'de Sanherib büyük bir Asur ordusuyla Yahuda'yı işgal etmiş, kırk altı kent ve kaleyi ele geçirmiş, kendilerini savunan idarecileri kazığa oturtmuş, 2000 civarında insanı göçe zorlamış ve Kudüs'deki Yahudi kralını "kafesteki bir kuş gibi" hapse tıkmıştı.<a href="../Text/Section0016.xhtml#dn8" id="bn8"><sup>8</sup></a>  İşaya yaklaşan bu felaket konusunda hiç de hoş olmayan bir görevle, halkı uyarmakla yükümlüydü:</p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Ülke neredeyse boşalacak,</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">ve geride onda bir nüfus bile kalsa, onlar da,</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">devrildiğinde yalnızca gövdesi kalan</span></i></span></p>

      <p class="MsoNormal" style="text-align: left;"><!--StartFragment-->
       <!--EndFragment--></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">bir çitlenbik ağacı gibi yok</span></i></span> <span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext; font-weight: normal;">olacaklar.</span></i></span><sup><a href="../Text/Section0016.xhtml#dn9" id="bn9">9</a></sup></p>

      <p class="MsoNormal" style="text-align: justify;">Sağduyulu bir gözlemci için bu felaketleri öngörmek hiç de zor değildi. İşaya'nın mesajındaki nahoş orijinallik onun durumu değerlendiriş şekliydi. Daha önce Musa'nın tarafgir Tanrısı Asur ülkesine düşman rolünü biçmiş olabilirdi; İşaya'nın Tanrısı onları kendisi için bir vasıta olarak görmekteydi. İsrailoğullarını sürgüne gönderen ve ülkelerini mahveden II. Sargon ve Sanherib değildi. "Halkı yerinden yurdundan eden bizzat Yahova'ydı."<a href="../Text/Section0016.xhtml#dn10" id="bn10"><sup>10</sup></a></p>

      <p class="MsoNormal" style="text-align: justify;">Bu, Eksen Çağı peygamberlerinin mesajlarında sürekli tekrarlanan bir temaydı. İsrailin Tanrısı, başından beri, yalnızca mitoloji ve liturjide değil, bizzat somut olayların içinde görünerek, kendini pagan tanrılarından ayırmaktaydı. Şimdi, yeni peygamberler, zaferin olduğu kadar siyasi felaketlerin de, tarihin efendisi ve yapıcısı haline gelen Tanrıyı görünür kıldığında ısrar ediyorlardı. O bütün ulusları eli altında tutmaktaydı. Öte yandan, Asur ülkesi de kendi payına hayal kırıklığına uğrayacaktı, çünkü onların kralları kendilerinden daha büyük bir varlığın elinde birer araç olduklarının farkında değillerdi.<a href="../Text/Section0016.xhtml#dn11" id="bn11"><sup>11</sup></a> Yahova, Asur ülkesinin de sonunda tarümar olacağını önceden bildirdiği için gelecek hakkında pek zayıf bir umut vardı. Ancak, hiçbir İsrailli başlarına gelen bu siyasal yıkımın kendi dar görüşlü politikaları ve yozlaşmış davranışlarından kaynaklandığına inanmak istemezdi. Aynı şekilde, yine hiç kimse 722 ve 701 yıllarında, ülkelerine yönelik başarılı Asur saldırılarını bizzat Yahova'nın, tıpkı Yeşu, Gideon ve Kral Davut'un ordularını yönlendirdiği gibi, planlandığını duymaktan mutlu olmayacaktı. O [Yahova], kendisinin Seçilmiş Halkı olan bir ulusa ne yapmaya çalışıyordu? İşaya'nın Yahova tasvirinde öyle pek arzuya şayan bir yan yoktu. İnsanlara bir çare göstermek yerine, Yahova, insanların istenilmeyen gerçekle yüz yüze gelmeleri için kullanılmaktaydı: Onları geriye, mitolojik zamanlara götüren eski kültlere uygun dinsel davranış biçimlerine sığınma yerine, İşaya gibi peygamberler kendi halklarının, tarihsel olayları olduğu gibi ve bunları, Tanrılarıyla olan dehşet verici bir diyalog olarak kabul etmelerini sağlamaya çalışıyorlardı.</p>

      <p class="MsoNormal" style="text-align: justify;">Musa'nın Tanrısı muzaffer olmak isteyen bir Tanrıyken, İşaya'nın Tanrısı hüzünle doluydu. Bizlere ulaştığı kadarıyla, tebliğ, Yahova'yla anlaşma yapan bu halka oldukça acı veren kederli bir feryatla başlamaktadır: Boğa ve katır kendi sahibini bilir, ama "İsrail halkı hiç bir şey bilmiyor, benim halkım hiç bir şey anlamıyor."<a href="../Text/Section0016.xhtml#dn12" id="bn12"><sup>12</sup></a> Tapınakta kurban edilen buzağıların yağı, boğa ve keçilerin kanı ile yaşanan felaketlerde dökülen kanın ağır kokusu karşısında Yahova isyan etmişti. Artık onların festivallerine, Yeni Yıl şenliklerine ve ziyaretlerine dayanamıyordu.<a href="../Text/Section0016.xhtml#dn13" id="bn13"><sup>13</sup></a>  Bu, İşaya'nın hitap ettiği halk için tam bir şok olabilirdi: Ortadoğu'da bu kültlere dayalı kutlamalar dinin temelini oluşturmaktaydı. Pagan tanrılar, azalan enerjilerini yenilemek için bu törenlere muhtaçtılar; prestijleri de, bir bakıma, kendileri için yapılan tapınakların haşmetiyle ölçülmekteydi. Yahova, şimdi bütün bunların anlamsız olduğunu söylüyordu. Uygar dünyanın diğer bilge ve filozofları gibi, İşaya biçimsel dindarlığın yetersiz olduğunu düşünmekteydi. İsrailliler kendi dinlerinin batını anlamını keşfetmek zorundaydılar. Yahova kurban değil merhamet istemekteydi:<br/></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Dualarınızı arıtırsanız da, dinlemeyeceğim.</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Elleriniz kan içinde, yıkanın, temizlenin.</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Kötülüklerinizi gözüm görmesin.</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Kötülük etmekten vazgeçin.</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;"><span style="mso-spacerun: yes;"> </span>İyilik etmeyi öğrenin,</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">adaleti arayın,</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">ezilene yardım edin,</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">öksüzün hakkını koruyun,</span></i></span></p>

      <p class="MsoNormal" style="text-align: left;"><!--StartFragment-->
       <!--EndFragment--></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">dul kadınla</span></i></span> <span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext; font-weight: normal;">ilgilenin.</span></i></span><sup><a href="../Text/Section0016.xhtml#dn14" id="bn14">14</a></sup></p>

      <p class="MsoNormal" style="text-align: justify;">Peygamberler Eksen Çağı'nda ortaya çıkan bütün büyük dinlerin ayırıcı özelliği haline gelecek olan merhametli olmanın, kendilerinin en önemli görevleri olduğunu keşfetmişlerdi. Yine bu dönemde Uygar dünyada gelişen yeni ideolojilerin hepsi, dinsel yaşantının gündelik yaşamla başarılı bir şekilde bütünleşmesini onların inanılırlılıklarının ölçüsü olarak ele almışlardı. İbadeti artık ne Tapınakla ne de mitosların zaman-dışı dünyasıyla birleştirmek yeterliydi. Aydınlanmanın ertesinde, insanlar pazar yerine, sokağa dönmeli ve bütün canlılara merhamet göstermeliydiler. Peygamberlerin toplumsal idealleri Sina'dan bu yana bizzat Yahova kültü içinde saklıydı: Çıkış öyküsü Tanrının zayıf ve ezilenin yanında olduğunu vurguluyordu. Şu farkla ki, şimdi İsraillilerin kendileri zalim olarak suçlanıyordu. İşaya'ya peygamberlik verildiği sırada, tam bir kaos içinde bulunan kuzeydeki krallıkta iki peygamber benzer bir mesajı tebliğ etmekteydiler. Bunlardan ilki, İşaya gibi aristokrat olmayıp ve evvelce güney krallığındaki Tekoa'da yaşamış bir çoban olan Amos idi. 752 civarında, ani bir dürtüyle kendini kuzeydeki İsrail krallığında buldu. Ayakları adeta kendisini eski Beth-El tapınağına sürükledi ve orada yapılmakta olan ayini kıyamet kehanetiyle altüst etti. Beth-El'in rahibi Amatsya kendisini oradan uzaklaştırmaya çalıştı. Onun bu kaba çobana yönelttiği kibirli azarlamasında yerleşik düzenin egemen sesini duyabiliriz. Rahip doğal olarak Amos'un ortalıkta dolaşıp, geçimlerini fal bakarak sağlayan kâhinlerden biri olduğunu düşünmüştü. Küçümseyerek bağırdı: "Buradan uzaklaş, kâhin!, Yahuda'ya geri dön, ekmeğini orada kazan, orada peygamberlik et. Beth-El'de artık kehanet istemiyoruz, burası kralın mabedidir, bir ulusal Tapınaktır." Bu sözlerin altında kalmayan Amos, göğsünü kabartıp, diklenerek, kendisinin o tür kâhin olmayıp, doğrudan Yahova'dan emir aldığını söyledi: "Ne kâhindim, ne de herhangi bir kâhinler grubuna mensuptum. Basit bir çobandım ve otlakları beklerdim. Ama Yahova beni hayvan gütmekten alıkoydu ve dedi ki: 'Git, kavmim İsraile peygamberlik et."'<a href="../Text/Section0016.xhtml#dn15" id="bn15"><sup>15</sup></a> Beth-El mensupları Yahova'nın mesajını duymak mı istemediler? Güzel, öyleyse işte onlara bir kehanet daha: onların kadınları sokaklarda sürünecek, çocukları katledilecek ve kendileri de İsrail'den uzakta, sürgünde ölecekler.</p>

      <p class="MsoNormal" style="text-align: justify;">Yalnızlık bir peygamber için kaçınılmaz bir şeydi. Tıpkı Amos gibi, o kendi başınaydı; geçmişteki görevlerinden, alıştığı yaşamından koparılmıştı. Bu, kendisinin seçtiği değil, iradesi dışında başına gelmiş bir şeydi. Sanki o, bilincin olağan örüntüsü dışına atılmıştı ve artık normal denetim işlevini yerine getiremez hale gelmişti. Kendisi istese de istemese de tebliğe zorlanmıştı. Amos'un sözleriyle:</p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Arslan kükrer de korkulmaz mı?</span></i></span></p>

      <p class="MsoNormal" style="text-align: left;"><!--StartFragment-->
       <!--EndFragment--></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Efendi Yahova peygamberlik emreder de bu</span></i></span> <span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext; font-weight: normal;">reddedilebilir mi?</span></i></span><sup><a href="../Text/Section0016.xhtml#dn16" id="bn16">16</a></sup></p>

      <p class="MsoNormal" style="text-align: justify;">Amos, Buda gibi, nirvananın öz duygusundan uzak, mutlak yok oluş durumunu yaşamamış, ama Yahova onun benliğinin yerini alarak, kendisini başka bir dünyaya sürüklemişti. O, toplumsal adalet ve merhametin önemini vurgulayan ilk peygamberdi. Tıpkı Buda gibi, ıstırap içindeki insanlığın çektiği acının pekala farkındaydı. Amos'un tebliğinde, Yahova ezilenler adına konuşuyor, sesleri çıkmayanların, yoksulun çaresiz acılarının sesi oluyordu. Bizlere kadar gelen tebliğinin daha ilk satırında, Yahova, Yahuda ve İsrail dahil Yakın Doğu'nun bütün ülkelerindeki sefaleti düşündüğü zaman, Kudüs'teki Tapınağından korkunç bir şekilde kükremekteydi. İsrailliler de en az goyim, İsrailli olmayanlar kadar kötüydü: Onlar yoksullara yapılan zulmü görmezden gelebilirlerdi, ama Yahova buna göz yumamazdı. O her bir dolandırıcılık, sömürü ve acımasızlığı bir kenara yazmaktaydı: "Yahova, Yakub'unki gibi, gururla yemin etti: 'Yaptıklarınızın hiç birini asla unutmayacağım.'<a href="../Text/Section0016.xhtml#dn17" id="bn17"><sup>17</sup></a> Onlar gerçekten de, büyük bir yüzsüzlükle, Yahova'nın İsrail'i yüceltip goyim'i aşağılayacağı, Efendinin Günü'nü mü bekliyorlardı? O halde kendilerini bekleyen şoka hazır olmalıydılar: "Yahovanın Günü'nü siz ne sanıyorsunuz? O [sizin için] aydınlık değil karanlık bir gün olacak!"<a href="../Text/Section0016.xhtml#dn18" id="bn18"><sup>18</sup></a>  Kendilerini hâlâ Tanrının Seçilmiş Halkı olarak mı görüyorlar? Öyleyse onlar, aslında, ayrıcalık değil sorumluluk demek olan anlaşmayı tamamıyla yanlış anlamışlardı: "Dinleyin Ey İsraloğulları! Burada Yahova size konuşuyor!" diye haykırdı Amos, "Mısır topraklarından çıkarıp kurtardığı kavmine söylüyor:</p>

      <p class="MsoNormal" style="mso-margin-top-alt: auto; mso-margin-bottom-alt: auto; text-align: center; line-height: normal;"><i><span style="font-size: 12pt; font-family: &quot;Times New Roman&quot;, &quot;serif&quot;; mso-fareast-font-family: &quot;Times New Roman&quot;; color: black;">Yeryüzündeki bütün kavimler arasında yalnızca sizi seçtim, </span></i></p>

      <p class="MsoNormal" style="text-align: center;"><!--StartFragment-->
       <!--EndFragment--></p>

      <p class="MsoNormal" style="mso-margin-top-alt: auto; mso-margin-bottom-alt: auto; text-align: center; line-height: normal;"><i><span style="font-size: 12pt; font-family: &quot;Times New Roman&quot;, &quot;serif&quot;; mso-fareast-font-family: &quot;Times New Roman&quot;; color: black;">bu yüzden, günahlarınız için sizi cezalandıracağım."</span></i><a href="../Text/Section0016.xhtml#dn19" id="bn19"><sup>19</sup></a></p>

      <p class="MsoNormal" style="text-align: justify;">Sözleşme, İsrail halkının tamamının Tanrının gözdesi olduğu anlamına gelmekteydi; bu yüzden, ona göre iyi muamele görmeliydiler. Tanrı yalnızca İsrail'i yüceltmek için değil, toplumsal adaleti sağlamak için tarihe müdahele etmişti. Bu onun için tarihi bir riskti, gerekirse, kendi ülkesinde adaleti sağlamak amacıyla Asur ordusunu devreye sokabilirdi.</p>

      <p class="MsoNormal" style="text-align: justify;">Beklenildiği gibi, İsraillilerin çoğu peygamberin, onları Yahova ile diyaloğa çağıran davetine kulak asmadı. Kendilerinden daha az şey talep eden, Kudüs'deki Tapınakta ya da Filistin'in eski bereket kültlerinde icra edilen kült ibadetine dayalı bir dini tercih ettiler. Bu böylece devam edegeldi. Bir merhamet dini az sayıda insan tarafından kabul edilir; çoğu dindar insan sinagog, kilise, tapınak ve camilerdeki biçimsel ibadetle yetinir. Kadim Filistin dinleri İsrail'de hâlâ canlılığını korumaktaydı. Onuncu yüzyılda Kral I. Yeroboam, Dan ve Beth-El mabetlerine iki kült boğa yerleştirdi. Çağdaşı peygamber Hoşea'nın kehanetlerinde görüldüğü gibi, iki yüzyıl sonra İsrailliler, hâlâ bereket ayinleri düzenleyip, kutsal seks icra ediyorlardı.<a href="../Text/Section0016.xhtml#dn20" id="bn20"><sup>20</sup></a> Kimi İsraillilerin, diğer tanrılar gibi, Yahova’nın da bir karısı olduğunu düşündükleri görülüyor. Arkeologlar son zamanlarda "Yahova ve onun Aşera'sına" ithaf edilmiş yazıtlar buldular. Özellikle Hoşea, İsrail'in, Baal gibi diğer tanrılara tapınmayı sürdürerek anlaşmanın hükümlerini ihlal etmelerinden oldukça rahatsızlık duymaktaydı. Bütün yeni peygamberler gibi, o da, dinin derin anlamıyla ilgiliydi. Onun Yahova'ya söylettiği gibi: "Kurban değil sevgi (besed), felaket değil Tanrıyı bilmenizi (daath Elohim) istiyorum.'<a href="../Text/Section0016.xhtml#dn21" id="bn21"><sup>21</sup></a> Burada o, teolojik bilgiyi kastetmiyordu; daath sözcüğü İbranicede cinsellik çağrışımlı 'bilmek' anlamına gelen yada’dan türemiştir. Bu yüzdendir ki, J, Adem'in karısı Havva'yı 'bildiğini' söyler.<a href="../Text/Section0016.xhtml#dn22" id="bn22"><sup>22</sup></a> Eski Filistin dininde Baal toprakla evlendiği zaman, halk bunu bir ritüel eğlenceyle kutlamıştı ve Hoşea, sözleşmeden itibaren Yahova'nın, Baal'in yerini alıp İsrail halkıyla evlendiğini iddia ediyordu.<a href="../Text/Section0016.xhtml#dn23" id="bn23"><sup>23</sup></a>  O İsrail'i hâlâ bir sevgili gibi arzuluyordu ve onu baştan çıkaran Baal'den geri alabilmek için bütün cazibesini kullanmaya kararlıydı:</p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">O gün geldiğinde -Yahova konuşuyor-</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">beni 'kocam' diye çağıracak,</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">'Baal'im' diye çağırmayacak artık.</span></i></span></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Dudaklarından Baal gibi isimleri kazıyacağım,</span></i></span></p>

      <p class="MsoNormal" style="text-align: left;"><!--StartFragment-->
       <!--EndFragment--></p>

      <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">ve bu isimler bir daha asla anılmayacak.</span></i></span><a href="../Text/Section0016.xhtml#dn24" id="dn24"><sup>24</sup></a></p>

      <div>
        <div style="text-align: justify;">
          Amos eleştirilerini toplumsal kötülüğe yöneltirken, Hoşea İsrail dininin derinlikten yoksun oluşu üzerinde durmuştur. Tanrının 'bilgisi' 'besed'le, yani biçimsel ibadetin önüne geçmesi gereken bir çeşit iç tutarlılık ve yakınlıkla ilişkiliydi.
        </div>

        <div style="text-align: justify;">
          <br/>
        </div>

        <div style="text-align: justify;">
          Hoşea bizlere, Peygamberlerin kendi Tanrı imgelerini nasıl geliştirdiklerine dair şaşırtıcı bilgiler vermektedir. Görevinin ilk aşamasında Yahova'nın sarsıcı bir emir verdiği görülüyor.<a href="../Text/Section0016.xhtml#dn25" id="dn25"><sup>25</sup></a>  Hoşea'ya, gidip bir fahişe (esheth zeuunim) ile evlenmesini söyler, çünkü bütün ülke "Yahova'yı terketmiş bir fahişe" haline gelmişti. Bununla birlikte, Tanrının Hoşea'ya bir fahişe bulmak için sokakları arşınlamasını emretmediği anlaşılmaktadır: esheth zeuunim (sözcük anlamı, 'fahişelik yapan eş'), gelgit akıllı bir kadın anlamına gelebileceği gibi, bir bereket kültünde kutsal fahişeyi de ifade etmektedir. Hoşea'nın bereket ritüelleriyle fazlaca ilgilendiği hesaba katıldığında, karısı Gomer'in Baal kültündeki kutsal şahsiyetlerden birisi haline gelmiş olması olasılığı yüksektir. Bu yüzdendir ki, onun evliliği Yahova'nın inançsız İsraille olan ilişkisinin bir simgesi gibiydi. Hoşea ve Gomer'in önemli, simgesel adlar taşıyan üç çocuğu vardı. En büyüğününki, ünlü bir savaşa atfen jezreel kızlarınınki Lo-Ruhamah (Bahtsız anlamında), küçük oğullarınınki ise Lo-Ammi (Başkasının Halkı) idi. Bu sonuncusunun doğumu sırasında, Yahova İsrail halkıyla olan anlaşmasına son vermişti: "Siz benim halkım değilsiniz ve ben de sizin Tanrınız değilim."<a href="../Text/Section0016.xhtml#dn26" id="dn26"><sup>26</sup></a> İleride göreceğimiz gibi, peygamberlerin, çoğu zaman kendi halklarının endişe ve korkularını dile getiren ince mimler icra etme gereği duymalarına rağmen, Hoşea'nın evliliğinin daha başından duygusuzca planlanmadığı görülmektedir. Elimizdeki metin Gomer'in, çocukları dünyaya gelene kadar esheth zeuunim olmadığını açıkça ortaya koymaktadır. Hoşea, evliliğinin Tanrı tarafından ayarlanmış olabileceğini ancak şimdi farketmekteydi. Karısını kaybedişi onun için büyük bir yıkım olmuştu. Bu olay Hoşea'nın, Yahova'nın, Baal gibi tanrıların peşinden koşan halkı tarafından terkedilmesi karşısında yaşamış olabileceği duyguları daha iyi anlamasını sağlamıştı. Hoşea ilk anda Gomer'i reddedip, onunla hiç bir şekilde ilgilenmemeye niyetlendi: gerçekten de, yasalar, erkeğin kendisine ihanet eden karısını boşaması gerektiğini söylemekteydi. Ama Hoşea Gomer'i hala seviyordu; peşinden gidip, onu yeni sahibinden satın aldı. Kendisinin Gomer'i kazanmak için ortaya koyduğu arzu ve isteğini, Yahova'nın İsrail'e bir şans daha tanımak eğiliminin bir işareti olarak gördü.
        </div>

        <div>
          <br/>
        </div>

        <div style="text-align: justify;">
          Peygamberler kendi insani duygu ve tecrübelerini Yahova'ya atfettiklerinde, bir anlamda, kendi suretlerinde bir tanrı yaratmaktaydılar. Kraliyet ailesinin bir mensubu olan İşaya, Yahova'yı bir kral olarak görmekteydi. Amos kendisinin acı çeken yoksullara duyduğu sempatiyi Yahova'ya atfetmişti. Hoşea, benzer şekilde, Yahova'yı, karısı için hâlâ şefkat dolu bir sıcaklık duyan, reddetmiş bir koca olarak görmüştür. Bütün dinler mutlaka bir miktar insanbiçimcilik ile başlar. Aristoteles'in İlk Hareket Ettirici'si gibi, insandan tamamen uzakta bir tanrı, tinsel bir arayışa ilham kaynağı olamaz. Bu yansıtma kendi içinde bir son oluşturmadığı sürece kullanışlı ve yararlı olabilir. Şurası da belirtilmeli ki, Tanrının insani terimlerle tanımlandığı bu hayali portresi Hindu dininde mevcut olmayan bir toplumsal kaygıya kaynaklık etmiştir. Her üç Tanrı dini de Amos ve İşaya'nın eşitlikçi ve toplumcu ahlakını paylaşırlar. Yahudiler, eski dünyada, pagan komşularının hayran kaldığı müreffeh bir sistem kuran ilk halk olmuştur.<br/>
        </div>

        <div>
          <br/>
        </div>

        <div style="text-align: justify;">
          Bütün diğer peygamberler gibi, Hoşea da putperestlik karşısında dehşete düşmüştü. Kuzey kabilelerinin, bizzat yaptıkları tanrılara tapmakla tanrının gazabını üzerlerine çekeceklerini düşünmekteydi:<br/>
        </div>

        <div>
          <br/>
        </div>

        <div>
          <!--StartFragment-->

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Ve şimdi günahlarına günah katıyorlar,</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">kendi gümüşlerinden yaptıkları suretleri,</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">hepsi zanaatkarların marifeti,</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">kendi mamulleri olan heykelleri kokluyorlar.</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">"Onlara kurban verin" diyorlar.</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">İnsanlar [onların] ayaklarını öpüyorlar!</span></i></span><sup><a href="../Text/Section0016.xhtml#dn27" id="bn27">27</a></sup></p>

          <p class="MsoNormal" style="text-align: justify;"><span style="text-align: left;">Bu şüphesiz ki, Filistin dininin en acımasız, çok basite indirgenmiş bir tasviriydi. Filistin ve Babil halkı hiç bir zaman yaptıkları tanrı heykellerinin bizzat kendilerinin kutsal olduklarına inanmadılar; hiçbir zaman bir heykel karşısında, sırf bir heykel olduğu için eğilmediler. Heykel tanrının bir simgesiydi. Tıpkı, tasavvur edilemeyen ilk olaylar hakkında yarattıkları mitoslar gibi, bu da, ibadet eden kişinin dikkatini kendi ötesine yöneltmesi için geliştirilmiş bir araçtı. Esagila Tapınağı'ndaki Marduk heykeli ve Filistin'deki Aşera'yı simgeleyen dikili taş hiç bir zaman tanrının bizzat kendisi olarak görülmemiş, insanların yaşamlarının aşkın bir boyutuna yoğunlaşmasına yardım eden bir merkez işlevi görmüşlerdir. Öte yandan, peygamberler sık sık pagan komşularının tanrılarına akla gelmedik saygısızlıklarla gülüp geçmekteydiler. Onlara göre bu, insan elinden çıkma tanrılar altın ve gümüşten başka bir şey değildiler; bir zanaatkar elinde bir iki saatte ortaya çıkmaktaydılar; görmeyen gözleri, işitmeyen kulakları vardı; hareket edemezlerdi ve ancak onlara tapanlarca kımıldatılabilirlerdi. Başına külah geçirilmiş korkuluklardan hiç de farklı olmayan hayvansı ve aşağılık yaratıklardı. İsral'in Elohim'i Yahova ile karşılaştırıldığında, onlar elilim, yani birer Hiçtiler. Onlara tapan goyim'ler olsa olsa birer ahmaktı ve Yahova onlardan nefret ederdi.</span><sup style="text-align: left;"><a href="../Text/Section0016.xhtml#dn28" id="bn28" style="text-align: left;">28</a></sup><br/></p>

          <p class="MsoNormal" style="text-align: justify;">Yazık ki, tektanrıcılığın bir özelliği olarak ortaya çıkan hoşgörüsüzlüğü bugün öylesine kanıksamış bulunuyoruz ki, diğer tanrılara karşı düşmanlığın yeni bir dinsel tavır olduğunu göremeyebiliriz. Paganizm temelde hoşgörülü bir inançtı. Yeni bir tanrının gelişi eski kültler için bir tehdit oluşturmadıkça, mevcut panteonda her zaman başka bir tanrıya yer vardı. Eksen Çağı'nın yeni ideolojileri eski tanrılara yönelik inançların yerini aldığında bile, eski Tanrılar böylesine şiddetle reddedilmemişlerdi. Gördük ki, Hindu dininde ve Budacılıkta insanlar, tanrıları gönülsüzce kabul etmek bir yana, tanrıların da ötesine geçmeleri için teşvik edilmişlerdir. Bununla birlikte, İsrail peygamberleri, Yahova'nın rakibi olarak gördükleri tanrılara karşı böylesi bir soğukkanlılık gösteremediler. Yahudi metinlerinde yeni 'putperestlik' günahı, 'sahte' tanrılara tapma, insanda kusma hissi uyandıracak derecede olumsuz bir şey olarak geçer. Bu, belki de bazı Kilise Babalarının cinsel arzu duymalarının yaratacağı şaşkınlığa benzer bir tepkiydi. Bu ise akılcı, sağduyulu bir tepkiden çok derin endişenin ve bastırılmış bir duygunun dışavurumuydu. Peygamberler, kendi dinsel tutumlarına yönelik gizli bir kaygı mı beslemekteydiler? Yoksa, pek kolay olmasa da, kendi Yahova anlayışlarının paganların putperestliğinden pek de farklı bir şey olmadığının farkında mıydılar? Çünkü, ne de olsa, onlar da tanrılarını kendi suretlerinde yaratmaktaydılar.</p>

          <p class="MsoNormal" style="text-align: justify;">Hristiyanların cinsellik karşısındaki tutumu ile yapılacak bir karşılaştırma bir başka açıdan aydınlatıcı olabilir. Çoğu İsrailli gizlice de olsa pagan tanrıların varlığına inanıyordu. Yahova'nın kimi noktalarda giderek Filistinlilerin lohim'in bazı işlevlerini üstlenmekte olduğu bir gerçektir. Örneğin, Hoşea, Yahova'nın Baal'den daha iyi bir bereket tanrısı olduğunu iddia ediyordu. Ama, kesinlikle eril olan Yahova'nın, İsrailliler arasında büyük rağbet gören Aşera, İştar ve Anat gibi tanrıçaların işlevini üstlenmesi, açıktır ki, çok zordu. Tek Tanrıcılar, Tanrılarının bildik kadın-erkek cinselliğinin ötesinde olduğunu ileri sürmelerine karşın, ileride göreceğimiz gibi, her ne kadar, kimileri bu dengesizliği gidermeye çalıştıysa da o, temelde erkek bir tanrı olarak kalmıştır. Bu, bir bakıma, onun bir kabilenin savaş tanrısı olarak ortaya çıkışıyla bağlantılıdır. Öte yandan, onun tanrıçalara karşı sürdürdüğü savaş, genel olarak kadınlar ve dişil varlıkların statüsünde bir düşmenin yaşandığı Eksen Çağı'nın pek olumlu olmayan bir özelliğini yansıtmaktadır. Öyle görünüyor ki, daha ilkel toplumlarda kadınların bazen erkeklerden daha saygın konumları vardır. Geleneksel dinde büyük tanrıçaların sahip olduğu prestij, dişil olanın kutsallık derecesinde yüceltildiğini gösterir. Bununla birlikte, kentlerin doğuşu, daha haşin, fiziki güce dayalı erkeksi özelliklerin dişil özellikler karşısında daha fazla yüceltilmesini ifade etmiştir. Bu andan itibaren kadınlar marjinal bir konuma itilmiş ve yeni dönemin uygarlıklarında ikinci sınıf yurttaşlar haline gelmişlerdir. Örneğin, kadınların konumları eski Yunan'da özellikle düşüktür, ve Batılıların, Doğunun ataerkil tutumunu kınarken bu gerçeği unutmamaları gerekir. Demokratik ideal, tecrit edilmiş bir yaşam süren ve aşağı yaratıklar olarak görülen Atinalı kadınları hesaba katmamıştır. İsrail toplumu da daha erkeksi bir görüntü kazanmaktaydı. İlk başlarda kadınlar güçlüydü ve kendilerini kocalarıyla eşit görmekteydiler. Hatta, Deberah gibi bazıları savaşlarda ordulara bile komuta etmişlerdi. İsrailliler Yudit ve Ester gibi kimi kadın kahramanları saygıyla anmaya devam etmişler, ancak, Yahova'nın, Filistin'in ve Otadoğu'nun diğer tanrı ve tanrıçalarını başarılı bir şekilde ortadan kaldırıp, tek Tanrı konumuna gelmesinden sonra, onun dini neredeyse tamamen erkeklerce sürdürülmüştür. Tanrıçalar kültü bir kenara bırakılmış ve bu yeni uygarlaşan dünyanın özelliği, kültürel değişmenin bir belirtisi olarak ortaya çıkmıştır.</p>

          <div style="text-align: justify;">
            Göreceğimiz gibi, Yahova'nınki zor kazanılmış bir zaferdi. Büyük acılara, şiddet ve çatışmaya malolmuş ve İsraillilerin bu yeni Tek Tanrı dinini benimsemeleri hiç de, Budacılık Hindu dininin Hint yarımadası halkınca benimsenmesi gibi kolay olmamıştır. Yahova'nın eski tanrıları barışçıl bir yolla doğal bir şekilde aşmayı başaramadığı görülmektedir; bunun için savaşmak zorunda kalmıştır. Böylece, Seksen İkinci Mezmurda, onu, hem Babil hem de Filistin mitosunda oldukça önemli bir yeri olan Tanrısal Konsey'in liderliği için bir oyun ortaya koyarken görüyoruz:<br/>
          </div>

          <div style="text-align: justify;">
            <!--StartFragment-->

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Tanrılar arasında düşüncelerini söylemek için</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">El Konseyinde söz alır Yohava.</span></i></span><a href="../Text/Section0016.xhtml#dn29" id="bn29" style="text-align: justify;"><sup>29</sup></a></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">"Artık adaletin ihlaline,</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">bayağıların kayırılmasına hayır!</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Bırakın zayıf ve öksüzler adaletten nasibini alsın,</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">aç ve sefillere adil davranın,</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">aciz ve muhtaca yardım edin,</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">onları aşağılık yaratıkların pençesinden kurtarın!"</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Körü körüne yaşayan cahiller ve duygusuzlar</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;"> insanlığın temellerini oyarlar</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Bir zamanlar "sizler tanrısınız,</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">hepiniz, El Elyan'ın çocuklarısınız." demişti.</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">Ama aynı kapıya çıkar, hepiniz öleceksiniz;</span></i></span></p>

            <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; color: windowtext;">birer insan olan siz tanrılar, hepinizin sonu gelecek.</span></i></span></p>

            <p class="MsoNormal" style="text-align: justify;"><span class="FontStyle370"><font face="Times New Roman, serif"><span style="line-height: 17px;">Başından beri El'in yönettiği Konseyi karşısına aldığında, Yahova, diğer tanrıları zamanın toplumsal gereklerine yanıt vermek konusunda başarısızlıkla suçlar. Burada Yahova, peygamberlerin çağdaş, merhametli olma özelliğini temsil etmektedir; oysa onun meslektaşı tanrılar uzun zamandır adalet ve eşitliği sağlamak için hiçbir şey yapmamışlardı. Eskiden olsa, Yahova onları elohim, El-EIyan'ın ('En Yüce Tanrı’)</span></font><a href="../Text/Section0016.xhtml#dn30" id="bn30"><sup>30</sup></a><font face="Times New Roman, serif"><span style="line-height: 17px;"> oğulları olarak tanıyıp kabul edebilirdi, ama şimdi tanrılar artık hiçbir işe yaramadıklarını kanıtlamışlardı. Tıpkı ölümlü insanlar gibi yok olacaklardı. Mezmur yazan Yahova'yı yalnızca diğer tanrıları lanetlerken tasvir etmekle kalmıyor, bu yolla, Yahova, İsral'de hâlâ belli bir tabanı olduğu anlaşılan geleneksel El'in ayrıcalıklı konumunu da ele geçirmiş oluyordu.</span></font><br/></span></p>

            <p class="MsoNormal" style="text-align: justify;"><span class="FontStyle370"><font face="Times New Roman, serif"><span style="line-height: 17px;">Kitabı Mukaddes'de şiddetle karşı çıkılmasına rağmen, putperestlik kendi başına hiç de olumsuz bir şey değildi. O, ancak büyük bir özen ve sevgiyle yaratılan Tanrı imgesinin, tekabül ettiği o tarif edilemez muhteşemlikteki gerçekle karıştırılması durumunda karşı çıkılacak ya da naif bir şey haline gelirdi. Tanrının tarihinde ileriki dönemlerde göreceğimiz gibi, bazı Yahudi, Hristiyan ve Müslümanlar bu mutlak gerçeğin ilk imgesi üzerinde kafa yormuşlar ve Hindu ya da Budacı anlayışınkine oldukça yakın bir sonuca ulaşmışlardı. Bununla birlikte, birçok insan hiç bir zaman buna yanaşmayıp, kendi Tanrı anlayışlarını ebedi sır ile özdeş görmüşlerdir. 'Putperest' bir dinsellik I.Ö. 622 sıralarında Yahuda Kralı Yoşiya döneminde açıkça tehlikeli bir hale gelmiştir. Bu kral, halkının Yahova'nın yanısıra Filistin tanrılarına da tapmasını teşvik eden selefleri Manasse (687-42) ile Amon (642-40)'un bağdaştırmacı politikalarını değiştirmek niyetindeydi. Canlı bir bereket kültünün yaşadığı Tapınağa, Manasse bizzat kendisi Aşera'nın bir heykelini koydurtmuştu. İsraillilerin büyük çoğunluğu Aşera'ya bağlı olduğu ye hatta bazıları onun Yahova'nın karısı olduğunu düşündüğü gözönüne alındığında, bu durumu bir küfür olarak görenler yalnızca en keskin Yahovacılardı. Yahova kültünü geliştirmeye çalışan Yoşiya Tapınakta büyük çaplı bir tamirata girişti. İşçilerin her şeyi alt üst ettiği bir sırada, Baş Kâhin Hilkiya'nın, üzerinde Musa'nın İsraloğullarına son hutbesi olduğu ileri sürülen eski bir kitap bulduğu söylenir. Hilkiya bunu hemen Yoşiya'nın danışmanı Şafan'a vermiş, o da kralın huzurunda seslice okumuştur. Genç kral dehşet içinde dinlemiş, kızgınlıktan saçını başını yolmuştu: hiç şüphe yok ki, Yahova, seleflerine çok kızmıştı! Onlar Yahova'nın Musa'ya verdiği emirleri hiç bir şekilde yerine getirmemişlerdi.</span></font><a href="../Text/Section0016.xhtml#dn31" id="bn31"><sup>31</sup></a><font face="Times New Roman, serif"><br/></font></span></p>

            <p class="MsoNormal" style="text-align: justify;"><span class="FontStyle370"><font face="Times New Roman, serif"><span style="line-height: 17px;">Hilkiya'nın bulduğu 'Kanun Kitabı'nın bizim bugün Tesniye olarak bildiğimiz metnin temelini oluşturduğu hemen hemen kesindir. Bu kitabın reformcu kesim tarafından tam zamanında 'bulunmuş' olması, bu konu üzerinde değişik kuramların ileri sürülmesine yol açmıştır. Hatta bazıları, bunu Hilkiya ve Şafan'ın, Yoşiya'nın kendisine danıştığı kâhin Hulda'nın da yardımıyla, bizzat kendilerinin gizlice kaleme almış olduklarını dahi ileri sürmüşlerdir. Bunu hiçbir zaman kesin olarak bilemeyeceğiz, ama sözkonusu Kanun Kitabı kesin olarak yedinci yüzyıl bakış açısını yansıtan yepyeni bir ihtilafı dile getirmektedir. Son hutbede, Musa'nın anlaşmaya ve İsrail'in özel olarak seçilişine merkezi bir konum verdiğini görmekteyiz. Yahova'nın İsrail halkını diğer bütün uluslardan ayrı tutması, İsraillilerin özel bir niteliğinden değil, Yahova'nın büyük sevgisinden kaynaklanmaktaydı. Buna karşılık, kendisine tam sadakat ve diğer bütün tanrıların şiddetle reddedilmesini istiyordu. Tesniye'nin esasını oluşturan tema, daha sonra Yahudi inancının temeli haline gelecek olan şu ifadeyi içermektedir:</span><br/></font></span></p>

            <p class="MsoNormal" style="text-align: justify;"><span class="FontStyle370"><!--StartFragment-->
             <!--EndFragment--></span></p>

            <p class="MsoNormal" style="text-align: left;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Dinle (şema) Ey İsrail! Yahova bizim Elohimimizdir, Yahova tektir (ebad)! Yahova'yı bütün kalbinle, bütün ruhunla, bütün gücünle seveceksin. Şimdi burada sizlere söylediğim bu sözler kalplerinize nakşedilsin.</span></i></span><a href="../Text/Section0016.xhtml#dn32" id="bn32" style="text-align: justify;"><sup>32</sup></a></p>

            <p class="MsoNormal" style="text-align: justify;"><span class="FontStyle370">Tanrının seçimi İsraili goyim'den böyle ayırmıştı; metnin yazarı, İsraillilerin yerli halkla hiçbir ilişki kurmayacakları Vadedilmiş Topraklara vardığında Musa'ya bunları söyletiyordu. "Yerli halkla hiç bir anlaşma yapmayacaklar, onlara en ufak bir merhamet göstermeyeceklerdi.<a href="../Text/Section0016.xhtml#dn33" id="bn33"><sup>33</sup></a> Asla kız alıp verme, toplumsal karışma olmayacaktı. En önemlisi, Filistin dininin köküne kibrit suyu dökeceklerdi: Musa İsraillilere, "onların sunaklarını yerle bir edin, ayakta bir tek taş bırakmayın, kutsal tütsüleri indirip, putlarını ateşe verin" diye emrediyor, "siz ki Yahova'yı kendinize Elohim seçtiniz, O, sizi dünyanın bütün diğer kavimlerinden ayırıp kendi kavmi seçti" diyordu.<sup><a href="../Text/Section0016.xhtml#dn34" id="bn34">34</a></sup><br/></span></p>

            <p class="MsoNormal" style="text-align: justify;"><span class="FontStyle370">Yahudiler bugün şema’yı okuduklarında, ona tektanrıcı bir yorum getirmektedirler: Bizim Tanrımız Yahova Tek ve biriciktir. Tesniye yazarının henüz böyle bir bakış açısı yoktu. 'Yahova ebad,’ Tek olan Tanrıyı değil, kendisine tapılmasına izin verilen tek tanrıyı ifade etmekteydi. Diğer tanrılar hâlâ bir tehdit oluşturmaktaydı. Kültleri hâlâ bir cazibe merkeziydi ve İsraillileri baştan çıkararak, kıskanç bir Tanrı olan Yahova'dan uzaklaştırılabilirlerdi. İsrailliler emirlerine uyarlarsa, Yahova onları kutsayıp, müreffeh kılacak, kendisini terketmeleri halinde ise akıbetleri korkunç olacaktı:<br/></span></p>

            <p class="MsoNormal" style="text-align: justify;"><span class="FontStyle370"><!--StartFragment-->
             <!--EndFragment--></span></p>

            <p class="MsoNormal"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Kendinize mülk edinmek üzere adımınızı attığınız topraklardan koparılıp atılacaksınız. Yahova sizi dünyanın bir ucundan diğerine, diğer uluslar arasına dağıtacak; orada ne sizin ne de atalarınızın bilmediği ağaç ve taş tanrılara hizmet edeceksiniz ... Yaşamınız daha başından itibaren size bir yük olacak. .. Size sabahları "Ah! bir akşam olsa!", akşamları da "Ah! bir sabah olsa!" dedirtecek bir dehşet kalplerinizi sarmalayacak, gözleriniz böyle şeyler görecek.</span></i></span><sup><a href="../Text/Section0016.xhtml#dn35" id="bn35">35</a></sup></p>

            <p class="MsoNormal">Yedinci yüzyılın sonlarında Kral Yoşiya ve halkının bu sözleri işittikleri sırada, yeni bir siyasi tehdit kapıya dayanmak üzereydi. O ana kadar Asurluları uzakta tutmayı başarmışlar, böylece, Musa'nın dile getirdiği cezalara karşı ayakta durmaya çalışan kuzeyin on kabilesinin uğradığı akibetten kendilerini kurtarmışlardı. Fakat I.Ö. 606'da Babil Kralı Nebupolassar Asurluları yenmiş ve kendi imparatorluğunu kurmaya başlamıştı.</p>

            <p class="MsoNormal">Tesniye yazarının dile getirdikleri bu aşırı tehlikeli ortamda büyük bir etki yarattı. Yahova'nın emirlerini yerine getirmekten oldukça uzak bir politika takip eden son iki İsrail kralı bile bile felakete davetiye çıkarmıştı. Yoşiya hemen şiddetli bir reforma girişti. Tapınakta bulunan bütün heykeller, idoller ve bereket simgeleri yerlerinden kaldırılarak yakıldı. Yoşiya, bu arada Aşera'nın büyük heykelini de indirtip, içinde Aşera'ya giyecek dokumakta olan Tapınak fahişelerinin odalarını yerle bir ettirdi. Ülkede paganizmin faaliyet gösterdiği bütün eski dinsel mekanlar yıkıldı. Ve rahiplerin artık pislikten arındırılmış olan Kudüs Tapınağında, yalnızca Yahova'ya kurban sunmalarına izin verildi. Yoşiya'nın reformlarını yaklaşık 300 yıl sonra kaleme alan kronik yazarı, bu gözü kara reddediş ve baskıyı etkileyici bir dille anlatır:</p>

            <div>
              <!--StartFragment-->

              <p class="MsoNormal"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">[Yoşiya] Baallerin sunaklarının yıkılışını seyretti; tütsü sunaklarını, üzerlerine çıkarak devirdi; kutsal tütsüleri parçaladı, un ufak etti ve tozunu, onlara kurban sunanların mezarlarına saçtı. Rahiplerinin kemiklerini sunakları üzerinde yaktı ve Yahuda ile Kudüs'ü tertemiz yaptı. Aynı şeyi Manasse, Efrayim, Simeon ve hatta Naftali kentleriyle, civarlarındaki yerle bir edilmiş bölgelerde de gerçekleştirdi. Sunakları ve kutsal tütsüleri yıktı, idolleri un ufak etti, İsrail topraklarındaki bütün tütsü sunaklarını yerle bir etti.</span></i></span><sup><a href="../Text/Section0016.xhtml#dn36" id="bn36">36</a></sup></p>

              <p class="MsoNormal">Burada, Buda'nın kendisinin içinde yetiştiğine inandığı tanrıları soğukkanlı bir şekilde kabul edişinden çok uzaktayız. Bu topyekün yıkım, derinlerde gizlenmiş olan endişe ve korkunun yarattığı bir nefretten kaynaklanmaktaydı.</p>

              <p class="MsoNormal">Reformcular İsrail tarihini yeniden yazdılar. Yeşu, Hâkimler, Samuel ve Krallara ait tarihsel kitaplar yeni ideolojiye göre değiştirildi. Ardından Pentateuch'un editörleri J ve E'nin eski öykülerine, Çıkış mitosunun Tesniye'deki yorumunu içeren parçalar eklediler. Yahova, şimdi artık Filistin'deki kutsal imha savaşının baş aktörüne dönüşmüştü. İsraillilere, Filistin'in yerli halkının kendi ülkelerinde yaşatılmamaları gerektiği anlatılmaktaydı,<a href="../Text/Section0016.xhtml#dn37" id="bn37"><sup>37</sup></a>  ki bu politika hiç de kutsal olmayan bir biçimde Yeşu'ya uygulattırılmıştır:</p>

              <div>
                <!--StartFragment-->

                <p class="MsoNormal"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Bunun üzerine Yeşu geldi ve Anakları (Anakim) dağlıktan, Hebron'dan, Debir'den ve Anab'dan ve bütün Yahuda dağlığından ve bütün İsrail'den sürüp attı. Kendilerini kasabalarıyla birlikte yok etti. Gazza, Gat ve Aşod dışında, İsral topraklarında tek bir Anak kalmadı.</span></i></span><sup><a href="../Text/Section0016.xhtml#dn38" id="bn38">38</a></sup></p>

                <p class="MsoNormal">Çok kan aktığı şüphesiz ise de, gerçekte, Yeşu'nun Filistin'i fethi hakkında hiçbir şey bilmiyoruz. Bununla birlikte bugün, söz konusu kan gölüne dinsel bir gerekçe ileri sürülmektedir. İşaya'nın aşkın perspektifince onaylanmayan böylesi bir seçim üzerine kurulu bir teolojinin tehlikeleri, tek Tanrıcılığın tarihinde kanayan bir yara haline gelen kutsal savaşlarda açıkça ortaya çıkmaktadır. Tanrı, kendi önyargılarımızdan kurtulmanın ve bizleri eksikliklerimiz üzerinde düşünmeye zorlamanın bir simgesi olarak görülmeyip, bencil nefretimizi meşrulaştırma ve mutlaklaştırmanın bir aracı olarak kullanılmaktadır. Bu, Tanrının da tıpkı bizler gibi, sanki kendisi de bir başka insanmış gibi davranmasına yol açmaktadır. Böylesi bir Tanrı, insandan kendine karşı acımasız bir eleştirellik talep eden Amos ve İşaya'nın Tanrısından daha cazip ve popüler olabilmektedir.</p>

                <p class="MsoNormal">Yahudilerin, kendilerinin Seçilmiş Halk olduğu yolundaki inançları çoğu zaman eleştirilmesine karşın, onları eleştirenler, o dönemde putperestliğe karşı uygulanan şiddeti ateşleyen benzer bir inkârın da çoğu zaman sorumlusu olagelmişlerdir. Her üç tektanrıcı inanç da kendi tarihlerinde, farklı zamanlarda benzer seçim teolojileri geliştirmişler, hatta bazen Yeşu'nun kitabında hayal edilenden daha da korkunç sonuçlar ortaya çıkmıştır. Batı Hristiyanları, kendilerinin Tanrının gözdeleri olduğunu düşünmeye özel bir eğilim göstermişlerdir. On bir ve on ikinci yüzyıllarda haçlılar, Yahudi ve Müslümanlara karşı giriştikleri kutsal savaşı, kendilerinin, Yahudilerin çoktandır kaybettiği tanrısal misyonu devralmış yeni Seçilmiş Halk oldukları iddiasıyla meşrulaştırmışlardır. Calvinci seçim teolojisi, Amerikalıların kendilerini Tanrının gerçek ulusu olduklarına inanmaya teşvik eden önemli bir etken olmuştur. Yeşu'nun Yahuda krallığında olduğu gibi, böylesi bir inanç, insanların artık sonlarının geldiği korkusuyla dehşete düştükleri bir siyasi kargaşa ortamında canlanma eğilimi gösterir. Belki de, söz konusu inanç bu nedenle, kaleme alındıkları dönemlerde Yahudi, Hristiyan ve Müslümanlar arasındaki yaygın köktenciliğin değişik biçimlerinde kendine yeni bir hayat alanı bulabilmiştir; Yahova gibi kişileştirilmiş bir tanrı, Brahman gibi kişileştirilmemiş bir tanrının hiçbir zaman karşılaşmayacağı bir muameleye muhatap kalabilir, dört bir yandan kuşatılmış bir kişiliği güçlendirmek için kullanılabilir.</p>

                <p class="MsoNormal">Hemen belirtelim ki, Kudüs'ün I.Ö. 587'de Nebukadnezar tarafından yıkılıp, Yahudilerin Babil'den sürülmelerini önceleyen yıllarda İsrallilerin hepsi Tesniye'nin bu hâkim düşüncesini benimsemiyordu. Nebukadnezar'ın tahta geçtiği 604 yılında peygamber Yeremya, muzaffer Seçilmiş Halk öğretisini tersyüz eden İşaya'nın perspektifini canlandırdı: Tanrı İsrail'i cezalandırmak için Babil'i bir araç olarak kullanıyordu. Şimdi 'yok olma' sırası İsrail'indi<a href="../Text/Section0016.xhtml#dn39" id="bn39"><sup>39</sup></a>  ve yetmiş yıl sürgünde kalacaklardı. Kral Yehoyakim bu kehaneti duyduğunda kâtibin elindeki tomarı hiddetle kapıp param parça etti ve ateşe attı. Hayatından endişelenen Yeremya saklanmak zorunda kaldı.</p>

                <p class="MsoNormal">Yeremya'nın yaşamı, daha bir meydan okuyan bu Tanrı imgesini yerleştirme sürecinin içerdiği yoğun çaba ve acıyı ortaya koymaktadır. O bir peygamber olmaktan nefret ediyor; sevdiği halkını lanetlemek zorunda kalmış olmanın derin üzüntüsünü yaşıyordu.<a href="../Text/Section0016.xhtml#dn40" id="bn40"><sup>40</sup></a> Üstelik doğası gereği hiç de ateşli bir insan değildi, aksine yumuşak kalpli bir adamdı. Kendisine vahiy indiğinde, karşı koyup haykırmıştı: "Yahova, Ya Rab; görüyorsun, nasıl konuşacağımı bilmiyorum; bir çocuk gibiyim!". Yahova, elini uzatıp onun dudaklarına dokunmuş, böylece kendi sözlerini onun ağzına aktarmıştı. Kendisinden iletmesi istenilen mesaj pek açık değildi ve üstelik çelişkiliydi: "yırt at ve yere ser, yok et ve kaldır, yap ve üret."<a href="../Text/Section0016.xhtml#dn41" id="bn41"><sup>41</sup></a> Uzlaştırılması imkansız bu uç noktalar arasında acı veren bir gerilime davetiye çıkarılmaktaydı. Yeremya'nın Tanrıyla teması dizlerinin bağını çözen bir ağrıya dönüşmüş, kalbini kırmış ve neredeyse bir sarhoş gibi yalpalayarak dolaşmasına yol açmıştı.<a href="../Text/Section0016.xhtml#dn42" id="bn42"><sup>42</sup></a> Peygamberin yaşadığı bu mysterium terrible et fascinans aynı zamanda hem bir baştan çıkarma hem de bir tecavüz olayıydı:</p>

                <div>
                  <!--StartFragment-->

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Yahova, beni baştan çıkardın ve ben buna kandım,</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Irzıma geçtin ve ben karşı koyamadım...</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Kendime "Onu düşünmeyeceğim,</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">artık adını anmayacağını" derdim.</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Sonra, böğrüme sıkışmış,</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">kalbimde bir ateş yanıyor gibi oldu.</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Bundan kurtulma gayreti beni tüketti,</span></i></span></p>

                  <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">artık dayanamıyorum.</span></i></span><a href="../Text/Section0016.xhtml#dn43" id="bn43" style="text-align: justify;"><sup>43</sup></a></p>

                  <p class="MsoNormal" style="text-align: left;"><span style="line-height: 17px; font-family: &quot;Times New Roman&quot;, serif; text-align: justify;">Tanrı Yeremya'yı iki farklı yöne çekiyordu: bir yandan o, Yahova'ya, kendini baştan çıkarıcılığın bütün cazibesine teslim eden derin bir yakınlık duyuyor, ama bir başka zaman ise, kendisini onun iradesine karşı koymaya iten bir gücün elinde kıvranıyordu.</span><br/></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Amos'tan bu yana, peygamberler hep nevi şahsına münhasır adamlardı. Bu dönemde uygar dünyanın diğer bölgelerinin aksine, Ortadoğu geniş çaplı bütüncül bir dinsel ideoloji geliştirememiştir.</span></font><a href="../Text/Section0016.xhtml#dn44" id="bn44"><sup>44</sup></a><font face="Times New Roman, serif"><span style="font-size: 18px; line-height: 17px;"> Peygamberlerin Tanrısı, İsraillileri Ortadoğu'nun mitoloji bilincinden koparmaya ve egemen anlayıştan çok farklı bir doğrultuda yürümeye zorlamaktaydı. Yeremya'nın çektiği acıda, bunun ne büyük bir kırılma ve yerinden olmaya yol açtığını görüyoruz. İsrail pagan bir dünyayla çevrili, Yahovacılığın egemen olduğu küçük bir adacıktı ve Yahova'yı reddeden İsrailli sayısı hiç de az değildi. Tanrı imgesi daha az tehditkâr olan Tesniye yazarı bile Yahova'yla buluşmayı rahatsız edici bir çatışma şeklinde ele almıştır. Burada o, Musa'ya, Yahova ile aracısız ilişki kurma beklentisiyle şaşkına dönmüş olan İsraillilere, Tanrının, etkinliğini en acı bir şekilde hissettirmek için kendilerine her kuşakta bir peygamber yollayacağını söyletir.</span></font></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Yahova kültü içinde henüz Atman'la karşılaştırılabilecek, her yerde hazır ve nâzır, içsel bir tanrısal ilke yoktu. Yahova dışsal, aşkın bir gerçek olarak algılanmıştır. Ve onun yabancı görünümünden biraz kurtarılabilmesi için bazı yönlerden insanileştirilmesi gerekiyordu. Siyasi durum kötüye gitmekteydi. Babilliler Yahuda'yı istila etmişler, kralla birlikte bir grup İsrailli sürgüne gönderilmişti. Son olarak da bizzat Kudüs düşmüştü. Koşullar kötüleştikçe, Yeremya Yahova'ya insani duygular atfetme âdetini sürdürdü. Tanrı kendi yersiz yurtsuzluğu, bahtsızlığı ve yalnızlığına üzülmekte, kendini halkı kadar şaşkın, aşağılanmış ve terkedilmiş hissetmekte, onlar gibi beyni dumûra uğramış, yabancılaşmış görünmekteydi. Yeremya'nın duyduğu, içini kemiren kızgınlık, onun kendi kızgınlığı değil, Yahova'nın öfkesiydi. Peygamberler ne zaman 'insan'a baksalar, kendiliğinden, yeryüzündeki varlığı ayrılmaz bir şekilde kendi halkıyla iç içe geçmiş olan 'tanrı'yı düşünmekteydiler.</span></font><a href="../Text/Section0016.xhtml#dn45" id="bn45"><sup>45</sup></a><font face="Times New Roman, serif"><span style="line-height: 17px;"> Gerçekten de Tanrı, ne zaman yeryüzünde bir şey yapmak istese insana ihtiyaç duymaktaydı. Bu düşünce Yahudilerin tanrı anlayışında çok önemli bir yer tutmaktadır. Hatta, insanoğlunun kendi duygu ve davranışlarında Tanrının etkinliğini görebileceklerine dair ifadeler de vardır. Bu, Yahova'nın insanlık durumunun bir parçası olduğu anlamına gelmekteydi.</span><br/></font></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Tanrı önündeyken hep halkı adına konuşan Yeremya, düşmanın kapıya dayandığı zaman halkına olan öfkesini Tanrının ağzından dile getirmekteydi. Kudüs 587'de Babillilerin eline geçtiğinde, Yahova'dan biraz daha iç açıcı kehanetler gelmeye başladı: Artık dersini almış olan halkını kurtarma ve yurtlarına geri getirme sözü vermekteydi. Babil yöneticileri Yeremya'nın Yahuda'da kalmasına izin verdiler; böylece o, geleceğe güvenle baktığını söyleyebilmiş ve hatta mülk bile satın almıştır: "Değil mi ki Yahova Sabaoth şöyle demiştir: 'İnsanlar bu topraklarda tekrar bağ ve bahçe edinecekler."'</span></font><a href="../Text/Section0016.xhtml#dn46" id="bn46"><sup>46</sup></a><font face="Times New Roman, serif"><span style="line-height: 17px;">  Beklenileceği gibi, kimileri yaşanan felaket için Yahova'yı suçladı. Yeremya Mısır'ı bir ziyaretinde Delta bölgesine kaçmış ve Yahova'ya ayıracak zamanları olmayan bir grup Yahudiyle karşılaşmıştı. Kadınları, Gökyüzünün kraliçesi Iştar şerefine yaptıkları geleneksel ayinleri icraya devam ettikleri müddetçe her şeyin yolunda gittiğini ama Yeremya'nın arzuları doğrultusunda bunu bıraktıkları anda felaket, yenilgi ve yoksulluğun sökün ettiğini ileri sürmüşlerdi. Yaşanan trajedinin, Yeremya'yı derin duygulara sürüklediği anlaşılmaktaydı.</span></font><a href="../Text/Section0016.xhtml#dn47" id="bn47"><sup>47</sup></a><font face="Times New Roman, serif"><span style="line-height: 17px;">  Kudüs'ün düşmesi ve Tapınağın yıkılışından sonradır ki, o, dinin böylesi dışsal tuzaklarının aslında içsel, öznel bir ruh halinin simgelerinden başka bir şey olmadığını anlamıştır. İsral kavmiyle yapılan anlaşma ileride oldukça farklı bir şekil alacaktı: "Onların ta derinliklerine kendi kanunumu yerleştirecek, onu kalplerine nakşedeceğim..."</span></font><a href="../Text/Section0016.xhtml#dn48" id="bn48"><sup>48</sup></a><font face="Times New Roman, serif"><br/></font></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Sürgüne gönderilenler, 722'de kuzeyin on kabilesinin başına geldiği gibi bir asimilasyona zorlanmadılar iki topluluk halinde yaşadılar: biri bizzat Babil'de, diğeri ise Fırat nehrinin kollarından olan Kebar ırmağının yamacında, Nippur ve Ur'a yakın bir bölgede, Tel Aviv (Bahar Tepesi)'ndeydi. 597'de sürülen ilk grup içinde Hezekiel isimli bir rahip vardı. Yaklaşık beş yıl boyunca evinde tek başına yaşamış ve kimseyle tek bir kelime konuşmamıştı. Sonra bir gün, çarpıcı bir şekilde Yahova kendisine göründü, bu, onu kelimenin tam anlamıyla büyük bir şaşkınlığa düşürmüştü. Hezekiel' in Yahova'yı bu ilk görüşünü bir parça ayrıntılı anlatmamız gerekiyor, çünkü bu, yüzyıllar sonra, Yedinci bölümde göreceğimiz gibi, Yahudi mistikleri için oldukça büyük bir önem kazandı. Hezekiel arada bir şimşeklerle bölünen bir ışık bulutu görmüştü. Kuzeyden kuvvetli bir rüzgâr esiyordu. Bu fırtınamsı belirsizliğin ortasında, dört güçlü kuvvetli hayvan tarafından çekilen büyük bir araba görür gibi olmuştu ki Hezekiel, görüntünün bir anlık oluşunu vurgulamaya bilhassa dikkat göstermiştir. Babil'deki saray kapılarına yontulmuş, karibu'ya benzeyen bu hayvanları, Hezekiel neredeyse canlandırılması güç bir şekilde tasvir eder: Her biri, biri insan, biri arslan, biri öküz ve biri de kartal olmak üzere dört başlıydı. Her bir tekerlek birbirinden ayrı yöne dönüyordu. Bu görüntü, açıkça, Hezekiel'in ifade etmekte zorlandığı görümlerin hiç de aşina olunmayan bir etki yaratması amacını taşımaktaydı. Bu yaratıkların kanat çırpışları kulakları sağır edecek bir gürültü çıkarmaktaydı; "tıpkı Şadday'ın, bir fırtınanın, bir kamp alanının çıkardığı sese benzer, hızla akan sesi" gibi bir gürültü. Arabanın üzerinde tahtı 'andıran' bir şey, onun üzerinde de 'insana benzeyen bir yaratık' vardı.</span> </font><font face="Times New Roman, serif"><span style="line-height: 17px;">Kıpkızıl parlıyor ve ağzından ateş fışkırıyordu. Üstüne üstlük 'Yahova'nın ihtişamını (kavod) andıran bir şey' vardı.</span></font><a href="../Text/Section0016.xhtml#dn49" id="bn49"><sup>49</sup></a><font face="Times New Roman, serif"><span style="line-height: 17px;">  Hezekiel anında yere kapandı ve kendisini çağıran bir ses duydu. Ses, sanki insanlık ile tanrısal alem arasında artık açıkça ortaya çıkan mesafeye vurgu yaparcasına, Hezekiel'i 'Adem oğlu' diye çağırmaktaydı. Bununla birlikte, bir kez daha, Yahova'nın görünüşünü bir eylem planı takip edecekti. Hezekiel, isyankâr İsrailoğullarına Tanrının kelâmını iletecekti. Tanrısal mesajın insan ötesi niteliği şiddetli bir simgeyle aktarıldı: bir tomarı sımsıkı kavramış bir el iniltiyle peygambere uzanmaktaydı. Hezekiel'e, Tanrının kelâmını iyice hazmedip kendinin bir parçası haline getirmesi için tomarı yiyip yutmasını emretti. Hep olageldiği gibi, misterium, hem terribile hem de fascinans idi. Tomar bal gibi lezzetliydi. Hezekiel, sonunda şunları söyler: "ruh beni ayağa kaldırıp kendine çekti; yürüdükçe kalbim acı ve kızgınlıkla dolup taştı ve Yahova'nın ağır eli üzerime çöktü."</span></font><a href="../Text/Section0016.xhtml#dn50" id="bn50"><sup>50</sup></a><font face="Times New Roman, serif"><span style="line-height: 17px;">  Tel Aviv'e vardığında bir hafta boyunca 'taş kesilmiş gibi' kalakaldı.</span></font></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Hezekiel'in ilginç öyküsü, tanrısal alemin insanlığa ne kadar yabancılaşıp, ondan ne kadar uzaklaştığını vurgulamaktadır. Bu arada bizzat kendisi sözkonusu yabancılığın bir işareti haline gelmiştir. Yahova, onu sık sık, kendisini normal insanlardan ayıracak garip mimler icraya zorlamaktaydı. Bunlar aynı zamanda bu bunalım dönemi İsral'inin içler acısı halini göstermek için tasarlanmış olup, daha derinde, bizzat İsral'in, Pagan dünya içinde bir yabancı durumuna gelişini göstermekteydi. Böylece, karısının ölümünde Hezekiel'in yas tutması yasaklanmıştı; 390 gün bir yanı, 40 günde diğer yanı üzerinde yatmak zorunda bırakılmıştı. Eşyalarını toplayıp, artık müsamahasız bir kent olan Tel Aviv'de bir mülteci gibi dolaşmaya başladığında, Yahova, kendisini, artık sarsılmadan ve amaçsızca oradan oraya sürüklenmekten alakoyamayacak derecede şiddetli bir korku içine sürüklemişti. Bir keresinde, Kudüs'ün kuşatılması esnasında, soydaşlarının açlığa karşı çaresizce çırpınışlarının bir göstergesi olarak dışkı yemeye zorlanmıştır. Hezekiel, Yahova kültündeki bu keskin kırılmanın bir simgesi haline gelmişti: hiç bir şeyden emin olunulamazdı ve normal tepkiler reddedilmekteydi.</span><br/></font></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Öte taraftan, pagan anlayış tanrılarla doğal evren arasında varlığına inandığı devamlılığın tadını çıkarmaktaydı. Hezekiel, artık bir alışkanlık olarak 'iğrenç' diye adlandırdığı eski dinde hiç bir teselli bulamıyordu. Görünümlerinin birinde, bir kılavuz eşliğinde Kudüs Tapınağını gezmişti. Burada, dehşet içinde, Yahuda halkının yokoluşun eşiğinde bile, üstelik Yahova'nın evinde, gayet umursamaz bir şeklide pagan tanrılara tapınmayı sürdürdüklerini gördü. Tapınağın kendisi bizzat bir kabusa dönüşmüştü: odaların duvarları kıvrılmış yılanlar ve vahşi hayvanlarla süslenmiş, 'iğrenç' ayinler icra eden rahipler, sanki neredeyse arka odada seks alemi gerçekleştiriyormuşcasına loş bir ışık içinde tasvir edilmekteydiler: "Adem oğlu, İsrail tahtının önde gelenlerinin karanlıkta, herbiri kendi rengarenk odalarında ne yaptıklarını gördün mü?"</span></font><a href="../Text/Section0016.xhtml#dn51" id="bn51"><sup>51</sup></a><font face="Times New Roman, serif"><span style="line-height: 17px;">  Bir diğer odada bir kadın oturmuş, ıstırap içinde tanrı Tammuz'a gözyaşı dökmekteydi. Kimileri sırtları mabede dönük olarak güneşe tapıyordu. Sonunda, peygamberin ilk görünümünde gördüğü ilginç araba Yahova'nın 'ihtişamı'nı da yanına alarak uçup gitti. Her şeye rağmen, Yahova tamamen uzak bir tanrı değildi. Kudüs'ün imhasından hemen önceki günlerde Hezekiel, onu, İsraillilerin dikkatini çekmek ve kendini onlara kabul ettirmek için beyhude ateş püskürürken tasvir eder. Yaklaşan felaketin tek sorumlusu bizzat İsraillilerdi. Yahova, her zamanki gibi, İsraillilere, tarihin gelgitlerinin hiç te seyrek ve rastgele olmayıp, daha derin bir mantık ve adaleti olduğunu görmelerini sağlamaya çalışıyordu. Uluslararası politikanın acımasız dünyasında bir anlam arayışı içindeydi.</span><br/></font></p>

                  <p class="MsoNormal" style="text-align: justify;"><font face="Times New Roman, serif"><span style="line-height: 17px;">Kimi sürgünler, Babil ırmaklarının yamacında otururken, beklenileceği gibi, Vadedilmiş Toprakların dışında kendi dinlerini yaşayamayacaklarını anlamışlardı. Pagan tanrıları hep belli bir bölge ile sınırlıydılar ve kimilerine Yahova'nın şarkılarını yabancı bir ülkede söylemek imkansız görünüyordu. Hınç içinde, ileride, Babilli bebekleri bir kayaya savurup, beyinlerini darmadağın etmenin hayalini kurmaktaydılar.</span></font><a href="../Text/Section0016.xhtml#dn52" id="bn52"><sup>52</sup></a><font face="Times New Roman, serif"><span style="line-height: 17px;">  Gel gör ki, yeni peygamber sükûnet telkin ediyordu. Bu peygamber hakkında hiçbir şey bilmiyoruz. Onun önemi belki de buradadır, çünkü kehanet ve mezmurları, seleflerinin yaptığı türden hiç bir kişisel mücadeleye işaret etmezler. Onun faaliyetleri sonradan İşaya'nın sözlerine eklenmiş ve kendisi de genellikle İkinci İşaya olarak anılmıştır. Sürgündeki bazı Yahudiler Babil'in eski tanrılarına tapmaya başlamışlarsa da, diğerleri yeni bir dinsel uyanma yaşadılar. Yahova'nın Tapınağı harap olmuş, Beth-El ve Hebron'daki eski kült merkezleri tahrip edilmişti. Dinsel yaşamlarının merkezinde yer alan ve kendi evlerinde özgürce yerine getirdikleri liturjileri Babil'de icra edemiyorlardı. Sahip oldukları tek şey Yahova idi. İkinci İşaya bunu bir adım daha ileri götürüp Yahova'nın tek Tanrı olduğunu ilan etti. Yeniden yazdığı İsrail tarihinde Çıkış mitosu, Marduk'un ilk denizi simgeleyen Tiamat karşısındaki zaferini anımsatan bir görüntü içinde sunulmuştur:</span><br/></font></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Ve Yahova nefesinin ateşiyle</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Mısır Denizinin ağzını kurutacak,</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">ve kolunu nehire [Fırat] uzatıp,</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">onu yedi kola ayıracak.</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Kavminden artakalanlar,</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">tıpkı Mısır diyarından çıktıklarında</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;"><span style="mso-spacerun: yes;"> </span>İsrailliler için yapılanlar gibi,</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">kuru yerden geçsinler diye</span></i></span></p>

                  <p class="MsoNormal" style="text-align: center;"><!--StartFragment-->
                   <span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">bir patika açacak.</span></i></span><a href="../Text/Section0016.xhtml#dn53" id="bn53"><sup>53</sup></a> </p>

                  <p class="MsoNormal" style="text-align: justify;">İlk İşaya tarihi tanrısal bir uyarı olarak sunmuştu. Felaketin ardından İkinci İşaya ise Teselli Kitabı'nda, tarihi gelecek için yeni bir umut kaynağı olarak görmüştür. Yahova geçmişte İsrail'i nasıl kurtarmışsa, aynı şeyi tekrar yapabilirdi. O tarihsel akışın beyniydi; onun gözünde bütün goyim bir kova suyun içindeki bir damladan başka bir şey değildi. O, gerçekten de, dikkate alınacak tek Tanrıydı. İkinci İşaya Babil'in eski tanrılarını kağnıya bağlanmış bir şekilde gün batımına doğru ağır ağır ilerlerlerken hayal ediyordu.<a href="../Text/Section0016.xhtml#dn54" id="bn54"><sup>54</sup></a>  Artık onların devri kapanmıştı: Sürekli "Ben Yahova değil miyim?" diye soruyordu, "benden başka bir tanrı yok."<a href="../Text/Section0016.xhtml#dn55" id="bn55"><sup>55</sup></a>   <font face="Times New Roman, serif"><span style="line-height: 17px;"><br/></span></font></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Benden önce hiç bir tanrı olmadı,</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;"><span style="mso-spacerun: yes;"> </span>benden sonra da olmayacak.</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Ben, ben Yahova'yım,</span></i></span></p>

                  <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">benden başka kurtarıcı yok.</span></i></span><a href="../Text/Section0016.xhtml#dn56" id="bn56" style="text-align: justify;"><sup>56</sup></a></p>
                </div><!--EndFragment-->
              </div><!--EndFragment-->
            </div>

            <p class="MsoNormal" style="text-align: justify;">İkinci İşaya, felaketten beri zafer kazanmış gibi görünebilecek goyim'in tanrılarını reddetmeye çalışmakla vakit geçirmez. O, oldukça soğukkanlı bir şekilde, bu dünyayı var eden büyük mitolojik eylemi, Marduk ve Baal değil, Yahova'nın gerçekleştirdiğini düşünmekteydi. Böylece, ilk olarak İsrailliler Yahova'nın yaratılıştaki rolüyle ciddi bir şekilde ilgilenmeye başladılar. Bu belki de Babil'in kozmolojik mitoslarıyla yeniden ilişki kurmalarının bir sonucuydu. Onlar burada, şüphesiz ki, evrenin maddi kökenini açıklamaya girişmemekte, devirlerinin acımasız dünyası içinde bir teselli bulmaya çalışmaktaydılar. Eğer Yahova yaratılıştan önceki zamandaki kaosun zebanilerini ortadan kaldırabilmiş idiyse, pekâla İsraillileri de sürgünden kurtarabilirdi. Çıkış mitosuyla, paganların, zamanın başlangıcında su çevresinde oluşan kaos üzerinde kazanılmış zafer öyküleri arasındaki benzerliği farkeden İkinci İşaya, halkından, güven içinde, tanrısal kudretin yeni bir tezahürünü beklemelerini istemiştir. Burada, örneğin, Filistin yaratılış mitolojisinin deniz zebanisi Lotan, ki Rahab, Timsah (Tanrıim) ve dipsiz kuyu (teböm) diye de bilinir, karşısında Baal'in kazandığı zafere atıfta bulunur.<br/></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Uyan, uyan! Gücünü topla,</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Yahova'yı silahlandır.</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Uyan, geçmişteki,</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">çok önceki kuşakların zamanındaki gibi.</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Rahab'ı ikiye ayırıp,</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Timsahı (Tanrım) parçalamadın mı?</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">Deniz yatağını</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">artakalanların geçeceği bir yol yapmak için</span></i></span></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">denizi ve o büyük dipsiz kuyunun (tebom'un)sularını</span></i></span></p>

            <p class="MsoNormal" style="text-align: justify;"><!--StartFragment-->
             <!--EndFragment--></p>

            <p class="MsoNormal" style="text-align: center;"><span class="FontStyle370"><i style="mso-bidi-font-style: normal;"><span style="font-size: 12pt; line-height: 107%; font-family: &quot;Times New Roman&quot;, &quot;serif&quot;; mso-bidi-font-family: &quot;Palatino Linotype&quot;; font-weight: normal;">kurutmadın mı?</span></i></span><sup style="text-align: justify;"><a href="../Text/Section0016.xhtml#dn57" id="bn57" style="text-align: justify;">57</a></sup></p>

            <p class="MsoNormal" style="text-align: left;"><span style="text-align: justify;">Yahova sonunda rakiplerini İsral'in dinsel muhayyilesinde eritmişti. Sürgünde, paganizm cazibesini yitirmiş ve Yahudilik dini doğmuştu. Belki de, Yahova kültünün tamamen yok olmasının beklenildiği bir zamanda, o, insanların imkânsız koşullarda bir umut bulmalarını sağlayan bir vasıtaya dönüşmüştür.</span><br/></p>
          </div>
        </div>
      </div>

      <div>
        <div style="text-align: justify;">
          Böylece, Yahova tek ve biricik Tanrı haline gelmiştir. Kimse, onun bu iddiasını felsefi açıdan meşrulaştırmaya girişmemiştir. Her zamanki gibi, yeni ideoloji, akliliği kanıtlandığı için değil, ümitsizliği önleme ve umut aşılamada gösterdiği etkinlik sayesinde başarılı olmuştur. Yahudiler, yersiz yurtsuz kaldıklarında, artık Yahova kültündeki kopukluğu kanıksamıyor ve rahatsız edici bulmuyorlardı. O, samimi bir şekilde kendi durumlarına hitap etmekteydi.<br/>
        </div>

        <div style="text-align: justify;">
          <br/>
        </div>

        <div style="text-align: justify;">
          Öte yandan, İkinci İşaya'nın Tanrı imgesinde her hangi bir gariplik yoktu. O, insan zihninin ulaşamayacağı bir yerde durmaktaydı:
        </div>

        <div style="text-align: justify;">
          <!--StartFragment-->

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Düşüncelerim senin düşüncelerin,</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">davranışlarım senin davranışların olmadığı için Yahova konuşur.</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">Evet, nasıl ki gökler yeryüzünden,</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">benim davranışlarım seninkinden daha yüksekse,</span></i></span></p>

          <p class="MsoNormal" style="text-align: center;"><span class="FontStyle370"><i><span style="font-size: 12pt; line-height: 107%; font-family: &quot;Times New Roman&quot;, serif;">benim düşüncelerim [de] seninkinden yüksektir.</span></i></span><a href="../Text/Section0016.xhtml#dn58" id="bn58" style="text-align: justify;"><sup>58</sup></a></p>

          <p class="MsoNormal" style="text-align: justify;"><span class="FontStyle370"><font face="Times New Roman, serif"><span style="line-height: 17px;">Tanrı gerçeği sözcüklerin ve kavramların ulaşamayacağı bir yerde durmaktaydı. Ve Yahova, her zaman halkının kendisinden beklediklerini yapmamaktaydı. Oldukça cesur bir parçada ki bugün için özellikle elem vericidir, peygamber İsrail'in yanısıra Mısır ve Asur ülkesinin de Yahova'nın halkı haline geleceği bir günü bekler. Yahova şunu söyler: "Mısır'ı kavmim, Asur'u ellerim ve İsrail'i mirasım olarak takdis ediyorum."</span></font><a href="../Text/Section0016.xhtml#dn59" id="bn59"><sup>59</sup></a><font face="Times New Roman, serif"><span style="font-size: 18px; line-height: 17px;">  Artık o, seçim üzerine yapılan kısır yorumları önemsiz ve yakışıksız gören aşkın bir gerçeğin simgesi haline gelmişti.</span></font><br/></span></p>

          <p class="MsoNormal" style="text-align: justify;"><span class="FontStyle370"><font face="Times New Roman, serif"><span style="line-height: 16.90625px;">Pers Kralı Kyros (Keyhüsrev)'un I.Ö.539 yılında Babil'i fethettiği zaman, sanki peygamberlerden bir öç alınmıştı. Kyros yeni tebasına Pers tanrılarını dayatmamış, ama muzaffer bir şekilde Babil'e girdiğinde Marduk'un Tapınağında ibadet etmiştir. Dünyanın artık büyük uluslararası imparatorluklar idaresinde yaşamaya alıştığı bir zamanda, Kyros belki de eski sürgün yöntemlerini dayatma gereği duymamıştı. Tebasının kendi topraklarında kendi tanrılarına tapması yönetimin yükünü hafifletirdi. İmparatorluğun her tarafında, tanrıların kendisine verdiğini iddia ettiği görev gereği, eski tapınakların tamir edilmesini teşvik etmiştir. O tam bir hoşgörünün ve kimi pagan dinsel anlayışların görüş genişliğinin simgesiydi. Kyros 538'de Yahudilerin Yahuda'ya geri dönme ve kendi tapınaklarını inşa etmelerine izin veren bir ferman yayınladı. Buna rağmen, çoğunluk kalmayı tercih etti. O andan itibaren, Vadedilmiş Topraklar'da yalnızca küçük bir azınlık yaşadı. Kitabı Mukaddes Babil ve Tel Aviv'i 42.360 kişinin terkedip ana vatanlarına döndüğünü ve burada, geride kalmış olan şaşkın kardeşlerine kendi Yahudilik anlayışlarını dayattıklarını söylemektedir</span><br/></font></span></p>

          <p class="MsoNormal" style="text-align: justify;"><span class="FontStyle370"><font face="Times New Roman, serif"><span style="line-height: 16.8125px;">Bunun, sürgünden sonra kaleme alınıp, sonradan Tesniye'ye de giren P metinlerine nasıl yansıdığını görebiliriz. Burada, E ve J'de anlatılan olaylar farklı bir şekilde yorumlanmış ve iki yeni kitap, Sayılar ve Levililer, eklenmiştir. Beklenileceği gibi, P, daha bir yüceltilmiş ve sofistike bir Yahova sunmaktaydı. Örneğin o, gerçekte kimsenin, Tanrıyı J'nin belirttiği şekilde göremeyeceğini ileri sürmekte ve Hezekiel'in çoğu görüşünü paylaşarak, insanın Tanrı anlayışı ile gerçeğin bizzat kendisi arasında bir fark olduğuna inanmaktaydı. P'nin, Sina dağındaki Musa üzerine anlattıklarında Yahova'nın, "benim yüzümü göremezsin, kimse beni görüp hayatta kalamaz" demesine rağmen, Musa onun yüzünü görmek için yalvarmaktadır.</span></font><a href="../Text/Section0016.xhtml#dn60" id="bn60"><sup>60</sup></a><font face="Times New Roman, serif"><span style="line-height: 16.8125px;"> Üstüne üstlük, kendisini tanrısal etkiden korumak için bir kaya yarığına sığınmak zorunda kalmış, ancak burada Yahova'nın ayrılışı sırasında, onu belli belirsiz bir şekilde görebilmiştir. P, Tanrının tarihinde oldukça önemli bir yer tutacak olan bir düşünce ileri sürmüştü. Buna göre, insanlar, tanrısal varlığın ancak, batan güneşin son ışınları gibi, ardında bıraktığı etkisini görebilirler. 'Yahova'nın ihtişamı' (kavod) olarak adlandırdığı bu olay, Yahova'nın varlığının bir tezahürü olup, Tanrının bizzat kendisiyle karıştırılmamalıydı.</span></font><a href="../Text/Section0016.xhtml#dn61" id="bn61"><sup>61</sup></a><font face="Times New Roman, serif"><span style="line-height: 16.8125px;"> Musa dağdan indiğinde bu 'ihtişam' onun yüzüne yansımakta ve hiç bir İsrallinin bakamayacağı derecede dayanılmaz bir ışıkla parlamaktaydı.</span></font><a href="../Text/Section0016.xhtml#dn62" id="bn62"><sup>62</sup></a><font face="Times New Roman, serif"><br/></font></span></p><!--EndFragment-->
        </div>
      </div>

      <div>
        <div style="text-align: justify;">
          Yahova'nın 'ihtişamı', onun yeryüzündeki varlığının bir simgesiydi, bu sıfatla da, insanlarca yaratılan sınırlı Tanrı imgeleriyle Tanrının bizzat kendisinin kutsallığı arasındaki farkı vurguluyordu. Böylece o, İsrail dininin putperest doğası karşısında bir denge unsuruydu. P geriye, eski Çıkış öykülerine baktığında, Yahova'nın oradan oraya savruluşunda İsraillilere bizzat eşlik ettiğini görmüyordu; çünkü bu gizli bir insanbiçimcilik anlamına gelirdi. Bunun yerine, o, Yahova'nın 'ihtişamı'nı, onun Musa ile buluştuğu yerdeki boşluğu dolduran bir şey olarak gösterir. Benzer şekilde, Tapınakta oturan da ancak 'Yahova'nın ihtişamı' olabilirdi.<a href="../Text/Section0016.xhtml#dn63" id="bn63"><sup>63</sup></a>
        </div>

        <div style="text-align: justify;">
          <br/>
        </div>

        <div style="text-align: justify;">
          P'nin Tesniye'ye en büyük katkısı, şüphesiz ki, Enuma Elife dayanan Tekvin'in ilk bölümündeki yaratılış öyküsüdür. P, Yahova'nın gökler ve yeryüzünü kendisinden şekillendirdiği dipsiz kuyunun sularıyla (tebom, Tiamat'ın bozulmuşu) başlar. Bununla birlikte, ne Tanrıların her hangi bir savaşı ne de Yam, Lotan ya da Rahab'la bir mücadele sözkonusuydu. Her şeyin var olmasından yalnızca Yahova sorumluydu. Gerçek zamanla ortaya çıkmamıştı, ancak Yahova, hiçbir çaba göstermeden, kendi iradesinin doğal bir sonucu olarak düzeni kurmuştu. P doğallıkla, dünyayı, Yahova'nın da kendisinden oluştuğu maddeden şekillenmiş kutsal bir varlık olarak algılamamıştır. Gerçekten de, Yahova evrene, geceyi gündüzden, balçığı kuru topraktan ve aydınlığı karanlıktan ayırarak düzen vermiştir. Ve her aşamada yaratılışı kutsamış, takdis etmiş ve onu 'iyi' olarak tanımlamıştır. Babillilerin öyküsünün aksine, insanın vücuda gelişi komik bir son dakika kararı değil, yaratılışın zirve noktasıydı. İnsanların kutsal bir doğası olmayabilirdi ama Tanrı onları kendi suretinde yaratmıştı. Dolayısıyla, insanlar onun yaratıcı görevlerini sürdürmeliydiler. En uma Eliş'deki gibi, yaratılışın altı gününü, yedinci günde bir dinlenme anı takip etmişti. Babillilerin öyküsünde bu, Büyük Konsey'in 'yazgıları belirlemek' Marduk'un tanrısal sıfatlarını onaylamak üzere toplandığı gündü. P'de, bu dinlenme günü, ilk kaosla simgesel bir tezat oluşturmaktaydı. Didaktik tonlama ve tekrarlar, P'nin yaratılış öyküsünün de Enuma Eliş gibi Yahova'nın marifetini yüceltmek, onu yaratıcı ve İsral'in Hakimi tahtına çıkarmak amacıyla düzenlenen liturjik ayinler için tasarlandığını gösteriyor.<a href="../Text/Section0016.xhtml#dn64" id="bn64"><sup>64</sup></a>
        </div>

        <div style="text-align: justify;">
          <br/>
        </div>

        <div style="text-align: justify;">
          Yeni Tapınağın, doğal olarak P'nin Yahudiliğinde merkezi bir konumu vardı. Yakın Dogu'da tapınak çoğunlukla evrenin küçük bir örneği olarak görülegelmiştir. Tapınak inşa etmek insanoğlunun, bizatihi tanrıların yaratıcılığında kendine bir yer bulmasını sağlayan bir imitatio dei, tanrının taklit edilmesi eylemiydi. Birçok Yahudi, sürgündeyken Tanrının, halkıyla birlikte üzerine 'kendi çadırını kurup', onların evsiz-barksızlığını paylaştığı seyyar mabed, Ahid Sandığı etrafındaki eski öykülerde teselli aramıştı. P, çölün ortasında mabedin, Toplantı Çadırı'nın inşasını anlatırken eski mitolojiye dayanmaktaydı. Mabedin mimari tasarımı orijinal olmayıp tanrısal modelin bir kopyasıydı: Yahova Sina'da Musa'ya oldukça uzun ve ayrıntılı emirler vermişti: "Aranızda oturabilmem için bana bir mabed inşa edin. Mabedin yapımı ve tefrişatı konusunda size göstereceğim yolun dışına çıkmayın."<a href="../Text/Section0016.xhtml#dn65" id="bn65"><sup>65</sup></a>  Bu mabedin inşasıyla ilgili uzun öykünün, görünürdeki şekliyle anlaşılsın diye anlatılmadığı açıktır. Hiç kimse eski İsraillilerin, gerçekten "altın, gümüş ve bronzdan, pembeli, morlu, allı, kırmızılı malzemeden, ince astar, keçi tüyü, koç derisi, akasya ağacından..." ve bunlar gibi diğer malzemeden oldukça karmaşık bir mabed yaptıklarını düşünmemekteydi.<a href="../Text/Section0016.xhtml#dn66" id="bn66"><sup>66</sup></a>  Bu oldukça uzun, ayrıntılı tasvir P'nin yaratılış öyküsüyle büyük ölçüde benzeşmektedir. Mabed inşasının her bir aşamasında Musa 'bütün inşaatı gözden geçirmiş' ve tıpkı yaratılışın altı günü boyunca Yahova'nın yaptığı gibi, halkı 'takdis' etmiştir. Mabed yılın ilk ayının ilk gününde tamamlandı. Mimarı Bezalel, ilhamını, aynı zamanda dünyanın yaratılışını da tasarlayan Tanrının ruhundan (ruach elohim) almıştı. Her iki öykü de sabbat dinlenmesinin önemini vurgulamaktadır.<a href="../Text/Section0016.xhtml#dn67" id="bn67"><sup>67</sup></a>  Mabedin inşası, aynı zamanda, insanoğlunun dünyayı mahvetmesinden önce yaşanan uyumun da bir simgesiydi.<br/>
        </div>

        <div style="text-align: justify;">
          <br/>
        </div>

        <div>
          <div style="text-align: justify;">
            Tesniye'de sabbat, köleler de dâhil herkese Çıkış'taki İsraillileri hatırlatmak amacıyla tasarlanmıştı.<a href="../Text/Section0016.xhtml#dn68" id="bn68"><sup>68</sup></a>  P, bu güne yeni bir önem kazandırdı: buna göre, bu gün, Tanrının taklit edilmesi ve onun dünyayı yaratışının bir anısı haline gelir. Yahudiler Sabbat tatilinde ibadet ettiklerinde, Tanrının da başlangıçta tek başına gerçekleştirdiği ritüele katılmış oluyorlardı. Kısaca, bu, simgesel anlamda tanrısal bir yaşam sürme çabasıydı. Eski paganizmde insanın her eylemi tanrıların eylemlerinin birer taklidiyken, Yahova kültü tanrısal ve beşeri dünya arasında büyük bir uçurum ortaya koymaktaydı. Şimdi Yahudilerin, Musa'nın Tevrat'ını takip ederek Yahova'ya daha da yakınlaşmaları teşvik edilmekteydi. Tesniye, On Emir'i de içeren, uyulması zorunlu bir dizi kural sıralamaktadır. Sürgün sırasında ve hemen sonrasında bu emirler, daha da geliştirilerek, Kitabı Mukaddes'in ilk beş bölümünde (Pentateuch) 613 emiri (mitzvot), içeren karmaşık bir hukuki düzenleme haline getirilmiştir. Bu ayrıntılı hükümler bir yabancı için itici görünmektedir ve İncil'deki bir polemikte çok olumsuz bir şekilde sunulmuştur. Hristiyanlardaki eğilimin tersine, Yahudiler bunları altından kalkılamaz bir yük gibi değil, Tanrının huzurunda bir yaşam sürmenin simgesel yolu olarak görmüşlerdir. Tesniye'deki diyet kuralları İsrail'in özel konumunun bir işaretiydi.<a href="../Text/Section0016.xhtml#dn69" id="bn69"><sup>69</sup></a>  P, onları ayrıca, Tanrının kutsal farklılığının ritüel bir çabayla paylaşılması, insan ile tanrısal olan arasındaki acı kopukluğun giderilmesi olarak da görmüştür. İnsanın doğası ancak İsraillilerin, sütü etten, temizi kirliden, sabbatı diğer günlerden ayırarak Tanrının yaratıcı eylemlerini taklit ettikleri zaman kutsanabilirdi.
          </div>

          <div style="text-align: justify;">
            <br/>
          </div>

          <div style="text-align: justify;">
            P metinleri J, E ve Tesniye yazarının anlattıklarıyla birlikte Pentateuch'a dâhil edilmiştir. Bu, her büyük dinin birçok bağımsız görünme ve tinselliği içerdiğinin de bir göstergesidir. Kimi Yahudiler, İsraillileri goyim'den şiddetle ayıran Tesniye'nin Tanrısına meyletmişler, kimileri bunu, ahir zamanda Yahova'nın Günü'nün gelmesini bekleyen Mesihçi mitoslara, kadar genişletmiştir ki burada Tanrı İsrail halkını yüceltecek, diğerlerini lanetleyecektir. Bu mitolojik öyküler Tanrıyı çok uzak bir varlık olarak görmeye eğilimliydiler. Sürgünden sonra, peygamberlik döneminin sona erdiği yolunda keskin bir görüş birliği oluşmuştu. Bundan sonra Tanrı ile artık hiç bir şekilde doğrudan ilişki kurulmayacaktı. Bu ancak uzak geçmişin Enoş ve Daniel gibi büyük şahsiyetlerine atfedilen simgesel görümler sözkonusu olduğunda başarılabilmişti.
          </div>

          <div style="text-align: justify;">
            <br/>
          </div>

          <div style="text-align: justify;">
            Babil'de ıstıraba tahammülün bir örneği olarak ortaya çıkan bu eski zaman kahramanlarından birisi Eyüp idi. Sürgünün ardından, hayatta kalanlardan biri bu eski efsaneyi Tanrının doğası ve insanın çektiği ıstıraptaki sorumluluğu hakkında bazı temel sorulan gündeme getirmek için kullanmıştır. Bu eski hikayeye göre, Tanrı Eyüb'ü sınamıştı; çünkü sebepsiz yere çektiği ıstırap karşısında tahammülünü kaybetmemişti. Sonunda Tanrı onu eski refahına kavuşturarak ödüllendirmişti. Eyüb'ün öyküsünün yeni versiyonunda, yazar, hikayenin ikinci yarısını görmezden gelip Eyüb'ü, Tanrıya karşı isyan ettirir. Eyüp kendisi gibi hali vakti yerinde olan üç kişiyle birlikte tanrının hükümlerini sorgulama cesaretini göstererek şiddetli bir entelektüel tartışmaya girişir. Böylece, Yahudi dininin tarihinde ilk defa, dinsel imgelem, daha soyut nitelikte bir kurguya dönüşmüştü. Peygamberler Tanrının, İsraillilerin, günahları yüzünden ıstırap çekmesine göz yumduğunu ileri sürmüşlerdi. Eyüp öyküsünün yazarı, kimi İsraillilerin geleneksel yanıtlarla artık tatmin olmadıklarını gösteriyor. Eyüp bu görüşe karşı çıkar ve onun entelektüel açıdan hiç de tatmin edici olmadığını gösterir. Fakat, Tanrı birden onun bu hırçın kurgusuna müdahale eder. Kendisini bir görüm aracılığıyla Eyüp’e gösterir ve kendisinin yaratmış olduğu dünyanın harika yanlarına dikkati çeker: Eyüp gibi zavallı küçük bir yaratık nasıl olur da aşkın Tanrıyla böyle bir çekişme içine girebilirdi? Bunun üzerine Eyüp baş eğer. Istırap sorununa daha kapsamlı ve felsefi bir yanıt bekleyen günümüz okuyucusu doğal olarak bu çözümle tatmin olmayacaktır. Öte yandan, Eyüp öyküsünün yazan soru sorma hakkını reddetmemekte ama aklın tek başına böylesi kritik sorularla baş edebilecek bir donanımda olmadığını ileri sürmektedir. Entelektüel kurgu, tıpkı peygamberlerde olduğu gibi, doğrudan Tanrının vahyini gerektirmelidir.
          </div>

          <div style="text-align: justify;">
            <br/>
          </div>

          <div style="text-align: justify;">
            Yahudiler henüz felsefe yapmaya başlamamışlardı. Bu ancak, dördüncü yüzyılda Yunan akılcılığının etkisi altına girmeleriyle söz konusu olacaktır. I.Ö. 332'de Makedonyalı İskender Pers Kralı III. Darius (Dara)'u yenmiş ve Yunanlılar Asya ve Afrika’yı kolonileştirmeye başlamışlar, Sur, Sayda, Gaza, Filadelfiya (Amman), Tripolis ve hatta Şecem'de şehir devletleri kurmuşlardı. Filistin ve civarındaki Yahudiler Helen kültürüyle sarılmışlardı; kimileri bunu rahatsız edici bulmuşsa da, diğerleri Yunan tiyatrosu, felsefesi, spor ve şiirinin heyecan verici etkisiyle durumdan gayet memnundular. Gimnazyumda eğitim görüp Yunanca öğrenen bu İsrailliler Yunan isimleri aldılar. Bazıları ise Yunan ordusunda paralı asker oldular. Hatta kutsal metinlerini Yunancaya çevirdiler; böylece, Septuagint olarak bilinen versiyon ortaya çıktı. Bu arada, bazı Yunanlılar İsrail Tanrısını tanıyıp, Zeus ve Dionysos'un yanısıra Yahova'ya (ya da onların verdikleri isimle lao) da tapmaya başladılar. Kimileri, bölge Yahudilerinin Tapınak ibadeti yerine geliştirdikleri sinagog ve toplantı yerlerinin cazibesine kapıldı. Orada Yahudilerin kutsal metinlerini okudular, ibadet edip ilahilerini dinlediler. Sinagog, eski dinlerin dünyasındaki hiç bir şeye benzemiyordu. Herhangi bir ritüel ya da kurban töreni olmadığı için, sinagog büyük ihtimalle onlara bir çeşit felsefe okulu gibi görünmekteydi. Birçoğu, tanınmış bir Yahudi vaiz geldiğinde, tıpkı kendi filozoflarını dinlemek için kuyruğa girdikleri gibi, sinagogu doldurmaktaydı. Kimi Yunanlılar Tevrat'ın belli kısımlarını ibadetlerinde kullanmış ve bağdaştırmacı tarikatlarda Yahudilere katılmışlardır. İ.Ö. dördüncü yüzyılda bazı Yahudi ve Yunanlıların, nadir de olsa, Yahova'yı Yunan tanrılarından birisi haline getirdikleri görülmüştür.
          </div>

          <div>
            <br/>
          </div>

          <div style="text-align: justify;">
            Bununla birlikte, Yahudilerin çoğu bundan uzak durdu ve Ortadoğu'nun Helenistik kentlerinde yaşayan Yahudilerle Yunanlılar, arasında bir gerilim doğdu. Kadim dünyada din kişisel bir sorun değildi. Tanrılar bir kent için oldukça önemliydi ve ihmal edildikleri taktirde, koruyuculuklarından vazgeçeceklerine inanılmaktaydı. Bu tanrıların varlığına inanmayan Yahudiler 'ateist' ve toplum düşmanı olarak görülmekteydiler. I.Ö. ikinci yüzyıla gelinceye kadar düşmanlık giderek arttı. Hatta Filistin'de Selevkos valileri Antiokhos ve Epifanes'in Kudüs'ü Helenleştirmeye ve Tapınağa Zeus kültünü sokmağa çalıştıkları zaman bir isyan çıkmıştır. Yahudiler, kısa zamanda, bilgeliğin Yunan zekasının değil, Yahova korkusunun bir eseri olduğunu ileri süren kendi literatürlerini yaratmağa başladılar. Bilgelik literatürü Ortadoğu'da kökleşmiş bir edebi tür oluşturmaktaydı ve bu, yaşamın anlamını sorgulama eyleminde felsefi düşünmeye değil iyi yaşamanın en uygun yolunun araştırılmasına ağırlık veren bir türdü. Çoğu zaman da oldukça pragmatikti. I.Ö. üçüncü yüzyılda kaleme alınan Süleyman'ın Meselleri kitabının yazarı, bir adım daha ileri giderek, bilgeliğin, Tanrının dünyayı yarattığı zaman geliştirdiği master plan dolayısıyla, kendisinin ilk yaratısı olduğunu ileri sürmüştür. Dördüncü bölümde göreceğimiz gibi, bu fikir, ilk Hristiyanlar için oldukça önem kazanacaktır. Yazar, bilgeliği kişileştirmekte, böylece o ayrı bir kişiymiş gibi görünmektedir.
          </div>

          <div style="text-align: justify;">
            <br/>
          </div>
        </div>
      </div>
    </div>
  </div>

  <div style="text-align: justify;">
    <div style="text-align: center;">
      <i>Yahova, karar verdiğinde, </i>
    </div>

    <div style="text-align: center;">
      <i>eski işlerinden önce, beni yarattı.</i>
    </div>

    <div style="text-align: center;">
      <i> Ezelden, dünya var olmadan önce, </i>
    </div>

    <div style="text-align: center;">
      <i>başlangıçta, iyice şekillendim... </i>
    </div>

    <div style="text-align: center;">
      <i>O usta zanaatkarın yanındaydım, </i>
    </div>

    <div style="text-align: center;">
      <i>ve hep onun huzurunda, </i>
    </div>

    <div style="text-align: center;">
      <i>kendisini her gün mutlu eder,</i>
    </div>

    <div style="text-align: center;">
      <i> dünyanın her yerinde hazır ve nazır, </i>
    </div>

    <div style="text-align: center;">
      <i>adem oğulları ile sevinirdim.</i><a href="../Text/Section0016.xhtml#dn70" id="bn70" style="text-align: justify;"><sup>70</sup></a>
    </div>

    <div style="text-align: center;">
      <i><br/></i>
    </div>

    <div style="text-align: justify;">
      Öte yandan, bilgelik tanrısal bir şey değildi ama onu Tanrının yarattığı özellikle vurgulanmıştır. O, P'nin tasvir ettiği Tanrının 'ihtişamı' gibi, insanların yaratılışta ve kendi yaşamlarında gözlemleyebilecekleri Tanrının planını simgelemekteydi. Yazar, sokakları arşınlayarak Bilgeliği (Hokhma=hikmet) temsil etmekte ve insanları Yahova'dan korkmaya çağırmaktaydı. I.Ö. ikinci yüzyılda, Kudüslü dindar bir Yahudi olan Sira oğlu Yesse Bilgeliği benzer bir şekilde tanımlamıştır. Onu Tanrısal Konsey'de ayağa kalkmış, kendi ilahilerini söylerken tasvir eder: O, Tanrının dünyayı yarattığı kutsal, en Yüce Sözcük'ten ortaya çıkmıştı; yaratılışın her yerinde mevcuttu ama İsrail halkı içinde yaşamaktaydı.<a href="../Text/Section0016.xhtml#dn71" id="bn71"><sup>71</sup></a><br/>
    </div>

    <div style="text-align: justify;">
      <br/>
    </div>

    <div style="text-align: justify;">
      <div>
        Yahova'nın 'ihtişamı' gibi, Bilgelik figürü, Tanrının yeryüzündeki eyleminin bir simgesiydi. Yahudiler, insan yaşamına doğrudan müdahele etmesi düşünülemeyen, oldukça yüceltilmiş bir Yahova anlayışının tohumlarını atmaktaydılar. P gibi, onlar da bizim bildiğimiz ve algıladığımız Tanrı ile tanrısal gerçeğin bizzat kendisini birbirinden ayırmaya dikkat etmişlerdir. Tanrısal Bilgeliği, dünyada insanlığı aramak amacıyla Tanrının bir kenara bırakılması olarak okuduğumuzda, İştar, Anat ve İsis gibi kurtarıcı bir misyonla tanrısal âlemden inen pagan tanrıçalarını hatırlamamak mümkün değildir. Bilgelik literatürü I.Ö. 50 civarında İskenderiye’de polemikçi bir biçim kazandı. Önemli bir Yahudi topluluğunun yaşadığı bu kentin Yahudilerinden olan Süleyman, Süleyman'ın Bilgeliği’nde, Yahudileri, çevrelerini saran Helen kültürünün cazibesine karşı direnmeleri ve kendi geleneklerine bağlı kalmaları konusunda uyarır: gerçek bilgeliği Yunan felsefesi değil Yahova korkusu oluşturur. Süleyman ayrıca, Yunanca da yazmış, Bilgeliği (Sophia) kişileştirmiş ve onun Yahudi Tanrısından ayrı düşünülemeyeceğini ileri sürmüştür.
      </div>

      <div style="text-align: center;">
        <i><br/></i>
      </div>

      <div style="text-align: center;">
        <i>[Sophia] Tanrıya gücünü veren nefestir,</i>
      </div>

      <div style="text-align: center;">
        <i> O Yüce varlığın ihtişamının saf suduru; </i>
      </div>

      <div style="text-align: center;">
        <i>bu yüzden ona kirli hiçbir şey ulaşamaz.</i>
      </div>

      <div style="text-align: center;">
        <i>O ebedi ışığın bir yansımasıdır, </i>
      </div>

      <div style="text-align: center;">
        <i>Tanrının eylemli gücünün kararmayan aynası,</i>
      </div>

      <div style="text-align: center;">
        <i>onun iyiliğinin görüntüsüdür. </i><a href="../Text/Section0016.xhtml#dn72" id="dn72" style="text-align: justify;"><sup>72</sup></a>
      </div>

      <div style="text-align: left;">
        <i><br/></i>
      </div>

      <div style="text-align: justify;">
        Bu parça, İsa'nın durumu tartışıldığında, Hristiyanlar için de oldukça büyük bir önem kazanmıştır. Öte yandan, Yahudi yazar, Sophia'yı kendisini insanın algılayabileceği bir şekle sokan Tanrının bir boyutu olarak görmüştür. O, kendini insanlara gösterdiği kadarıyla Tanrıdır, yani, her zaman algımızın dışında kalan Tanrı gerçeğinden anlaşılmaz bir şekilde farklı olan insanın algıladığı Tanrıdır.<br/>
      </div>

      <div style="text-align: justify;">
        <br/>
      </div>

      <div style="text-align: justify;">
        Süleyman'ın Bilgeliğinin yazan, Yunan düşüncesiyle Yahudi dini arasında bir gerilim sezmekte haklıydı. Şunu görüyoruz ki, Aristoteles'in, kendi yarattığı dünyayla nadiren ilgilenen Tanrısıyla, Kitabı Mukaddes'in, ısrarla ve tutkuyla insan yaşamına müdahele eden Tanrısı arasında önemli, belki de uzlaştırılamaz bir fark vardır. Yunan tanrısı insan aklının bir eseriyken, Kitabı Mukaddes' in Tanrısı kendisini ancak vahiy aracılığıyla tanıtmaktadır. Yahova'yı büyük, bir uçurum bu dünyadan ayırmaktayken, Yunanlılar, kendilerine bağışlanmış olan aklın insanı Tanrıyla akraba kıldığını, dolayısıyla ona kendi çabalarıyla ulaşabileceklerine inanmaktaydılar. Bununla birlikte, tek Tanrıcılar ne zaman Yunan felsefesinin cazibesine kapıldılarsa, hep onun Tanrısını kendilerininkine uydurmaya çalışmışlardır. Bu, öykümüzün en önemli temalarından birini oluşturmaktadır. Bu işe girişen ilk insanlardan biri büyük Yahudi Filozofu İskenderiyeli Philon'du (1.Ö.30-I.S.45). Philon bir Platoncu idi ve yaptıklarına bakıldığında, akılcı bir filozof olarak tanınmaktaydı. Çok güzel Yunanca yazardı; İbraniceyi bilmiyor görünmesine karşın, mitzvot hükümlerine uyan dindar bir Yahudiydi. Kendi Tanrısı ile Yunanlıların Tanrısı arasında hiç bir uyumsuzluk görmemekteydi. Bununla birlikte, burada, Philon'un Tanrısının Yahova'dan çok farklı olduğunu belirtmek gerekir. Bir örnek vermek gerekirse, Philon, ayrıntılı alegorilere dönüştürmeye çalıştığı Kitabı Mukaddes'in tarihsel boyutundan utanıyordu. Hatırlanacağı gibi, Aristoteles tarihi felsefi olmayan bir şey olarak görmüştü. Onun Tanrısı insani özellikler taşımıyordu. Örneğin, onun 'kızgın' olduğunu söylemek oldukça yanlış olurdu. Tanrı hakkında bütün bildiğimiz, onun varlığının apaçık bir gerçek olduğuydu. Öte yandan, ibadetini aksatmayan bir Yahudi olarak Philon, Tanrının kendisini peygamberlere gösterdiğine inanmaktaydı. Bu nasıl mümkün olabilmişti?<br/>
      </div>

      <div style="text-align: center;">
        <i><br/></i>
      </div>

      <div style="text-align: justify;">
        Philon, problemi, tamamen tasavvur edilemez olan Tanrının özü (ousia) ile onun 'güçler' (dynameis) ya da 'etkinlikler' (energeiai) adını verdiği dünyadaki eylemleri arasında önemli bir ayrım yaparak açıklamaktadır. Bu, aslında, P ve Süleyman'ın Bilgeliği yazarının çözümlerinin bir benzeridir. Tanrıyı, o, kendi başına bir varlık olduğu için hiçbir zaman bilemeyiz. Philon, onu Musa'ya şunu söylerken tasvir ediyor: "beni algılamak insan doğasının kaldıramayacağı bir şeydir, evet, bütün gökyüzü ve evren [benden bir parça] ihtiva etse bile [bu mümkün değildir]."<a href="../Text/Section0016.xhtml#dn73" id="bn73"><sup>73</sup></a>  Tanrı kendini, bizlerin sınırlı aklına uydurmak için, bizlerle, Platon'un tanrısal formlarının (ki, Philon bu konuda her zaman tutarlı değildir) mukabili; gibi görünen çeşitli 'güçler' aracılığıyla iletişim kurar. Onlar, insan zihninin algılayabileceği en yüce gerçeklerdir. Platon ve Aristoteles'in bunları sonsuz bir şekilde İlk Neden'den kaynaklanan evren: olarak görmelerine karşın, Philon'a göre onlar Tanrı'dan vücut bulmaktaydılar. Bu güçlerden ikisi özellikle önemliydi. Philon bunları evrenin düzeni içinde Tanrının görüntüsü olan Hükümdarlık gücü ve Tanrının insanları kutsaması şeklinde kendini gösteren Yaratıcı güç olarak adlandırır. Bunların her ikisi de, çözülemez bir sır olarak kalan tanrısal öz (ousid) ile karıştırılmamalıdır. Onlar, sadece bizlerin, algımız dışında bulunan bir gerçek hakkında bir parçacık bilgi edinmemizi sağlar. Philon, bazen Tanrının öz varlığının Hükümdarlık ve Yaratıcı güçle birlikte bir üçlü oluşturduğundan; bahseder. Örneğin, Yahova'nın iki melek eşliğinde Mamre'de İbrahim'i ziyaret edişi öyküsünü yorumlarken, bunun, Tanrının ousia’sının iki düşük düzeyli güçle birlikte alegorik sunuluşundan ibaret olduğunu ileri sürer.<a href="../Text/Section0016.xhtml#dn74" id="bn74"><sup>74</sup></a><br/>
      </div>

      <div style="text-align: justify;">
        <br/>
      </div>

      <div style="text-align: justify;">
        J böyle bir yorum karşısında hayretler içinde kalırdı; gerçekten de Yahudiler Philon'un Tanrı anlayışını hep bir parça yapay bulmuşlardır. Bununla birlikte, Hristiyanlar ondan oldukça fazla yararlanmışlar ve göreceğimiz gibi, Yunanlılar Tanrının bilinemez 'özü' ile 'etkinlikler' arasındaki bu ayrıma dört elle sarılmışlardır. Onlar ayrıca, Philon'un tanrısal Logos kuramından da etkilenmişlerdir. Süleyman'ın Bilgeliği yazarı gibi, Philon da Tanrının, Platon'un formlar dünyasına karşılık gelen, bir master planı (logos) olduğunu düşünmektedir. Bu formlar sonradan fiziki evren olarak yeniden doğmuşlardır. Bir kere daha belirtelim ki, Philon'un düşünceleri her zaman tutarlı değildir. Bazan Logos'un güçlerden biri olduğunu ileri sürerken, bir başka zaman, onun güçlerden daha yüksek, insanoğlunun ulaşabileceği en yüksek Tanrı ideası olduğunu düşünür gibidir. Bununla birlikte, Logos'u üstüne tefekkür ettiğimizde Tanrı hakkında hiç bir olumlu bilgi edinemeyiz; gidimli aklın ötesindeki "bir düşünme tarzından daha yüksek, sırf düşünce olan her şeyden daha değerli" olan sezgisel bir kavrayışa geçeriz.<a href="../Text/Section0016.xhtml#dn75" id="bn75"><sup>75</sup></a> Bu, Platon'un tefekkürüne (Theoria) benzer bir etkinlikti. Philon ısrarla, gerçekte olduğu şekliyle Tanrıya hiç bir zaman ulaşamayacağımızı söyler: Algılayabileceğimiz en yüksek hakikat, Tanrının insan zihnini tamamen aşan bir varlık olduğunun içtenlikle kabul edilmesidir.<br/>
      </div>

      <div style="text-align: justify;">
        <br/>
      </div>

      <div style="text-align: justify;">
        Bu hiç de göründüğü kadar sevimsiz bir şey değildir. Philon, bilinmeyene doğru, kendisini özgürleştiren, yaratıcı etkinlikle dolduran tutkulu, sevinçli bir yolculuktan bahseder. Platon gibi, o da, fiziki dünya işleri arasında sıkışıp kalmış ruhun bir sürgün hayatı yaşadığını ileri sürer. Ruh, tutkuyu, duyulan, hazları, hatta dili geride bırakıp gerçek yuvasına, Tanrı katına yükselmelidir; çünkü bütün bunlar bizi mükemmel olmayan bu dünyaya bağlamaktadır. Son olarak, kendisini nefsin anlamsız sınırlarının dışına çıkarıp, daha, büyük, daha tam gerçeğe ulaştıracak bir vecd durumuna gelecektir. Görülüyor ki, Tanrı kavrayışı çoğu zaman imgesel bir etkinlik olagelmiştir. Peygamberler kendi yaşam deneyimleri üzerine kafa yorup, onun Tanrı olarak adlandırdıkları varlığa atfedilebileceğini düşünmüşlerdir. Philon, dinsel tefekkürün yaratıcılığın diğer şekilleriyle birçok ortak yanı olduğunu göstermiştir. Kitaplarıyla boğuşup, hiçbir çıkış bulamadığı zamanlar olduğu gibi, bazen da tanrısal bir şeyin esiri olduğunu söylemektedir:<br/>
      </div>

      <div style="text-align: justify;">
        <br/>
      </div>

      <div style="text-align: justify;">
        <i>Birden kâmil bir insan oldum, fikirler birbiri ardınca sökün etti; öyle ki, beni içine alan tanrısallığın etkisinde Sibel rahibi gibi coşkuyla dolup, mekânın, insanın, zamanın, kendimin, söylenmiş ve yazılmış olan her şeyin cahili haline geldim. Buna karşın, açık seçiklik, fikir, yaşama sevinci, keskin görüş ve görüntünün ayan beyanlığı sayesinde, gözle görülebilecek nesneleri oldukça kendine özgü bir açıklıkta görebilme yeteneği kazandım.</i><a href="../Text/Section0016.xhtml#dn76" id="bn76"><sup>76</sup></a>
      </div>

      <div style="text-align: justify;">
        <i><br/></i>
      </div>

      <div style="text-align: justify;">
        Yahudiler, Yunan dünyasıyla böylesi bir sentezi oluşturabilmelerinin imkansız olduğunu kısa sürede anladılar. Philon'un öldüğü yıl, İskenderiye'deki Yahudi topluluğuna karşı bir katliama girişilmişti ve bir Yahudi ayaklanmasından endişe ediliyordu. I.Ö. birinci yüzyılda Romalılar imparatorluklarını Kuzey Afrika ve Ortadoğu'ya iyice genişlettiklerinde, bizzat kendileri, atalarının tanrılarını Yunan panteonuna sokup, Yunan felsefesini heyecanla benimseyerek Yunan kültürünün üstünlüğünü kabul etmişlerdi. Bununla birlikte, Yunanlıların Yahudi düşmanlığından uzak durdular. Gerçekten de, çoğu zaman Yahudileri Yunanlılara tercih ettiler; onları Roma'ya karşı yerleşik bir düşmanlığın olduğu Yunan kentlerinde kendileri için yararlı bir müttefik olarak gördüler. Yahudilere tam bir dinsel özgürlük verdiler; onların dini büyük antikitenin önemli bir parçasıydı ve buna saygı gösterilmeliydi. Yahudilerle Romalılar, yabancı yönetimlerin daha zor yerleştiği Filistin'de bile genellikle iyi ilişkilerini sürdürdüler. Miladi birinci yüzyıla gelindiğinde, Yahudiliğin Roma imparatorluğunda oldukça güçlü bir konumu vardı. Bütün imparatorluğun onda biri Yahudiydi; Philon'un İskenderiye'sinde Yahudiler nüfusun yüzde kırkını oluşturmaktaydı. İmparatorlukta insanlar yeni dinsel çözümler arayışındaydı; tektanrıcı yaklaşımlar gündemdeydi ve yerel tanrılar giderek daha kapsayıcı bir tanrısallığın açık tezahürleri olarak görülmekteydi<i>. </i>Romalılar kendilerini Yahudiliğin yüksek ahlaki niteliğine kaptırmışlardı. Sünnet edilmekten çekinen ve Tevrat'ın ilkelerine bütünüyle uymakta zorlananlar sinagogların onur üyesi oluyorlar ve 'tanrı korkusu taşıyanlar' şeklinde adlandırılıyorlardı. Bunların sayıları giderek artıyordu. Hatta Constantin'in daha sonra Hristiyanlığı seçmesi gibi, Flavius<sup><a href="../Text/Section0016.xhtml#dy1" id="by1">*1</a> </sup> imparatorlarından birinin Yahudiliği kabul ettiği ileri sürülmüştür. Öte yandan, Filistin'de gözü kara bir grup insan Roma yönetimine karşı şiddetli bir mücadele başlatmışlardı. Miladi 66 yılında, bunlar Roma'ya karşı bir ayaklanma örgütlediler ve inanılmaz bir şekilde, Roma ordularını dört yıl boyunca sınırları ötesinde tutmayı başardılar. Yöneticiler, isyanın bölgedeki Yahudilere de sıçramasından korkmaktaydı; bu yüzden isyancıları acımasızca bastırma yolunu seçtiler. 70 yılında, yeni imparator Vespasianus'un orduları sonunda Kudüs'ü ele geçirdi. Kentin Tapınağını yerle bir edip, burayı Aelia Capitolana adıyla bir Roma kentine dönüştürdüler. Bu arada, Yahudiler bir defa daha, sürgüne zorlandı.
      </div>

      <div style="text-align: justify;">
        <div>
          <br/>
        </div>

        <div>
          Yeni Yahudiliğin ilham kaynağını oluşturan Tapınağın yıkılması büyük bir mateme yol açtıysa da, bölgenin Helenleşmiş Yahudilerine göre çoğunlukla daha muhafazakar olan Filistin Yahudilerinin daha önceden kendilerini felakete hazırladıkları anlaşılmaktadır. Kutsal topraklarda, kendilerini bir şekilde Kudüs Tapınağından uzak tutan değişik tarikatlar ortaya çıktı. Esseni ve Kumran mezhepleri Tapınağın çoktandır yanlış bir yola girip, yozlaştığına inanıyorlardı; Ölü Deniz, kıyısında manastır tarzı bir yaşam süren ayrı topluluklar halinde yaşamaya itilmişlerdi, insan yapısı olmayan yeni bir Tapınak inşa ettiklerine inanmaktaydılar. Onlarınki Ruhani bir Tapınaktı; eskinin hayvan kurbanı yerine, kendilerini günahtan arındırıp, vaftiz törenleri ve toplu şölenlerle günahlarının bağışlanmasına çalışıyorlardı. Tanrı taştan bir Tapınakta değil, sevecen bir kardeşlik ortamında yaşardı.
        </div>

        <div>
          <br/>
        </div>

        <div>
          Filistin Yahudileri arasında en yenilikçi olanı, Essenilerin çözümünü fazlaca ateist bulan Ferîsilerdi. İncil'de Ferîsiler bariz ikiyüzlüler olarak gösterilmiştir. Bu ilk yüzyılda ortaya çıkan bir polemiğin tahrifinden kaynaklanmıştır. Ferîsiler saplantı derecesinde ruhani Yahudilerdi. Bütün İsrail’in rahiplerden oluşan bir ulus olarak adlandırıldığına inanıyorlardı. Bunun sonucunda, yalnızca evlerindeki mabedlerde gerçekleştirilen özel arınma kurallarını yerine getiren resmi bir ruhban kastı gibi yaşamaya başladılar. Yemeklerini tam bir ritüel saflık ortamında yemeye bilhassa özen gösterdiler, çünkü her bir Yahudinin masası Tanrının Tapınaktaki sunağı gibi olmalıydı. Gündelik yaşamlarının en küçük ayrıntısında bile Tanrının mevcudiyeti düşüncesini yerleştirdiler. Yahudiler ancak bu şekilde Tanrıya hiç bir ruhban sınıfı ve ince ritüellere gerek kalmadan doğrudan ulaşabilirlerdi. Günahlarını, komşularına sevgi ve nezaket kuralları içinde yaklaşarak affettirebilirlerdi. İhtiyacı olanlara yardım etmek Tevrat'ın en önemli mitzvah'ı idi. İki veya üç Yahudi Tevrat üzerinde birlikte çalışıyorlarsa, Tanrı onlarla birlikte demekti. Yüzyılın başlarında iki rakip okul ortaya çıktı. Daha keskin olan ilkinin başını Şammay, kısa zamanda en popüler Ferisi grup konumuna gelen ikincisinin başını ise büyük Haham Hillel çekiyordu. Bu konuda bir rivayet anlatılır. Bir gün Hillel'e yaklaşan bir pagan, ona, tek ayaküstünde bütün Tevrat'ı kendisine ezberden okuması durumunda Yahudiliği kabul edeceğini söyler. Hillel karşılık verir: "kendine yapılmasını istemediğini başkasına yapmayacaksın: Tevrat'ın özü işte budur; git ve bunu öğren."<a href="../Text/Section0016.xhtml#dn77" id="bn77"><sup>77</sup></a><br/>
        </div>

        <div>
          <br/>
        </div>

        <div>
          Felaket yılı olan 70 yılında, Ferîsiler Filistin Yahudiliğinin en önemli ve saygın tarikatı konumuna geldiler; daha şimdiden kendi topluluklarına, Tanrıya ibadet etmek için her hangi bir Tapınağa ihtiyaçları olmadığını göstermişlerdi. Aşağıdaki ünlü öykü bununla ilgilidir:<br/>
        </div>

        <div>
          <br/>
        </div>

        <div>
          <div>
            <i>Haham Zakkai oğlu Yuhannan Kudüs'ten gelirken, Haham Yeşu onun ardından yetişip, harabeye dönmüş olan Tapınağı gösterir.</i>
          </div>

          <div>
            <i><br/></i>
          </div>

          <div>
            <i>"Vah başımıza gelenler!" der ve ardından ilave eder, "burası, İsrail'in günahlarının bedelinin ödendiği bu yer, viraneye dönmüş". "Oğlum" der Haham Yuhannan, "üzülme. Ödememiz gereken en az bunun kadar önemli başka bir kefaretimiz var. Bu nedir biliyormusun? 'Kurban değil şefkat istiyorum' sözünde denildiği gibi, bu sevgi ve şefkatle hareket etmektir.''</i><a href="../Text/Section0016.xhtml#dn78" id="bn78"><sup>78</sup></a>
          </div>
        </div>

        <div>
          <i><br/></i>
        </div>

        <div>
          <div>
            Kudüs'ün işgalinden sonra, Haham Yuhannan'ın alevler içindeki kentten bir tabut içinde dışarıya kaçırıldığı söylenir. O Yahudi ayaklanmasına karşıydı ve Yahudilerin devlet olmadan daha müreffeh bir yaşam süreceklerine inanıyordu. Romalılar onun, Kudüs'ün batısındaki Yabne'de kendi kendini yöneten bir Ferisi topluluğu oluşturmasına izin verdiler. Filistin ve Babil'de de birbiriyle yakından bağlantılı benzer topluluklar ortaya çıktı. Bu topluluklar aralarında Haham Yuhannan'ın kendisi, mistik Haham Akiva ve Haham İsmail gibi tanınmış din adamlarının da bulunduğu Tanrıaim adı verilen bilginler yetiştirdiler. Bunlar, dağınık dinsel hükümleri güncelleştirip, sözlü hükümleri derleyip kanunlaştırdılar; böylece Mişna ortaya çıktı. Onları takiben, amoraim diye bilinen yeni bir bilginler kümesi Mişna üzerine yorumlara başladılar ve bir bütün olarak Talmud ismiyle anılan risaleleri kaleme aldılar. Gerçekte iki ayrı Talmud derlenmiştir: ilki, dördüncü yüzyıl sonuna kadar bitirilen Kudüs Talmudu, diğeri ise, daha yetkin olduğu söylenen ve ancak beşinci yüzyıl sonlarına doğru bitirilen Babil Talmudu'dur. Bu süreç her kuşak bilginlerinin Talmud ile seleflerinin Talmud tefsirleri üzerine yeni yorumlara girişmesiyle böylece devam etti. Bu hukuksal gözden geçirme, dışarıdan bakan birine görünebileceği kadar da kuru bir şey değildi. Bu, Tanrının Dünyası, yeni Kutsalların Kutsalı üzerinde sonsuz bir meditasyon eylemiydi; her bir yorum katmanı, Tanrının kendi halkı arasındaki varlığını yansıtan yeni bir Mabedin duvarları ve salonlarını simgeliyordu.
          </div>

          <div>
            <br/>
          </div>

          <div>
            Yahova her zaman, insanları yukarıdan ve uzaktan yönlendiren bir tanrıydı. Hahamlar onu, insanoğlunun içinde, yaşamın en küçük ayrıntısında daha yakın bir şekilde var olan bir Tanrıya dönüştürdüler. Tapınağın yıkılması ve yaşanan yeni bir sürgün felaketinden sonra, Yahudiler kendi aralarında, kendileriyle birlikte yaşayan bir Tanrıya ihtiyaç duydular. Hahamlar Tanrı hakkında hiç bir biçimsel öğreti oluşturmadılar. Bunun yerine, onu neredeyse elle tutulur bir varlık olarak algıladılar ve yaşadılar. Onların tinselliği 'olağan bir mistisizm' olarak tanımlanmıştır.<a href="../Text/Section0016.xhtml#dn79" id="bn79"><sup>79</sup></a> Talmud'un ilk parçalarında Tanrı, gizemli fiziksel olaylar içinde algılanmıştır. Hahamlar, yaratılışı ve mabedin inşasını gerçekleştiren Kutsal Ruh'dan bahsetmekte, esen bir rüzgâr ya da yalayan bir alevde onun varlığının hissedilmesine çalışmaktaydılar. Kimileri bir çan sesinde ya da tiz bir seste onu duyuyordu. Örneğin, bir gün Haham Yuhannan oturmuş Hezekiel'in araba imgelemini tartışırken, gökyüzünden bir ateş inip, yanında melekler belirmiş ve yukarıdan bir ses Hahamın Tanrı tarafından özel bir misyonla görevlendirildiğini söylemişti.<a href="../Text/Section0016.xhtml#dn80" id="bn80"><sup>80</sup></a>
          </div>

          <div>
            <br/>
          </div>

          <div>
            Onların varlığı o derece güçlü olarak hissedilmekteydi ki, bunun yanında herhangi bir resmi, nesnel öğretinin hiçbir hükmü olamazdı. Hahamlar sık sık, Sina Dağı'nın eteklerinde dolanan her bir İsraillinin Tanrı'yı farklı bir şekilde algıladığını ileri sürmüşlerdir. Sanki Tanrı, kendini her birine onların "algılama yeteneğine göre", farklı şekillerde göstermişti.<a href="../Text/Section0016.xhtml#dn81" id="bn81"><sup>81</sup></a> Bir Hahamın sözleriyle, "Tanrı insana dayatıcı bir şekilde değil, kişinin onu benimseme gücüne göre görünür."<a href="../Text/Section0016.xhtml#dn82" id="bn82"><sup>82</sup></a>  Hahamların bu çok önemli yaklaşımı, Tanrının herkes için aynıymış gibi standart bir şekilde tanımlanamayacağı anlamına gelmekteydi. O, temelde öznel bir deneyimdi. Her bir kişi, 'Tanrı' gerçeğini kendi ihtiyaçlarını karşılayacak ya da kendi özgül tarzına uygun düşecek farklı şekillerde algılamaktaydı. Hahamlar, her bir peygamberin Tanrıyı farklı algıladığını ısrarla vurgulamışlardır, çünkü onların kişilikleri tanrı anlayışlarını da etkilemiştir. Diğer tektanrıcıların da çok benzer bir anlayış geliştirdiklerini göreceğiz. Günümüzde, Yahudilikte Tanrı hakkındaki teolojik fikirler özel hayatın alanına girmektedir ve kurulu düzenin hiçbir baskısı söz konusu değildir.
          </div>

          <div style="font-style: italic;">
            <br/>
          </div>
        </div>

        <div>
          Her tür resmi öğreti Tanrının esas gizemini sınırlamak anlamına gelirdi. Hahamlara göre o, tam anlamıyla kavranılamaz, tasavvur edilemezdi. Musa bile Tanrının gizini aralamayı başaramamıştı. Uzun bir araştırmadan sonra, Kral Davud, onu anlamaya çalışmanın beyhude bir şey olduğunu kabul etmişti; çünkü o insan zihninin altından kalkamayacağı kadar büyük bir şeydi.<a href="../Text/Section0016.xhtml#dn83" id="bn83"><sup>83</sup></a>  Hatta, onu dile getirmeye yönelik her girişimin kaçınılmaz bir şekilde eksik kalmaya mahkum olduğunun hatırlatılması olarak, Yahudilerin onun adını dahi ağızlarına almaları yasaklanmıştı. Tanrının ismi YHWH şeklinde yazılmıştı ve hiçbir metinde tam olarak telaffuz edilmemiştir. Tanrının doğadaki eylemlerini hayranlıkla izleyebiliriz ama bu, Haham Huna'nın dediği gibi, bize gerçeğin ancak çok küçük bir boyutunu verirdi: "insan, gökgürültüsü, tayfun, fırtına, evrenin düzeni ve kendi doğasının anlamını bilemez; öyleyse, Kralların Kralı'nı bütün boyutlarıyla anlayabileceğini nasıl ileri sürebilir?"<a href="../Text/Section0016.xhtml#dn84" id="bn84"><sup>84</sup></a> Tanrı tasarımının bütün amacı, dörtbaşı mamur çözümler bulmak değil, insanda bir gizem duygusu, yaşam hakkında bir merak uyandırmaktı. Hatta Hahamlar, İsraillileri ibadetlerinde Tanrının sıkça yüceltilmesi konusunda uyarmışlardı, çünkü onların sözleri eksik kalmaya mahkumdu.<a href="../Text/Section0016.xhtml#dn85" id="bn85"><sup>85</sup></a><br/>
        </div>

        <div>
          <br/>
        </div>

        <div>
          <div>
            Bu aşkın ve tam anlamıyla anlaşılamaz varlığın dünya ile ne gibi bir ilişkisi vardı? Hahamlar bu konudaki yaklaşımlarını bir paradoks ile dile getirmişlerdir. "Tanrı yeryüzünün mekânıdır, ama yeryüzü Tanrının mekânı değildir."<a href="../Text/Section0016.xhtml#dn86" id="bn86"><sup>86</sup></a> Tanrı dünyayı sarmalayarak, ona şimdiki şeklini vermiştir. Ama o, diğer yaratıklar gibi dünyada ikamet etmemekteydi. Hahamlar çok beğendikleri bir diğer imgede, Tanrının dünyayı, tıpkı ruhun vücudu doldurduğu gibi doldurduğunu söylerlerdi: onu bilgilendiriyor, fakat aynı zamanda, onu aşıyordu. Aynı şekilde, Tanrının bir at sürücüsüne benzediğini söylemişlerdi: üzerinde olduğu müddetçe sürücü ata bağlıdır, ama ondan üstündür ve kontrolü elinde bulundurur. Bunlar yalnızca imgelerdi ve elbette ki eksiktiler. Bu imgeler, içinde yaşadığımız, hareket ettiğimiz ve var olduğumuz büyük ve tanımlanamaz 'bir şey' hakkında ürettiğimiz tasavvurlardan ibaretti. Hahamlar, Tanrının yeryüzündeki mevcudiyetinden söz ettiklerinde, onun, ulaşılamaz olan o büyük tanrısal gizden, görmemize izin verdiği ipuçlarını ayrı tutmak konusunda en az Kitabı Mukaddes yazarları kadar dikkat göstermişlerdi. Sürekli olarak, algıladığımız Tanrının, tanrısal gerçeğin özüne tekabül etmediğini bizlere hatırlatan YHWH'nın ve Kutsal Ruh'un 'ihtişamı' (kavad) imgelerini özellikle benimsemişlerdi.
          </div>

          <div>
            <br/>
          </div>

          <div>
            Onların Tanrı için sıkça kullandıkları isimlerden birisi, İbranicede ikamet etmek ya da çadır kurmak anlamına gelen şakan'dan türemiş olan Şekina idi. Tapınağın artık mevcut olmadığı bir zamanda, çölde oradan oraya savruluşları sırasında İsraillilere eşlik eden Tanrı imgesi, Tanrının ulaşılabilir olduğu anlamına gelmekteydi. Kimileri, yeryüzünde halkı ile birlikte ikamet eden Şekina'nın, viraneye dönmüş bile olsa hala Tapınak Tepesi'nde yaşadığını ileri sürmüştü. Diğer Hahamlar, Tapınağın imhasının Şekina'yı Kudüs'ten kurtarıp, dünyanın geri kalan kısmında yerleşmesini olanaklı kıldığını iddia ettiler.<a href="../Text/Section0016.xhtml#dn87" id="bn87"><sup>87</sup></a>  Şekina, tanrısal 'ihtişam' ya da Kutsal Ruh gibi, ayrı bir tanrısal varlık olarak değil, Tanrının yeryüzündeki mevcudiyeti olarak görülmüştü. Hahamlar, halklarının tarihine dönüp baktıklarında, onun her zaman kendilerine eşlik etmiş olduğunu görmüşlerdi:
          </div>
        </div>

        <div>
          <br/>
        </div>

        <div>
          <i>Gel, İsraillilerin Tanrı katında ne kadar sevildiğini gör. "Atalarınız Mısır'dayken kendimi onlara açık seçik bir şekilde göster [me] dim mi?" denildiği gibi, nereye gittilerse Şekina onları takip etti. "Sizin iyiliğiniz için Babil'e gönder[il]dim" denildiği üzere, Şekina Babil'de de onlarla birlikteydi. "Rab, sizin Tanrınız, tutsaklığınızda sizinle olacak" denildiği gibi, gelecekte, İsrail’in kurtarılacağı zaman da Şekina onlarla birlikte olacaktır. Bu, Tanrı, tutsaklığınızda size yardım etmek için dönecek demektir.</i><a href="../Text/Section0016.xhtml#dn88" id="bn88"><sup>88</sup></a><br/>
        </div>

        <div>
          <i><br/></i>
        </div>

        <div>
          İsrail ile Tanrı arasındaki ilişki o derece güçlüydü ki, geçmişte kendilerini kurtardığında İsrailliler kendisine şunu söylerlerdi: "[Bizi kurtarmakla] kendini kurtarmış oldun."<a href="../Text/Section0016.xhtml#dn89" id="bn89"><sup>89</sup></a>  Hahamlar kendilerine özgü Yahudi tarzlarıyla, Hinduların Atman olarak adlandırdığı öz ile özdeş bir Tanrı anlayışı geliştirmekteydiler.<br/>
        </div>

        <div>
          <div>
            <br/>
          </div>

          <div>
            Şekina imgesi, sürgünlerin, kendileri neredeyse orada hazır ve nazır bir Tanrı anlayışı geliştirmelerine yardımcı oldu. Hahamlar, Şekina'nın, bir sinagogdan diğerine koşuşturmasından söz etmekteydiler. Kimileri de onun, bir Yahudinin Çalışma Salonu'na giden yolda attığı her bir adımı takdis etmek üzere sinagogun kapısında beklediğini ileri sürmüştü. Şekina, ayrıca, Yahudiler orada topluca Şemayı söylerlerken de sinagogun kapısında durmaktaydı.<a href="../Text/Section0016.xhtml#dn90" id="bn90"><sup>90</sup></a>  Hahamlar, İsraillilerin, ilk Hristiyanlar gibi, kendilerini "tek vücut, tek ruh" bir topluluk olarak görmelerini teşvik etmekteydiler.<a href="../Text/Section0016.xhtml#dn91" id="bn91"><sup>91</sup></a>  Her yerde hazır ve nazır Tanrıyı kutsallaştıran yeni Mabed cemaatin bizzat kendisiydi. Böylece, Şemayı, "kendilerini vererek, tek bir sesle, tek fikir ve tek tonda", tam bir birlik halinde söylemek için sinagoga adımlarını attıklarında, Tanrı orada, onlarla birlikteydi. Ancak o, topluluk içindeki uyumsuzluktan nefret eder, bu durumda, meleklerin "tek ses ve tek nefesle" ilahi okudukları gökyüzüne geri dönerdi. Tanrı ile İsrail’in daha yüksek birliği, ancak, daha alt düzeyde, İsraillilerin kendi içlerinde tam bir birlik oluşturduklarında mümkün olabilirdi.<a href="../Text/Section0016.xhtml#dn92" id="bn92"><sup>92</sup></a>  Hahamlar sürekli olarak, onlara, bir grup Yahudi ne zaman Tevrat üzerinde birlikte çalışsa, Tanrının o anda kendileriyle birlikte olduğunu söylemişlerdi.<a href="../Text/Section0016.xhtml#dn93" id="bn93"><sup>93</sup></a>
          </div>

          <div>
            <br/>
          </div>

          <div>
            Sürgün yıllarında Yahudiler, kendilerini çevreleyen dünyanın acımasızlığını daha yakından hissettiler; bu her an hazır bulunuş fikri, onların, müşfik bir Tanrı tarafından sarmalandıklarını hissetmelerini sağlamıştır. Muskalarını (tefillin) elleri ve alınlarına yapıştırıp, ritüel perçemlerini (zizit) takıp, Şema'dan bazı parçaları içeren mezuza'yı kapılarının üzerine astıklarında, Tesniye'nin öngördüğü gibi, bu anlaşılmaz ve kendine özgü uygulamaları açıklamaya çalışmamalıydılar. Bu onların değerini azaltırdı. Bunun yerine, bu mitzvot uygulamalarının onları, Tanrının her şeyi sarmalayan sevgisini farketmeye yöneltmesine izin vermeliydiler; "İsrail sevgilidir.” Kitabı Mukaddes onu mitzvofla sarmalar: el ve alında tefillin, kapıda mezuza giysilerinde zizit."<a href="../Text/Section0016.xhtml#dn94" id="bn94"><sup>94</sup></a>  Bunlar, tıpkı bir kralın, kendisine daha güzel görünsün diye karısına hediye ettiği mücevherler gibiydi. Bu kolay bir şey değildi. Talmud, bazı insanların, böyle karanlık bir dünyada Tanrının varlığının öyle pek bir şeyi değiştirip değiştirmediğini merak ettiklerini gösteriyor.<a href="../Text/Section0016.xhtml#dn95" id="bn95"><sup>95</sup></a>  Hahamların ruhaniyeti, Kudüs'ü terkedenler arasında değil, ama geride kalanların Yahudiliğinde normatif bir konum kazandı. Bu, onun hiç de öyle sağlam bir kuramsal temele dayanmasından ileri gelmiyordu. Kanunun çoğu uygulamasının hiç bir mantıksal anlamı yoktu. Hahamların dini, bir işe yaradığı için benimsenmişti. Hahamların görümü, halklarının umutsuzluğa kapılmalarını önlemişti.
          </div>
        </div>

        <div>
          <br/>
        </div>

        <div>
          <div>
            Öte yandan, bu tür bir ruhaniyet yalnızca erkeklere mahsustu; kadınların Haham olması, Tevrat üzerinde çalışması ya da sinagogda ibadet etmesi gerekmiyordu, çünkü buna izin verilmemişti. Tanrı dini, dönemin diğer ideolojilerinin çoğu gibi ataerkil bir nitelik kazanmaktaydı. Kadının görevi, evdeki ritüel saflığın sürmesini sağlamaktı. Yahudiler uzun bir süre yaratılışı, onun değişik parçalarını birbirinden ayırarak kutsallaştırmıştı; bu anlayış içinde kadınlar, tıpkı mutfaklarında sütü etten ayırdıkları gibi, erkeklerden farklı, daha düşük bir kategoriye itilmişlerdi. Her ne kadar Hahamlar, kadınların Tanrı tarafından takdis edildiklerini söylemişlerse de, erkeklerden, sabah dualarında, Pagan, köle ya da kadın olarak yaratılmadıkları için Tanrıya teşekkür etmeleri istenmekteydi. Öte yandan, evlilik kutsal bir görev addediliyordu ve aile yaşamı kutsaldı. Hahamlar, çoğu zaman yanlış anlaşılmış olan bir hukuki düzenlemede, ailenin kutsallığını vurgulamışlardı. Kadınların aybaşı döneminde cinsel ilişkiye girmek yasaklanmıştı ama bunun nedeni, kadının o anda pis ve iğrenç olarak görülmesi değildi. Aybaşının gerekçesi aslında, erkeğin, karısını 'elde var bir' olarak görmesini önlemekti. "Çünkü bir erkek, karısını fazlasıyla kanıksar duruma gelebilir ve karısıda onu arzulamaz; bu yüzden Tevrat der ki, kadın aybaşından sonra yedi gün boyunca niddah [cinsel ilişkiye Kapalı] olmalı böylece sonunda kocası gözünde evlendikleri günkü kadar sevgili bir konuma gelecektir”<a href="../Text/Section0016.xhtml#dn96" id="bn96"><sup>96</sup></a>  Bir tören gününde sinegoga gitmeden evvel erkeğin ritüel bir banyo yapması emredilmiştir, bunun da nedeni onun herhangi bir şekilde temiz olmaması değil kendini bir hizmet için daha kutsal kılmak istemesidir. İşte bu anlayış içinde kadının, aybaşından sonra ritüel banyo yapması ve kendini, onu bekleyen şeyin yani kocasıyla cinsel ilişkinin, kutsallığına hazırlaması emredilmişti. Cinselliğin bu şekilde kutsanması, bazen seks ile Tanrıyı karşılıklı birbirini dışlayan şeyler olarak gören Hristiyanlık için yabancı bir olgudur. Sonraki Yahudilerin, hahamların bu emirlerine çoğu zaman olumsuz bir tavırla yaklaştıkları doğrudur, ancak hahamların bizzat kendileri kasvetli, münzevi ve yaşamdan uzak bir ruhaniliği vaz etmemişlerdi.
          </div>

          <div>
            <br/>
          </div>

          <div>
              Aksine, iyi ve mutlu bir yaşam sürmenin Yahudiler için bir yükümlülük olduğunu vurgulamışlardı. Yakub, Davut ve Ester gibi Kitabı Mukaddes de geçen kişiler, hasta ya da mutsuz oldukları anlarda, Kutsal Ruh’un kendilerini ‘bırakıp’, ‘terkettiği’ni ileri sürmüşlerdir.<sup><a href="../Text/Section0016.xhtml#dn97" id="bn97">97</a> </sup> Ruhun kendilerini terkettiğini hissettiklerinde, Yirmi ikinci Mezmur’u zikretmeleri söylenmiştir; “Tanrım, Tanrım, beni niçin terkettin?” Bu, çarmıha gerildiğinde İsa’nın aynı sözleri söylediği o gizemli haykırışı hakkında ilginç bir soru işareti doğurmaktadır. Hahamlar, Tanrının insanların acı çekmesini istemediğini vaz etmişlerdir. Tanrının suretinde yaratılmış olduğu için vücuda saygı gösterilmeliydi.  Hatta şarap ve seks gibi zevklerden uzak durmak günah bile sayılırdı, çünkü, Tanrı bunları insanın mutluluğu için yaratmıştı. Tanrıya ıstırap ve inzivayla ulaşılamazdı. İnsanlardan Kutsal Ruh’a ‘sahip olmak’  için pratik yollar talep ederlerken, bir anlamda onlardan kendi Tanrı imgelerini yaratmalarını istemekteydiler. Hahamlara göre, Tanrının eyleminin nerede başlayıp insanınkinin nerede bittiğini söylemek kolay değildi. Peygamberler, kendi özelliklerini ona atfederek, Tanrının yeryüzünde işitilegelmesini sağlayabilmişlerdi. Şimdi, Hahamların, aynı anda hem insani hem tanrısal bir görevi yerine getirdikleri düşünülüyordu. Yeni hukuk düzenini oluşturduklarında, yaptıkları iş hem Tanrının hem kendilerinin işi olarak görülmüştü. Onlar dünyada Tevrat'ın sayısını arttırarak Tanrının dünyadaki varlığını genişletmekte ve onu daha etkin kılmaktaydılar. Hahamlar bizzat, Tevrat'ın kendilerinde vücut bulduğu insanlar olarak saygı görmekteydiler; hukuk konusundaki uzmanlıkları yüzünden, diğer herkesten daha fazla "Tanrı'ya benziyorlar"dı.<a href="../Text/Section0016.xhtml#dn98" id="bn98"><sup>98</sup></a>
          </div>
        </div>

        <div>
          <br/>
        </div>

        <div>
          <div>
            Bu her yerde hazır ve nâzır Tanrı anlayışı, Yahudilerin, insanlığı kutsal bir varlık olarak görmelerini kolaylaştırmıştı. Haham Akiva, "Komşunu kendin gibi seveceksin" hükmünün (mitzvah) "Tevrat’ın en büyük ilkesi" olduğunu' söylemiştir.<a href="../Text/Section0016.xhtml#dn99" id="bn99"><sup>99</sup></a>  Bir insana hakaret etmek, "insanları kendi suretinde yaratmış olan Tanrıyı inkar etmek anlamına geliyordu. Bu, ateizmle eş bir tutumdu ve tanrıya küfretmek demekti. Bu yüzden cinayet en büyük suç ve günahtı. "Kitabı Mukaddes, her ne sebeple olursa olsun, insan kanı dökmenin tanrısal imgeyi küçültmek anlamına geldiğini söyler."<a href="../Text/Section0016.xhtml#dn100" id="bn100"><sup>100</sup></a>  Bir diğer insana yardım etmek, bir imitatiodei'dir; bu, Tanrının himmet ve merhametinin bu dünyadaki tezahürü demektir. Herkes eşittir, çünkü Tanrı onları kendi suretinde yaratmıştır. Bir insanı yaralayan Büyük Rahip bile olsa, cezalandırılır; çünkü bu, Tanrının varlığının inkarı anlamına gelir.<a href="../Text/Section0016.xhtml#dn101" id="bn101"><sup>101</sup></a>  Her kim ki, tek bir insan hayatına kasteder, bütün dünyaya kasdetmış gibi cezalandırılır; Tanrı adam'ı, o; tek bir adamı, bizlere bunu öğretmesi için yaratmıştır; Keza, bir hayat kurtarmak bütün dünyayı kurtarmak demekti.<a href="../Text/Section0016.xhtml#dn102" id="bn102"><sup>102</sup></a>  Bu abartılı bir duygusallık değil temel bir hukuk ilkesiydi. Bu, hiçbir bireyin katledilemeyeceği anlamına geliyordu; örneğin, Yahudilere karşı girişilen bir katliam bile, tek bir insanı öldürmenin gerekçesi olamazdı. Bir kimseyi, hatta bir goy [Yahudi olmayan] ya da bir köleyi aşağılamak en büyük hakaretlerden biri sayılırdı, çünkü bu, cinayetle, Tanrının imgesinin saygısızca reddedilmesiyle eşit bir suçtu.<a href="../Text/Section0016.xhtml#dn103" id="bn103"><sup>103</sup></a>  Özgür olmak çok önemli bir haktı. Bütün haham literatüründe hapis cezasına dair bir atıf bulmak kolay değildir, çünkü, bir insanın özgürlüğünü ancak Tanrı sınırlayabilirdi. Birisi hakkında rezalet çıkarmak, keza, Tanrının varlığını inkar anlamına gelirdi.<a href="../Text/Section0016.xhtml#dn104" id="bn104"><sup>104</sup></a>  Yahudiler Tanrıyı, kendilerinin her hareketlerini yukarıdan izleyen bir Büyük Birader olarak düşünmemekte, bunun yerine her insanın içine bir Tanrı düşüncesi yerleştirmeye çalışmaktaydılar; diğer insanlarla olan ilişkimiz ancak bu yolla kutsal bir hale gelirdi.
          </div>

          <div>
            <br/>
          </div>

          <div>
            Hayvanlar kendi doğalarına göre yaşamakta hiçbir güçlük çekmezler, ama insanlar için tam anlamıyla insan olmak güçtür. İsrail Tanrısı'nın bazen, en bayağı ve insanlık dışı zorbalığı teşvik ettiği görülür. Ancak, yüzyıllar içinde Yahova, insanların merhamet duygusunun gelişmesine ve Eksen Çağı dinlerinin temel özelliği, insan soydaşlarına saygı göstermelerine yardımcı olan bir ideale dönüşmüştür. Hahamların idealleri, aynı geleneğin doğrudan bir ürünü olan, Tanrı dinlerinin ikincisine oldukça yakındı.
          </div>
        </div>

        <div>
          <br/>
        </div>

        <div>
          <br/>
        </div>

        <div>
          <br/>
        </div>

        <div>
          <br/>
        </div>

        <div style="font-style: italic;">
          <br/>
        </div>
      </div>
    </div>

    <div>
      <br/>
    </div>
  </div>

  <div style="text-align: justify;">
    <br/>
  </div>
</body>
</html>