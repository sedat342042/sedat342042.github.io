<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Kurtlar Imparatorluğu</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre2"><span class="calibre4"><span class="bold">J</span></span></p><p class="calibre2">38</p><p class="calibre2">Telefonun zili kulaklarında yankılandı.</p><p class="calibre2">-Alo?</p><p class="calibre2">Cevap yoktu. Eric Ackermann yavaşça telefonu kapadı, sonra saatine baktı: öğleden sonra üçtü.</p><p class="calibre2">Dünden beri gelen on ikinci meçhul telefondu bu. Telefonda bir insan sesini son kez bir önceki günün sabahı duymuştu; Laurent Heymes, Anna’nın kaçtığını haber vermek için onu aramıştı. Öğleden sonra Ackermann da Laurent’a ulaşmaya çalışmış, ama numaralarının hiçbiri cevap vermemişti. Laurent için çok mu geç kalmıştı?</p><p class="calibre2">Daha sonra birkaç kez daha aramıştı; ama boşuna.</p><p class="calibre2">Aynı akşam, ilk meçhul telefonu almıştı. Hemen pencereden dışarı bakmıştı: Trudaine Caddesi’ndeki evinin önünde iki polis bekliyordu. Durum açıktı; aradıkları adam kendisi değildi, ortağı hakkında bilgi edinmek istiyorlardı. Şimdi gözetim altında tutulan, kontrol edilen düşman kendisiydi. Birkaç saat içinde her şey</p><p class="calibre2">değişmişti. Artık bariyerin diğer tarafında, bu başarısızlığın sorumlularının arasında yer alıyordu.</p><p class="calibre2">Ayağa kalktı ve pencereye doğru ilerledi. İki polis, hâlâ Jacques-Decourt Lisesi’nin önünde nöbetteydi. Caddeyi boydan boya ikiye ayıran çimenlikli refüje, çıplak çınar ağaçlarına, Anvers Meyda-nı’ndaki gri renkli kiosklara baktı. Hiç araba geçmiyordu ve cadde, her zaman olduğu gibi unutulmuş bir yolu andırıyordu. Aklına bir alıntı geldi: “Tehlike somut olduğunda rahatsızlık fizikseldir, içgüdüsel olduğundaysa psikolojiktir.” Bunu kim söylemişti ? Freud mu ? Yoksa Jung mu ? Tehlike onun için ne ifade ediyordu ? Onu sokak ortasında vuracaklar mıydı ? Uykudayken ansızın yakalayacaklar mıydı ? Yoksa sadece askerî bir hapishaneye mi tıkacaklardı ? Programla ilgili dokümanları ele</p><p class="calibre2">. L</p><p class="calibre2">212</p><p class="calibre2">geçirmek için işkence mi yapacaklardı?</p><p class="calibre2">Beklemek. Planını uygulamak için geceyi beklemeliydi.</p><p class="calibre2">Hâlâ pencerenin önünde ayakta duruyordu, aslında ölümün bekleme odasına giden yolda ilerliyordu.</p><p class="calibre2">Her şey korkuyla başlamıştı.</p><p class="calibre2">Ve her şey yine onunla sona erecekti.</p><p class="calibre2">Serüven dolu yolculuğu 1985 haziranında başlamıştı, o tarihte Missouri eyaleti Saint Louis kentindeki Washington Üniversitesi’nden Profesör Wayne C. Drevets’in ekibine katılmıştı. Bu bilimsel ekibin önemli bir görevi vardı: pozitron yayımlı tomografi sayesinde beyindeki korku bölgesinin yerini belirlemek. Bu amaca ulaşmak için, gönüllü deneklere çok katı bir sözleşme imzalatmışlar, sonra onları çeşitli korkularla yüz yüze getirmişlerdi. Yılanlar göstermişler, söylediklerinin çok üstünde elektrik akımı vermişlerdi…</p><p class="calibre2">Bir sürü testin sonunda, beynin bu gizemli bölgesinin yerini saptamışlardı. Şakak lobunda, limbik kıvrımın ucunda, insanoğlunun “ilkelbeyin”ine karşılık gelen bir tür oyuk olan ve beyinba-demdği olarak adlandırılan küçük bir bölgenin içinde yer alıyordu. Burası beynimizin en eski bölümüydü ve cinsel içgüdüler ile saldırganlık dürtüsünü de içeriyordu.</p><p class="calibre2">Ackermann bu coşku dolu anları hatırlıyordu. İlk kez bir bilgisayar ekranı üzerinde faaliyet halindeki beyin bölgelerini izlemişti, îlk kez, düşünen bir beynin gizemli mekanizmasını büyük bir şaşkınlıkla gözlemlemişti. Biliyordu, kendi yolunu ve bu yolda ilerleyeceği gemiyi bulmuştu.</p><p class="calibre2">Pozitron kamerası, insan beyninin korteksinde yapacağı yolculuktaki taşıtı olacaktı.</p><p class="calibre2">Bu alandaki öncülerden biri, bir beyin kartografi olacaktı.</p><p class="calibre2">Fransa’ya dönünce, ÎNSERM’den, CNRS’ten, Sosyal Bilimler Yüksek Okulu’ndan ve çeşitli üniversiteler ile Paris hastanelerinden kendisine bir fon tahsis edilmesini istemiş, bir bütçe elde etmek için her kapıyı çalmıştı.</p><p class="calibre2">Ama bir yıl boyunca hiçbir yerden cevap almamıştı. Bunun üzerine ingiltere’ye gitmiş ve Manchester Üniversitesi’nde Profesör Anthony Jones’un yanında çalışmıştı. Bu yeni ekiple birlikte beynin başka bir bölgesine, ağrı alanına doğru yolculuk yapmıştı.</p><p class="calibre2">Bir kez daha, çeşitli ağrılara maruz kalmayı kabul etmiş denekler üzerinde yapılan sayısız teste katılmıştı. Bir kez daha monitörlerde yepyeni, hiç bilinmeyen bir bölgeyi keşfetmişti: ağrı bölgesini. Burası sınırları belirgin bir alandan çok, bir örümcek gibi tüm 4</p><div class="mbppagebreak" id="calibre_pb_7"></div></body>
</html>
