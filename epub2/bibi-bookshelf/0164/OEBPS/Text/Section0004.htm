<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aslan ve Unicorn</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>ÜÇÜNCÜ KISIM</h1>

  <h2 id="sigil_toc_id_12">İNGİLİZ DEVRİMİ</h2>

  <h3 id="sigil_toc_id_13">I</h3>

  <p>İngiliz Devrimi birkaç sene önce başladı ve birlikler Dünkerk’ten döndüğünde hız kazandı. İngiltere’deki başka herşey gibi, uyuşuk ve isteksiz, fakat gerçekleşiyor. Savaş hızlandı, yayıldı, korkunçlaştı ve hız zorunluluğu arttı.</p>

  <p>İlerleme ve gericiliğin parti etiketleriyle yapacağı hiçbirşey kalmıyor. Eğer belirli bir an saptanmak istenirse <i>Picture Post</i> ilk defa basıldığında sağ ve sol arasındaki eski ayrımın çöktüğü söylenebilir. <i>Picture Post</i> politikası nedir? <i>Yada</i> <i>Cavalcade<sup>f</sup>in</i>, Priestley’in programlarının, <i>Evening</i> <i>Standard”daki</i> baş yazıların? Eski sınıflandırmaların hiçbiri bunlara uymayacaktır. Onlar sadece son bir ya da iki senedir bazı şeylerin yanlış gittiğini kavrayan sıradan insan kalabalıklarının varoluş işaretidir. Fakat sınıfsız, mülkiyetsiz bir toplum genellikle «sosyalizm» olarak adlandırdığından şu anda kendisine doğru hareket ettiğimiz toplumu bu isimle adlandırabiliriz. Savaş ve devrim ayrılamaz. Hitler’i yenmeksizin batı uluslarının sosyalizm olarak tanıyacağı hiçbir şey kuramayız; öte yandan ekonomik ve toplumsal olarak 19 uncu yüzyılda kaldıkça Hitler’i yenemeyiz<i>.</i> Geçmiş gelecekle dövüşüyor ve geleceğin kazandığını görmek için iki yıl, bir yıl ya da sadece birkaç ay var.</p>

  <p>Bu ya da benzeri hükümetlerden kendilerince gerekli değişiklikleri yapmalarını bekleyemeyiz. İlk adım aşağıdan gelmek zorundadır. Bu, İngiltere'de bugüne kadar varolmayan birşeylerin belirmek zorunda olacağı anlamına gelir, gerçekten halk kitlesini arkasına alan bir sosyalist hareket. Ama işe İngiliz sosyalizminin neden başarısız olduğunu anlayarak başlamalı.</p>

  <p>İngiltere’de ciddi bir öneme sahip olabilmiş tek sosyalist parti, işçi partisidir. Önemli bir değişikliği başarmakta hep yetersiz kalmıştır, çünkü tamamen / yerli / sorunlar dışında hiç bir zaman doğru dürüst bağımsız bir politikası olmamıştır. Herşeyden önce kendini ücretlerin yükseltilmesine ve işkoşullarının düzeltilmesine adamış bir sendikalar partisiydi, şimdi de öyledir. Bu onun bütün kritik yıllar boyunca İngiliz kapitalizminin refahı ile ilgilendiği anlamına gelir. Özelde İngiltere’nin servetinin büyük bir kısmı Asya ve Afrika’dan geldiği için İngiliz İmparatorluğu’nun muhafazası ile ilgilendi. İşçi Partisi’nin temsil ettiği sendikalı işçilerin yaşam standardı dolaylı olarak Hintli işçilerin alınterine bağlıydı. Aynı zamanda İşçi Partisi bir sosyalist partiydi, sosyalist terminolojiyi kullanırdı, modası geçmiş anti emperyalizm terimleriyle düşünürdü ve renkli ırklara az çok düzeltmeler vaad etmişti. Hindistan’ın «bağımsızlığı» için ısrar etmek zorundaydı, silahsızlanma ve «ilerleme» genel olarak zorunlu olduğu gibi. Oysa herkes bunun anlamsız olduğunun farkındaydı. Tank ve bombardıman uçakları çağında, Hindistan ve Afrika sömürgeleri gibi geri tarımsal ülkeler bir kedi ya da köpeğin olabileceğinden daha bağımsız olamaz. Herhangi bir işçi hükümeti açık çoğunlukla iktidara gelse ve sonra gerçekten bağımsızlık denebilecek bir şey tamsa Hindistan’a, Hindistan Japonya tarafından kolayca emilir ya da Japonya ve Rusya arasında bölünür.</p>

  <p>İktidardaki bir işçi hükümeti için üç imparatorluk politikası mümkün olacaktır. Bir tanesi bütün sosyalizm iddialarının düşmesi anlamına gelecek olan imparatorluğun aynı eskisi gibi yönetilmesidir. Diğer bir tanesi pratikte onları Japonya'nın İtalya’nın ya da diğer avcı güçlerin ellerine bırakmaktan başka bir şey olmayan, tabi halkları «hür» yapmak, ki bu İngiliz yaşam standardında korkunç bir düşüşe neden olur. Üçüncüsü de <i>olumlu</i> bir imparatorluk politikası geliştirmek ve imparatorluğu SSCB gibi ama daha gevşek ve daha özgür bir Sosyalist devletler federasyonuna dönüştürmeyi amaçlar. Fakat İşçi Partisi’nin tarihi ve oturduğu temel bunu imkansız kılıyor. O iflah olmaz bir şekilde dar fikirli, imparatorlukla ilgili olaylara ilgisiz ve imparatorluğu gerçekten bir arada tutanlarla bağlantısız olan bir sendikalar partisidir. Parti bütün imparatorluk savunmasının farklı bir sınıftan gelen ve geleneksel olarak sosyalizme düşman olan adamlar tarafından üstlenildiği Hindistan ve Afrika’nın yönetimini ele almak zorunda kalacaktır. Herşeyi gölgeleyen, bir işçi hükümeti de olsa iş çevrelerinin onu kendisine boyun eğdi-rebileceği şüphesizdir. Bütün bunların yanısıra İşçi Partisi sömürge hizmetlerinde donanmada hiç-orduda ve hava kuvvetlerinde çok az ya da hiç, bir tabana sahip değildir. Ve hatta Yurt İçi Sivil Hizmetlerde bile sağlam bir tabanı yoktur. İngiltere içinde durumu güçlüdür ama rakipsiz değildir ve İngiltere’nin dışında bütün noktalar düşmanlarının elindedir. İktidara geldiğinde aynı çelişki yumağıyla mutlaka karşılaşacaktır. Vaatlerini yerine getirmek ve isyan tehlikesini göze almak ya da Muhafazakarlarla aynı politikaya devam edip Sosyalizm hakkında konuşmayı bir kenara bırakmak, Parti liderleri buna hiçbir çözüm bulamadıkları için 1935’ten buyana da iktidarı alıp almamak konusunda büyük şüpheler içindeler. Sürekli bir muhalefet halinde bozuşmaya uğradılar.</p>

  <p>İşçi Partisinin dışında, komünistlerin en güçlüsü olduğu çeşitli aşırı partiler vardı. Komünistler 1920-1926 ve 1935-1939 yıllarında İşçi Partisi’nde dikkate değer bir etkiye sahiptiler. Onların ve bütün işçi hareketinin sol kanadının esas önemi, orta sınıflan sosyalizmden soğutmalarındadır.</p>

  <p>Son 7 senenin tarihi, komünizmin Batı Avrupa’da hiç bir şansı olmadığını göstermiştir. Faşizm sempatisi çok daha büyüktür. Birbiri ardından çeşitli ülkelerde, naziler tarafından komünistlerin kökü kazınmaktadır. İngilizce konuşan ülkelerde ciddi bir tabanları yoktur. Yaydıkları inanç, ancak, kendi ülkelerini sevmekten yoksun ama halâ yurtseverlik duygularına ihtiyaç duyan ve Rusya’ya yurtsever duygular geliştiren orta sınıf aydınlan arasında bulunan nadir bir tip insana hoş gelebilir. 1940’da, yirmi yıl çalıştıktan ve önemli miktarda para harcadıktan sonra İngiliz komünistleri ancak yirmibin üyeye sahiptir. Bu rakam gerçekte 1920’deki başlangıç sayısından daha azdır. Diğer Marxist partiler daha da az bir öneme sahiptir. Onların arkasında Rusya’nın parası ve prestiji yoktur ve dahası onlar 19. y.y sınıf savaşı teorisine komünistlerden bile daha fazla bağlıdır. Her sene, bu modası geçmiş încil’e övgüler düzer ve hiç yandaş bulamamalarından bir ders çıkarmazlar.</p>

  <p>Herhangi bir güçlü, yerli faşist hareket de gelişemedi. Maddi şartlar yeterince kötü değildi ve ciddiye alınabilecek bir lider yoktu. Sir Oswald Masley’den daha ahmakça düşünceleri olan birini bulmak için oldukça fazla aramak gerekir. O, ikiyüzlü olduğu kadar korkaktı da.. Faşizmin ulusal duyguya saldırmaması gerektiği temel gerçeğini bile kavrayamadı. Bütün hareketi uşakça dışarıdan yürütülmeydi, üniformaları ve parti programı İtalya’dan, selamı Almanya’dan ve sonradan aklına gelen Yahudi aleyhtarlığı girişimi bile benzerliklerden kaynaklanmaktaydı. Aslında Mosley, hareketine önemli takipçileri arasındaki Yahudilerle başlamıştı. Belki Bottomley ya da Lloyd George ayarında adamlar gerçek bir İngiliz faşist hareketini yaratabilirdi. Ama böyle liderler, onlara olan psikolojik ihtiyaçlar sırasında belirir.</p>

  <p>Yirmi senelik durgunluk ve işsizlik döneminden sonra bütün İngiliz sosyalist hareketi, hâlâ halk kitlelerinin hoş bulabileceği bir sosyalizm biçimi yaratmakta bile beceriksizce davranıyordu. İşçi Partisi korkak bir reformizm yanlısıydı. Marxistler modem dünyaya 19. y.y.’ın gözlükleriyle bakıyorlardı. İkisi de tarım ve imparatorluk sorunları konusunda cahildi ve yine ikisi de orta sınıfla keskin bir çelişki içerisindeydi. Sol kanat propagandasının boğucu aptallığı, fabrika yöneticilerini, havacıları, donanma subaylarını, çiftçileri, beyaz yakalı işçileri, esnafı, polisi bütün gerekli insan topluluklarını korkutup kaçırdı. Bütün bu insanlar sosyalizmi, kendi hayatlarını tehdit eden yabancı olarak adlandırdıkları gibi, «anti-ingiliz» ya da fesata benzeyen bir şey olarak düşündüler. Sadece, orta sınıfın en işe yarayacak kesimi olan aydınlar harekete yöneldiler.</p>

  <p>Gerçekten bir şeyler başarmak isteyen bir sosyalist parti, bugünlerde sol kanat çevrelerde sözü edilmeyen çeşitli sorunlarla ilgilenerek başlayacaktır işe. İngiltere’nin bir çok ülkeye göre daha bütün olduğu, İngiliz işçilerinin zincirleriyle birlikte kaybedecek büyük payları olduğu, sınıflar arasındaki görünüş ve alışkanlıklardaki farklılıkların hızla azaldığı anlaşılacaktır. Genelde modası geçmiş «proleter devrimi» bir olanaksızlık olarak kavranacaktır. Fakat savaşların olmadığı yıllarda, hem devrimci hem de uygulanabilir bir sosyalist program ortaya çıkmadı, şüphesiz bu, ciddi olarak kimsenin önemli bir değişikliği istemediği gerçeğinden kaynaklanmaktadır, işçi Partisi liderleri, ücretlerini almayı sürdürmeyi ve dönemsel olarak da muhafazakarlarla görev değiş tokuşu yapmayı kabullenmiş görünmekteydi. Komünisetler konforlu bir şahitliğin acısını çekmeyi, bitmez tükenmez yenilgileriyle gösterilerini ve olup bitenlerden sonra da suçu başkalarına atmayı sürdürmek istiyor olmalılar. Sol kanat aydını, Blimp’lere gülmeyi, orta sınıfın moralini bozmayı, ama ortaklık hisselerini sürdürmekten yanaydı. İşçi Partisi politikası muhafazakarlığın bir türü, «devrimci» politikada, sahte bir oyun oldu.</p>

  <p>Oysa şimdi ortam değişti ve uyuklama yılları sona erdi. Sosyalist olmak daha uzun süre pratikte güzelce yararlandığınız bir sisteme karşı, teoride atıp tutmak anlamına gelemez. Bu sefer durumumuz gerçek. «Filistinliler üzerinde Samson»! Ya kelimelerimize somut bir biçim veririz, ya da çürürüz. İngiltere’nin hali hazırdaki toplumsal yapısıyla var olmaya devam edemeyeceğini gayet iyi biliyoruz ve diğer insanların da bu gerçeği görmelerini ve buna göre davranmalarını sağlamalıyız. Sosyalizme geçmeden savaşı kazanamayız, savaşı kazanmadan da sosyalizmi kazanamayız. Böyle bir zamanda bu, barış yıllarında olmadığı kadar mümkün, üstelik hem devrimci hem de gerçekçi bir bakış açısıyla... Halk kitlelerini arkasına çekebilecek bir sosyalist hareket, Pro-faşistleri denetim konumlarından uzaklaştırır, ağır adaletsizlikleri yok eder ve işçi sınıfının uğrunda savaşılacak bazı şeylere sahip olduğunu görmesini sağlar. Orta sınıfla çatışacak yerde onu kazanır, Ütopyacılıkla hilekarlık karışımı yerine, yürüyebilecek bir imparatorluk politikası üretir, yurtseverlikle zekayı birleştirir ve ilk olarak böylesi bir hareket mümkün olur.</p>

  <h3 id="sigil_toc_id_14">II</h3>

  <p>Savaşta oluşumuz, sosyalizmi, ders kitabındaki bir kelimeden gerçekleşebilir bir politikaya dönüştürdü.</p>

  <p>Özel kapitalizmin edilgenliği bütün Avrupa’da kanıtlandı. Londra’nın East End’inde de onun adaletsizliği kanıtlanmıştır. Sosyalistlerin uzun süredir mücadele ettikleri yurtseverlik, onların elinde korkutucu bir araca dönüşmüştür. Diğer zamanlarda kendi ayrıcalık kavgalarına sımsıkı sarılan insanlar, ülkeleri tehlikedeyken yeterince hı?la birleştiler. Savaş, değiştirici etkenlerin en büyüğüdür! Bütün süreçleri aşar. Önemsiz farklılıkları yok eder, gerçekleri su yüzüne çıkarır. Bütün bunların üzerinde savaş, kendi içlerinde bir bütün olmayan bireyleri birleştirir. Bu, yalnızca, savaş meydanlarında insanların öleceğinin farkında olunduğu için böyledir. O anda yaşamı feda etmek, tatili, konforu, ekonomik özgürlükçü, toplumsal prestiji feda etmekten daha büyük bir sorun değildir. İngiltere’de gerçekten ülkelerini Almanya tarafından işgal edilmiş olarak görmek isteyen çok az insan vardır. Eğer Hitler’i yenmenin sınıf ayrıcalığını ortadan kaldırmak anlamına geldiğini açık kılabilirsek, orta sınıf insanının büyük çoğunluğu, haftada 6 Pound’tan yılda 2000 Pound’a kadar ücret alan kesim; muhtemelen bizim yanımızda olacaktır. Bu insanlar tamamen gereklidir, çünkü teknik uzmanların çoğu onların arasındadır. Şüphesiz havacılar ve deniz subayları gibi insanların kendilerini beğenmişlikleri ve politik cahillikleri büyük zorluklar çıkaracaktır. Fakat bu havacılar, bu muhrip komutanları v.b v.b olmasa biz. bir hafta bile ayakta kalamayız. Onlara tek yaklaşım yurtseverlikleri yoluyla olur. Akıllı bir sosyalist hareket, bugüne kadar olduğu gibi, ona saldırmak yerine onların yurtseverliğini kullanacaktır.</p>

  <p>Fakat bunları söylemekle hiç muhalefet olmayacağını mı söylemek istiyorum? Şüphesiz hayır. Böylesi bir şeyi ummak çocukça olur.</p>

  <p>Görüş değişlikleri gözle görülür şekilde oluyor, ama yeterince hızlı olup olmayacağı hesaplanamaz. Bu savaş, Hitler’in imparatorluğunun sağlamlaşması ve demokratik bilinçliliğin gelişmesi arasında bir yarıştır. Ingiltere’de her yerde bir gün birinin, öbür gün diğerinin üstün geldiği, oradan oraya kayan gürültülü bir kavga görebilirsiniz... Parlamentoda ve hükümette, fabrikalarda ve silahlı kuvvetlerde, barlarda ve hava akınına uğramış evlerde, gazetelerde ve radyoda. Her gün küçük yenilgiler ve küçük zaferler var. İçişleri Bakanlığı için Morrison bir kaç adım önde, Hava Kuvvetlerinden ayrılan Priestley biraz geride.. El yordamı ile yoklayanlar ve iflah olmazlar arasında, genç-ile yaşlı, yaşayan ve ölü arasındaki bir mücadele bu. Fakat hiç şüphesiz sadece engelleyici değil, aynı zamanda öneri dolu görüş ayrılıkları vardır ve çok gereklidir. <i>Halkın</i> savaş amaçlarını belirleme zamanıdır bu, istenen sade ve somut eylem programı, mümkün olduğu kadar halka mal olarak ve kamuoyunu çevresinde toparlayabilmesiyle mümkün olabilir. Aşağıda ihtiyacını duyduğumuz cinsten 6 maddelik bir program öneriyorum, ilk üç maddesi İngiltere’nin iç politikasıyla, diğer üçü de imparatorluk ve dünya ile ilgilidir.</p>

  <p>1 — Toprakların, madenlerin, demiryollarının, banka ve büyük endüstrilerin Yasallaştırılması,</p>

  <p>2 — Gelirlerin, en yüksek net ücretin, en düşüğün on katını geçemeyecek şekilde sınırlandırılması,</p>

  <p>3 — Eğitim sisteminin demokratik doğrultuda düzenlenmesi.</p>

  <p>4 — Hindistan’a hemen, savaş bittikten sonra ayrılma yetkisiyle birlikte Dominyon konumu tanınması.</p>

  <p>5 — İçinde renkli ırkların da temsil edildiği bir imparatorluk konseyinin oluşturulması.</p>

  <p>6 — Çin, Habeşistan ve faşist güçlerin diğer kurbanlarıyla resmi ittifak ilan edilmesi.</p>

  <p>Bu programın genel eğilimi gayet açıktır. Bu program, bu savaşı tamamen açık olarak devrimci savaşa ve İngiltere’yi sosyalist demokrasiye dönüştürmeyi amaçlar. Bu program, bilerek, en basit insanların anlayamayacağı ve nedenini göremeyeceği hiç bir şey katmadım. Koyduğum biçimiyle o, Daily Mirror’un ön sayfasında basılabilir. Fakat bu kitabın amaçları için belirli bir açıklama gerekiyor.</p>

  <p>1 — Ulusallaştırma. Endüstri bir kalem darbesiyle «ulusallaştırılabilir», fakat gerçek süreç karmaşık ve ağırdır. Gereken, bütün önemli endüstri kollarının mülkiyetinin halkı temsilen yasal olarak devletçe üstlenilmesidir. Bu bir kere yapıldığında herhangi bir şey üretme özelliğiyle değil, tapu ve hisse senetlerini mülk edinmekle yaşayan <i>mülkler</i> kategorisinin ortadan kalkması mümkün olur. Bunun için devlet mülkiyeti, hiç kimsenin çalışmadan yaşayamacağını ifade eder. Endüstrinin yönetimindeyse, bir değişim daha az kesin olur. İngiltere gibi bir ülkede bütün yapıyı yıkıp, yeniden ve temelden kurmak en azından savaş zamanında yapılamaz. Kaçınılmaz olarak endüstriyel işletmelerin çoğu, aynı kadro ile çalışmaya devam edecek, yalnız bir zamanların sahipleri ve yöneticilleri işlerini devlet çalışanı olarak görecek. Bir çok küçük kapitalistin biz tür düzenlemeleri gerçekte hoş karşılayacağını düşünmek için çeşitli nedenler var. Büyük kapitalistler, bankerler, toprak sahipleri ve aylak zenginler, kabaca söylenirse 2000 Pound’luk yıllık gelirden fazlasına sahip olanlardan gelen direnmelerle karşılaşılacaktır. Fakat, bütün ilişkileriyle birlikte bile hesaplansa bu insanların İngiltere'deki sayısı yarım milyondan fazla değildir. Tarım arazilerinin ulusallaştırılması, toprak sahibi ve ondalıkçıların ortadan kalkması anlamına gelir ama, kaçınılmaz olarak çiftçiyle çatışmak anlamına gelmez. İngiliz tarımını yeniden düzenlemeyi, varolan çiftliklerin çoğunu birimler olarak kalmayacağı düşüncesiyle tasarlamak, en azından işin başında zurdur. Çiftçi yetenek kazandığında ücretli yönetici olarak olarak işine devam edecektir. Kâr etmek zorunda olmanın ve sürekli olarak bankalara borçlanmanın ek olumsuzluklarıyla birlikte gerçek durum böyledir zaten. Küçük ticaretin belirli türleri ve hatta küçük ölçüde toprak mülkiyetiyle devlet, muhtemelen çatışmayacaktır. işe küçük mülk sahipleri kurban ederek başlamak büyük bir hata olacaktır. Bu insanlar gereklidir, genellikle yeteneklidir ve yaptıkları işin miktarı onların «kendi kendilerinin patronu olma» duygusuyla bağlantılıdır. Fakat, devlet toprak mülkiyetine kesinlikle bir üst sınır koyacak (muhtemelen 15 akr-60 dönüm kadar) ve şehirleşmenin yoğun olduğu yerlerde herhangi bir arazi sahipliğine izin vermeyecektir.</p>

  <p>Bütün üretici malların devletin mülkü olduğu ilan edildiği andan itibaren, sıradan insanlar şimdi sahip olmadıkları devletin <i>kendilerinin</i> olduğu duygusunu hissedeceklerdir. Halk, savaşta ya da savaş dışında hepimizin önünde olan özverilere dayanmaya hazır olacaktır. Ve İngiltere'nin çehresi temel endüstri kollarının resmen ulu-sallaştırılmasıyla zor değişir gibi görünse de tek bir sınıfın hakimiyeti kırılacaktır. O andan itibaren vurgulanacak olan şey, sahip olmaktan-yönetici olmaya, ayrıcalıktan-yeteneğe geçecektir. Devlet mülkiyetinin getirdiği değişikliklerin kendi başına, bizim, savaşın ortak zorlukları nedeniyle girdiğimiz toplumsal değişikliklerden daha az olması tamamıyla mümkündür. Ama onsuz hiç bir <i>gerçek</i> yeniden inşaanın mümkün olmadığı, bir ilk adımdır.</p>

  <p>2 — Gelirler. Gelirlerin sınırlandırılması hazır tüketim malları miktarına dayanan, denetlenen bir iç dolaşımı ifade eden asgari ücretin sabitleştirilmesi anlamına gelir. Ve bu, şimdi yürürlükte olandan daha kesin bir oranlama sistemini ifade eder. Dünya tarihinin bu aşamasında bütün insanların <i>kesinlikle</i> eşit gelirlere sahip olması gerektiği iddia edilemez. Defalarca ve defalarca, bir çeşit parasal ödül olmaksızın belirli işleri üstlenmenin sağlanamayacağı kendisini göstermiştir. Öte yandan para ödülünün çok büyük olması gerekmez. Pratikte bu kazançları benim önerdiğim kadar harfi harfine sınırlamak mümkün değildir. Her zaman anormallikler ve kaçamaklar olacaktır. Fakat normal oranın ona bir olmaması için de bir neden yoktur. Ve bu sınırlar içinde bir çeşit eşitlik duygusu mümkündür. 3 Pound haftalıklı bir adamla 1500 pound yıllıklı biri, kendilerini hemcins yaratıklar olarak görebilir. Westminister Dükü ile parkta yatıp kalkan biri ise aynı duygulara sahip olamayacaktır.</p>

  <p>3 — Eğitim. Savaş zamanında eğitim reformu zorunlu olarak bir icraattan çok, bir vaad olmalıdır. Şu anda ne okul bitirme yaşını yükseltecek, ne de ilkokullarda öğretim kadrosunu arttıracak durumdayız. Fakat demokratik bir eğitim sistemine doğru belirli acil adımlar atabiliriz. Ücretli özel okulların ve eski üniversitelerin otonomisini kaldırıp, buraları yeteneklerine göre seçilen ve devletten yardım alan öğrencilerle doldurarak işe başlayabiliriz. Bugün özel okulların eğitimi kısmen sınıf önyargısı içindeki eğitimin bir parçasıdır, kısmen de orta sınıfların yüksek sınıfa dahil olabilme, belirli mesleklere girme hakkı için ödediği bir çeşit vergidir. Olayların şeklinin değiştiği doğrudur. Orta sınıflar eğitimin pahalılığına isyan etmeye başladı ve savaş eğer bir iki sene daha devam ederse özel okulların çoğu iflas edecektir. Boşaltmalarda, belirli küçük değişiklikler yaratıyor. Fakat mali fırtınaya ayak uydurabilen eski okullardan bazıları züppeliğin ihtisaslaşmış merkezleri halinde ya da başka biçimlerde ayakta kalıyorlar ve bu bir tehlikedir. İngiltere'nin sahip olduğu on bin «özel» okuldan büyük bir kısmı baskıdan başka hiçbir şeyi hak edemez. Onlar özel ticari işletmelerdir ve bazı durumlarda eğitim düzeyleri ilkokulların eğitim düzeyinden daha düşüktür. Onlar sadece kamu otoriteleri tarafından eğitilmekte, utanç veren bazı şeyler olduğu yaygın düşüncesi nedeniyle varlar. Devlet, başlangıçta, jestten fazla bir şey olmasa da ancak kendini <i>bütün</i> eğitimden sorumlu ilan ederek bu düşünceyi yumuşatabilir. Eylemler kadar jestlere de ihtiyacımız var. Sadece doğum rastlantısı, yetenekli bir çocuğun hakettiği eğitimi alıp alamayacağına karar verirken bizim «demokrasiyi savunmak» üzerine bütün konuşmalarımız anlamsızdır.</p>

  <p>4 — Hindistan; Daha önce de söylediğim gibi Hindistan’a önermemiz gereken imkansız bir «özgürlük» değil. Fakat ittifak, yandaşlık, tek kelimeyle eşitliktir. Oysa, Hintlilere, eğer isterlerse ayrılmakta özgür olduklarını anlatmalıyız. Bu olmaksızın hiç bir birliktelik eşitliği olamaz ve bizim renkli ırkları faşizme karşı savunma iddiamıza da kimse inanmaz. Fakat eğer Hintliler özgür olsalardı başıboş kesilirlerdi ve hemen bunu yapacaklardır diye düşünmek yanlıştır. Bir İngiliz hükümeti onlara kayıtsız şartsız bağımsızlık <i>önerse</i>, onlar bunu reddeceklerdir. Şu an için ayrılma gücüne sahiplerse bunu yapmak için başlıca nedenleri ortadan kaybolacaktır.</p>

  <p>İki ülkenin tam ayrılışı Hindistan için İngiltere'ninkinden daha küçük bir felaket olmayacaktır. Akıllı Hintliler bunu bilirler. Hindistan bugünkü gibi kendini savunamamakla kalmaz, kendini beslemesi bile çok zor olur. Ülkenin bütün yönetimi çoğunlukla İngiliz olan ve yerleri beş ya da on senede doldurulamayacak uzmanlar yapışma bağlıdır (mühendisler, orman memurları, demiryolcular, askerler, doktorlar). Dahası İngilizce temel yardımcı dil (linguafrance ç.n)dir. Ve Hint aydınının tamamı İngilizleşmiştir. Yabancı hakimiyetinde herhangi bir değişiklik -İngiltere eğer Hindistan'dan çıkarsa Japonya ve diğer güçler hemen girecektir- büyük bir çöküş anlamına gelecektir. Ne Japonlar, Ruslar ne de Almanlar ve İtalyanlar Hindistan'ı İngiltere'nin sağladığı en düşük düzeyde bile yönetmeye yeterli olmayacaklardır. Onlar gerekli teknik uzman istemini karşılamaktan aciz ya da, diller ve yerel koşullar hakkında bilgiden yoksundur. Ve Euroasyalılar gibi zorunlu bağlantıların güvenini muhtemelen kazanamazlar. Eğer Hindistan İngiliz askeri korumasından, basitçe «özgürleşirse» bunun birinci sonucu yeni bir yabancı istilasi, İkincisi de bir kaç yılda milyonlarca insanı öldürecek kıtlıklar dizisi olacaktır.</p>

  <p>Hindistan'ın ihtiyacını duyduğu şey, İngiliz müdahalesi olmadan kendi anayasası ile yürüyebilme gücüdür. Fakat bunu, kendisine askeri koruma ve teknik danışmanlık sağlayacak bir çeşit ortaklık içerisinde bulabilir. İngiltere’de sosyalist bir hükümet olmadan bu düşünülemez. Son seksen yıldır İngiltere, Hindistan'ın gelişimini kısmen çok gelişebilecek Hind endüstrisinin ticari rekabeti korkusundan, kısmen de geri insanları uygar olanlara göre daha kolay yönetebileceği için engelledi. Ortalama Hintlinin kendi vatandaşlarından, İngilizlerden çektiğinden daha fazla çektiği herkesin bildiği bir şeydir. Hintli küçük kapitalist şehir işçisini aşırı bir acımasızlıkla sömürür, köylüler doğumdan ölüme kadar faizcinin pençesinde yaşar. Fakat bütün bunlar yan bilinçli olarak, Hindistan’ı mümkün olduğu kadar geri tutmayı amaçlayan İngiliz hakimiyetinin dolaylı sonuçlandır. İngiltere’ye en sadık sınıflar, prensler, toprak sahipleri ve iş çevreleri, genellikle statükodan fazlasıyla yararlanan gerici sınıflardır. İngiltere Hindistan’la bir sömürü ilişkisi sürdürmekten çıktığı zaman, güçler dengesi değişecektir. İngilizlerin altın kaplı filleri ve karton ordularıyla komik Hintli prenslere yaltaklık etmesine, Hint sendikalarının büyümesini engellemesine, Müslümanlarla Hinduları birbirleriyle karşı karşıya getirmesine, faizcinin beş para etmez hayatını korumasına, küçük memurların dalkavukça selamlarını almasına, yarı barbar Gurkaları eğitim görmüş Bengallilere tercih etmesine gerek kalmayacaktır bundan sonra. Cheltenham’lı yaşlı hanımefendilerin banka hesaplarına Hintli rençberlerin gövdesinden akan hisse deryası bir kere durduğunda, bir tarafta kibirli cehaleti ve öbür tarafta kıskançlık ve uşaklığıyla bütün sahip-yerli ilişkisi son bulabilir. İngiliz ve Hintli Hindistan’ın gelişimi için bugüne kadar sistematik olarak öğrenmeleri engellenmiş bütün sanatlarda Hintlilerin eğitimi için yan yana çalışabilir. Hindistan’da kaç tane bu uygulamayı kabul edecek cinsten ticari ya da resmi İngiliz personeli vardır? Çünki bu hiçbir zaman bir daha «sahip» olamamak demektir; bu da ayrı bir soru. Fakat geniş boyutlu konuşursak gençlerden ve (sivil mühendisler, ormancılık ve tarım uzmanları, doktorlar eğitimciler) bilimsel olarak eğitilmiş görevlilerden çok şey beklenebilir. Yüksek memurlar, eyalet yöneticileri, komisyon üyeleri, yargıçlar v.b. ümitsiz vakalardır, fakat onlar da yerleri en kolay doldurulabilecek olanlardır.</p>

  <p>İşte kabaca, bir sosyalist hükümet tarafından Hindistan’a Dominyon statüsü önerilse nasıl bir anlama geleceği. Dünya bombardıman uçakları tarafından yönetilmekten kurtulana kadar eşit şartlarla bir ortaklık önerisidir bu. Fakat buna kayıtsız şartsız ayrılma hakkını ilave etmeliyiz. Söylediğimiz şeyi kanıtlamanın tek yoludur bu. Ve Hindistan’a uygulanır olan herşey, <i>mutatis</i> <i>mutandis</i> (gerekli değişikliklerle ç.n.) Burma’ya Malaya ve Afrika sömürgelerimizin çoğuna uygulanır.</p>

  <p>5 ve 6. maddeler kendi kendini açıklar. Onlar bu savaşta barışçı halkları Faşizm’in saldırganlığına karşı korumak için savaştığımız iddiasının zorunlu önsözüdür.</p>

  <p>Böyle bir politikanın İngiltere’de taraftar elde edebileceğini düşünmek imkansız değil mi? Bir sene hatta altı ay önce öyle olabilirdi, fakat şimdi hayır. Dahası -ve bu anın özgün fırsatıdır bu- ona gerekli bir yaygınlaşma verile-bildi. Şimdi milyonlarcası dolaşan, dikkate değer haftalık bir basın vardır ve bu basın benim yukarıda verdiğim Programm <i>tıpatıp</i> aynısı değilse de belirli bir derecede bu çizgide <i>bazı</i> politikaları halka yaymaya hazırdır. Hatta ona sempatik bir ortam sunmaya hazırlanan üç dört günlük gazete bile var. İşte son altı ayda katettiğimiz mesafe.</p>

  <p>Fakat böyle bir politika gerçekleşebilir mi? Bu tamamen bize bağlıdır.</p>

  <p>Belirttiğim bazı noktalar hemen yapılabilecek cinstendir, diğerleri yıllar ya da on yıllar alacak, hatta sonra bile mükemmelen başarılamayacaktır. Hiç bir politik program bütünüyle yerine getirilemez. Fakat, içerik, şu ya da bu, bizim ilan ettiğimiz politikamıza benzer olmalıdır. Dikkate alınan her zaman yöneliktir. Şüphesiz var olan hükümetten bu savaşı devrimci bir savaşa dönüştürecek her hangi bir politika taahhüdü beklemek tamamen ümitsiz bir Bekleyiş olur. Bu, sirk akrobatı gibi iki ata binen Churchill’le olsa olsa bir uzlaşma hükümeti olur. Gelirlerin sınırlandırılması gibi önlemlerin düşünülebilir olması bile iktidarın eski hakim sınıftan tamamen kopuşu olacaktır. Eğer bu kış savaş yeni bir durgunluk dönemine girerse benim görüşüme göre Tory parti makinesinin (muhafazakar parti ç.n.) önlemek için çılgınca çabaladığı bir genel seçim için ajitasyon yapmalıyız. Fakat bir seçim olmasa bile yeterince önem vererek istersek istediğimiz hükümeti elde edebiliriz. Aşağıdan gerçek bir itiş bunu başaracaktır. Bu hükümet geldiğinde içinde kim olacağına gelince, tahmin yapamam. Yalnız halk gerçekten onları isterken doğru adamlar olacağını biliyorum, çünkü haraketler liderleri yaratır, liderler hareketleri değil.</p>

  <p>Bir sene içerisinde hatta belki de altı ayda işgale uğramış olursak, bundan önce varolmayan bir şeyin yükselişini göreceğiz, özgün bir <i>İngiliz</i> soyalist hareketi. Bugüne kadar sadece İngiliz işçi sınıfının bir ürünü olan ama köklü bir değişikliği hedeflemeyen işçi partisi ve Ruslar tarafından yorumlanan, başarısız olarak İngiltere’ye ekilen Alman teorisi Marxizm vardı. İngiliz halkının yüreğine gerçekten seslenen hiç bir şey yoktu. Bütün tarihi boyunca İngiliz sosyalist hareketi dilden dile dolaşacak bir şarkı bile üretemedi. Örneğin <i>La Marseillase</i> ya da <i>La</i> Cu<i>curacha</i> türünden hiç bir şey yoktur onda. İngiltere’de yerli bir sosyalist hareket belirdiğinde, bütün diğerleri gibi Marxistler, kazanılmış haklarıyla onun keskin düşmanları olacaklardır. Zorunlu olarak onu «faşizm» diye ilan edecekler. Solun az pişmiş aydınları arasında eğer biz Nazilere karşı dövüşürsek bizim «nazi» olacağımızı ilan etmek gelenek olmuştur. Hemen hemen zencilere karşı dövüşüyor olsak «kara»ya dönüşeceğimizi bile söyleyebilirler. «Nazi» olmak için Alman tarihini arkamıza almak zorundayız. Uluslar sadece bir devrim yaparak geçmişlerinden kaçamazlar. Bir İngiliz sosyalist hükümeti geçmişi baştan aşağıya dönüştürebilir ama o halâ bizim uygarlığımızın yanılmaz işaretlerini taşıyacaktır, bu kitapta daha önce tartıştığım özgün uygarlığın.</p>

  <p>O, doktriner olmayacak, hatta ne de mantıklı olacak. O Lordlar Kamarasını fesh edecek fakat çok muhtemelen monarşiyi kaldırmayacak. Her yerde tarihi yanılgılar ve yarım kalmış işler, at kılından peruğuyla komik yargıcı ve askerlerin şapka düğmesinde Aslan ve Unicom’u bırakacak. Herhangi bir açık sınıf diktatörlüğü kurmayacak. Eski İşçi Partisi çevresinde gruplaşacak ve kitle desteği sendikalarda olacak. Fakat orta sınıfın bir çok üyesine ve burjuvazinin genç oğullarını kendine çekecek. Yönetici beyinlerinden çoğu kalifiye işçiler, teknik uzmanlar, havacılar, mühendisler, mimarlar ve gazetecilerden, bu radyo ve betonarme çağında kendini evinde hisseden yeni sınırsız sınıftan gelecek. Fakat uzlaşma geleneği ve devletin üzerinde bir yasaya inanç ile bağlantısını yitirmeyecek. Hainleri vuracak ama onlara evvelden ciddi bir yargı hakkı verecek ve arasıra beraat ettirecek. Her açık ayaklanmayı derhal ve şiddetle bastıracak ama yazılan ve söylenenlere çok az müdahele edecek. Değişik isimlerle politik partiler halâ olacak devrimci mezhepler gazetelerini yayınlayacak ve bugüne kadarkinden daha az etki yapacak. Kiliseyi kaldıracak ama dine baskı yapmayacak. Hıristiyan ahlak düzenine belirsiz bir saygı bırakacak. Ve zaman zaman İngiltere’yi «Hıristiyan bir ülke» olarak adlandıracak. Katolik Kilisesi ona karşı savaşacak, ama Nonkomformist mezhepler ve Anglikon Kilisesinin çoğu onunla uzlaşabilecek. Yabancı araştırmacıları şok edecek ve hatta bazen bir devrimin olup olmadığından şüphe ettirecek kadar geçmişi kendine benzetme gücü gösterecek.</p>

  <p>Ama bütün gerekli şeyleri yapmış olacak. Endüstriyi ulusallaştırmış, gelir farklılığını düşürmüş, sınıfsız bir eğitim sistemi kurmuş olacak. Onun gerçek doğası, dünyanın geri kalmış zenginlerinin ona duyduğu nefretten okunacak. İmparatorluğu dağıtmayacak ama onu faizciden, hisse senedi sahibinden ve odun kafalı İngiliz memurundan kurtulmuş, İngiliz bayrağından daha az kurtulmuş bir sosyalist devletler federasyonuna dönüştürecek. Onun savaş stratejisi mülkiyetin hakim olduğu bütün devletlerden farklı olacak, çünkü o var olan herhangi bir rejim yıkıldığında onun devrimci yan etkilerinden korkmayacak. Düşman tarafsızlara saldırmaktan ya da düşmanın sömürgelerinde yerli ayaklanmalar yaratmaktan en küçük bir şüphe duymayacak. Öyle bir dövüşecek ki, yenilse bile, anısı galip için tehlikeli olacak. Fransız Devriminin anısının Metter-nich’in Avrupası için tehlikeli olduğu gibi. Diktatörler, askeri güçleri on misli bile olsa bugünkü İngiliz rejiminden korkmadıkları kadar korkacaklardır ondan.</p>

  <p>Ama şimdi, İngiltere’nin uyuşuk hayatı çok az değişmişken ve servet ile sefalet arasındaki çarpıcı zıtlık her yerde hüküm sürerken, hatta bombaların arasında bile, nasıl bütün bunların «olacağını» söylemeye cesaret edebiliyorum?</p>

  <p>Çünkü geleceğin «ya bu, ya o» terimleriyle öngörüleceği zaman geldi. Ya bu savaşı devrimci bir savaşa dönüştürürüz (bizim politikamızın <i>tıpatıp</i> yukarıda değindiğim gibi olacağını söylemiyorum-yalnızca genel çizgileri doğrultusunda olacak) ya da kaybederiz ve bundan daha fazlası. Çok yakında şu ya da bu yola girdiğimizi kesinlikle söylemek mümkün olacak. Fakat her halükarda şurası kesin ki, var olan toplumsal yapımızla kazanamayız. Bizim gerçek fiziksel, ahlaki, ya da zihinsel güçlerimiz harekete geçirilemez.</p>

  <h3 id="sigil_toc_id_15">III</h3>

  <p>Yurtseverliğin muhafazakarlıkla hiç bir ortak yanı yoktur. Gerçekte o, muhafazakarlığın zıttıdır, çünkü o hem her zaman değişen bir şeylere tutkuludur, hem de gizemli bir şekilde aynı olanı anlar. O geçmişle gelecek arasında bir köprüdür. Gerçek hiç bir derimci, enternasyonalist olmamıştır.</p>

  <p>Son yirmi yılda İngiliz solcularında moda olan olumsuz, <i>aylak</i> bakışı, yurtseverliğe ve fiziksel cesarete aydınların sırıtışı, İngiliz moralini parçalamak ve hazcı yaşama, «bundan nasıl kurtulurum» yaklaşımını yaymak için ısrarlı -çabaları, zarardan başka bir şey yaratmadı. Biz, bu insanların düşlediği bulamaç misali Ulusların Birliği evreninde yaşasaydık bile bunlar yine zararlı olacaktı. Führer’ler ve bombardıman uçakları çağında ise bu bir felaketti. Sevmesek de, dayanıklılığımız hayatta kalmanın fiyatıdır. Hazcı düşünmeye eğitilmiş bir ulus, köleler gibi çalışan tavşanlar gibi üreyen ve temel ulusal endüstrileri savaş olan halklar arasında hayatta kalamazdı. Hemen hemen her renkten İngiliz sosyalisti faşizmin karşısına dikilmek ister ama, aynı zamanda kendi ülkesinin insanlarını pısırıklaştırmayı hedefler. Onlar başaramadı, çünkü İngiltere'de geleneksel bağlar yenilerden daha güçlüdür. Fakat sol basının bütün «anti-Faşist» kahramanlıklarına rağmen, faşizmle gerçek bir mücadele gelip çattığında eğer ortalama İngiliz, New Statesman-Daily Worker ya da News Chronicle’ın istediği tipten bir yaratıksa hangi olanağa sarılabiliriz?</p>

  <p>1935’e kadar bütün İngiliz solcuları muğlak pasifistlerdi. 1935’den sonra faşizmin ortaya çıkardığı bütün sorunlardan basit bir kaçamak olan Halk Cehesi hareketini gürültülü bir heyecanla doldurdular. Halk Cepheleri tamamen olumsuz bir şekilde «anti-faşist» olarak ortaya çıktılar -geliştirebilecekleri bir politika için değil, faşizme «karşı» - ve bunun altındaki ciddiyetsiz düşünce, zamanı geldiğinde Rusların bizim için dövüşecekleriydi. Bu yanılsamanın ölümcül yanılgısı şaşkınlık vericidir. Her hafta başında eğer içinde Tory’lerin (muhafazakarlar) olmadığı bir hükümetimiz olursa Rusların bizim tarafımıza döneceklerini savunan mektup yığınları görülür. Ya da Avrupalı kitlelerin bunun sonucunda kesinlikle yanımıza gelecekleri gibi, bir yüksekten atma örneği olan savaş amaçlan ilan ederiz (Unser Kampf, A Mundred Million Allies If We Chose, v.b gibi kitaplara bakın). Her zaman aynı tahmin edilebilir düşünce-ilham ve sizin yerinize dövüşecek birini bulabilmek için dışarıya bakmak, bunun altında İngiliz aydınının iğrenç aşağılık kompleksi yatar-İngilizlerin artık dayanamayacak, artık savaşmayı beceremeyen bir ırk olduğu inancı.</p>

  <p>Hali hazırda üç yıldır dövüşen Çinliler dışında bizim kavgamızı bizim yerimize <i>başkalarının yapacağını</i> düşünmek için gerçek hiç bir neden yoktur <a id="footnote4"></a>.</p>

  <p>Ruslar doğrudan bir saldın nedeniyle bizim tarafımızda dövüşmek zorunda kalabilirler ama, onlar yeterince açık olarak bunu engellemenin herhangi bir yolu oldukça Aman ordusunun karşısına dikilmeyeceklerini gösterdiler. Ingiltere’deki bir sol hükümetten hoşlanacakları da muhtemel bir şey değildir. Bugünkü Rus rejimi Batıdaki herhangi bir devrime neredeyse tamamen düşmandır. Avrupa’nın yönetilen halkları, daha erken değil, ancak Hitler sendelemeye başladığında ayaklanacaktır. Bizim muhtemel müttefiklerimiz Avrupalılar değil, eğer büyük sermaye çamura yatmazsa kaynaklarını harekete geçirmek için bir seneye ihtiyaçları olan Amerikalılar ve öte yandan da kendi devrimimiz başlamadan duygusal olarak bile bizim yanımızda olmayacak renkli ırklardır. Uzun bir süre için, bir yıl, iki yıl, belki de üç yıl İngiltere dünyanın şok emicisi olmak durumunda. Bombardımanlarla, açlıkla, aşırı çalışmayla, griple, sıkıntıyla ve haince barış önerileriyle karşılaşmak zorundayız. Açıkça morali yükseltmenin zamanıdır, zayıflatmanın değil. Solda alışılmış olan anti-ingiliz yaklaşımı mekanik olarak kabul etmek yerine, eğer İngilizce konuşan kültürler çökerse dünyanın gerçekte ne hal alacağını düşünmek daha iyidir. Çünkü eğer Britanya işgal edilirse diğer İngilizce konuşan ülkelerin hatta Amerika’nın bile bundan etkilenmeyeceğini düşünmek çocukçadır.</p>

  <p>Lord Halifax ve bütün yardakçıları savaş bittiğinde her şeyin tamamen eskisi gibi olacağına inanıyor. Versay’ın çılgın kaldırımlarına «demokrasi» yani kapitalizme, sadaka kuyrukları ve Rolls-Royce otomobillere, gri silindir şapkalara, golf pantolonlara, <i>in saecula saecularum,</i> geri dönüş? Bu cinsten hiç bir şeyin olmayacağı açıktır. Bunun taklidi, ancak tertipli bir barış halinde o da çok kısa bir süre için var olabilir. <i>Laissez</i> <i>faire</i> (bırakınız yapsınlar ç.n.) kapitalizmi ölmüştür <a id="footnote5"></a>. Seçim, Hitler’in kurduğu türden bir kollektif toplumla, Hitler yenilirse yükselebilecek bir tür arasındadır.</p>

  <p>Eğer bu savaşı Hitler kazanırsa, Afrika, Avrupa ve Orta Doğu üzerinde hakimiyetini sağlamlaştıracak ve eğer orduları daha önce büyük çapta hırpalanmamış olursa, Sovyet Rusya’dan da geniş alanlar koparacaktır. Slavların ve diğer aşağı halkların işinin düşük fiyatlı tarımsal ürünler üretmek olacağı ve Alman, Herren Volk’un («sahip ırk» ya da «aristokratik ırk») tarafından yönetilecekleri, dereceli bir kast toplumu kuracaktır. Renkli ırkları ilelebet aşağı kölelik düzeyine hapsedecektir. Faşist güçlerin İngiliz emperyalizmi ile gerçek kavgası, onun çözülmeye başladığını bildiklerindendir. Aynı gelişim çizgisinde bir yirmi yıl daha sonra Hindistan, İngiltere ile sadece gönüllü bir ittifakla bağlı olan bir köylü cumhuriyeti olacaktır. Hitler’in nefretlik «yan maymun»ları makineli tüfekler üretecekler ve uçaklarla uçacaklardır. Köle imparatorluğunun faşist rüyası son bulacaktır. Öte yandan eğer yenilirsek, kendi kurbanlarımızı hiç bir çekingenliğe sahip olmayan ve dinç bir şekilde işlerine başlayan yeni efendilerine teslim edeceğiz.</p>

  <p>Fakat renkli halkların kaderlerinden daha fazla karışacak şeyler de var. Birbirine tamamen zıt iki hayat anlayışı mücadele ediyor. «Demokrasi ve Totalitarizm» arasında diyor Mussolini «hiç bir uzlaşma olamaz». îki anlayış uzunca bir zaman için bile bir arada yaşayamaz. Demokrasi sakat İngiliz tarzıyla bile var olduğu sürece Totalitarizm ölümcül bir tehlike içerisindedir. Bütün İngilizce konuşan dünya insan eşitliği düşüncesiyle sıkı sıkıya iç içedir ve bizim ya da Amerikalıların görüşlerimizle gösteriş yaptığımızı söylemek, yalnızca bir yalan olacaktır, bu <i>düşünce</i> halâ buradadır ve bir gün gerçekliğe dönüşebilmeye kadirdir. İngilizce konuşulan kültürden, eğer çökmezse, eşit ve özgür insanların toplumu eninde sonunda yükselecektir. Fakat bu tamamen Hitler’in dünyaya yok etmek için geldiği -«yahudice», «yahudi-hristiyan» eşitlik düşüncesi-insan eşitliği düşüncesidir. Allah bilir ya Hitler’de bunu çok söyledi. Zencilerin beyazlar kadar iyi olduğu ve Yahu-dilerin insan muamelesi gördükleri bir dünya düşüncesi Hitler’e, bize sonsuz bir kölelik düşüncesinin verdiği korkuyu verir.</p>

  <p>Bu iki bakış açısının ne kadar uzlaşmaz olduğunu akılda tutmak önemlidir. Gelecek senelerde sol kanat aydınlar arasında bir pro-Hitler gericilik yeterince imkan dahilindedir. Hali hazırda bunun belirtileri vardır. Hitlerin başarıları, bu ihsanların boşluğuna, pasifist eğilim içerisinde oldukları takdirde de mazohizmlerine çekici geliyor. İleride az ya da çok ne söyleyecekleri bilinebilir. İngiliz kapitalizminin farklı bir şeye evrimleştiğini red ederek başlayacaklar ya da Hitler’in yenilgisinin İngiliz ve Amerikan milyonerleri için zaferden daha büyük bir anlam taşıyabileceğini red edecekler ve tartışmaya, demokrasinin de «aynı» totalitarizm «kadar kötü» olduğunu söyleyerek devam edeceklerdir. İngiltere’de konuşma özgürlüğü <i>çok fazla değil;</i> bu nedenle Almanya’da var olandan <i>daha fazla değil.</i> İşsiz sigortasıyla geçinmek bir deneydir; bu nedenle Gestaponun işkence odalarında olmak <i>dert değil.</i> Genelde, iki siyah bir beyaz eder, yarım ekmek, ekmeksizlikle aynı şeydir.</p>

  <p>Gerçekte demokrasi için doğru olan bazı şeyler, totalitarizm için de doğru olabilir, fakat ikisinin aynı oldukları doğru değildir. İngiliz demokrasisi bugünkü aşamanın ötesine evrilmeye yetenekli olmazsa bile doğru olmayacaktır. Askeri kıtasal devlet kavramı, gizli polisi, sansüre uğrayan edebiyatı ve zapt-ı rapt altına alınmış emeğiyle gecekonduları, işsizliği, grevleri parti politikalarıyla gevşek deniz demokrasisinden tamamen farklıdır. Bu, kara gücü ile deniz gücü, acımasızlık ve edilgenlik, yalan ve kendi kendini aldatma, S.S ve kira tahsildarı arasındaki farktır. Ve aralarında bir seçim şimdiki güçlerine değil ama ileride ne olabileceklerine dair yeteneklerine dayanarak yapılır. Fakat bir anlamda, en yüksek ya da en düşük düzeyinde bir demokrasinin mi yoksa totalitarizm’in mi daha iyi olduğu konu dışıdır. Buna karar vermek için mutlak standartlar içine girilecektir. Önemli olan tek soru, tokat patladığında gerçek sempatilerin nerede kaldığıdır. Totalitarizm karşısında demokrasiyi dengelemeyi ve birisinin de diğeri kadar kötü olduğunu «kanıtlamayı» seven aydınlar gerçeklikle karşılaşmamış ciddiyetsiz insanlardır. Aynı sığ Faşizm anlayışsızlıklarını 1 ya da 2 yıl önce onunla flört ederken de göstermişlerdi şimdi ona karşı feryat ederken de gösteriyorlar. «Hitler»in lehine çalışan bir tartışma cemiyeti kurabilir misiniz? -Soru bu değildir. Soru, «Gerçekten bu durumu kabul ediyor musunuz? Hitler’in hakimiyetine girmek mi istiyorsunuz? İngiltere’yi işgal edilmiş olarak mı görmek istiyorsunuz? Ya da istemiyor musunuz?» Aptalca, düşmanın yanında yer almadan önce bu noktalarda emin olmak iyi olacaktır. Çünkü savaşta tarafsızlık gibi bir şey olamaz; pratikte şu ya da bu taraf desteklenmelidir.</p>

  <p>Darbe indiğinde, batı geleneği içinde yetişmiş hiç kimse Faşist yaşam anlayışım kabul edemez. Ama önemli olan onu <i>şimdi</i> anlamak ve neyin gerekli olduğunu kavramaktır. Bütün tembelliği, ikiyüzlülüğü ve adaletsizliğiyle, yine de Hitler’in karşısındaki tek büyük engel İngilizce konuşan uygarlıklardır. O, faşizmin «yanılmaz» dogmalarının yaşayan çelişkisidir Bu, geçtiğimiz yıllarda bütün faşist yazarların İngiltere’nin gücünün çökertilmesi konusundaki uyumlarının nedenidir. İngiltere «kökünden kazınmalıdır», «yok edilmelidir», «mahvedilmelidir». Stratejik olarak bu savaşın Hitler’in Avrupa’da elde ettiklerini güven altına alması ve eksiksiz bir İngiliz İmparatorluğu ve deniz gücü ile sona ermesi mümkündür. Fakat ideolojik olarak mümkün değildir;Hitler böyle bir karar verirse, bu ancak daha iyi bir durumda ya da dolaylı olarak saldırıyı yenilemek için yapılan haince bir şey olabilir. İngiltere'nin Atlantiğin ötesinden gelen ölümcül düşüncelerin bağlantı hattı olarak kalmasına izin verilemez. Ve bu bizi kendi bakış açımıza döndürür, önümüzdeki sorunun geniş kapsamını, demokrasimizi az ya da çok bildiğimiz gibi korumanın bütün önemini görürüz. Fakat onu <i>korumak</i> her zaman <i>genişletmektir</i>. Önümüzdeki, zafer ve yenilgi devrim ve uyuşukluk arasında uzun boylu bir seçiş değildir. Eğer kendisi için döğüştüğümüz şey tamamıyla mahvolursa, kısmen de bizim kendi davranışımız onu mahvetmiş olacaktır.</p>

  <p>İngiltere'nin, bu savaşı devrimci bir savaşa dönüştürerek Sosyalizme girişebileceği ve yine de yenilebileceği bir dereceye kadar düşünülebilir bir şeydir. Fakat bugün yetişkin olan herkes için bir miktar zengin ve onların kiralık yalancılarının ümit ettikleri «uzlaşma içinde barış»tan daha az öldürücüdür bu. İngiltere ancak Berlin'in emirleri doğrultusunda hareket eden bir hükümet tarafından tam bir yıkıntıya çevrilebilir. Fakat eğer İngiltere önceden uyanırsa bu mümkün olamaz. Bu durumda yenilgi açık olacak, mücadele sürecek ve <i>düşünce</i> hayatta kalacaktır. Kavgaya dalmak ve mücadelesiz kuşatılmak arasındaki fark hiç bir şekilde «onur» ya da okullarda okutulan kahramanlık destanları sorunu değildir. Hitler yenilgiyi <i>kabul etmenin</i> bir ulusun ruhunu yok etmek olacağını söylemişti. Bu biraz pohpohlama gibi gelir ama tamamen doğrudur. 1870 yenilgisi Fransa'nın dünya çapındaki etkisini azaltmadı. III. Cumhuriyet entellektüel olarak Napoleon III’ün Fransa'sından çok daha etkiliydi. Fakat Petain, Laval ve kumpanyası kasıtlı olarak ulusal kültürü yıkmak için satılmışlar olarak görülecektir. Cichy hükümeti ancak Fransız kültürünün ayırt edici özelliklerini yok ederse kullanabilecektir sahte bağımsızlığını: cumhuriyetçilik, lâyiklik, akla saygı, ırklar üzerine önyargıdan yoksunluk. Eğer biz evvelden devrimimizi yaparsak bizi <i>nihai</i> bozguna uğratamazlar. Alman birliklerini parlamentoya yürürken görebiliriz ama aynı zamanda Alman güç düşünün ölüm süreci başlayacaktır. İspanyol halkı yenildi, ama onların o ikibuçuk unutulmaz senede öğrendikleri, birgün İspanyol Faşistlerine bir bumerang gibi geri dönecektir.</p>

  <p>Savaşın başında Shaeskspeare’nin abartılı dizelerinden bir parça oldukça tekrarlanıyordu. Eğer hafızam beni yanıltmıyorsa bir keresinde de Mr. Chamberlain tekrarlamıştı:</p>

  <p>Silahlar içinde gelse dünyanın dört bucağı</p>

  <p>Ve biz sarsacağız onları; Hiç bir şey bizi pişman edemez</p>

  <p>Eğer İngiltere kendine dayanırsa ve doğruysa.</p>

  <p>Yeterince doğru ama eğer doğru açıklarsanız. Fakat İngiltere kendine karşı doğru olmak zorunda. Ama bizim kıyılarımıza ulaşmaya çalışan mülteciler toplama kamplarına hapsedildiği sürece ve şirket yöneticileri Aşın Kâr Vergisinden kurnazca şemalarla kaçarken doğru olamaz. <i>Boşboğaz</i> ve <i>Kenardaki Seyirci”ye</i> elveda ve Rolls-Boyce’lu hanımefendiye uğurlar olsun. Nelson ve Cromweirin mirasçıları Lordlar Kamarasında değil. Onlar tarlalarda ve fabrikalarda, caddelerde ve silahlı kuvvetlerde, birahanelerde ve banliyö arka bahçelerinde; ve hâlâ bir hayaletler kuşağı tarafından yönetiliyor. Gerçek İngiltere’yi yüzeye çıkarmak sorunu ile kıyaslandığında bunun için zorunlu olan savaşı kazanmak bile ikinci planda kalıyor. Devrimle biz daha fazla kendimiz olacağız, daha az değil. Birdenbire durmak, bir uzlaşmayı bozmak, hareketsiz duran demokrasiyi kurtarmak sorunu olmayacak. Bunlardan hiçbiri bir daha ortaya çıkmaz. Mirasımıza yeni bir şeyler eklemek ya da onu yitirmek, çok ya da az büyümeliyiz, geriye ya da ileriye gitmeliyiz. Ben İngiltere’ye inanıyorum ve inanıyorum ki o ileri gidecektir.</p>

  <p><a id="bookmark3"></a></p>
</body>
</html>
