<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aslan ve Unicorn</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1><i>BİRİNCİ KISIM</i></h1>

  <h2 id="sigil_toc_id_1"><i>İNGİLTERE SENİN İNGİLTEREN</i></h2>

  <h3 id="sigil_toc_id_2">I</h3>

  <p>Ben bu satırları yazarken, son derece uygar ademoğulları tepemde uçuyor ve beni öldürmeye çalışıyorlar.</p>

  <p>Ne onlar bana birey olarak düşmanlık duyuyorlar ne de ben onlara. Onlar, söylendiği gibi «sadece görevlerini yapıyor». Bir çoğunun özel hayatlarında cinayet işlemeyi akıllarından bile geçirmeyecek kadar yufka yürekli, yasalara bağlı insanlar olduğundan hiç şüphem yok. Öte yandan, onlardan biri eğer hedefini bulan bir bomba ile beni paramparça edecek olsa, bu, uykularını hiç mi hiç kaçırmayacaktır. Çünkü o, günahları affetme gücüne sahip olan ülkesine hizmet etmektedir.</p>

  <p>Yurtseverliğin ve ulusal bağlılığın karşı konulmaz gücü tanınmaksızın modem dünya kavranamaz. O belirli çevrelerde yok olabilir, uygarlığın belirli düzeylerinde var olmamış olabilir, fakat <i>pozitif</i> bir güç olarak onun yanında yer alabilecek hiç bir şey yoktur. Hıristiyanlık ve Uluslararası Sosyalizm onun yanında bir zerre kadar zayıf. Hitler ve Mussolini, kendi ülkelerinde büyük ölçüde bu olguyu kavrayabildikleri ve karşıtları kavrayamadığı için iktidara yükseldiler.</p>

  <p>Ve kabul edilmelidir ki uluslar arasındaki farklılıklar gerçek bakış farkları üzerine oturmaktadır. Yakın zamana kadar bütün insan türünün birbirine çok benzediği düşünülürdü. Oysa, gerçekte gözlerini kullanmayı bilen herkes, ülkeden ülkeye insan davranışlarının çok büyük oranda değişiklikler gösterdiğini görebilir. Bir ülkede olabilen şeyler diğerinde olamaz. Hitler’in Haziran katliamı, örneğin İngiltere’de olamazdı. Batılı halkların söylediği gibi İngilizler oldukça farklıdır. Bunda hemen hemen bütün yabancıların bizim ulusal yaşam biçimimize duydukları hoşnutsuz kabul yatmaktadır. Çok az Avrupalı İngiltere’de yaşamaya tahammül edebilir, hatta Amerikalılar bile Avrupa’da yaşamayı daha fazla benimseyebilir.</p>

  <p>Yabancı bir ülkeden İngiltere’ye döndüğünüzde, hemen farklı bir havayı soluduğunuz duygusuna kapılırsınız. Daha ilk bir kaç dakikada düzinelerce küçük şey size bu duyguyu verir. Bira daha acı, bozukluklar daha ağır, çimenler daha yeşil ve reklamlar daha gösterişlidir. Büyük kasabalardaki kalabalıklar, yumuşak yamru yumru yüzleri, berbat dişleri ve uysal tavırlarıyla başka bir Avrupalı kalabalığından farklıdır. Sonra, İngiltere’nin genişliği sizi yutar. Ve bir süre için bütün bir ulusun belirlenebilir tek bir karakter taşıdığı duygusunu yitirirsiniz. Uluslar olarak, gerçekten böyle şeyler var mıdır? Biz, hepsi farklı 46 milyon birey değil miyiz? Ve daha türlüsü; kaos! Lancashire’ın değirmen kasabalarında nalın tıkırtıları, Büyük Kuzey yolunda öteye beriye giden arabalar, iş bulma bürolarının önündeki kuyruklar, Soho barlarında fahişelerin gürültüleri, sisli bir sonbahar sabahında kilisesine bisiklet süren yaşlı bir rahibe, bunlar salt tablolar değildir, bunlar İngiliz sahnesinin karakteristik tablolarıdır. Bu karmakarışıklıktan örnek bir model nasıl çıkarılabilir?</p>

  <p>Fakat ister yabancılarla konuşun, ister yabancı gazete kitapları okuyun yine aynı düşünceye dönersiniz. Evet, İngiliz uygarlığında ayırt edici ve fark edilir bir şeyler vardır. O İspanyol kültürü kadar başlı başına özel bir kültürdür. Her nasılsa kuvvetli sabah kahvaltıları, sıkıcı ve karanlık pazar günlerine, sisli kasabalara, rüzgarlı yollara, yeşil sahalara ve kırmızı posta kutularına bağlıdır. Kendine has bir tada sahiptir. Dahası, o, süreklidir, geçmişe ve geleceğe yayılmıştır. Onda, yaşayan bir varlık gibi direnen bir şey vardır. 1940’ın İngiltere’si 1840’ın İngilteresi’yle ortak neye sahip olabilir? Fakat siz, annenizin şömine kenarında muhafaza ettiği 5 yaşındaki çocuk fotoğrafı ile ortak neye sahipsiniz? Aynı kişi olduğunuzdan başka hiç bir şeye!</p>

  <p>Hepsinin ötesinde o senin uygarlığın, o sensin. Çoğu zaman nefret etsen ya da gülsen de, uzun bir süre ondan ayrı kalırsan mutlu olamayacaksın. Yağlı kekler ve kırmızı posta kutuları ruhuna işlemiştir. İyi ya da kötü o senin, sen ona sahipsin. Ve mezar.. Sana verilen işaretlerden kaçamayacaksın.</p>

  <p>İngiltere, bütün dünya ile birlikte değişiyor. Ve her şey gibi o da ancak belirli bir noktaya kadar öngörülebilecek belirli yönlerde değişir. Bu, gelecek sabittir anlamına gelmez, belirli alternatifler mümkündür, diğerleri değil. Bir tohum büyüyebilir ya da büyümeyebilir, ama şalgam tohumundan yabani havuç yetişmez. Bu nedenle süregiden muazzam olaylar ortasında İngiltere’nin oynayabileceği rolü tahmin etmeden önce, İngiltere’nin ne olduğunu belirlemeye çalışmak derin bir önem taşır.</p>

  <h3 id="sigil_toc_id_3">II</h3>

  <p>Ulusal karakteristikler kolay kolay belirlenemezler ve belirlendikleri zaman da sık sık saçmalıklara dönüşür, ya da birbirleriyle bağlantısız gözükürler. İspanyollar hayvanlara acımasız davranır, İtalyanlar sağır edici gürültüler çıkarmaksızın hiç bir şeyi beceremezler, Çinliler kumar düşkünüdür. Açıktır ki bu tür şeyler kendi içinde bir mesele değildir. Buna rağmen hiç bir şey nedensiz değildir, hatta İngilizlerin berbat dişlere sahip olmaları olgusu bile İngiliz hayatının gerçekleri hakkında bir şeyler söyleyebilir.</p>

  <p>Burada İngiltere hakkında hemen hemen her araştırmacının kabul edeceği bir çift genelleme var. Birincisi, İngilizler, sanatsal olarak yeteneksizdirler. Almanlar ve İtalyanlar ölçüsünde müzikten anlamazlar, resim ve heykelcilik hiç bir zaman Fransa’da olduğu kadar gelişmemiştir İngiltere’de. Diğeri de, Avrupalıların dediği gibi İngilizler entellektüel değildir. Soyut düşünce karşısında korku sahibidirler, her hangi bir felsefe ve sistematik «dünya görüşü»ne gereksinim duymazlar. Kendilerinin böyle iddia etmeye hoşlandıkları gibi «pratik» oldukları için değildir, bu. Onların şehir planlamalarına, modası geçmiş ve sıkıcı her şeye dört elle sarılmalarına, analize direnen heceleme-sistemlerine, sadece aritmetik kitabı derleyicilerine anlaşılır gelen ağırlık ve ölçü sistemlerine bakan biri, salt etkin yöntemlere ne kadar az önem verdiklerini görebilir. Fakat onlar, pek fazla kılı kırk yarmadan hareket edebilme gücüne sahiptirler. Örneğin onların -dünyaca meşhur ikiyüzlülüğü- imparatorluğa ikiyüzlü yaklaşımları bununla bağlantılıdır. Yine de önemli kriz anlarında bütün ulus aniden birleşir ve bir içgüdüyle harekete geçer. Formüle edilmemiş de olsa, gerçekte hemen herkes tarafından anlaşılan bir tavır vardır. Hitler’in Almanlar için söylediği «uyur gezer bir halk» cümlesi İngilizlere çok daha iyi uyacaktır. Uyur gezer olarak adlandırmada onurlandırıcı hiç</p>

  <p>bir şey yoktur.</p>

  <p>Fakat, burada, iyice belirgin olsa da üzerinde pek sık yorumlar yapılmayan küçük bir İngiliz özelliğini vurgulamakta yarar var. Bu çiçek sevgisidir. Dışarıdan, özellikle de Güney Avrupa'dan gelen birinin ilk farkettiği şeylerden biridir. Bu, İngilizlerin sanatlara kayıtsızlığıyla çelişmez mi? Gerçekte hayır, çünkü her ne kadar estetik duygulara sahip olmasalar da bu özellik insanlarımızda bulunur. Oysa bu, bizim güçlükle fark ettiğimiz başka bir İngiliz özelliğiyle hobilere ve boş zaman uğraşlarına alışkanlıkla bağıntılıdır, İngiliz hayatının <i>mahremiyetidir.</i> Biz çiçek sever bir ulusuz, ama aynı zamanda da pul kolleksiyoncusu, güvercin meraklısı, amatör halıcı, kupon kesici, cirit oyuncusu, çapraz bulmaca meraklısı bir ulusuz. Resmi olmayan ama halka ait gerçek yerli kültür, bunların çevresinde odaklaşır. Bar, futbol maçı, arka bahçe, şömine ve «nefis bir bardak çay». Bireyin özgürlüğüne halâ inanılır, 19. yüzyılda olduğu gibi. Fakat bu başkalarını kâr amacıyla sömürmek hakkı olan ekonomik özgürlük anlamını taşımaz hiç bir surette. Bu, kendine ait bir eve sahip olma, boş zamanlarında ne istiyorsa onu yapma, yukarıdan senin için seçilenleri değil, kendi zevkli uğraşlarını seçme özgürlüğüdür. Bir İngiliz kulağındaki en nefrettik isim Nosey Parker ismidir. Şüphesiz açıktır ki, bu saf kişisel özgürlük kaybedilmiş bir davadır. Bütün diğer modern halklar gibi İngilizler de, numaralanma, etiketlenme, kayıtlanma, «koordine» edilme süreci içindedirler. Fakat onların ivmelerinin çekimi diğer yöndedir. Ve onlara dayatılan sistematik tasnif çeşidi sonuçta değişecektir. Ne parti mitingleri, ne gençlik hareketleri, ne renkli gömlekler, ne Yahudi kırımları ya da «kendiliğinden» gösteriler. Ve her halükarda ne de gestapo.</p>

  <p>Fakat bütün toplumlarda sıradan halk varolan düzene belirli bir oranda <i>karşı</i> yaşamalıdır. İngiltere’nin gerçek halk kültürü gayrı resmi ve otoritelerin az ya da çok tepkisiyle yüzeyin altında sürüp giden bir şeydir. Sıradan halka dolaysız bir bakışta, özellikle büyük merkezlerde, püriten olmadıkları görülebilir. Onlar müzmin kumarbazdırlar ücretlerinin izin verdiği kadar bira düşkünüdürler, açık saçık şakaları severler ve muhtemelen dünyanın en küfürbaz dilini kullanırlar. Bu zevklerini, herkesle çatışan bir biçimde düzenlenen fakat pratikte her şeye izin veren, şaşkınlık yaratıcı derecede ikiyüzlü yasalarla (Kuraldışılık kumar yasaları v.b, v.b) tatmin ederler. Yine sıradan halk, kesin bir dinsel inanç taşımaz ve bu yüzyıllardır böyledir. Anglikan Kilisesi onlar üzerinde gerçek bir güce sahip olamamıştır. O sadece toprak sahiplerinin ve bir kısım konformist olmayan etkili azınlığın sığıntısıdır. Ve halk, çoğu İsa’nın ismini dahi unutmuş bile olsa, derin bir hıristiyanlık duygusu rengini muhafaza eder. İngiliz aydınlarına da bulaşmış olan Avrupa’nın yeni dini olan güce tapınma, sıradan halkı etkilememiştir. Onlar güç politikasından etkilenmemiştir. Japon ve İtalyan gazetelerinin «gerçekçilik» vaazı onları korkutacaktır. İngiltere’nin ruhu hakkında iyi bir fikir, ucuz bir kırtasiyecinin vitrinini süsleyen, komik boyalı posta kartlarından edinilebilir. Bu gibi şeyler İngiliz halkının düşünmeden kaydettiği bir, çeşit günlüktür. Modası geçmiş görünüşleri, mesafeli kendini beğenmişlikleri, samimiyetlerinin ikiyüzlülükle karışımı, aşırı incelikleri, hayata derin ahlaki yaklaşımları hep burada yansır.</p>

  <p>İngiliz uygarlığının inceliği, muhtemelen onun en belirgin özelliğidir. Onu birden bire fark eder ve İngiliz toprağına bastığınızı anlarsınız. Otobüs kondüktörlerinin dengeli ve sakin olduğu, polislerin tabanca taşımadığı bir ülkedir. Beyaz adamların oturduğu hiç bir ülkede halkın kaldırımları terk etmesi bu kadar kolay değildir. Ve Avrupalı araştırmacıların kolayca yazdıkları «düşkünlük» ya da ikiyüzlülükle birlikte İngilizler savaşa ve militarizme nefret duyarlar. Bunun tarihte derin kökleri vardır ve aşağı orta sınıf içinde de işçi sınıfında olduğu kadar güçlüdür. Birbiri ardından gelen savaşlar bu duyguyu sarsmış fakat yok etmemiştir. Sokaklarda böğüren kırmızı ceketlileri (eski İngiliz Askerleri ç.n.) tanınmış otel ve han sahiplerinin binalarına almayı red etmesi hâlâ yaşayan bir anıdır. Barış zamanında iki milyon işsiz varken bile komutanlıklarını uzmanlaşmış bir orta sınıf tabakasının ve toprak sahiplerinin yaptığı, insan gücünü işçi ve tarım işçilerinin oluşturduğu, küçük sürekli ordunun saflarını doldurmak çok zordur. Askeri gelenek ve bilgiye sahip olmayan halk kitlesinin savaş konusundaki tavrı her zaman savunmaya dayanır. Hiç bir politikacı onlara fetihler ve askeri zafer vaad ederek iktidara gelemezdi, hiç bir Nefret İlahisi onlara sunulamamıştır. Son savaşta, askerlerin besteleyip kendi akortlarına göre söyledikleri şarkılar, intikamcı değil, fakat alaycı ve bozguncuydular.<a id="footnote1"></a> Onların tek düşmanı başçavuştu.</p>

  <p>İngiltere’de bütün bu şişinen ve kızıştıran «Hakim Britanya» saçması küçük azınlıklar tarafından icra edilmiştir. Sıradan halkın yurtseverliği ne sesli ne de bilinçlidir. Tarihsel anılan içinde tek bir askeri zaferin ismine sarılmazlar. Bütün diğer edebiyatlar gibi İngiliz edebiyatı da savaş şiirleriyle doludur fakat dikkate değer bir popülerite kazananlar her zaman felâket ve ricât hikayeleridir. Örneğin Trafalgar ya da Waterloo üzerine popüler hiç bir şiir yoktur. Sir John Moore’un ordusunun Corunna’da deniz aşırı kaçışından önce giriştiği (tıpkı Dünkerk gibi) artçı mücadelesi parlak bir zaferden daha fazla beğeni kazanmıştır. İngilizcedeki en heyecanlandırıcı savaş şiiri yanlış bir yöne akın yapan bir süvari alayını anlatır. Ve son savaşta halkın hafızasına gerçekten kazınmış dört isim Mons, Ypres, Gelibolu ve Passchendaele hepsi birer felakettir. Sonunda Alman ordularını bozguna uğratan büyük savaşların adları kamuoyu tarafından bilinmez bile.</p>

  <p>İngiliz antimilitarizminin yabancı araştırmacıları tiksindirmesinin nedeni, onun İngiliz İmparatorluğumun varlığıyla çelişmesidir. Bu açık bir ikiyüzlülük olarak gözükmektedir. Sonra İngilizler, dünyanın dörtte birini ele geçirmiş ve dev donanmaları yoluyla elde tutmaktalar. Ve sonra, nasıl dönüp de savaşın kötü, rezil bir şey olduğunu söylemeye cesaret ediyorlar?</p>

  <p>İngilizlerin, imparatorlukları hakkında ikiyüzlü oldukları tamamen doğrudur. İşçi sınıfı için de bu ikiyüzlülük imparatorluğun var olduğundan habersiz olmak biçimindedir. Fakat onların sürekli ordudan hoşnutsuzluğu, gürültülü, mükemmel bir güdüdür. Bir donanma nispeten az insan kullanır ve iç politikayı dolaysız olarak etkilemeyecek bir dış silahtır. Askeri diktatörlükler her yerde vardır. Fakat donanma diktatörlüğü diye bir şey yoktur. Hemen hemen her sınıftan İngiliz, kalbinin en derininden bir isteksizlik duyar mahmuzlarını şakırdatan, botlarını gıcırdatan kabadayı bir subay tipine.. Hitler’den onlarca yıl önce -«Prusyalı» kelimesi, İngiltere'de bugün «nazi» kelimesinin yaptığı etkinin aynısına sahipti. Yüzlerce yıllık geçmişi olan bu duygu o kadar derindir ki, İngiliz ordusunun subayları barış zamanında eğer görev başında değilseler, her zaman sivil elbiseler giymişlerdir.</p>

  <p>Bir ülkenin toplumsal atmosferinin acele fakat oldukça kesin bir değerlendirmesini o ülke ordusunun gösteri adımları sunar. Bir askeri yürüyüş gerçek bir ayin dansıdır, bir bale gibi, belirli bir yaşam felsefesini vurgular. Örneğin kaz adımı, bir pike bombardıman uçağından bile daha dehşete düşürücü, dünyanın en korkutucu görüntülerinden biridir. Çıplak gücün tam bir ifadesidir ve tamamen bilinçli ve niyetli olarak yüze inen bir postal darbesi görüntüsü içerir. Onun çirkinliği özüne aittir ve kurbanının yüzüne karşı dalga geçen zorba gibi «Evet, ben çirkinim, ve sen bana gülmeye cesaret edemezsin» demek içindir. Kaz adımı, İngiltere’de niye kullanılmaz? Tanrı bilir ya bundan sadece memnuniyet duyacak bir sürü subay vardır. Kullanılmaz, çünkü caddelerdeki halk gülecektir. Belirli bir noktadan sonra askeri gösteri ancak sıradan insanın orduya gülmek cesaretini gösteremeyeceği ülkelerde mümkündür. İtalyanlar, İtalya tamamen Alman kontrolü altına geçtiğinde kaz adımını kabul ettiler. Ve tahmin edileceği gibi Almanlar kadar iyi beceremediler. Vichy Hükümeti, eğer sağ kalırsa, Fransız ordusundan arta kalana katı bir gösteri disiplini sokmaya mecburdur. İngiliz Ordusunda talim, onsekizinci yüzyılın anılarıyla dolu olarak katı ve karmaşıktır, fakat kabadayılar olmaksızın gösteri, biçimsel bir yürüyüştür. O (ordu) kılıçla yönetilen bir topluma sahiptir, şüphesiz, fakat kınından çıkmaması gereken bir kılıç.</p>

  <p>Ve henüz İngiliz uygarlığı, barbarlıklar ve anakronizmler karışımıdır. Ceza yasamız, Londra Kulesi’ndeki çakaralmazlar kadar gününü doldurmuştur. Nazi Fırtına Taburu'na karşı tipik İngiliz figürü, ondokuzuncu yüzyılda kalmış kafasıyla, hastalıklı, yaşlı, zorba, idamcı, hakim, cezalar dağıtan zorba çıkarılır. İngiltere'de insanlar hâlâ asılır ve dokuz kuyruklu kedi (<a id="footnote3"></a><a id="footnote2"></a><sup>kırbaç</sup>) ile kırbaçlanır. Bu cezaların ikisi de vahşi olduğu kadar iğrençtir. Fakat bunlara karşı gerçek bir halk protestosu olmamıştır. Halk (Dartmoor ve Borstal’da) bunları neredeyse hava koşullarını kabullenir gibi kabullenir. Onlar değişmez olarak görünen «yasa»nın parçalarıdır.</p>

  <p>Burada çok önemli bir İngiliz özelliğine geliyoruz; Anayasacılığa ve yasallığa saygı.</p>

  <p>Hiç kimse adil bir yasa düşlemez. Herkes bilir ki zenginler için bir yasa vardır, fakirler için de başka bir tane. Fakat, kimse bunun sonuçlarını kabul etmez, herkes bu yasaları, kayıtsız şartsız, saygıyla kabul eder ve sanki onlar olmazsa şiddet ve kargaşa olacağı duygusuna kapılır. «Beni hapse atamazlar, ben yanlış bir şey yapmadım», ya da «bunu yapamazlar, yasalara aykındır» sözleri İngiltere atmosferinin parçalarıdır. Toplumun açık düşmanları bile, bu duyguya herhangi başka biri kadar güçlü olarak sahiptir. Wilfred Macartney’in «Duvarların Ağzı Var» ya da Jim Phelan’ın «Hapishane Seyahati» gibi hapishane ile ilgili kitaplarda, davaları eleştiren vicdan sahiplerinin ciddi bönlüklerinde, ya da önemli Marxist profesörlerin «İngiliz adaletinin yanılgısı» gibi mektuplarındaki vurgulamalarında bu görülebilir. Herkes bütün kalbiyle adilce yönetilebilecek bir yasanın olabileceğine, olması gerektiğine inanır. Totaliter görüş, yasa gibi şeyler içermez, sadece güç vardır, kökünden koparılmamış güç. Aydınlar bile onu sadece teoride kabul ederler.</p>

  <p>Bir yanılsama yarı gerçek haline gelebilir, bir maske bir yüzün ifadesini değiştirebilir. Aşina olduğumuz, demokrasi totaliterlikle «aynı şeydir», «o kadar kötüdür» tartışmaları bu olguyu hesaba katmaz. Bütün bu gibi tartışmalar, özünde yarım ekmek ekmeksizlikle aynı şeydir demeye gelir. İngiltere’de adalet, özgürlük ve nesnel gerçek gibi kavramlara hâlâ inanılır. Bunlar yanılsamalar olabilir, fakat çok güçlü yanılsamalardır. Bunlara olan inanç idareyi etkiler ve ulusal hayat bu nedenle farklı olur. Bunun kanıtı için çevrene bak. Nerede coplar, nerede hintyağı? Kılıç hâlâ kınında ve o orada durdukça çürüme belirli bir noktanın ötesine geçemez, örneğin, İngiliz seçim sistemi tam fakat açık bir sahtekarlıktır. Bir düzine açık yolla zengin sınıf lehine bölgelendirilir. Fakat halkın kafasında derin değişiklikler olana dek o, <i>tamamen</i> çöküntüye uğramaz. Oy sandığının başına, elindeki Revolver ile size nereye oy atacağınızı söyleyen birini bulmak için ya da oylarınızın hesaba katılmayacağını bildiğiniz ya da dolaysız bir rüşvet alacağınız için gitmezsiniz. İkiyüzlülük bile güçlü bir koruyucudur. Fakat yasayı belirli ölçüde kitaplara göre açıklayacak ve İngiltere’nin sembolik figürleri olan rüşvetsiz bir çevrede karar verecek olan idamcı hakim, o yaşlı kötü adam, kırmızı robu, at kılından peruğu ile yaşadığı yüzyıl hakkında bir dinamit kadar öğreticidir. O, gerçeklik ve yanılsamanın, demokrasi ve ayrıcalığın, nezaket ve hilekarlığın ve ulusun kendini o aşina biçimi içinde koruduğu maharetli uzlaşmalar ağının simgesidir.</p>

  <h3 id="sigil_toc_id_4">III</h3>

  <p>Şimdiye kadar «ulus», «İngiltere» ve «Britanya»dan kırkbeş milyon ruh sanki bir birim olarak ele alınabilir gibi söz ettim. Fakat İngiltere bilindiği gibi zengin ve fakir iki ulus değil mi? Yüzbin pound yıllık geliri olan bir insanla bir pound haftalık geliri olan bir insan arasında ortak birşeyler olduğunu kim söyleyebilir? Hatta Galli ve İskoç okurlar «Britanya» teriminden daha çok «İngiltere» yi kullandığım için Londra’da iç eyaletlerle ve kuzeyde ya da batıda, bütün nüfusun kendine ait bir kültüre sahip olmamasına rağmen, kendilerini saldırıya uğramış hisseder.</p>

  <p>Eğer ikinci nokta öne alınırsa bu soruna daha iyi bir yaklaşım yapılabilir. Britanya’nın sözde ırklarının kendilerini diğerlerinden çok farklı hissettikleri tamamen doğrudur. Örneğin, bir İskoçyalıyı İngiliz olarak adlandırırsanız size teşekkür etmez. Bizim bu konudaki rahatsızlığımızı, adalarımızı altı farklı isimle adlandırmamızdan da anlayabilirsiniz. İngiltere, Britanya, Büyük Britanya, Britanya Adaları, Birleşik Krallık ve çok heyecanlı durumlarda Albion. Güney ve Kuzey İngiltere arasındaki farkları bile çok büyütürüz gözlerimizde. Fakat her nasılsa bu farklar her hangi iki Britanyalıyı bir Avrupalı ile karşılaştırdığımızda yok olur. Amerikalılar dışında İngiliz ve İskoç, hatta İngiliz ve İrlanda İngilizcesini ayırt edebilecek yabancıya çok zor rastlanır. Bir Fransız için Bretone ve Auvergnat’lar tamamen farklıdırlar ve Marsilyalı aksam Paris’te sürekli bir şaka konusudur. Biz, Fransa’dan ya da Fransızdan konuştuğumuzda ise, onu bir bütün, tek bir uygarlık olarak algılarız. Gerçekte de öyledir. Bizde de böyle. Dışarıdan bakıldığında Cockney (Londra’nın bir bölümü çn.)li ile Yorkshire’lı arasında bile güçlü bir aile benzerliği vardır.</p>

  <p>Ve dışarıdan bir ulus olarak bakıldığında zengin ve fakir arasındaki ayrım da azalır. İngiltere’de servet eşitsizliği konusunda şüphe yoktur. Eşilsizlik herhangi bir Avrupa ülkesindekinden daha büyüktür ve bunu görebilmek için en yakın caddeye bir bakmanız yeter. Ekonomik olarak, eğer üç ya da dört değilse kesinlikle iki ulustur. Fakat aynı zamanda halkın geniş çoğunluğu kendisini tek bir ulus olarak görür ve birbirlerine yabancılardan daha yakın olduklarının bilincindedir. Yurtseverlik genellikle sınıf nefretinden ve her zaman da her çeşit enternasyonalizmden daha güçlüdür. 1920’deki kısa süre dışında («Rusya’dan ellerinizi çekin» hareketi) İngiliz işçi sınıfı enternasyonal olarak davranmamıştır. İkibuçuk sene boyunca Ispanya’daki yoldaşlarının yavaş yavaş boğulduğunu seyrettiler ve desteklemek için tek bir grev dahi yapmadılar. Fakat kendi ülkeleri (Lord Nuffield ve Mr. Montagu Norman’ın ülkesi) tehlikeye düştüğünde tavırları çok farklı oldu. İngiltere istilaya yakın göründüğü zaman Anthony Eden radyodan Yerel Savunma Gönüllüleri için çağrı yaptı. İlk 24 saatte 250.000 erkek ve peşinden gelen bir ay içinde 1.000.000’u daha bu çağrıya cevap verdi. Örnek olarak savaşa katılmayı reddedenlerin sayısı ile bu miktar kıyaslanınca geleneksel bağlılıkların gücünün yenilere oranla ne kadar fazla olduğu görülür.</p>

  <p>İngiltere'de yurtseverlik çeşitli sınıflar içinde değişik biçimler alır fakat bir bağlantı ipi gibi hemen tamamına uzanır. Sadece Avrupalılaşmış aydınlar buna karşı gerçekten bağışıklıdır. Olumlu bir duygu olarak orta sınıfta yüksek sınıfa göre daha güçlüdür -örneğin ucuz okullar yurtsever gösterilere pahalı okullara kıyasla daha çok katkı yaparlar- fakat hain zenginlerin sayısı ve Laval-Quisling tipinde adamlar muhtemelen çok azdır. İşçi sınıfında yurtseverlik derin fakat bilinçsizdir. İşçinin kalbi İngiliz bayrağını gördüğünde daha hızlı atmaz. Ama İngilizlerin meşhur «ada olma durumu» ve «yabancı korkusu» işçi sınıfında burjuvazide olduğundan daha fazladır. Bütün ülkelerde fakirler zenginlerden daha ulusaldır, fakat İngiliz işçi <b>sınıfı</b> yabancı alışkanlıklara nefret duymada ibaşta gelir Dışarıda uzun süre yaşamak zorunda olduklarında bile ya-bancı yemeklere alışmayı ve yabancı dilleri öğrenmeyi reddederler. Hemen her işçi sınıfı kökenli İngiliz erkeği yabancı bir sözcüğü doğru hecelemeyi kadınca bulur. 1914-1918 savaşı sırasında İngiliz işçi sınıfı çok nadir bulunacak ölçüde ilişkiler kurdu yabancılarla. Bunun tek sonucu cesaretlerine hayran oldukları Almanlar dışında bütün Avrupalılara nefret dolu olarak geri dönmek oldu. Fransız toprağında geçen dört sene onlara şarabı bile sevdiremedi. İngilizlerin «adalılığı» ve yabancıları ciddiye almayı reddetmeleri zaman zaman çok ağır ödenen bir budalalıktır. Fakat o İngiliz gizeminde oynar rolünü ve bunu yoketmeye çabalayan aydınlar genellikle daha çok zarar yapmışlardır. Temelde turistleri reddeden ve istilacıyı içeri sokmayan İngiliz karakteri aynı niteliktedir.</p>

  <p>Yine önceki bölümün girişinde değindiğim görünüşte tesadüfi olan iki İngiliz özelliğine geri dönüyoruz. Bir tanesi sanatsal yeteneksizliktir. Belki de bu İngilizlerin Avrupa kültürünün dışında olduğunu söylemenin başka bir yoludur. En fazla yetenek içeren bir sanat dalı edebiyattır. Ama o da sınırları geçemeyen tek sanattır. Edebiyat» özellikle şiir, ve dahası lirik şiir bir çeşit aile şakasıdır ve kendi dil grubunun dışında ya çok az, yada hiç değeri yoktur. Shakespeare dışında en iyi İngiliz şairleri salt isimleri ile bile nadiren tanınır Avrupa’da. Yaygın bir şekilde okunanlar yalnızca yanlış nedenlerden ötürü hayranlık duyulan Byron ve İngiliz ikiyüzlülüğünün bir kurbanı olarak acınan Oscar Wilde’dır. Ve bununla bağlantılı olarak, çok açık olmamasına rağmen, hemen hemen her İngiliz’de düzenli bir düşünce sistemine hatta mantık kullanımına karşı felsefi yetenek azlığı vardır.</p>

  <p>Bir noktaya kadar ulusal birlik duygusu bir «dünya görüşünün» yerini tutar. Çünkü yurtseverlik evrenseldir ve zenginler bile ondan etkilenirler, öyle anlar olur ki bütün ulus sanki bir kurtla karşılaşmış sığır sürüsü gibi aniden hep birlikte hareket eder. Fransa’daki felaket sırasında açıkça böyle bir an söz konusuydu. 8 ay boyunca savaş konusunda süren bulanık şaşkınlıktan sonra halk aniden ne yapmak gerektiğini kavradı. Önce orduyu Dünkerk ten geri çekmek ve sonra da istilayı önlemek. Bir devin uyanışı gibiydi. Çabuk! Tehlike! Filistinliler üzerinde Samson! Ve bu ani ortak eylemden sonra -ve sonra,- ne yazık ki hemen uykuya dalış. Bölünmüş bir ulusta büyük bir barış hareketinin yükselmesi için kesin bir an olacaktı. Fakat bu her zaman İngilizlerin içgüdüsünün onlara doğru şeyi yapmalarını söyleyeceği anlamına gelir mi? Hayır, o sadece onlara aynı şeyi yapmalarını söyleyecektir. Örneğin 1931 Genel Seçiminde mükemmel bir birlik içinde hep birlikte aynı yanlışı yaptık. Hepimiz Gadarene domuzu gibi dar kafalıydık. Fakat istemlerimize karşı olan bir eğilime girdiğimizi söyleyebileceğimizden dürüst olarak şüphe ediyorum.</p>

  <p>Bundan anlaşılır ki İngiliz demokrasisi bazen göründüğünden daha az sahtedir. Yabancı bir araştırmacı, sadece, muazzam servet eşitsizliğini, berbat seçim sistemini, hakim sınıfın basın üzerinde kontrolünü, radyo ve eğitimi denetlemesini görür ve bundan demokrasinin sadece diktatörlüğün kibar ismi olduğu sonucunu çıkarır. Fakat bu bakış, liderler ve idare edilenler arasındaki dikkate değer uyuşmanın talihsiz varlığını reddeder. Oysa, birçoğu bunu onaylamaktan nefret etse de 1931 ve 1940 arasında Ulusal Hükümet halk kitlesinin istemini temsil etmiştir. İşsizliğe ve gecekondulara esnek davranmış ve korkakça bir dış politika uygulamıştır. Evet, fakat kamuoyu gibi yaptılar. O bir durgunluk dönemiydi ve onun doğal liderleri aleladeydiler.</p>

  <p>Birkaç bin solcunun kampanyalarına rağmen İngiliz halkının büyük çoğunluğunun Chamberlain’ın dış politikasının arkasında olduğu tamamen belliydi. Dahası sıradan halkın zihnindeki mücadelenin aynısı Camberlain’ın kafasında da sürmekteydi. Muhalifleri onda İngiltere’yi Hitler’e satmaya niyetli karanlık ve hilekar bir plancı görüyorlardı, fakat o daha çok bulanık kafasına göre en iyiyi yapmaya uğraşan aptal ve yaşlı bir adama benziyordu. Aksi takdirde onun politikasının çelişkilerini anlamak zordur, olayları kavramadaki hatasının farkındaydı. Halk kitlesi gibi o da ne savaşın, ne de barışın bedelini ödemek istiyordu. Ve kamuoyu birbiriyle çatışan, uyuşmaz politikalarının hemen hepsinin arkasındaydı. Münih’e gittiğinde, Rusya ile bir anlaşma sağlamaya uğraştığında, Polonya'ya garanti verdiğinde, onu onurlandırdığında ve isteksiz isteksiz savaş ilan ettiğinde hep onun arkasındaydı. Sadece politikasının sonuçları kolayca anlaşılır olduğunda ona karşı döndü, aynı zamanda son yedi sene içindeki kendi derin uykusuna karşı dönmekti bu. Bundan sonradır ki halk, savaşın dövüşülmeden kazanılamayacağını anlamaya yeterli olan kendi mizacına uygun bir lider seçti, Churchill. Daha sonra, belki, sadece sosyalist ulusların etkili bir şekilde dövüşebileceğini kavrayabilen bir lider seçecektir.</p>

  <p>Bütün bunlarla İngiltere’nin gerçek bir demokrasi olduğunu mu söylemek istiyorum? Hayır, Daily Telegraph’ın bir okuyucusu bile yutmaz bunu.</p>

  <p>İngiltere güneşin altındaki en fazla sınıf hakimiyeti olan ülkedir. Yaşlı ve aptal tarafından hüküm sürdürülen kendini beğenmişliğin ve ayrıcalığın ülkesidir.</p>

  <p>Fakat onun hakkında herhangi bir hesaplama ruhsal birliği, hemen bütün sakinlerinin kriz anlarında geliştirdikleri ortak duygu ve eylem birliği eğilimini değerlendirmek zorundadır. İngiltere kendi ulusundan yüzbinlerce insanı sürgünlere ve toplama kamplarına göndermek zorunda kalmamış tek büyük ülkedir. Şu anda savaştan bir sene sonra, hükümeti eleştiren, düşmanı öven çevresindekileri rahatsız eden gazete ve dergiler hemen hiç müdahale olmaksızın caddelerde satılmaktadır. Bu, konuşma özgürlüğüne saygıdan önce bu gibi şeylerin sorun olmadığının basit algılanmasından gelir. Peace News gibi bir gazetenin satılmasını serbest bırakmak güvenlidir çünkü nüfusun yüzde 95’inin onu okumak istemeyeceği kesindir. Ulus birbirine görünmez bir zincirle bağlıdır. Herhangi bir normal zamanda hakim sınıf soyacak, kötü yönetecek, sabotajlayacak ve bizi batağa sürecektir, fakat kamuoyu kendi kendini dinlemeye bırakıldığında onlar da aşağıdan gelen duyguyu önleyemeyecek ve buna cevap vermemek zor olacaktır. Solcu yazarların bütün hakim sınıfı «Pro-Faşist» olarak adlandırmaları tamamen aşırı bir basitleştirmedir. Bizi bugünkü geçide getiren politikacıların iç hizipleşmeleri arasında bile <i>bilinçli</i> hainler olduğu şüphelidir.</p>

  <p>İngiltere'de olan bozuşma nadiren bu cinstendir. Sağ elin sol elin ne yaptığını bilmemesi hemen her zaman kendini aldatmanın doğasında vardır. Ve bilinçsiz olmanın, sınırı vardır. Bu çok açık olarak İngiliz basınında görülür. İngiliz basını dürüst müdür, değil midir? Normal zamanlarda hiç dürüst değildir. Bütün gazetelerin sorunu reklamlarını yaşatmaktır ve reklam verenler de haberler üzerinde dolaylı bir sansür uygularlar. İngiltere’de açıkça rüşvet alan tek bir gazete olduğunu sanmıyorum. III. Cumhuriyetin Fransası’nda bazı gazetelerin birkaç kilo peynir gibi tezgahın üzerinden alındığı bilinir. İngiltere’de toplumsal hayat skandallara <i>açık</i> olmamıştır. Hilekarın salıverileceği bozuşma düzeyine erişmemiştir o.</p>

  <p>İngiltere ne Shakespare’in cevherli adasıdır ne de Dr. Goebbels tarafından adlandınldığı gibi cehennemdir. O bir aileye ama inatçı ve katı bir Viktorya çağı ailesine benzer, çok fazla oyunbozanı yoktur ama kirli çamaşırları dolaplardan taşmaktadır. Selam durulacak zengin ilişkilere, iğrentiyle üstü örtülen rezilliklere ve aile gelirinin kaynağı üzerine derin bir sessizliğe sahiptir. O, gençleri genellikle aykırı olan ve gücün çoğunun sorumsuz amcalarla yatalak teyzelerin elinde olduğu bir ailedir. Halâ, bir ailedir. Özel diline, ortak anılara sahiptir ve bir düşmanın yaklaşması halinde saflarım sıklaştırır. İngiltere’yi bir cümlede belki de, yanlış üyelerin kontrol ettiği bir aile olarak tanımlayabiliriz.</p>

  <h3 id="sigil_toc_id_5">IV</h3>

  <p>Waterloo savaşı Eton'un oyun alanlarında kazanılmış olabilir, fakat son savaşların ilk muharebeleri hep burada kaybedilmiştir. İngiliz hayatının en baskın olgularından biri, yüzyılın son üç çeyreğinde hakim sınıfın yeteneğinin düşüşü olmuştur.</p>

  <p>1920 ile 1940 yılları arasında bu adeta bir kimyasal reaksiyon hızıyla olmuştur. Henüz, yazarken hâlâ bir hakim sınıftan bahsetmek mümkün. Yeni iki ağzı ve üç sapı olan eski bir bıçak gibi İngiliz toplumunun üst katı hâlâ hemen hemen 19. yy. ortasında neyse şimdi de o, 1832<sup>,</sup>den sonra eski toprak sahibi aristokrasi hızla gücünü kaybetti, ama yok olacağına, fosilleşeceğine kendi yerini almış olan tüccarlar ve fabrikatörlerle evlilik ilişkilerine, kız alıp vermelere girdi ve onları kendisinin tam kopyalarına dönüştürdü. Oğulları bu amaca göre düzenlenmiş okullarda doğru tavrı öğrenirken varlıklı gemi ve pamuk dokuma tezgahı sahipleri bir kır centilmeni havasına büründüler. İngiltere sonradan görmelerle sürekli yenilenen bir aristokrasi tarafından yönetildi. Bu kendi kendini yaratan insanların sahip olduğu enerjiye, kamu hizmetinde önemli bir geleneği olan bir sınıf içinde yol alışına bakarak bu yolla yetenekli egemenlerin yetişeceği umulabilirdi.</p>

  <p>Ve her nasılsa hakim sınıf bozuştu, yeteneğini, cesaretini, hatta sonunda insafsızlığını bile kaybetti, ta ki istisnai yetenekleriyle Eden ve Halifax gibi iddialı azametli adamlar ortaya çıkana dek. Mesela Baldvrin’e azametli gibi bir paye verilemezdi. O sadece bir hava boşluğuydu, 1920lerde İngiltere'nin iç sorunlarının ele almışı yeterince berbattı, ama 1931-1939 arasındaki İngiliz dış politikası dünyanın garabelerinden biriydi. Niye? Ne olmuştu? Her kritik anda her İngiliz devlet adamı neden yanılmaz bir içgüdü ile yanlış yaptı?</p>

  <p>Bunun altında yatan zengin sınıfın bütün tavır alışının uzun bir süredir haklı çıkarılabilir olmaktan uzak oluşuydu. Onlar geniş bir İmparatorluğun ortasına oturup, dünya çapında bir mali ağdan çıkar ve kâr elde ettiler ve harcadılar .................. nereye? İngiliz İmparatorluğunun içindeki hayatın bir çok bakımdan dışarıdakinden güzel olduğunu söylemek hoş olurdu. İmparatorluk halâ az gelişmiş, Hindistan Orta-çağda uyuyor, Dominyonlar boş, ve yabancılar kıskançlıkla süzülüyorlar. İngiltere bile gecekondular ve işsizlerle doldu. Yalnızca malikânelerdeki yarım milyon insan varolan sistemden yararlandı. Dahası küçük işletmelerin kaynaşma ve büyüme eğilimi giderek zengin sınıftan işlevlerini de götürdü, onlar salt <i>mülklüler’e</i> dönüştü, işleri ise ücretli yöneticiler ve teknisyenler tarafından yapılır oldu. Uzun bir süreden beri İngiltere’de fotoğraflarını <i>Tatler</i> ve <i>Bystander</i> da görebileceğiniz, nereye yatırdıklarını bile zorlukla bilebilecekleri parayla yaşayan ve sizin onlara ihtiyacınız olduğunu sanan tamamen işlevsiz bir «aylak zengin sınıfı var. Bu insanların varlığı hiç bir açıdan haklı görülebilir değildi. Bunlar basit parazitlerdir, topluma da bir pirenin köpeğe olduğu kadar yararlan vardır.</p>

  <p>1920’de bütün bunların farkında olan bir kaç insan vardı. 1930'da artık milyonlar farkında bu durumun. Fakat İngiliz hakim sınıfı açıktır ki kendi yararının bittiğini kendi kendine onaylayamaz. Bunu yaptıklarında çekilmek zorunda kalacaklardır. Onlar Amerikan milyonerleri gibi muhalefeti rüşvet ve göz yaşartıcı bombalarla bastıran, bilinçli bir şekilde adaletsiz ayrıcalıklara dört elle sarılan haydutlara dönüşemezler. Hepsinin ötesinde onlar belirli bir geleceğe sahip olan bir sınıftır, eğer gerekirse buyrukların birincisi ve en büyüğü olarak <i>vatan için</i> ölmenin öğretildiği okullarda okumuşlardır. Kendi köylülerini yağmalarken bile kendilerini gerçek yurtseverler olarak <i>hissetmek</i> zorundaydılar. Açıkça onlar için tek bir kaçış vardır. Kavrayışsızlığa gömülmek, toplumu varolan biçiminde muhafaza etmek ve birtakım gelişmelerin mümkün olduğunu kavramakta <i>yetersiz</i> olmak.</p>

  <p>Zor olmasına rağmen, büyük ölçüde gözlerini geçmişe sabitleyerek ve çevrelerinde olup biten bütün değişiklikleri farketmeyi red ederek başardılar bunu. Bu, İngiltere’de çok şeyi açıklar; kırsal hayatın bozuluşunu, uydurma bir feodalizm için en iyi işçilerin topraklardan uzaklaştırılışını ve geçtiğimiz yüzyılın 80’lerinden beri içinde çok az şeyin değiştiği okullardaki durgunluğu. 50’lerden bu yana İngiltere’nin üstlendiği her savaş bir dizi felaketle başladı; durum ancak toplumsal konumda nispeten aşağı olan insanlar tarafından korundu. Aristokrasiden gelen yüksek komudanlar modem savaş için hazırlanamadılar, çünkü bunu yapabilmek için kendi kendilerine dünyanın değiştiğini itiraf etmek zorundaydılar. Her zaman modası geçmiş silah ve yöntemlere dört elle sarıldılar çünkü her savaşı kaçınılmaz bir şekilde bir öncekinin tekrarı sanıyorlardı. Boer savaşına hazırlandılar ve bugünkü savaştan önce de 1914 için hazırlandılar. Şu anda bile İngiltere’de yüzbinlerce insan konserve açmaktan başka hiç bir işe yaramayacak bir silahın süngünün eğitimini yapıyor. Önemle görülmektedir ki donanma ve hava kuvvetleri her zaman düzenli ordudan daha etkili olmuştur. Ama donanma kısmen ve hava kuvvetleri de zar-zor hakim sınıfın yörüngesindedir..</p>

  <p>Kabul edilmelidir ki olaylar barışçı yönde gittikçe, İngiliz hakim sınıfının yöntemleri onlara yeterince iyi hizmet etmektedir. Kendi halkları onlara açıkça hoşgörü gösterdi. Oysa İngiltere adaletsizce düzenlenebilirdi, belirli bir orana kadar ne sınıf savaşı tarafından, ne de bir gizli polis tarafından taciz edildi. İmparatorluk kendi boyutlarında hiç bir alanın olmadığı kadar barış içindedir. Dünyanın neredeyse dörtte birini kaplayan muazzam yüzeyinde büyük bir Balkan devletinin gerekli bulacağından daha az silahlı adam vardır. Altında yaşayan halktan ve yalnızca liberal ve negatif bir bakışla, İngiliz hakim sınıfı notunu aldı. Onlar gerçek modem adamlara Nazilere ve Faşistlere tercih edilebilirdi. Fakat uzun zamandan beri açıktır ki onlara dışarıdan gelecek herhangi bir ciddi saldın karşısında çaresiz kalacaktır.</p>

  <p>Onlar Faşizme ya da Nazizme karşı mücadele edemediler, çünkü onu anlayamadılar. Eğer Komünizm Batı Avrupa’da ciddi bir güç olsaydı onunla da mücadele edemezlerdi. Faşizmi anlamak için sosyalizm teorisini öğrenmeleri gerekecekti ki bu da onları yaşadıkları ekonomik sistemin adaletsiz yetersiz ve modası geçmiş olduğunu kavramaya zorlayacaktır. Fakat kendilerini yüzyüze gelmemek için eğittikleri olgu da tam buydu. Onlar Faşizme 1914’ün süvari generalleri gibi muamele ettiler; onu önemsemeden, makineli tüfeklerle. Saldırganlık ve katliam yıllarından sonra da tek bir şeyi öğrendiler; Hitler ve Mussolini Komünizm’e düşmandı. Bu nedenle onların İngiliz hissedara arkadaşça <i>davranması gerektiği</i> üzerine tartışıldı. Bundan dolayı Ispanya Cumhuriyetçi hükümetine yiyecek götüren İngiliz gemilerinin İtalyan uçakları tarafından bombalanmış olduğu haberinin Muhafazakâr milletvekillerinin vahşi sevinciyle karşılaşması gerçekten korkutucu bir manzaraydı. Faşizmin tehlikeli olduğunu kavramaya başladıklarında bile, onun zorunlu devrimci doğası, gerçekleştirebileceği muazzam askeri güç, kullanacağı taktiklerin çeşidi, onların kavrayışının tamamen ötesindeydi. İspanya İç Savaşı sırasında, Sosyalizm üzerine 6 penny’lik bir broşürden edinilebilecek politik bilgiye sahip herhangi biri bilirdi ki, eğer Franko kazanırsa sonuç İngiltere için stratejik olarak felaket olacaktır; ve hayatlarını savaşı araştırmaya vermiş general ve amiraller bu olguyu kavramaya yetersizdiler henüz. Bu politik cehalet damarı bütün İngiliz resmi hayatını dolaşıyordu, kabine bakanları, elçiler, konsoloslar, yargıçlar, ve polisler. «Kızıl »ı tutuklayan bir polis «kızıl »ın anlattığı teorileri anlamaz, eğer zengin sınıfın muhafızlığını yaptığını düşünürse bu ona hiç de hoş gözükmeyebilir. Askeri istihbaratın bile yeni ekonomik doktrinler ve yeraltı partilerinin dallanıp budaklanması üzerine cehaleti nedeniyle ümitsizce dara düştüğünü düşünmek için neden var.</p>

  <p>Gerçek olan odur ki herhangi bir zengin Yahudi olmadıkça, Faşizmden Komünizm ya da Demokratik Sosyalizmden korktuğundan daha az korkar. Unutulmamalıdır ki, neredeyse bütün İtalyan ve Alman propagandası bunun üzerini örtmek için düzenlenmiştir. Simon Hoare, Chamberlain v.b. gibi adamların doğal güdüleri Hitler’le uyuşmaktaydı. Fakat -burada İngiliz hayatının özgün bir görünümü olarak bahsettiğim derin ulusal dayanışma duygusu işe karışıyor- onlar bunu ancak İmparatorluğu yıkmak ve kendi halklarını yarı köleliğe satmakla yapabilirlerdi. Fransa”daki gibi gerçekten kokuşmuş bir sınıf bunu rahatsızlık duymadan yapacaktır. Fakat İngiltere’de olaylar bu kadar ileri gitmemiştir. İngiliz yaşamında «Fatihlerimize bağlılık görevi» türünden yaltaklanma konuşmaları yapacak politikacılar oldukça zor bulunur. Gelirleri ve ilkeleri arasında öteye beriye savrulan Chamberlain gibi adamlar iki dünyaya da kötülükten başka bir şey yapamazlar.</p>

  <p>Bir şey kendini her zaman göstermiştir, İngiliz hakim sınıfı <i>ahlaki</i> olarak sağlamdır, savaş zamanında kendilerini öldürtmeye yeterince hazırdırlar. Daha yeni Flander'deki seferde, bir çok Dük, Earl ve soylu öldürülmüştür. Eğer bu insanlar bazen ilan edildiği gibi alçak hainler olsaydı bunlar olamazdı. Onları harekete getiren etkileri yanlış anlamamak önemlidir aksi halde onların eylemleri öngörülemez. Onlardan umulan hainlik ya da fiziki korkaklık değil, kavrayışsızlık, bilinçsiz sabotaj ya da yanlış şeyi yapmaktaki yazılmaz güdüleridir. Onlar rezil ya da hep birlikte rezil değildir onlar yalnızca eğitilmezdir. Yalnızca para ve güçleri kalmadığında aralarındaki gençler hangi yüzyılda yaşadıklarını kavramaya başlayacaktır.</p>

  <h3 id="sigil_toc_id_6">V</h3>

  <p>İki savaş arası dönemde İmparatorluğun durgunluğu İngiltere’de herkesi etkiledi fakat özellikle orta sınıfın iki alt kesimi üzerinde dolaysız etki yaptı. Bunlardan biri Blimp’ler olarak adlandırılan askeri emperyalist orta sınıf ve diğeri de sol kanat aydınlardı. Bu görünüşte düşman sembolik zıt iki tip-küçük beyinli, kalın enseli, dinazor misali kadrosuz Albay ve azametli duruşu, kubbemsi alnıyla alim taslağı - birbirleriyle zihinsel olarak sürekli bir karşılıklı etkileşim içindedirler ve her halde önemli bir oranda da aynı ailedendirler.</p>

  <p>Bundan 30 yıl önce Blimp sınıfı zaten hayatiyetini kaybediyordu. Kipling’in tasvir ettiği oğullarını donanma ve orduya subay veren ve Yukon’dan Irrawaddy'e kadar dünyanın bütün boş yerlerine üşüşen bereketli cahil aileler 1914’ten önce önemini yitirmişti. Onları öldüren şey telgraftı. Küçülen ve gün geçtikçe Whitehall (Parlamento) tarafından yönetilen bir dünyada her sene daha az bireysel insiyatif kalıyordu onlara. Clive, Nelson, Nicholson, Gordon misali adamlar modem İngiliz İmparatorluğunda yer bulamayacaktır. 1920’lerden bu yana sömürge imparatorluğunun neredeyse her santimi Whitehallın ellerindeydi. Hüsnüniyet sahibi aşın uygar adamlar koyu renk elbiseler siyah fötr şapkalar içinde sol kollarından kibarca sallanan şemsiyeleriyle Malaya ve Nijerya, Mombasa ve Mandalay üzerine sıkıcı hayat görüşlerini dayatıyorlardı. Ne zaman imparatorluk kuruculan katipler düzeyine indirilse kağıt ve kırtasiyecilik dağları altına gömülmüşlerdir. 20’lerin başında bütün imparatorlukta daha parlak günlerden tanınan yaşlı bürokratlar sürüp, giden değişikliklerin altında çaresizlikle kıvranıyorlardı. Bu zamandan sonra da yetenekli genç insanları imparatorluk dairesinde bir yer almaya ikna etmek olanaksız oldu. Ve resmiyet dünyası için geçerli olan ticaret dünyası için de geçerliydi. Büyük tekel şirketleri, küçük tüccar sürüleri tarafından yutuldu. Tehlikelere atılıp Hint Adaları’na ticarete gitmek yerine Bombay ve Singapur’daki yazıhanelerde oturuyorlardı. Ve Bombay’la Singapur’daki hayat, gerçekte Londra’daki hayattan daha sıkıcı ama daha güvenliydi. Emperyalist ruh, orta sınıfta büyük ölçüde aile geleneğine bağlı olarak güçlü kaldı. Fakat imparatorluğu yönetme işi çekici olmaktan çıkmıştı. Az miktarda yetenekli adam imparatorluğun parçalanmasını önlemek umuduyla Süveyş’in doğusuna gitti.</p>

  <p>Fakat emperyalizmin ve bir ölçüde 1930’larda gördüğümüz İngiliz moralinin zayıflaması, kısmen imparatorluğun durgunluğunda boy veren sol kanat aydınının eseridir.</p>

  <p>Şu belirtilmelidir ki şimdi, şu ya da bu anlamda «sol» olmayan bir aydınlar takımı yoktur. Belki de son sağ kanat aydını T.E. Lawrence’di. 1930’lardan bu yana «aydın» olarak tanımlanabilecek herkes varolan düzenle sürekli bir uyuşmazlık halinde yaşamıştır. Zorunluydular, çünkü toplum onlara hiç yer ayırmamıştı. Ne gelişen, ne de parçalanan durgun bir imparatorlukta ve başlıca serveti şaşkınlığı olan insanlar tarafından yönetilen bir İngiltere’de «akıllı» olmak şüpheli olmaktı. Eğer T.S. Eliot’un şiirlerini ya da Karl Marx”ın teorilerini anlayabilecek cinsten bir beyine sahipseniz, otoriteler bundan, sizin herhangi bir önemli işin dışında tutulmanız gerektiğini çıkaracaklardır. Aydınlar, kendileri için bir işlevi sadece edebi dergilerde ve sol kanat partilerde buldular.</p>

  <p>İngiliz sol kanat aydınının zihinsel yapısı, yarım düzine aylık ve haftalık yayından öğrenilebilir. Bütün bu yayınlarda hemen göze çarpan şey, genellikle olumsuz kavgacı yaklaşımları ve her zaman herhangi bir yapıcı öneriden tam anlamıyla uzak oluşlarıdır. Onlarda, iktidarda hiç olmamış ya da bunu hiç ummayan insanın sorumsuz şikayetinden başka çok az şey vardır. Göze çarpan başka bir özellikleri de düşünceler dünyasında yaşayan ve fiziksel gerçeklikle çok az ilişkisi olan insanların duygusal sığlığıdır. 1935”e kadar solun pek çok aydını, şaşırtıcı derecede pasifistti. 1935-39 yılları arasında Almanya’ya karşı savaş için yırtındılar. Ve savaş başladığında da çabucak öfkeleri geçiverdi. Kesinlikle değilse de yaygın olarak, İspanya iç savaşı sırasında en anti-faşist olanların çoğunun bugün bozguncu olduğu doğrudur. Ve burada İngiliz aydınında bulunan en önemli gerçek yatar: Onların ülkenin ortak kültüründen kopuklukları.</p>

  <p>İngiliz aydını, bir noktaya kadar Avrupalılaşmıştır. Mutfaklarını Paris’ten, görüşlerini Moskova’dan alır. Ülkenin genel yurtseverliği içinde onlar bir muhalif düşünce adası oluştururlar. İngiltere belki de aydınlarının kendi milliyetlerinden utandığı tek büyük ülkedir. Sol -kanat çevrelerde her zaman İngiliz olmaktan hoşnutsuzluk vardır ve at yarışlarından yağlı - pudinglere kadar her İngiliz kurumuna istihzayla gülmek bir görevdir. İlginçtir ki hemen her İngiliz aydını «Tarın Kralı Korusun» çalarken ayakta durmaktan, bir sadaka kutusundan para çalmaktan daha fazla utanır. Bütün bu kritik yıllar boyunca pek çok sol kanat üyesi İngiliz moraliyle bağlarını keserek bazen ezilmişcesine pasifist, bazen şiddetli Rus taraftan, fakat her zaman Anti-İngiliz bir görüş yaymaya çalıştı. Bunun ne kadar etkili olduğu su götürür ama biraz olduğu da kesindir. Eğer İngiliz halkı senelerdir moralinin genel bir zayıflamasından muzdaripse ve bunun için faşist uluslar onların «düşkün» olduğuna karar verip savaşmaktan çekinmiyorlarsa, bundan solun entellektüel sabotajı kısmen sorumludur. <i>New Statesman</i> ve <i>New Chronicle</i>, ikisi birden Münih anlaşmasına karşı kıyamet kopardılar, bir yandan da onu kolaylaştıracak şeyleri yaptılar. On yıllık sistematik Blimpeziyeti Blimp’lerin kendilerini bile etkiledi ve silahlı kuvvetlere akılllı genç adamlar bulmak giderek daha da zor oldu. İmparatorluğun durgunluğu veri alındığında askeri orta sınıfın zayıflaması kaçınılmazdı fakat sığ solculuğun yayılması bu süreci hızlandırdı.</p>

  <p>Şurası açıktır ki son on yıldır İngiliz aydınlarının özel konumu, salt <i>menfi</i> yaratıklar, salt anti-Blimp’ler olarak hakim sınıf aptallığının dolaylı bir ürünü olmaktır. Toplum onları kullanamaz ve onlar da ülke için «anca beraber kanca beraber» olunduğunu görerek onun içinde yer almazlar. Blimp’ler de alimler de, sanki doğa yasasıymış gibi zeka ve yurtseverliğin birbirinden ayrıldığını kabul ettiler. Eğer bir yurtseversen <i>Blackwood's</i> <i>Magazine</i> okursun ve tanrıya «beyinsiz» olduğun için şükredersin. Eğer aydınsan Union Jack’a (İngiliz Bayrağı) sırıtır ve fiziki cesareti barbarca görürsün. Şurası açıktır ki bu ahmakça uzlaşma devam edemez. Bloomsbury alimi, o mekanik sırıtmasıyla bir süvari albayı kadar çağdışıdır. Modern bir ulus bunlardan oluşamaz. Yurtseverlik ve zeka yine bir araya gelecektir. Dövüşüyor, hem de çok özel bir savaşta dövüşüyor olmamız gerçeği bunu mümkün kılabilir</p>

  <h3 id="sigil_toc_id_7">IV</h3>

  <p>Geçen yirmi yılda İngiltere'deki en önemli değişikliklerden biri orta sınıfın yukarı ve aşağı doğru yayılması olmuştur. Bu öyle bir ölçüde oldu ki, toplumun kapitalistler, proleterler ve küçük burjuvalar (küçük mülk sahipleri) şeklinde olan sınıflaması hemen hemen tamamen eskidi.</p>

  <p>İngiltere mülkiyet ve mali gücün çok az elde toplandığı bir ülkedir. Modern İngiltere’de elbiseleri, mobilyası ve muhtemelen bir evin dışında şeylere <i>sahip</i> olan çok az insan vardır. Köylülük uzun zamandan beri yok olmuştur, bağımsız esnaf yıkıma uğratılıyor ve küçük iş adamı sayısı giderek düşüyor. Fakat aynı zamanda modern endüstri, oldukça yüksek ücretler alan çok sayıda yönetici, satış elemanı, mühendisler, kimyacılar ve her çeşit teknisyenler olmaksızın yürüyemeyecek kadar karmaşıklaşmıştır. Ve bunlar sırayla, profesyonel doktorlar, avukatlar, öğretmenler, sanatçılar v.b v.b sınıfına gerek duyarlar. Bunun içindir ki gelişmiş kapitalizmin eğilimi, bir zamanlar göründüğü gibi orta sınıfı yok etmek değil, genişletmek yönündedir.</p>

  <p>Fakat bundan da önemlisi, işçi sınıfı arasında orta sınıf düşünce ve alışkanlıklarının yayılmasıdır. İngiliz işçi sınıfı otuz sene öncesine kıyasla her bakımdan daha iyi durumdadır. Bu, kısmen, Trade-Union’laran fakat kısmen de fizik bilimlerin ilerlemesindendir. Ve, her zaman gerçekleşmese de, bir ülkenin hayat standartı ancak gerçek ücretlerdeki artışla birlikte gelişebilir Uygarlık, kendini bir noktaya kadar çizme mahmuzlarıyla yükseltebilir. Oysa toplumsal örgütlenmenin adaletsizliğine rağmen, belirli teknik gelişmeler bütün toplumun yararınadır. Çünkü bazı şeyler zorunlu olarak ortaklaşa sahiplenilir. Örneğin bir milyoner, sokak lambalarını kendisi için yakarken, başkaları için söndüremez. Şimdi uygar ülkelerin neredeyse bütün vatandaşları, iyi yollardan, musluktan akan sudan, polis korumasından, açık kitaplıklardan ve muhtemelen özgür eğitimden yararlanıyorlar. İngiltere’de halk eğitimi her zaman parasal olanaklardan yoksun bırakılmasına rağmen, öğretmenlerin samimi ve büyük ölçüde katkılarıyla gelişmiş ve okuma alışkanlığı alabildiğine yayılmıştır. Zengin ve yoksulun aynı kitapları okuması, aynı filmleri görmesi, aynı radyo programlarını dinlemesi giderek artmaktadır. Ve konut yapımındaki gelişmeler, ucuz elbiselerin toplu üretimi, yaşam tarzlarındaki ayrımı azaltmaktadır. Özellikle kadınların giysilerindeki zengin yoksul farklılığı otuz, hatta onbeş sene öncesine göre oldukça azalmıştır İngiltere, konutların yapımındaki gelişmeye rağmen, uygarlığın üzerinde bir leke gibi görünen gecekondulara hâlâ sahiptir, ama son on senedir özellikle yerel idareler tarafından yeni binalar yaptırıldı. Elektrik ışığı ve banyosu ile modem bir belediye konutu borsa simsarının villasından daha küçüktür, ama yine de aynı cinstir, tarım işçisinin kulübesi ise farklıdır tabii. Bir belediye evinde büyüyen biri -gerçekte görülebilir bu- gecekonduda yetişen birinden daha fazla orta sınıf görünümlüdür.</p>

  <p>Bütün bunların etkisi davranış ve tavırların genel bir yumuşaması oluyor. Bu, modem endüstriyel yöntemlerin daha az kas gücüne ihtiyaç duyma eğilimi ve insanlara günlük işleri bittikten sonra daha fazla enerji bırakması gerçeği ile de artmaktadır. Hafif endüstrideki bir çok işçi bir doktor ya da bakkaldan daha az el emekçisidir.. Zevklerde, alışkanlıklarda ve görünüşte işçi sınıfı ve orta sınıf birlikte davranıyorlar. Adaletsiz farklılıklar kalıyor fakat gerçek farklar azalıyor. Eski tür «proleter» -yakasız, traşsız ve kasları ağır işten çarpılmış- halâ var fakat sayısı sürekli azalıyor, o sadece İngiltere’nin kuzeyindeki ağır sanayi bölgelerinde çoğunlukta.</p>

  <p>1918’den sonra İngiltere’de daha önce olmayan bir şey belirmeye başladı: Toplumsal sınıfı belirsiz insanlar. 1910’-da da bu adalardaki her insanoğlu, elbiseleri, davranışları ve aksanıyla belirli bir yere «yerleştirilebilirdi». Bugün durum böyle değil. Bütün bunların ötesi, endüstrinin güneye doğru kayması ve ucuz otomobil üretiminin sonucu olarak gelişen yeni kasabalarda durum böyle değildir. Geleceğin İngiltere’sinin tohumları için bakılacak yer hafif sanayi bölgeleri ve ana yol boylarıdır. Slough’da, Dagenham’da, Bamet’da, Letchworth’da, Hayes’de -gerçekten büyük yerleşim merkezlerinin varoşu olan her yerde- eski toplumsal örgü giderek yeni olan bir şeylere dönüşmektedir. Bu cam ve tuğla kalabalığı içinde, kasabanın malikane ve gecekondularıyla ya da kırın sefil kulübe ve senyör evleriyle oluşan keskin farklılıklar uzun süre var olamaz. Gelirin geniş bir derecelenmesi vardır fakat farklı düzeylerde yaşanan emekli sandığı daireleri ve belediye evlerinde, beton yollar boyunca ve yüzme havuzlarının çıplak demokrasisinde aynı türden bir hayat da vardır. Bu, radyosu, Picture Post’u ve içten yanmalı motoruyla, mütevazi bir besin etrafında yoğunlaşan epeyce kültürsüz ve sıkıcı bir hayattır. Bu, çocukların manyetolar üzerine derin bir bilgiyle ve İncil üzerine tam bir cahillikle yetiştikleri bir uygarlıktır. O uygarlığa en fazla evinde oturan halk ve daha kesin olarak modem dünyadaki teknisyenler, yüksek ücretli vasıflı işçiler, havacılar, radyo uzmanları, film üreticileri, tanınmış gazeteciler ve endüstriyel kimyacılar sahiptir. Onlar eski sınıf farklılıklarının yok olmaya başladığı belirsiz katmandır.</p>

  <p>Biz yenilmezsek, bu savaş sınıf ayrılıklarının çoğunu ortadan kaldıracaktır. Her gün onların devam etmesini isteyen daha az insan kalıyor. İngiltere’deki yaşam örgüsünün değişmesinin onun kendine has tadını yok edeceğinden korkmamıza gerek yok. Büyük Londra’nın yeni <i>kırmızı</i> <i>şehirleri</i> yeterince kuru fakat bunlar değişimle birlikte giden aceleciliklerdir. İngiltere ne şekilde savaştan çıkarsa çıksın daha önce sözünü ettiğim özelliklerle derinden çınlayacaktır. Onu Ruslaşmış ya da Almanlaşmış görmeyi umut eden aydınlar yok olacaktır. Nezaket, ikiyüzlülük düşüncesizlik, yasaya saygı ve üniformaya nefret de, yağlı pudingler ve sisli bulanık gökler gibi kalacaktır. Ulusal kültürü yok etmek için yabancı bir düşmanın uzun süren bir işgali gibi büyük felaketler gerekir. Borsa alaşağı edilecektir, pulluk yerini traktöre bırakacaktır, malikâneler çocukların tatil kamplarına dönüştürülecektir. Eton ve Harrow çekişmesi unutulacaktır ama İngiltere İngiltere olarak kalacaktır. Ölümsüz bir hayvan gibi geçmişe ve geleceğe uzanıyor, bütün yaşayan şeyler gibi görünüşü değiştirme ve aynı kalma gücüne sahip.</p>
</body>
</html>
