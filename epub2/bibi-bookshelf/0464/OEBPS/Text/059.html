<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>51</title>
</head>

<body>
  <h1 class="h11"><a id="a117"></a>51</h1>

  <p class="p12"><span class="t11">Ben neyi saf d</span><span class="t11">ı</span><span class="t11">ş</span><span class="t11">ı</span> <span class="t11">b</span><span class="t11">ı</span><span class="t11">rak</span><span class="t11">ı</span><span class="t11">yorum? Burjuvalar</span><span class="t11">ı</span><span class="t11">n, geçmi</span><span class="t11">ş</span><span class="t11">i bar</span><span class="t11">ı</span><span class="t11">ş</span><span class="t11">ç</span><span class="t11">ı</span><span class="t11">l bir</span> <span class="t11">ş</span><span class="t11">ekilde muhafaza etme sevdas</span><span class="t11">ı</span><span class="t11">n</span><span class="t11">ı</span><span class="t11">. Bu, ba</span><span class="t11">ğ</span><span class="t11">lay</span><span class="t11">ı</span><span class="t11">c</span><span class="t11">ı</span> <span class="t11">bir güçtür; parseclerce uzan</span><span class="t11">ı</span><span class="t11">p giden uzaydaki yan</span><span class="t11">ı</span><span class="t11">lt</span><span class="t11">ı</span><span class="t11">c</span><span class="t11">ı</span> <span class="t11">ayr</span><span class="t11">ı</span><span class="t11">mlara kar</span><span class="t11">ş</span><span class="t11">ı</span><span class="t11">n insano</span><span class="t11">ğ</span><span class="t11">lunu nazik bir bütünlük halinde tutan budur. Ben ortal</span><span class="t11">ığ</span><span class="t11">a saç</span><span class="t11">ı</span><span class="t11">lm</span><span class="t11">ı</span><span class="t11">ş</span> <span class="t11">parçalar</span><span class="t11">ı</span> <span class="t11">bulabilirsem ba</span><span class="t11">ş</span><span class="t11">kalar</span><span class="t11">ı</span> <span class="t11">da bulabilir. Birlikteyseniz, ortak bir facia ya</span><span class="t11">ş</span><span class="t11">ayabilirsiniz. Hep birlikte kökünüz kaz</span><span class="t11">ı</span><span class="t11">nabilir. Yani rahatça kay</span><span class="t11">ı</span><span class="t11">p giden tutkusuz bir aleladeli</span><span class="t11">ğ</span><span class="t11">in, h</span><span class="t11">ı</span><span class="t11">rstan ve amaçtan yoksun bir hareketin korkunç tehlikesini gösteriyorum. Her uygarl</span><span class="t11">ığı</span><span class="t11">n bunu yapabilece</span><span class="t11">ğ</span><span class="t11">ini gösteriyorum. Hiçbir yaygara ve gürültü pat</span><span class="t11">ı</span><span class="t11">rt</span><span class="t11">ı</span> <span class="t11">olmaks</span><span class="t11">ı</span><span class="t11">z</span><span class="t11">ı</span><span class="t11">n, hattâ 'Neden?' diye bile sormaks</span><span class="t11">ı</span><span class="t11">z</span><span class="t11">ı</span><span class="t11">n sakince ölüme kayan çok uzun ya</span><span class="t11">ş</span><span class="t11">am süreleri veriyorum size.</span> <span class="t11">İ</span><span class="t11">mparator Tanr</span><span class="t11">ı</span> <span class="t11">Leto denen sahte mutlulu</span><span class="t11">ğ</span><span class="t11">u ve gölge faciay</span><span class="t11">ı</span> <span class="t11">gösteriyorum. Gerçek mutlulu</span><span class="t11">ğ</span><span class="t11">u ö</span><span class="t11">ğ</span><span class="t11">renecek misiniz</span> <span class="t11">ş</span><span class="t11">imdi?</span></p>

  <p class="p14"><span class="t13">Çal</span><span class="t13">ı</span><span class="t13">nm</span><span class="t13">ı</span><span class="t13">ş</span> <span class="t13">Günlükler</span></p>

  <p>Moneo şafak vakti konuk evinden çıktığında, tüm geceyi kısa bir tilki uykusuyla geçiren Leto uyanıktı. İmparatorluk Arabası üç kenarlı saray avlusunun hemen hemen tam ortasına park edilmişti. Arabanın kapağı tek yönlü opaklığa ayarlanmıştı; içindekileri gösteriyor, ama rutubete karşı çok sıkı bir yalıtım sağlıyordu. Leto, soluduğu havayı kurutucu bir işlemden geçirerek üfleyen vantilatörlerin hafif gürültüsünü duyuyordu.</p>

  <p>Moneo arabaya yaklaşırken ayakları döşeme taşlarına sürtündü. Şafak aydınlığı başkâhyanın üzerindeki konuk evi çatısını turuncu bir ışıkla çepeçevre sarmıştı.</p>

  <p>Moneo karşısına gelip durunca Leto arabanın kapağını açtı. Havada, fermente olmuş pislik kokusu vardı ve rüzgârdaki nem birikimi acı veriyordu.</p>

  <p>"Tuono ya öğlen varacağız" dedi Moneo. "Dilerim size havadan kılavuzluk etmek üzere benim topterle gelmemi tercih edersiniz."</p>

  <p>"Topter istemiyorum" dedi Leto. "Tuono'ya süspansorlar ve iplerle inebiliriz."</p>

  <p>Leto bu kısa konuşmadaki plastik imajlara hayran kaldı. Moneo yolculuğu hiçbir zaman sevmemişti. Bir asi olarak geçen gençliği onu, göremediği ya da sınıflandıramadığı her şeye karşı kuşkulu kılmıştı. O bir gerçekleşmemiş hükümler yığını olarak kalmıştı.</p>

  <p>"Biliyorsunuz ben topterleri ulaşım için istemiyorum" dedi Moneo. "Korumak için istiyorum bu..."</p>

  <p>"Evet, Moneo."</p>

  <p>Moneo Leto'dan öteye, saray bahçesinin, nehir kanyonunu yukarıdan gören açık tarafına baktı. Şafağın ışığı derinlerden yükselen sisi donmuş gibi gösteriyordu. O kanyonun ne kadar aşağılarda olduğunu düşündü... dönen, düşerken havada dönen bir beden. Moneo dün gece kanyonun kıyısına gittiğinde aşağıya bakamadığını fark etmişti. Düşmek... nasıl da günaha teşvik eden bir şeydi.</p>

  <p>Leto "Günaha teşvik eden her şeyde bir ders vardır Moneo" dedi, Moneo'yu büyük bir huşuyla dolduran, o karşısındakinin içini okuma yeteneğiyle.</p>

  <p>Moneo hiç konuşmadan dönüp, doğrudan Leto'nun gözlerine baktı.</p>

  <p>"Benim hayatımdaki derse bak Moneo."</p>

  <p>"Efendimiz?" Sesi bir fısıltıydı ancak.</p>

  <p>"Beni önce kötüyle günaha teşvik ettiler, sonra da iyiyle. Günaha her teşvik benim hassasiyetlerime kusursuz bir şekilde dikkat edilerek yapıldı. Söyle bana Moneo, iyiyi seçersem bu beni iyi kılar mı?"</p>

  <p>"Elbette, Efendimiz."</p>

  <p>"Belki de sen hüküm verme alışkanlığını hiç yitirmeyeceksin" dedi Leto.</p>

  <p>Moneo yine gözlerini ondan kaçırdı ve kanyonun kenarına bakmaya başladı. Leto Moneo'nun baktığı yere bakmak için gövdesini yana yatırdı. Kanyonun kenarı boyunca bodur çamlar dikilmişti. Islak çam iğnelerinin ucunda, her biri Leto'ya acı vaat eden çiğ damlaları vardı. Arabanın kapağını kapatmayı çok istiyordu ama, bedeniyle uyuşmasa da; o mücevherlerde anılarını uyandıran bir sıcaklık vardı. Bu eşzamanlı zıtlık onu kargaşaya itmek üzereydi.</p>

  <p>"Yürüyerek gitmeyi hiç sevmiyorum" dedi Moneo.</p>

  <p>"Bu bir Fremen geleneğidir" dedi Leto.</p>

  <p>Moneo içini çekti. "Diğerleri birkaç dakikaya kadar hazır olacak. Ben dışarı çıkarken Hwi kahvaltısını ediyordu."</p>

  <p>Leto yanıt vermedi. Düşünceleri gecenin anıları içinde kaybolup gitmişti geceler; biri henüz yeni geçmiş ve Leto'nun geçmişinde yığılmış diğer binlercesi bulutlar ve yıldızlar, yağmurlar ve un ufak olmuş bir evrenin parlak pullarıyla beneklenmiş uçsuz bucaksız siyahlık; kalbi çarptıkça savurganca harcamıştı bunları.</p>

  <p>Moneo birden sordu: "Muhafızlarınız nerede?"</p>

  <p>"Yemek yemeye gönderdim onları."</p>

  <p>"Onların sizi savunmasız bırakması hiç hoşuma gitmedi!"</p>

  <p>Moneo'nun sesindeki kristal tını Leto'nun sözcüklere dökülmemiş şeyler söyleyen anılarında çınladı. Moneo, İmparator Tanrı'nın olmayacağı bir evrenden korkuyordu. Böyle bir evreni görmektense ölmeyi tercih ederdi.</p>

  <p>"Bugün neler olacak?" diye sordu Moneo.</p>

  <p>İmparator Tanrı'ya değil, peygambere sorulmuş bir soruydu bu.</p>

  <p>"Rüzgârın uçurduğu bir tohum yarının söğüdü olabilir" dedi Leto.</p>

  <p>"Geleceğimizi biliyorsunuz siz! Niçin bize de söylemiyorsunuz?" Moneo histeriye yaklaşmıştı... anlık duyularının bildirmediği her şeyi reddediyordu.</p>

  <p>Leto dönüp başkâhyayı süzdü; Moneo'yu ürküten, zapt edilmiş duygularla dolu olduğu çok açıkça belli bir bakıştı bu.</p>

  <p>"Kendi varlığının sorumluluğunu yüklen Moneo!"</p>

  <p>Moneo titreyerek derin bir nefes aldı. "Efendimiz, amacım sizi gücendirmek değildi. Ben sadece.,."</p>

  <p>"Yukarıya bak Moneo!"</p>

  <p>Moneo elinde olmadan itaat edip, sabah ışıklarının çoğaldığı bulutsuz gökyüzüne baktı. "Ne var Efendimiz?"</p>

  <p>"Güveneceğin bir tavan yok üzerinde Moneo. Değişimlerle dolu açık bir gök var sadece. İyi karşıla onu. Sahip olduğun her duyu, değişime karşı tepki vereceğin bir araçtır. Bu sana hiçbir şey ifade etmiyor mu?"</p>

  <p>"Efendimiz, ben sadece, yola çıkmaya ne zaman hazır olacağınızı sormaya geldim."</p>

  <p>"Moneo, lütfen bana doğruyu söyle."</p>

  <p>"Doğruyu söylüyorum Efendimiz!"</p>

  <p>"Ama yanlış bir şeye iman edersen yalanlar sana doğruymuş gibi görünür."</p>

  <p>"Efendimiz eğer yalanım varsa... yani bilmiyorum."</p>

  <p>"Bak bu gerçeğe benziyor. Ama senin korktuğun ve söylemeyeceğin şeyi biliyorum."</p>

  <p>Moneo titremeye başladı, İmparator Tanrı en korkunç ruh halindeydi, her sözünde büyük bir tehdit vardı.</p>

  <p>"Sen bilincin emperyalizminden korkuyorsun" dedi Leto, "ve korkmakta haklısın. Hwi'yi hemen buraya gönder!"</p>

  <p>Moneo hızla döndü ve konuk evine kaçtı, içeri girmesiyle de bir an kovanına çomak sokuldu sanki. Birkaç saniye içinde Balıkla Konuşanlar'ın hepsi dışarı çıkıp İmparatorluk Arabası'nın çevresine yayıldılar. Saraylılar ona yaklaşmaktan korkarak kimisi konuk evinin pencerelerinden dışarıyı gözledi, kimisi de dışarı çıkıp saçakların altındaki en dip yerlerde durdu. Hwi ise biraz sonra bu heyecanların tam tersine, geniş cümle kapısından ağır ağır çıkıp gölgenin dışına doğru yürüdü ve başı yukarıda, Leto'nun yüzünü görmeye çalışarak yavaş yavaş yaklaştı.</p>

  <p>Leto kadını görünce sakinleştiğini hissetti. Kadın, Leto'nun daha önce görmediği, altın renkli bir elbise giymişti.</p>

  <p>Giysinin boyun kısmını ve uzun kol ağızlarını gümüşten ve yeşimden şeritler süslüyordu, neredeyse yerleri süpüren etek ucunda, koyu kırmızı saçakları çevreleyen, ağır yeşilden bir su taşı vardı.</p>

  <p>Hwi gelip önünde durdu ve gülümsedi.</p>

  <p>"Günaydın sevgilim." Alçak sesle konuştu. "Zavallı Moneo'yu öyle perişan edecek ne yaptın?"</p>

  <p>Kadının varlığıyla ve sesiyle sakinleşen Leto gülümsedi. "Hep yapmak istediğimi yaptım; üzerinde bir etki yaratmayı."</p>

  <p>"Yaratmışsın kesinlikle; Balıkla Konuşanlar'a, senin kızgın ve korkunç bir halde olduğunu söyledi. Sen korkunç halde misin sevgilim?"</p>

  <p>"Kendi güçleriyle yaşamayı reddedenlere karşı sadece."</p>

  <p>"Ahh, evet." Sonra kadın tek ayağının üzerinde dönerek ona yeni giysisini gösterdi. "Beğendin mi? Balıkla Konuşanlar'ın verdi bunu bana. Bunu kendileri dekore etmişler."</p>

  <p>"Sevgilim" dedi Leto, sesinde uyarıcı bir tonla, "dekorasyon! Kurbanlığa böyle hazırlandın işte."</p>

  <p>Kadın arabanın kenarına geldi ve Leto'nun yüzünün tam altına rastlayan kısmına dayandı; dudaklarında sahte bir ciddi ifade vardı. "Yani beni kurban mı edecekler?"</p>

  <p>"Bazıları bunu yapabilir."</p>

  <p>"Ama sen buna izin vermezsin."</p>

  <p>"Kaderlerimiz birleşti" dedi Leto.</p>

  <p>"O halde, korkmama gerek yok." Kadın uzanıp onun gümüş derili eline dokundu, ama Leto'nun parmakları titremeye başlayınca hızla geri çekti elini.</p>

  <p>"Bağışla beni sevgilim. Bedenen değil, ruhen birleştiğimizi unuttum" dedi kadın.</p>

  <p>Alabalık derisi Hwi'nin dokunmasından ötürü hâlâ titriyordu.</p>

  <p>"Havadaki nem beni aşırı hassaslaştırıyor," dedi. Titreme yavaş yavaş geçti.</p>

  <p>"Olamayacak şeyler için üzüntü duymayacağım" diye fısıldadı kadın.</p>

  <p>"Güçlü ol Hwi, çünkü benim ruhum senindir."</p>

  <p>Kadın, gelen bir ses üzerine dönüp konuk evine baktı. "Moneo geri geliyor" dedi. "Lütfen sevgilim, onu korkutma!</p>

  <p>"Moneo da mı senin arkadaşın?"</p>

  <p>"Biz onunla mide arkadaşıyız. İkimiz de yoğurt gibiyiz."</p>

  <p>Moneo gelip Hwi'nin yanında durduğunda Leto hâlâ kıkırdıyordu. Moneo, Hwi'ye şaşkın bir bakış attı ve gülümsemeye çalıştı. Başkâhyanın tavırlarında Hwi'ye karşı bir şükran, Leto'ya göstermeye alıştığı ve şimdiyse Hwi'ye gösterdiği bir boyun eğmişlik hali vardı. "İyi misiniz Hwi Hanımefendi?"</p>

  <p>"İyiyim."</p>

  <p>Leto: "Mide zamanında mide arkadaşlığı gelişir. Haydi yola çıkalım Moneo. Tuono bizi bekliyor" dedi.</p>

  <p>Moneo döndü. Balıkla Konuşanlar'a ve saraylılara bağırarak emirler verdi.</p>

  <p>Leto Hwi'ye gülümsedi. "Sabırsız damadı belli bir stilde oynamam gerekir değil mi?"</p>

  <p>Kadın eteğini bir eliyle tutarak, yavaşça Leto'nun arabasını yatak bölümüne çıktı. Leto onun oturacağı yeri açtı. Kadın ancak oturup da gözleri Leto'nun gözleriyle aynı hizaya gelince yanıt verdi ve bu yalnızca Leto'nun duyması için söylenmiş bir sözdü.</p>

  <p>"Ruhumun aşkı, senin bir sırrını daha öğrendim."</p>

  <p>"Çıkar ağzından haydi" dedi Leto, aralarındaki bu yeni teklifsizlikle şaka yaparcasına.</p>

  <p>"Senin sözlere pek ihtiyacın yok" dedi kadın. "Duygulara, kendi yaşamınla, doğrudan hitap ediyorsun."</p>

  <p>Leto'nun gövdesi boyunca bir ürperme geçti. Ancak bundan sonra ve kadının, çevredeki kortejin gürültüsü yanında zorlukla duyabileceği bir sesle konuşabildi.</p>

  <p>"İnsan üstüyle insan olmayan arasında" dedi Leto, "İnsan olabileceğim daracık bir aralık vardı. Teşekkürler sana tatlı ve sevgili Hwi, bu daracık aralık için."</p>

  <p class="p13"><span class="t12">*</span></p>

  <p><span class="t17">&nbsp;</span></p>
</body>
</html>
