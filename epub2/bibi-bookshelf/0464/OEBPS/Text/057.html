<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>49</title>
</head>

<body>
  <h1 class="h11"><a id="a115"></a>49</h1>

  <p class="p12"><span class="t11">İ</span><span class="t11">ktidar</span><span class="t11">ı</span><span class="t11">n, insana özgü tüm ba</span><span class="t11">ş</span><span class="t11">ar</span><span class="t11">ı</span><span class="t11">lar içinde en karars</span><span class="t11">ı</span><span class="t11">z</span><span class="t11">ı</span> <span class="t11">oldu</span><span class="t11">ğ</span><span class="t11">unu mu san</span><span class="t11">ı</span><span class="t11">yorsunuz? O halde, onun do</span><span class="t11">ğ</span><span class="t11">as</span><span class="t11">ı</span><span class="t11">nda varolan bu karars</span><span class="t11">ı</span><span class="t11">zl</span><span class="t11">ığı</span><span class="t11">n aç</span><span class="t11">ı</span><span class="t11">kça belli istisnalar</span><span class="t11">ı</span><span class="t11">na ne demeli? Baz</span><span class="t11">ı</span> <span class="t11">aileler sürer gider. Çok güçlü dinsel bürokrasilerin de sürüp gitti</span><span class="t11">ğ</span><span class="t11">i görülmü</span><span class="t11">ş</span><span class="t11">tür.</span> <span class="t11">İ</span><span class="t11">manla iktidar aras</span><span class="t11">ı</span><span class="t11">ndaki ili</span><span class="t11">ş</span><span class="t11">kiyi dü</span><span class="t11">ş</span><span class="t11">ünün. Bunlar</span><span class="t11">ı</span><span class="t11">n her biri di</span><span class="t11">ğ</span><span class="t11">erine ba</span><span class="t11">ğı</span><span class="t11">ml</span><span class="t11">ı</span> <span class="t11">oldu</span><span class="t11">ğ</span><span class="t11">unda birbirleri için mi seçilmi</span><span class="t11">ş</span><span class="t11">lerdir? Bene Gesserit binlerce y</span><span class="t11">ı</span><span class="t11">ldan beri, iman</span><span class="t11">ı</span><span class="t11">n sad</span><span class="t11">ı</span><span class="t11">k duvarlar</span><span class="t11">ı</span> <span class="t11">aras</span><span class="t11">ı</span><span class="t11">nda baya</span><span class="t11">ğı</span> <span class="t11">güvendedir. Onlar</span><span class="t11">ı</span><span class="t11">n gücü nereye gitti peki?</span></p>

  <p class="p14"><span class="t13">Çal</span><span class="t13">ı</span><span class="t13">nm</span><span class="t13">ı</span><span class="t13">ş</span> <span class="t13">Günlükler</span></p>

  <p>Moneo sinirli bir sesle, "Efendimiz, dilerim bana daha çok zaman ayırmışsınızdır" dedi.</p>

  <p>Kale'nin dışında, ayın kısa gölgeleri arasında ayakta duruyordu. Leto onun tam karşısında, İmparatorluk Arabası'nda yatıyordu. Arabanın şeffaf kapağı açıktı. Leto şeffaf kapağın iç tarafına ve Leto'nun yüzünün hemen yanına yeni monte edilen bir koltukta oturan Hwi Noree'yle çevreyi gezmişti. Hwi çevrelerinde artmaya başlayan tüm o telâşlı kalabalığı merak ediyor gibiydi.</p>

  <p><span class="t10">Ne kadar sakin bu kad</span><span class="t10">ı</span><span class="t10">n,</span> diye düşündü Moneo. Bu kadın hakkında Malky'den öğrendiği şeyleri hatırlayınca içinde uyanan ürpermeyi bastırdı, İmparator Tanrı haklıydı. Hwi nasıl görünüyorsa öyleydi kesinlikle sonsuz tatlı ve duyarlı bir insan. <span class="t10">Benimle çiftle</span><span class="t10">ş</span><span class="t10">ir miydi gerçekten?</span> diye düşündü Moneo.</p>

  <p>Kafasını kurcalayan başka şeyler dikkatini Hwi'den uzaklaştırdı. Leto Hwi'yi Kale'nin çevresinde süspansorlar üzerindeki arabasıyla gezdirirken saraylılardan ve Balıkla Konuşanlar'dan oluşan büyük bir kalabalık orada toplanmıştı; saraylıların hepsi tören şıklığındaydı, parlak kırmızı ve altın rengi hakimdi. Balıkla Konuşanlar, sadece şeritlerin ve şahinlerin farklı rengiyle ayırt edilen, en iyi lacivertlerini giymişlerdi. Süspansor kızakların üzerindeki bir eşya karavanı Balıkla Konuşanlar'ın arkasına getirilmişti. Hava tozluydu, herkesin içi tarif edilemez bir heyecan ve korkuyla dolmuştu. Gidecekleri yer söylenince saraylıların çoğu dehşete kapılıp tepki göstermişti. Bazıları hemen kendilerine çadır ve seyyar barınak satın almıştı. Bu mallar o anda Tuono'nun hemen yanındaki kumluğa yığılmış levazımla birlikte önceden oraya gönderilmişti. Kafiledeki Balıkla Konuşanlar bu işe bir festival coşkusuyla girişmiyorlardı. Laser silahı taşımayacaktan bildirilince yüksek sesle söylenmişlerdi.</p>

  <p><span class="t10">"Az</span><span class="t10">ı</span><span class="t10">c</span><span class="t10">ı</span><span class="t10">k</span> daha zaman gerek Efendimiz" diyordu Moneo. "Hâlâ bilmiyorum biz nasıl..."</p>

  <p>"Birçok sorun için zamanımız yok" dedi Leto. "Ama bundan çok fazla yararlanabilirsin. Daha fazla gecikmeyi kabul edemem."</p>

  <p>"Oraya varmamız üç günü bulacak" diye söylendi Moneo.</p>

  <p>Leto o süreyi düşündü hızlı yürüme ve seğirtmeyle geçecek bir yolculuk... yüz seksen kilometre. Evet, üç gün.</p>

  <p>"Yolda verilecek molalar için iyi bir hazırlık yapmışsındır eminim" dedi Leto, "Kas krampları için bol sıcak su mesela?"</p>

  <p>"Rahatımız yeterince sağlanacak" dedi Moneo, ama Kale'yi terk etmek hoşuma gitmiyor bu günlerde! Ve nedenini biliyorsunuz!"</p>

  <p>"Haberleşme cihazlarımız, sadık yardımcılarımız var. Lonca gerektiğince yola getirildi. Rahat ol Moneo."</p>

  <p>"Bu töreni Kale'de yapabilirdik!"</p>

  <p>Leto buna cevap olarak şeffaf kapağı kapattı ve Hwi'yle ikisini dışarıdan yalıtladı.</p>

  <p>"Tehlike mi var Leto?" diye sordu kadın.</p>

  <p>"Tehlike daima vardır."</p>

  <p>Moneo içini çekti, döndü ve İmparatorluk Yolu'nun Sareer'in güneyine dönmeden önceki uzun yokuşuna başladığı yere doğru seğirtti. Leto arabasını başkâhyanın ardından harekete geçirdi ve karmakarışık kafilenin arkalarından yürüyüşe geçtiğini duydu.</p>

  <p>"Hepimiz gidiyor muyuz?" diye sordu Leto.</p>

  <p>Hwi arkaya baktı bir süre. "Evet." Leto'nun yüzüne doğru döndü. "Moneo niçin böyle sorunlu oldu?</p>

  <p>"Moneo, şu anda onu terk eden anı bir daha ebediyen hiç bulamayacağını fark etti."</p>

  <p>"Sen Küçük Kale'den döndüğünden beri çok üzgün ve dalgın. Her zamanki gibi değil kesinlikle."</p>

  <p>"O bir Atreides'tir sevgilim ve sen de bir Atreides'i memnun etmek üzere tasarlandın.</p>

  <p>"Bu o değil. Öyle olsa anlardım."</p>

  <p>"Evet... tamam, bence Moneo ölüm gerçeğini de keşfetti."</p>

  <p>"Moneo'yla ikiniz Küçük Kale'deyken nasıldı?" diye sordu kadın.</p>

  <p>"Orası benim İmparatorluğumun en tenha yeridir."</p>

  <p>"Sanırım benim sorumdan kaçıyorsun" dedi kadın.</p>

  <p>"Hayır sevgilim. Senin Moneo'yla ilgili endişelerine katılıyorum ama şu anda yapacağım hiçbir açıklama sana yararlı olmaz. Moneo kapana kısılmış durumda. Bugünde yaşamanın zor, gelecekte yaşamanın anlamsız ve geçmişte yaşamanın olanaksız olduğunu fark etti."</p>

  <p>"Sanırım onu tuzağa düşüren sensin Leto."</p>

  <p>"Ama kendisini kurtarması gerek."</p>

  <p>"Sen niçin kurtarmıyorsun onu?"</p>

  <p>"Çünkü benim anılarımın onun özgürlüğünün anahtarı olduğunu sanıyor. Geçmişten geleceğimizi yarattığımı sanıyor."</p>

  <p>"Bu hep böyle olmaz mı Leto?"</p>

  <p>"Hayır sevgili Hwi."</p>

  <p>"Peki nasıl?"</p>

  <p>"Çoğu kişi, iyi bir gelecek için, idealize edilmiş bir geçmişe, gerçekte hiç var olmamış bir geçmişe dönmek gerektiğine inanır."</p>

  <p>"Ve sen tüm anılarınla bunun böyle olmadığını bilirsin."</p>

  <p>Leto yüzünü kapişonunun içinde döndürerek kadına baktı, araştırarak... anımsayarak. İçindeki çoğulluklardan Hwi hakkında bileşik, genetik bir fikir çıkarabilirdi ama bu fikir, yaşayan bedenin yanında çok yetersiz kalırdı. Bu böyleydi tabii ki. Geçmiş, soluk almaya çabalayan, sudan çıkmış balık gözü gibi dışarılara bakan, birbirinin ardı sıra dizili gözlere dönmüştü, ama Hwi canlı yaşamdı. Ağzı bir Delphi şarkısı için tasarlanmış Yunan tarzı kavislerden oluşmuştu ama kahince heceler mırıldanmıyordu, sürekli açan güzel kokulu bir çiçek gibi durmaksızın gelişen, yaşamaktan hoşnut biriydi.</p>

  <p>"Niçin bana öyle bakıyorsun?" diye sordu kadın.</p>

  <p>"Senin aşkının tadını çıkarıyorum."</p>

  <p>"Aşk, evet." Kadın gülümsedi. "Bence, beden aşkını paylaşamadığımıza göre ruh aşkını paylaşmalıyız. Onu benimle paylaşır mısın Leto?"</p>

  <p>Leto şaşırmıştı. "Benim ruhumu mu soruyorsun?"</p>

  <p>"Başkaları da sormuştur muhakkak."</p>

  <p>"Benim ruhum deneyimlerini sindirir, hepsi bu."</p>

  <p>"Sana çok mu fazla soru sordum?" dedi kadın.</p>

  <p>"Bence sen bana çok fazla soru soramazsın."</p>

  <p>"O halde seninle anlaşmazlığa düşmekle senin aşkını, kötüye kullanıyorum. Malky Amcam senin ruhunla ilgili bir şeyler söylemişti bana."</p>

  <p>Leto yanıt veremeyeceğini fark etti. Kadınsa onun sessizliğine, devam etmesi için bir çağrı gibi gördü. Amcam bana senin ruhu, öncelikle de kendi ruhunu araştırmada en büyük usta olduğunu söyledi."</p>

  <p>"Ama Malky Amca'n kendinin bir ruhu olduğunu inkar etmişti!"</p>

  <p>Kadın Leto'nun sesindeki sertliği fark etti ama yılmadı. "Yine de bence haklı. Sen ruh konusunda bir dehasın, çok zekisin."</p>

  <p>"Bu konuda sadece, zorluklara aldırmadan sürekli ilerleme azmi gerekir" dedi Leto. "Zeka değil."</p>

  <p>Sareer'i çevreleyen duvarın tepesine doğru uzun bir yokuş çıkmaya başlamışlardı artık. Leto arabasının tekerleklerini indirdi ve süspansorlar devreden çıkardı.</p>

  <p>Yavaş yavaş konuşan Hwi'nin sesi araba tekerleklerinin sürtünme sesi ile çevrelerindeki koşan ayakların çıkardığı sesten ötürü güçlükle duyuluyordu. "Yine de, sana sevgilim diyebilir miyim?"</p>

  <p>Leto, artık tam anlamıyla insana ait olmayan boğazının bilinen gerginliğiyle yanıtladı. "Evet."</p>

  <p>"Ben bir Ixia'lı olarak doğdum sevgilim" dedi kadın. "Onların evrenimize mekanik bakışını seninle niçin paylaşmayayım ki? Benim bakışımı biliyor musun Leto, sevgilim?"</p>

  <p>Leto ona bir süre baktı sadece.</p>

  <p>"Doğaüstünü her seferinde hissediyorum" dedi kadın.</p>

  <p>Leto'nun tahta törpüler gibi sesi kendisine bile kızgın bir tonda geldi: "Her insan kendi doğaüstünü yaratır."</p>

  <p>"Bana kızma sevgilim."</p>

  <p>Yine o korkunç törpüleme sesi: "Sana kızmam olanaksız."</p>

  <p>"Ama Malky'yle aranızda bir zamanlar bir şeyler olmuş" dedi kadın. "Bana bunun ne olduğunu anlatmazdı, ama onun canını niçin bağışladığını hep merak ettiğini söylerdi."</p>

  <p>"Bana öğrettiği şeyler için."</p>

  <p>"Aranızda neler oldu sevgilim?".</p>

  <p>"Malky hakkında konuşmak istemiyorum."</p>

  <p>"Lütfen sevgilim. Bunu öğrenmenin şu anda benim için önemli olduğunu hissediyorum."</p>

  <p>"Malky'ye, insanların yaratmaya kalkmamaları gereken bazı şeylerin olduğunu hatırlattım."</p>

  <p>"Hepsi bu kadar mı?"</p>

  <p>"Hayır." Leto pek istemeden konuşuyordu. "Söylediklerim onu kızdırdı. Dedi ki: Yani sence kuşların olmadığı bir dünyada insanlar uçan taşıtları yaratamayacaklar! Ne kadar aptalsın! insanlar her şeyi yaratabilir!"</p>

  <p>"Sana aptal mı dedi?" Hwi'nin sesinde şok vardı.</p>

  <p>"Haklıydı. Ve kabul etmese de asıl gerçeği söylemişti.</p>

  <p>Bana yaratılardan kaçmak için bir nedenin var olduğunu öğretti."</p>

  <p>"Yani sen Ixia'lılardan korkuyor musun?"</p>

  <p>"Elbette korkuyorum! Facia yaratabilirler çünkü."</p>

  <p>"Peki senin yapacağın ne?"</p>

  <p>"Daha hızlı kaçmak. Tarih, yaratılarla facialar arasında sürekli bir yarıştır. Eğitimin yararı vardır, ama yetmez. Kaçman da gerekir."</p>

  <p>"Ruhunu benimle paylaşıyorsun sevgilim. Biliyor musun bunu?"</p>

  <p>Leto bakışlarını kadından ayırdı ve Moneo'nun sırtına, başkahyanın hareketlerine, orada tıkılı duran, gayet belirgin gizlilik bahanelerine yöneltti. Kafile ilk hafif eğimin sonuna vardı. Şimdi yürüyüş Batı Halkaduvarına tırmanmaya dönüşmüştü. Moneo sanki hayatı boyunca hep yürümüş gibi, bir ayağı hep ötekinin önünde ve basacağı her yeri bilerek yürüyordu; ama yeni bir şeyler vardı başkâhyada. Leto, kendini geri çeken, artık Efendisi'nin kapişonlu yüzünün yanı sıra yürümekten hoşnut olmayan, artık kendi yazgısını Efendi'sininkiyle bir tutmayan bir adam görüyordu. Doğuya doğru, uzaklarda Sareer öylece bekliyordu. Batıya doğru, ötelerde nehir ve plântasyonlar vardı. Moneo ne sağına ne soluna bakıyor, başka bir hedefi gözlüyordu.</p>

  <p>"Bana cevap vermiyorsun" dedi Hwi.</p>

  <p>"Cevabı sen zaten biliyorsun."</p>

  <p>"Evet. Senin hakkında bir şeyleri anlamaya başladım" dedi kadın. "Senin korkularının bazılarını hissedebiliyorum. Ve sanırım artık senin nerede yaşadığını biliyorum."</p>

  <p>Leto irkilerek Hwi'ye dönüp baktı ve onun bakışlarına kitlenip kaldığını fark etti. Sağılacak bir şeydi bu. Gözlerini kadından ayıramıyordu. İçinden büyük bir korku geçti ve ellerinin titremeye başladığını hissetti.</p>

  <p>"Sen, var olma korkusuyla var olma sevgisinin tek bir kişi gibi birleştiği yerde yaşıyorsun" dedi kadın.</p>

  <p>Leto gözlerini bile kırpmadan bakıyordu.</p>

  <p>"Sen bir mistiksin" dedi kadın, "kendine karşı sırf dışarıya başka hiç kimsenin bakamayacağı bir şekilde bakan o evrenin merkezinde bulunduğun için şefkatli davranan bir mistiksin. Bunu paylaşmaktan korkuyorsun; ama yine de, bunu paylaşmayı her şeyden daha çok istiyorsun."</p>

  <p>"Ne gördün sen?" diye fısıldadı Leto.</p>

  <p>"Benim iç gözüm, iç sesim yok" dedi kadın. "Ama ben ruhunu sevdiğim Leto Efendim'i gördüm ve senin gerçekten anladığın tek şeyi biliyorum."</p>

  <p>Leto kadının bakışlarından kaçtı, ama onun söyleyeceği şeylerden korkuyordu. Ellerinin titremesi tüm ön segmentinde hissediliyordu.</p>

  <p>"Aşk; senin anladığın şey bu" dedi kadın. "Aşk ve bütün hepsi bundan ibaret."</p>

  <p>Leto'nun ellerindeki titreme durdu. Her iki yanağından aşağı birer damla gözyaşı aktı. Gözyaşları kapişonuna değince mavi duman haleleri yükseldi. Yanma hissetti; duyduğu acıya müteşekkirdi.</p>

  <p>"Sende hayata inanç var" dedi Hwi. "Bilirim, aşka cesaret ancak bu inanç varsa var olabilir."</p>

  <p>Kadın sol elini uzattı ve Leto'nun yanaklarındaki gözyaşlarını sildi. Kapişonun, bu teması önlemek için her zamanki refleksiyle tepki vermemesi Leto'yu şaşırttı.</p>

  <p>"Biliyor musun" dedi Leto, "ben bu hale geldiğimden beri benim yanağıma dokunan ilk insansın."</p>

  <p>"Ama ben senin şimdi de daha önce de ne olduğunu biliyorum" dedi kadın.</p>

  <p>"Benim daha önce... ahh Hwi. Benim daha öncemden yalnızca bu yüz kaldı ve geri kalanı yitip gitti, anıların karanlığında... gizlendi... yok oldu."</p>

  <p>"Benim için yok olmuş değil sevgilim."</p>

  <p>Leto doğrudan kadına baktı, gözlerine kitlenip kalmaktan korkmuyordu artık. "Ixia'lıların seni yaratmakla neyi yarattıklarını biliyor olmaları mümkün mü?"</p>

  <p>"Ruhumun aşkı, inan ki bilmiyorlar. Gizli her şeyimi tümüyle açtığım ilk kişi, tek kişi sensin."</p>

  <p>"Öyleyse, vaktiyle olabilecekken olmadığıma yas tutmayacağını artık" dedi Leto. "Evet sevgilim, ruhumu seninle paylaşacağım."</p>

  <p class="p13"><span class="t12">*</span></p>

  <p>&nbsp;</p>
</body>
</html>
