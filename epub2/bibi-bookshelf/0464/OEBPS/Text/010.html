<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h1 class="h11"><a id="a60"></a>3</h1>

  <p class="p15"><span class="t13">Dar-es-Balat'da bulunan ciltlerin Hadi Benotto taraf</span><span class="t13">ı</span><span class="t13">ndan yap</span><span class="t13">ı</span><span class="t13">lan çevirisi a</span><span class="t13">ş</span><span class="t13">a</span><span class="t13">ğı</span><span class="t13">dad</span><span class="t13">ı</span><span class="t13">r.</span></p>

  <p>Ben II. Leto Atreides, bu sözcüklerin basılmasını sağladığım andan hesap ederek, üç binden fazla standart yıl önce doğdum. Babam Paul Muad'Dib'di. Annem, onun Fremen eşi Chani'ydi. Anneannem, Fremenler arasında tanınmış bir herbalist<a id="a61"></a><a href="../Text/notes.html#a122"><span class="t14">{1}</span></a> olan Faroula'ydı. Babaannem, Rahibelik Makamının Aziz Anneleri'nin güçlerini paylaşacak bir erkek arayışına ilişkin Bene Gesserit üreme şemasının bir ürünü olan Jessica'ydı. Anne tarafından dedem, Arrakis'in ekolojik dönüşümünü düzenlemiş olan planetolog Liet-Kynes'di. Baba tarafından dedem Atreides, Atreus Evi'nin soyundan gelir ve ataları doğrudan doğruya Yunan kökenine dek uzanır.</p>

  <p><span class="t10">Bu kadar sülale yeter!</span></p>

  <p>Benim baba tarafından dedem birçok iyi Yunanlı gibi, can düşmanını, yaşlı Baron Vladimir Harkonnen'i öldürmeye çalışırken öldü. Onların ikisi de şimdi huzursuz bir şekilde yaşıyor benim atalarımdan kalan anılarımda. Babam bile hoşnut değil. Ben onun yapmaktan korktuğu şeyi yaptım ve şimdi onun gölgesinin sonuca katlanması gerekiyor.</p>

  <p>Altın Yol gerektiriyor bunu. Ve 'Altın Yol nedir?' diye soruyorsunuz. Bu, tam anlamıyla, insanoğlunun varlığını sürdürebilmesi demektir. Biz, gerçeği önceden görme yeteneğine sahip olanlar, biz, kendi insan niteliklerimizdeki tuzakları bilenler, bu daima bizim sorumluluğumuz olmuştur.</p>

  <p>Varlığını sürdürmek.</p>

  <p>Bu konuda neler hissettiğiniz sizin sıradan kederleriniz ve sevinçleriniz, hattâ ölürcesine ızdıraplarınız ve kendinden geçercesine coşkularınız bizi pek ilgilendirmez. Bu güç babamda vardı. Bende daha da fazlası var. Zamanın tüllerinden bakabiliriz şimdi ve yeniden.</p>

  <p>Çok galaksili İmparatorluğumu yönettiğim bu Arrakis gezegeni, Dune olarak bilindiği günlerdeki gezegen değil artık. O günlerde tura gezegen bir çöldü. Şimdiyse geride yalnızca şu küçük kalıntı, benim Sareer'im var. Dev kum solucanları melanj üreterek ortada dolaşmıyor artık. Ah o bahar! Dune sadece melanjın kaynağı olarak, tek kaynağı olarak önemliydi. Ne olağanüstü maddedir o! Hiçbir laboratuvar onun aynısını yapamadı. Ve bu, insanoğlunun bugüne dek bulduğu en değerli maddedir. Lonca kaptanlarının yön sezgilerine yakıt oluşturacak melanj yoksa insanlar uzayın parsec<a id="a62"></a><a href="../Text/notes.html#a123"><span class="t14">{2}</span></a>lerini ancak bir salyangoz hızıyla aşabilir. Melanj yoksa Bene Gesserit, Doğru Söyletenler'e ya da Aziz Anneler'e sahip olamaz. Melanjın besinsel özelliklerinden yararlanmasalar, insanlar antik ölçülere göre yani yüz yıldan falan fazla olmamak üzere yaşayıp ölürler. Şimdi bu bahar yalnızca Lonca da ve Bene Gesserit mahzenlerinde. Büyük Evler'in geriye kalanlarındaki birkaç küçük stok halinde ve benim herkesin göz diktiği dev stoklarımda saklanıyor. Bana saldırıp onları yağmalamayı nasıl da isterler! Ama cesaret edemezler. Onlara melanjı teslim etmeyip hepsini yok edeceğimi bilirler.</p>

  <p>Hayır. Gelip önümde şapka çıkarırlar ve benden melanj rica ederler. Ben de ödül olarak az bir kısmını dağıtırım, ceza olarak da keserim. Nasıl da nefret ederler bundan.</p>

  <p>Bu benim gücümdür, onlara böyle derim. Bu bana bir lütuftur.</p>

  <p>Ben bununla barışı sağlarım. Üç bin yıldan fazla bir zamandır Leto'nun barışını yaşadılar. İnsanoğlunun, benim hükümranlığımdan önce ancak çok kısa sürelerde görebildiği, zorunlu bir huzurdur bu. Eğer unuttuysanız, Leto'nun barışını bir kez daha, benim günlüklerimden öğrenin.</p>

  <p>Bu günlüklere, yöneticiliğimin ilk yıllarında, ben henüz genellikle insanken, en azından görünüm olarak, başkalaşımımın ilk sancıları sırasında başladım. Benim kabul ettiğini (ama babamın reddettiği) ve bana çok büyük bir güç ve yanı sıra geleneksel saldırılara ve yaşlanmaya karşı bağışıklık sağlayan kum alabalığı derisi bu deri hâlâ, tanınabilir bir insan biçimine sahip: İki bacak, iki kol, kum alabalığı boğumlarından oluşmuş kıvrımlarla çevrili bir insan.</p>

  <p>Ahh, o yüz! Hâlâ sahibim ona evrene gösterdiğim o tek insan cildine. Bedenimin geri kalan kısmıyla, günün birinde dev kum solucanı haline gelebilecek o küçük derin kum balıklarının birbirine bağlı gövdeleriyle kaplı kaldı.</p>

  <p>Olursa... bir gün.</p>

  <p>Son başkalaşımımı düşünüyorum sık sık, o ölüm görünümünü. Onun gelmesi gerektiğini biliyorum ama geleceği anı ya da diğer etkenleri bilmiyorum. Bilmediğim tek şey bu. Altın Yol sürecek mi yoksa bitecek mi, bilirim. Bu sözlerin kaydedilmesini sağlarken Altın Yol devam ediyor ve en azından bu nedenle mutluyum.</p>

  <p>Vücudumdaki suyu plasental engelleri içine hapsederek bedenimi yoklayıp duran kum alabalığının hareket etmesini sağlayan tüylerini hissetmiyorum artık. Biz aslında tek bir bedeniz şimdi; onlar benim derim ve ben de bütünü hareket ettiren gücüm... çoğu zaman.</p>

  <p>Bu yazıda kastettiğim <span class="t10">bütün,</span> oldukça büyük olarak düşünülebilir. Ben, solucan öncesi denebilecek bir şeyim. Benim bedenim yaklaşık yedi metredir çapı iki metreyi aşar. Uzunluğunun çoğu bölümü kaburgalıdır; benim Atreides yüzüm bir uçta, insan boyu yüksekliğinde bulunur, (insana ait olduğu hâlâ kolayca belli olan) kollarım ve ellerim hemen alttadır. Bacaklarım ve ayaklarım mı? Evet, onlar büyük ölçüde köreldiler. Birer yüzgeç haline gelerek vücudum boyunca geriye doğru göçtüler. Benim tamamım yaklaşık beş eski ton ağırlığındadır. Bu konuları, tarihsel yönden önem taşıyacağını bildiğim için ekliyorum.</p>

  <p>Bu kadar ağırlığı nasıl mı taşıyorum? Genellikle, Ixia yapısı İmparatorluk Arabamla. Şok mu oldunuz? İnsanlar Ixia'lılardan istisnasız, benden nefret ettiklerinden ve korktuklarından bile daha fazla nefret ederler ve korkarlar. Bildiğiniz şeytan bile onlardan yeğdir. Ama Ixia'lıların neler üreteceğini ya da yaratacağını kim bilebilir? Bilen var mı?</p>

  <p>Ben kesinlikle bilmiyorum. Tam anlamıyla bilmiyorum.</p>

  <p>Ama Ixia'lılara karşı bir sempatim var. Teknolojilerine, bilimlerine, makinelerine karşı çok güçlü bir inançları var. Çünkü biz, Ixialılar ve ben, (içeriği ne olursa olsun) birbirimizi anladığımıza inanıyorum. Benim için birçok cihaz yaptılar ve bununla benim minnettarlığımı kazanacaklarını düşünüyorlar. Okuduğunuz şu sözler bile bir Ixia cihazıyla basıldı, diktatel denir buna. Düşüncelerimi belirli bir şekilde aklımdan geçirirsem diktatel harekete geçer. Ben sadece, böylece düşünüyorum ve sözcükler benim için, ridulia kristal levhalarının üzerine, yalnızca bir molekül kalınlığında basılıyor. Bazen de, kalıcılığı daha az olan materyaller üzerine yazılmış kopyalar isterim. Siona'nın benden çaldıkları, bu ikinci türden iki kopyaydı, ne kadar büyüleyici bir kadın değil mi, şu benim Siona? Siona'nın benim için önemini anlasanız onu gerçekten de ormanda ölüme terk eder miydim diye sorabilirsiniz. Bundan kuşkunuz olmasın. Ölüm çok kişisel bir şeydir. Ben ona pek müdahale etmem. Hele Siona'nın istediği türde bir sınamadan geçmesi gereken birinin olayında, asla. Onu her aşamada ölüme terk edebilirim. Bununla birlikte, zamanı ölçtüğüm takdirde, çok kısa bir sürede yeni bir aday yetiştirebilirim.</p>

  <p>Ama Siona beni bile büyüledi. Onu ormanda seyrettim. Ixia aletlerimle onu ormanda, nasıl olup da bu serüveni önceden tahmin edemediğime şaşarak seyrettim. Ama Siona... Siona'dır. Kurtları durdurmak için bir şey yapmamamın nedeni budur. Böyle bir şey yapsaydım yanlış yapmış olurdum. D kurtları benim amacımın bir uzantısıdır ve benim amacım gelmiş geçmiş en büyük yırtıcı olmaktır.</p>

  <p class="p16"><span class="t13">II. Leto'nun Günlükleri</span></p>

  <p class="p13"><span class="t12">*</span></p>

  <p><span class="t13">&nbsp;</span></p>
</body>
</html>
