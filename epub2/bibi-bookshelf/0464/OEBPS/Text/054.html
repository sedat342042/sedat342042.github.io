<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>46</title>
</head>

<body>
  <h1 class="h11"><a id="a112"></a>46</h1>

  <p class="p12"><span class="t11">Uygarl</span><span class="t11">ı</span><span class="t11">klar</span><span class="t11">ı</span><span class="t11">n ço</span><span class="t11">ğ</span><span class="t11">u korkakl</span><span class="t11">ı</span><span class="t11">k üzerine kuruludur. Korkakl</span><span class="t11">ığı</span> <span class="t11">ö</span><span class="t11">ğ</span><span class="t11">reterek uygarla</span><span class="t11">ş</span><span class="t11">t</span><span class="t11">ı</span><span class="t11">rmak gayet kolayd</span><span class="t11">ı</span><span class="t11">r. Cesareti gösteren standartlar</span><span class="t11">ı</span> <span class="t11">suland</span><span class="t11">ı</span><span class="t11">r</span><span class="t11">ı</span><span class="t11">rs</span><span class="t11">ı</span><span class="t11">n</span><span class="t11">ı</span><span class="t11">z, iradeyi s</span><span class="t11">ı</span><span class="t11">n</span><span class="t11">ı</span><span class="t11">rlars</span><span class="t11">ı</span><span class="t11">n</span><span class="t11">ı</span><span class="t11">z, i</span><span class="t11">ş</span><span class="t11">tahlar</span><span class="t11">ı</span> <span class="t11">kurala sokars</span><span class="t11">ı</span><span class="t11">n</span><span class="t11">ı</span><span class="t11">z. Ufuklar</span><span class="t11">ı</span> <span class="t11">parmakl</span><span class="t11">ı</span><span class="t11">kla çevirirsiniz. Her hareket için bir yasa ç</span><span class="t11">ı</span><span class="t11">kar</span><span class="t11">ı</span><span class="t11">rs</span><span class="t11">ı</span><span class="t11">n</span><span class="t11">ı</span><span class="t11">z. Kaosun varl</span><span class="t11">ığı</span><span class="t11">n</span><span class="t11">ı</span> <span class="t11">yads</span><span class="t11">ı</span><span class="t11">rs</span><span class="t11">ı</span><span class="t11">n</span><span class="t11">ı</span><span class="t11">z. Çocuklara bile yava</span><span class="t11">ş</span> <span class="t11">soluk almay</span><span class="t11">ı</span> <span class="t11">ö</span><span class="t11">ğ</span><span class="t11">retirsiniz. Evcille</span><span class="t11">ş</span><span class="t11">tirirsiniz.</span></p>

  <p class="p14"><span class="t13">Çal</span><span class="t13">ı</span><span class="t13">nm</span><span class="t13">ı</span><span class="t13">ş</span> <span class="t13">Günlükler</span></p>

  <p>Idaho Tuono Köyü'ne ilk kez yakından bakarken hayretten dona kalmıştı. Fremenler'in evleri bunlar mıydı?</p>

  <p>Balıkla Konuşan müfrezesi onları şafak vakti almış, Idaho'yla Siona iki küçük muhafız uçağının eşlik ettiği bir ornitoptere tıkılmıştı. Ve uçuş yavaş olmuş, neredeyse üç saat sürmüştü. Sonunda köyün hemen hemen bir kilometre dışında, biçimi cılız otlar ve birkaç bodur çalı tarafından sabitlenmiş eski kumullarla köyden ayrılmış, plastaş döşeli, yüzeyi düz, yuvarlak biçimli bir hangara inmişlerdi. İnerlerken köyün tam arkasındaki duvar gittikçe daha büyük, köy de o kocaman şeyin ardına büzülüyormuş gibi görünmüştü.</p>

  <p>"Müze Fremenler genellikle gezegen dışı teknikler kullanılarak, kirletilmeden korunuyorlar" dedi Nayla, eşlikçi grup topterleri alçak hangara kapatırken. Müfrezeden bir kişi, geldiklerini bildirmek üzere hızla Tuono'ya yollanmıştı.</p>

  <p>Siona tüm uçuş süresi boyunca çoğunlukla sessiz kalmış, gizli bir şiddetle hep Nayla'yı incelemişti.</p>

  <p>Idaho sabah ışığıyla aydınlanan kumulların üzerinde yürürken bir süre, yeniden eski günlerde olduğunu düşlemeye çalışmıştı. Bitkilerin arasında kumlar görünüyordu ve kumulların arasındaki vadilerde sıcaktan kavrulmuş toprak, sararmış otlar ve sopa gibi çalılar vardı.</p>

  <p>Geniş açılmış, uçları yarık kanatlarıyla üç akbaba gökyüzünde dönüp duruyordu; <span class="t10">"süzülerek arama"</span> derdi Fremenler buna. Idaho, yanı sıra yürüyen Siona'ya bunu anlatmaya çalıştı. Bu leş yiyicilerden ancak alçalmaya başladıklarında korkardınız.</p>

  <p>"Akbabalar anlatıldı bana" dedi kadın; sesi soğuktu.</p>

  <p>Idaho kadının üst dudağındaki terlemeyi fark etti. Sıkı nizam çevrelerinde yürüyen müfrezede baharlı bir ter kokusu vardı.</p>

  <p>Idaho'nun düşlemesi geçmişle bu zaman arasındaki farkları görmezden gelmeye çalışması anlamına gelmiyordu. Giydikleri damıtıcı giysiler gerçekte vücut suyunu toplamaktan çok, görünüş içindi. Hiçbir gerçek Fremen, hele havası yakınlardaki suyun kokusuyla dolu o yerde hayatını bunlardan birine emanet etmezdi. Ve Nayla'nın Balıkla Konuşan müfrezesi Fremen sessizliğiyle de yürümüyordu. Çocuklar gibi birbirleriyle çene çalıyorlardı.</p>

  <p>Siona, Idaho'nun yanı sıra, somurtkan bir çekingenlikle yürüyor, bakışları müfrezenin birkaç adım önünde yürüyen Nayla'nın geniş ve kaslı sırtına takılıyordu sık sık.</p>

  <p>Bu iki kadın arasında ne vardı? Idaho merak etti. Nayla kendini Siona'ya adamış görünüyor, onun her dediğini yapıyor, ağzından çıkan her kaprise boyun eğiyordu... ama bunun dışında Nayla onların Tuono Köyü'ne götürülmesi emrinden çıkmazdı, Nayla yine de Siona'ya saygı gösteriyor, ona "Komutan" diyordu. Bu ikisi arasında, Nayla'da korku ve huşu uyandıran bir şey vardı.</p>

  <p>Sonunda dimdik aşağıya, köye ve arkasındaki duvara inen bir yokuşa geldiler. Havadan bakınca, Tuono, duvarın gölgesinin hemen dışında, parlayan bir dikdörtgenler yığını gibi görünmüştü. Ama daha yakındaki bir yükseklikten bakınca, süsleme girişimleriyle daha da zavallı bir hale gelmiş, harap kulübeler yığınından ibaret kalmıştı. Parlak mineral parçaları ve metal kırıntıları bina duvarlarındaki kıvrımlı dizaynları göze batar hale getiriyordu. En büyük binanın tepesindeki metal bir direkte yırtık pırtık yeşil bir bayrak dalgalanıyordu. Ara sıra gelen bir esinti çöp ve kapatılmamış lağım çukuru kokusu getiriyordu Idaho'nun burnuna. Köyün merkez caddesi seyrek bitkilerin dikildiği kumluk bir alanı geçip müfrezenin geldiği yöne doğru uzanıyor, parke taşlarının darmadağınık bırakıldığı bir uçla sonlanıyordu.</p>

  <p>Yeşil bayrağın asılı olduğu binanın yanında cüppeli adamlardan oluşan bir heyet duruyor, Nayla'nın önden gönderdiği haberciyle birlikte, orada heyecanla bekliyorlardı. Idaho heyette sekiz kişi saydı, adamların hepsi otantik Fremenler'inkine benzeyen koyu kahverengi cüppeler giymişlerdi. Heyettekilerden birinin başlığının altından yeşil bir kurdela görünüyordu Naib'di bu, kuşkusuz. Bir tarafta da ellerinde çiçeklerle çocuklar bekliyordu. Arkadaki ara sokaklardan, onları gözetleyen kara başlıklı kadınlar görülüyordu. Idaho tüm bu manzarayı acıklı buldu.</p>

  <p>"Haydi şunu da atlatalım" dedi Siona.</p>

  <p>Nayla başıyla onayladı ve caddeye doğru inen yokuştan aşağı yürüdü. Siona'yla Idaho onun birkaç adım gerisinde kaldılar. Müfrezenin geri kalanıysa onların arkalarından, ama bu kez sessizce ve açıkça belli bir merakla çevrelerine bakınarak geldiler.</p>

  <p>Nayla heyete yaklaşınca yeşil kurdeleli adam öne çıktı ve eğildi. Adam yaşlı gibi hareket ediyordu ama Idaho onun yaşlı olmadığını gördü; olsa olsa en fazla orta yaştaydı, yanakları düzgün ve kırışıksızdı, nefes süzme tüpünün izi görülmeyen, basık bir burnu vardı ve gözleri! Gözleri, bahar alışkanlığının masmavi renginde olmayan gözbebeklerini net bir şekilde gösteriyordu. Kahverengi gözlerdi bunlar. <span class="t10">Bir Fremen'de kahverengi göz!</span></p>

  <p>"Ben Garun'um" dedi adam, Nayla gelip karşısında durunca. "Buranın Naib'iyim. Size, Tuono'ya Fremen usulü hoş geldiniz diyorum."</p>

  <p>Nayla, omzunun üzerinden, hemen arkasında duran Siona'yla Idaho'yu gösterdi. "Konuklarınızın kalacağı yerler hazırlandı mı?"</p>

  <p>"Biz Fremenler konukseverliğimizle ünlüyüzdür" dedi Ganin. "Her şey hazır."</p>

  <p>Idaho oranın ekşi kokularını ve acıklı seslerini alıyordu. Sağ tarafındaki, tepesi bayraklı binanın açık pencerelerinden içeri baktı. Yukarıda dalgalanan şey Atreides bayrağı mıydı acaba? Pencereden içeriye bakınca, öte tarafında içindeki küçük platformuyla bir orkestra sahnesi bulunan, alçak tavanlı bir konser salonu gördü. Oturma sıraları ve yerdeki kestane rengi halılar gözüne çarptı. Burası bir sahne dekoru gibi göründüğüne göre turistleri eğlendirmek için kullanılan bir yer olsa gerekti.</p>

  <p>Duyduğu ayak sürüme sesleri Idaho'nun dikkatini yine Garun'a döndürdü. Çocuklar hızla ilerleyip heyetin etrafını sardılar ve pis ellerinde tuttukları cart kırmızı çiçek demetlerini uzattılar. Çiçekler solmuştu.</p>

  <p>Garun Siona'ya döndü; kadının üniformasındaki, Balıkla Konuşan Komutanı'nı gösteren altın şeridi doğru teşhis etmişti.</p>

  <p>"Fremen ritüellerimizin bir gösterisini arzu eder misiniz?" diye sordu adam. "Müzik, mesela? Dans?"</p>

  <p>Nayla çocukların birinden bir demet çiçek aldı, kokladı ve hapşırdı. Haşarı çocukların bir diğeri kocaman gözlerini dikerek Siona'ya çiçek uzattı. Siona çocuğa bakmadan çiçekleri aldı. Idaho yanına yaklaşan çocuklara kenara çekilin anlamında el salladı sadece. Çocuklar tereddüt edip ona baktılar bir süre, sonra onun etrafından kaçışıp müfrezenin geri kalanlarına gittiler.</p>

  <p>Garun Idaho'ya "Onlara birkaç kuruş verirseniz sizi rahatsız etmezler" dedi.</p>

  <p>Idaho'nun tüyleri diken diken oldu. Fremen çocuklarının eğitimi bu muydu?</p>

  <p>Garun yine Siona'ya dönmüştü. Siona'ya köyünün plânını anlatıyor, Nayla da dinliyordu.</p>

  <p>Idaho arada bir kendisine yönelen bakışları fark ederek caddede onlardan ayrıldı ve böylece rahatsızlığını gidermek istedi. Binaların yüzeyindeki, hiçbir haraplığı gizlemeyen yüzeysel süslemelere çok sinirlendiğini fark etti. Konser salonunun açık kapısından içeri baktı. Tuono'da bir haşinlik, solmuş çiçeklerin ve Garun'un sesindeki o kölece tonun ardında can havliyle çabalama vardı. Başka bir zamanda ve başka bir gezegende olsalar, burası belini iple bağlamış köylülerin bazı şeyler istemek için insanların önünü kestiği sokakları eşekli bir köy olurdu. Garun'un yalvarır gibi çıkan ağlamaklı sesini duyuyordu. Bunlar Fremen falan değildi! Bu zavallı yaratıklar bir köşede kalmışlardı ve eski bir bütünlüğün parçalarını tutmaya çalışıyorlardı. Ve bu arada kaybolan o gerçek, gittikçe daha çok kayıp gidiyordu ellerinden. Leto ne yaratmıştı burada böyle? Bu <span class="t10">Müze</span> Fremenler sırf bir varoluştan ve anlamadıkları, doğru dürüst telaffuz bile edemedikleri eski sözcüklerin alışılmış bir şekilde söylenmesinden başka her şeylerini yitirmişlerdi!</p>

  <p>Idaho Siona'ya doğru dönerken, Garun'un kahverengi cüppesinin biçimini incelemeye koyuldu ve cüppede, koruyucu kumaş kıtlığından kaynaklanan bir darlık fark etti. Cüppenin altından damıtıcı giysinin gri parlaklığı gün ışığına açık bir halde görünüyordu ki hiçbir gerçek Fremen, damıtıcı giysisinin bu şekilde temasına izin vermezdi. Idaho heyetin diğer üyelerine baktı ve hepsinde kumaş konusunda aynı cimriliği fark etti. Bu onların duygusal eğilimini açığa vuruyordu. Bu giysiler fazla harekete, özgür davranışlara izin vermiyordu. Giysiler dardı ve tüm bu insanların hayat tarzını kısıtlıyordu!</p>

  <p>Idaho, içindeki nefretle birden ileriye doğru yürüdü ve damıtıcı giysisine bakmak için Garun'un cüppesini iki yana açtı. Tam şüphelendiği gibiydi! Damıtıcı giysi ayrı bir rezaletti ne kolları vardı ne de çizme pompaları!</p>

  <p>Garun geri çekildi ve elini Idaho'nun ortaya çıkarmış olduğu belindeki bir bıçağın kabzasına attı.</p>

  <p>"Hey! N'apıyorsun?" diye diklendi Garun; sesi sinirliydi. "Bir Fremen'e böyle dokunamazsın!"</p>

  <p>"Sen Fremen misin?" dedi Idaho. "Fremenler'le birlikte yaşadım ben! Onlarla birlikte Harkonnenler'e karşı savaştım! Fremenler'le birlikte öldüm! Sen? Sen bir kepazesin!"</p>

  <p>Garun'un bıçak sapını tutan ellerinin boğumları bembeyaz oldu. Siona'ya döndü "Kim bu adam?"</p>

  <p>Nayla atıldı: "Bu, Duncan Idaho'dur."</p>

  <p>"Gula mı?" Garun dönüp Idaho'nun yüzüne baktı. "Senin gibisine burada hiç rastlamadık."</p>

  <p>Idaho, hayatına mal olsa bile, orasını, kendisine gerçek hiçbir ilgi göstermeyen bu insanların sonsuza dek tekrarlayacağı bu küçülmüş yaşamı temizlemek isteğine neredeyse yenik düşeceğini hissetti. <span class="t10">Eski bir model,</span> evet! Ama bunlar Fremen falan değildi.</p>

  <p>"O bıçağı ya çek, ya da elini üstünden çek" dedi Idaho.</p>

  <p>Garun elini hızla bıçaktan uzaklaştırdı. "Bu gerçek bir bıçak değil" dedi. "Sırf dekor için." Sesi hırslandı. "Ama bizim gerçek bıçaklarımız, hattâ hançer-i figanlarımız bile var! Onlar teşhis dolaplarında, kilit altında tutuluyor."</p>

  <p>Idaho kendini tutamadı. Başını yukarı kaldırıp kahkaha attı. Siona gülümsedi, ama Nayla düşünceli görünüyordu. Balıkla Konuşanlar'ın geri kalanları onlara yaklaşıp onları merakla seyreden bir çember oluşturdular.</p>

  <p>Kahkaha Garun'da garip bir etki yarattı. Başını öne eğdi, ellerini sımsıkı birbirine kenetledi ve ondan sonra Idaho adamın ellerinin titrediğini gördü. Garun gözlerini yine yukarı kaldırınca gür kaşlarının arasından Idaho'ya baktı. Idaho birden kendine geldiğini hissetti, korkunç bir çizme Garun'un egosunu ezip korkak bir köleye dönüştürmüştü sanki. Adamın gözlerinde dikkatli bir bekleyiş seziliyordu. Ve Idaho, hiçbir neden olmaksızın, Orange Katolik İncil'inden bir pasajı hatırladı. Sordu kendi kendine: <span class="t10">Hepimizden sonraya kalacak ve evreni miras alacak olanlar bu ki</span><span class="t10">ş</span><span class="t10">iliksizler mi?</span></p>

  <p>Garun boğazını temizledi, sonra "Gula Duncan bizim yaşam tarzımızı ve ritüellerimizi görünce bir yargıya varacaktır herhalde, değil mi?" diye sordu.</p>

  <p>Idaho bu acıklı istem karşısında utandığını hissetti. Hiç düşünmeden "Fremenler'e özgü, bildiğim her şeyi öğretirim size" dedi. Nayla'ya döndü ve onun kaşlarını çatmış, kendisine baktığını gördü. "Böylece zaman daha çabuk geçer" dedi Idaho. "Ve belli mi olur? Bu topraklara gerçek Fremenler'e özgü bir şeyler geri döner bakarsın."</p>

  <p>Siona, "Eski tapınma oyunlarını oynamaya ihtiyacımız yok bizim! Kalacağımız yere götürün bizi" dedi.</p>

  <p>Nayla utanarak başını öne eğdi ve Siona'ya bakmadan konuştu. "Komutan, size söylemeye cesaret edemediğim bir şey var."</p>

  <p>"Bizi bu pis yerde kalacağımıza inandırman herhalde" dedi Siona.</p>

  <p>"Yo, hayır!" Nayla Siona'nın yüzüne baktı. "Nereye gidebilirsiniz ki? Bu duvara tırmanmak olanaksızdır ve ötesinde nehirden başka bir şey yok zaten. Diğer yönde de Sareer var. Yo, hayır... söylenecek başka bir şey var." Nayla başını salladı.</p>

  <p>"Haydi söyle!" diye bağırıverdi Siona.</p>

  <p>"Uymamazlık edemeyeceğim çok sıkı emirler verildi bana Komutan." Nayla müfrezenin diğer üyelerine baktı, sonra yine Siona'ya döndü. "Siz ve... Duncan Idaho aynı odada kalacaksınız."</p>

  <p>"Babamın emri mi bu?"</p>

  <p>"Komutan Hanımefendi, bunların bizzat İmparator Tanrı'nın emirleri olduğu söylendi ve bunlara itaatsizlik edemeyiz."</p>

  <p>Siona dosdoğru Idaho'ya baktı. "Son kez Kale'de konuştuğumuz zamanki uyarımı hatırlıyorsun, değil mi Duncan?"</p>

  <p>"Ellerim benimdir ve onlarla ancak kendi istediğim şeyi yaparım" diye hırladı Idaho. "Benim neyi isteyip neyi istemediğim konusunda herhangi bir kuşkun olduğunu da sanmıyorum!"</p>

  <p>Siona bağıyla sert bir şekilde onayladı ve Garun'a baktı. "Bu iğrenç yerde nerede yatacağımızın ne önemi var ki? Bizi odamıza götürün."</p>

  <p>Idaho Garun'un tepkisine hayran kaldı -başın Idaho'ya dönüşü, yüzün Fremen başlığı altına gizlenmesi ve sonra gizlice bir göz kırpma. Garun ancak ondan sonra onları alıp pis caddeden aşağıya götürdü.</p>

  <p class="p13"><span class="t12">*</span></p>

  <p>&nbsp;</p>
</body>
</html>
