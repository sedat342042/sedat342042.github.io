<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karamazov</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    margin-top: 10pt;
    }
</style>
</head>

<body class="calibre">
  <h2 class="h2baslik1" id="calibre_toc_110">III<br class="chapter" />
  İlyuşeçka’nın Toprağa Verilmesi. Taşın Önündeki Nutuk.</h2>

  <p class="normal">Alyoşa gerçekten geç kalmıştı. Bekliyorlardı onu, hatta sonunda çiçeklerle donatılmış, zarif, süslü tabutu onsuz kiliseye götürmeye karar verdiler. Zavallı İlyuşeçka’nın tabutuydu bu. Mitya’nın hüküm giymesinden iki gün sonra ölmüştü. Alyoşa’yı avlunun kapısında İlyuşa’nın arkadaşlarının sabırsızlık seslenmeleri karşıladı, geldiğine hepsi sevinmişti. On, on iki kişi toplanmıştı, hepsinin omuzdan asılı okul çantaları vardı. İlyuşa ölürken, “Babam, ağlayacak, babamı yalnız bırakmayın,” diye onlara vasiyet etmiş, çocuklar da bunu unutmamışlardı. Başlarında Kolya Krasotkin vardı.</p>

  <p class="normal">Alyoşa’ya elini uzatarak,</p>

  <p class="normal">— Geldiğinize çok sevindim, Karamazov! dedi. Buradakilerin hali yürekler acısı. Snigirev içkili değil, bugün ağzına bir damla koymadığını biliyoruz, ama sarhoş gibi… Ben dayanıklı olduğum halde pek acı gene… Karamazov, sizi geciktirmeyeyim, ama içeri girmeden önce bir şey sormak istiyordum.</p>

  <p class="normal">Alyoşa duraladı,</p>

  <p class="normal">— Ne var Kolya?</p>

  <p class="normal">— Suçlu mu, suçsuz mu ağabeyiniz? Babanızı o mu, uşak mı vurdu? Sizin dediğinize inanacağım. Dört gecedir bunu düşüne düşüne uyuyamadım.</p>

  <p class="normal">— Uşak öldürdü, ağabeyim suçsuz.</p>

  <p class="normal">Çocuklar arasından Smurov,</p>

  <p class="normal">— Ben de aynı şeyi söyledim! diye bağırdı.</p>

  <p class="normal">— Öyleyse gerçek uğruna kahraman olmuş Dmitri Karamazov! dedi Kolya. Ne mutlu ona. Mahvoldu, ama talihli, kıskanacağım onu!</p>

  <p class="normal">Alyoşa şaşırdı:</p>

  <p class="normal">— Nasıl söz bu, ne münasebet?</p>

  <p class="normal">— Evet, keşke bir gün ben de kendimi gerçek uğruna feda edebilsem!</p>

  <p class="normal">— Doğru, ama böyle bir işte, bu kadar rezaletle, kötülükle değil.</p>

  <p class="normal">— Şüphesiz… Ben bütün insanlar için ölmek isterdim. Rezalet de vız gelir: batacak olan adlarımız olsun! Ağabeyinize saygım var!</p>

  <p class="normal">— Benim de!</p>

  <p class="normal">Bunu hiç beklenmedik şekilde, Troya’yı kimin kurduğunu bilen çocuk bağırdı ve tıpkı o günkü gibi kıpkırmızı kesildi.</p>

  <p class="normal">Alyoşa odaya girdi. Beyaz tülden fırfırlarla süslü mavi tabutun içinde kolları kavuşturulmuş, gözleri kapalı olarak İlyuşa yatıyordu. İncelmiş yüz çizgileri hemen hemen değişmemişti; işin garibi etrafta hiç ölü kokusu yoktu. Yüz ifadesi ciddi, adeta düşünceliydi. Göğsünde çaprazlanan sanki mermerden yontma elleri son derece güzeldi. Tabutun içi dışı, küçük ölünün elleri Liza Hohlakova’nın sabah erkenden yolladığı çiçeklerle doluydu. Ayrıca Katerina İvanovna’dan da çiçek gelmişti. Alyoşa oda kapısını açarken yüzbaşı titriyen ellerinde tuttuğu demetten sevgili oğlunun üzerine çiçek serpiyordu. Alyoşa’ya bakmadı bile, zaten gözü hiç kimseyi, gözyaşları içinde deli karısını, “anacığını” bile görmüyordu. Kadıncağız hasta ayakları üzerinde doğrulmaya, ölen yavrusunu görebilmeye çabalıyordu. Ninoçka’yı oturduğu koltukla beraber çocuklar kaldırarak tabuta yanaştırmışlardı. Genç kız başını tabuta dayamış oturuyor, besbelli o da sessizce ağlıyordu. Snigirev’in yüzünde heyecanlı ve şaşkın, aynı zamanda haşin bir ifade okunuyordu. Hareketlerinde, tek tük sözlerinde çılgınca bir anlatım vardı. İlyuşa’dan gözlerini ayıramıyor, ikide bir “Anam babam, canım evladım!” diye tekrarlıyordu. İlyuşa sağken onu hep bu sözlerle severdi.</p>

  <p class="normal">Kaçık “anacık” hıçkırıklar arasında,</p>

  <p class="normal">— Bana da çiçek ver babacığım, onun elindeki, şu beyazı al da bana ver! diye yalvardı.</p>

  <p class="normal">İlyuşa’nın elindeki ufak beyaz gül pek mi hoşuna gitmişti, yoksa ölü oğlunun elinden bir hatıra mı istiyordu, belli değildi, kadıncağız özlemle çırpınarak ellerini çiçeğe uzattı. Snigirev hep o haşin tavrıyla,</p>

  <p class="normal">— Kimseye vermem, hiçbir şey vermem! diye bağırdı. Senin değil, onun çiçekleri. Her şey onun; alamazsın sen!</p>

  <p class="normal">Ninoçka gözyaşlarından sırsıklam olmuş yüzünü birden kaldırdı,</p>

  <p class="normal">— Anneme ver o çiçeği, baba!</p>

  <p class="normal">— Vermem, hele ona hiç vermem! Sevmezdi çocuğu. O gün küçük topu elinden aldı. O da he-di-ye etti ona…</p>

  <p class="normal">İlyuşa’nın oyuncak topu annesine bağışlamasını hatırlayan yüzbaşı son sözleri hıçkırıklarla boğularak söyledi. Zavallı kaçık, yüzünü elleriyle örterek sessiz sessiz ağlamaya başladı. Çocuklar ölüyü kaldırma zamanı geldiği halde babasının tabuttan bir türlü ayrılmak istemediğini görüyorlardı. Birden tabutu çevrelediler, hep birlikte kaldırdılar.</p>

  <p class="normal">Snigirev,</p>

  <p class="normal">— Kilise bahçesine gömülmesini istemem! diye birdenbire bağırdı. Taşın yanına, bizim taşın yanına gömülecek. İlyuşa istedi. Bırakmam orayı!</p>

  <p class="normal">Üç günden beri ölüyü hep taşın yanına gömeceğini söylüyordu. Bu defa Alyoşa, Krasotkin, ev sahibesiyle kızkardeşi onu kandırmaya çalıştılar. İhtiyar ev sahibesi sert bir tavırla,</p>

  <p class="normal">— Daha neler, oğlu kendi canına kıymış gibi<sup class="calibre2"><a href="../Text/karamazov_split_114.html#footnote-600-186" id="footnote-600-186-backlink">[186]</a></sup> pis bir taşın altına gömecekmiş onu… Kilise bahçesindeki toprak haçla kutsanmış. Orada onun için dualar okunur. Kiliseden ilahilerin sesi duyulur, diyakoz öyle açık, öyle tane tane okuyor ki, mezarın başında dua edermiş gibi…</p>

  <p class="normal">Emekli yüzbaşı ne yaparsanız yapın gibilerden el salladı. Çocuklar tabutu kaldırdılar; ölenin annesinin önünden geçerken bir an durarak, İlyuşa ile vedalaşması için yeniden indirdiler. Üç gündür sadece uzaktan baktığı sevgili yavrusunun yüzünü yakından görünce kadın birdenbire zangır zangır titremeye, ak saçlı başını isterik bir tavırla öne arkaya sallamaya başladı.</p>

  <p class="normal">— Kutsa onu, öp anne! diye bağırdı Nina,</p>

  <p class="normal">Annesi hep makine gibi başını sallıyor, yüzünü kederle buruşturarak göğsünü yumrukluyordu.. Tabutu tekrar omuzladılar. Ninoçka’nın önünden geçirirlerken sakat kız son olarak ölen kardeşini dudaklarından öptü. Alyoşa, evden çıkarlarken Snigirev’lerin ev sahibesine evde kalanlara göz kulak olmasını rica etmek istedi, ama ihtiyar kadın sözünü keserek,</p>

  <p class="normal">— Elbette yalnız bırakmam, biz de Hıristiyanız, dedi. Bunu söylerken ağlıyordu.</p>

  <p class="normal">Kilise uzakta değildi, üç yüz adım var yoktu. Hava açık, sakindi, pek soğuk sayılmazdı. Çan sesleri hâlâ duyuluyordu. Snigirev eski, yazlığa benzeyen kısa paltosuyla, geniş kenarlı yumuşak şapkası elinde, şaşkın, telaşlı bir halle tabutun arkasından koşuyordu. Arada bir kâh tabutu baştan tutmak için elini uzatarak sadece taşıyanlara engel oluyor, kâh yandan sokuluyordu. Karın içine düşen bir çiçeği, sanki bu çiçeğin yitmesi pek önemliymiş gibi telaşla yerden kaldırdı. Sonra korku içinde,</p>

  <p class="normal">— Eyvah, ekmek kabuğunu unuttuk, ekmek kabuğunu! diye bağırdı.</p>

  <p class="normal">Çocuklar ona, demin evden bir ekmek kabuğu aldığını, paltosunun cebinde olduğunu hatırlattılar. Cebini yoklayarak sakinleşti.</p>

  <p class="normal">— İlyuşeçka öyle istedi, İlyuşeçka, diye açıkladı Alyoşa’ya. Bir gece yatıyordu, ben de yanındaydım. “Babacığım, mezarımı toprakla örttükten sonra üzerine bir ekmek kabuğu ufala,” dedi. “Serçeler gelir; seslerini duyar, yalnız olmadığıma sevinirim.”</p>

  <p class="normal">— Çok iyi, dedi Alyoşa. Sık sık getirirsiniz.</p>

  <p class="normal">Yüzbaşı heyecanlandı:</p>

  <p class="normal">— Evet, evet; her gün, her gün!</p>

  <p class="normal">Kiliseye vardılar. Tabutu tam orta yere bıraktılar. Çocuklar çevresine geçerek ayinin sonuna kadar uslu uslu durdular. Eski, oldukça fakir bir kiliseydi bu, ikonların çoğu mahfazasızdı, ama böyle kiliselerde daha iyi dua edilir. Snigirev ayin sırasında biraz yatıştı, gene de arada bir hep o şuursuz, şaşkın, kaygılı hali yeniden beliriyordu. Tabutun yanına gelerek örtüyü, ölünün başındaki tacı düzeltiyordu; şamdandan bir mum düşünce yerine koymak için epey uğraştı. Sonra rahatladı; tabutun başına geçti, dalgın, kaygılı, bir şeye şaşırmış haliyle sessizce durdu. Resuller kısmından<sup class="calibre2"><a href="../Text/karamazov_split_114.html#footnote-600-187" id="footnote-600-187-backlink">[187]</a></sup> sonra, yanında duran Alyoşa’nın kulağına, Resulleri gerektiği gibi okumadıklarını fısıldadı, ama bununla ne demek istediğini açıklamadı. Kerubi ilahisi okunurken koroya katıldı, sonra yarıda bırakarak diz çöktü, alnını yerin taşlarına yapıştırarak uzun zaman öylece kaldı. Af duası okunmaya başladı, mumlar dağıtıldı. Çılgına dönmüş baba yeniden telaşlandı, fakat son derece dokunaklı okunan ilahiler onu tekrar kendine getirdi. Birdenbire büzüldü, sık, kısa hıçkırıklarla ağlamaya başladı. İlkin sesini boğmaya çalıştığı halde sonunda koyverdi kendini. Ölüyle vedalaşma ve tabutun kapağının örtülme zamanı gelince kapanmasına engel olmak ister gibi tabutu iki eliyle sardı, üzerine eğilerek oğlunun ölüsünü ardı ardına dudaklarından öpmeye başladı. Yanındakiler onu teselli ederek tabutu kaldırınca Snigirev yeniden tabuta atıldı, üzerinden birkaç çiçek kaptı. Gözlerini bunlara dikmiş, başka, yeni bir düşünce peşinde gibiydi. Gitgide dalgınlaştı, eller üstünde kaldırılan tabutun kilise bahçesinin mezarlık kısmına götürülmesine itiraz etmedi artık. Mezar, kiliseye çok yakın, pahalı olanlardandı; Katerina İvanovna satın almıştı. Törenden sonra mezarcılar tabutu çukurun içine indirdiler. Snigirev elinde çiçeklerle açık mezarın içine o derece eğilmişti ki, çocuklar korkuyla paltosunun eteğine yapışarak geri çekmeye başladılar. O, çevresinde olan bitenin farkında değildi artık. Mezarı örtmeye başladıkları zaman içine dökülen toprağı merak dolu bir tavırla gösteriyor, bir şeyler söylemek istiyordu, ama kimse ne dediğini anlayamadı, o da hemen sustu. Çocuklar, kuşlara ekmek serpmesini hatırlattılar. Snigirev gene telaşlandı, ekmek kabuğunu cebinden çıkardı, ufalayarak parçalarını mezara serpmeye koyuldu. Hem atıyor, hem “Gelin kuşlar, gelin serçecikler!” diye mırıldanıyordu. Çocuklardan biri, elindeki çiçekler ekmeği koparmasına engel oluyor diye bunları şimdilik birisine vermesini söyledi, ama Snigirev büsbütün alacaklarından korkmuş gibi vermedi. Sonra mezarı bir kere daha gözden geçirdi, ekmeğin doğrandığını, her şeyin tamam olduğunu görünce birdenbire sakin bir şekilde mezardan ayrıldı, evin yolunu tuttu. Adımları gittikçe sıklaşıyordu; sonunda koşmaya başladı. Çocuklarla Alyoşa peşini bırakmıyordu.</p>

  <p class="normal">— Anacığa çiçek götüreceğim, çiçek götüreceğim! diye bağırıyordu Snigirev. Kalbini kırdılar anacığımızın…</p>

  <p class="normal">Birisi, havanın soğuk olduğunu, şapkasını giymesini söyledi. Snigirev bunu duyunca şapkayı hırsla kara çarptı.</p>

  <p class="normal">— İstemem, şapka istemem! diye homurdanıyordu. Smurov şapkayı yerden alarak peşinden yürüdü. Çocukların hepsi, ama en çok Kolya ile Troya’yı keşfeden çocuk ağlıyordu. Yüzbaşının şapkasını taşıyan Smurov da acı acı ağladığı halde, karlı yolun kenarında bir kızartı şeklinde beliren küçük bir kiremit parçasını kapıp alçaktan uçan bir serçe kümesine fırlatma fırsatını kaçırmadı. Tabii tutturamadı, hep ağlayarak koşmaya devam etti. Yolun yarısında Snigirev birden, bir şeye hayret etmiş gibi durdu, sonra ansızın dönerek kiliseye, bıraktığı küçük mezara doğru koşmaya başladı. Çocuklar hemen ona ulaştılar, sağdan, soldan asılarak durdurdular. Snigirev vurulmuş gibi birden, halsiz halsiz karın içine düştü. Çırpınarak,</p>

  <p class="normal">— Anam babam, İlyuşeçka’m, sevgili yavrum! diye çığlıklar atmaya başladı.</p>

  <p class="normal">Alyoşa ile Kolya onu yerden kaldırıyor, yalvararak yatıştırmaya çalışıyorlardı:</p>

  <p class="normal">— Yüzbaşım, yapmayın yüzbaşım! Metin bir erkek her şeye göğüs germeli… diye mırıldanıyordu Kolya.</p>

  <p class="normal">— Çiçekleri berbat edeceksiniz, dedi Alyoşa. “Anacık” oturup ağlıyor, evde çiçekleri bekliyor… Demin İlyuşeçka’nın çiçeklerinden vermediğiniz için üzülmüştü. İlyuşeçka’nın yatağı da hâlâ duruyor.</p>

  <p class="normal">Snigirev,</p>

  <p class="normal">— Evet, evet, anacığımıza gidelim, dedi.</p>

  <p class="normal">Sonra, adeta korkuyla,</p>

  <p class="normal">— Yatağı da kaldırırlarsa? dedi, telaşla döndü, gene eve doğru koşmaya başladı. Yakın oldukları için hep birlikte yetiştiler.</p>

  <p class="normal">Snigirev kapıyı hızla iterek içeri daldı, demin merhametsizce azarladığı karısına doğru atıldı:</p>

  <p class="normal">— Anacığım, sevgilim, İlyuşa çiçek yolladı sana, al benim dertli anam!</p>

  <p class="normal">Donmuş, yolda karın üstünde debelenirken hırpalanmış çiçekleri kadına uzattı. Tam o anda köşede, İlyuşeçka’nın yatağının yanında çocuğun yan yana duran ayakkabısını gördü. Ev sahibi koymuştu oraya; eski, rengi atmış, derisi kırışmış, yamalı bir ayakkabıydı… Snigirev bunları görür görmez ellerini havaya kaldırarak o yana attı kendini, oğlunun kunduralarının üstüne kapanarak birini kaptığı gibi tükenmez bir özlemle öpmeye, “İlyuşa’cığım, anam babam İlyuşa’cığım! Ayacıkların nerede senin, ayacıkların nerede?” diye hıçkırmaya başladı.</p>

  <p class="normal">Meczup kadın yürek paralayıcı bir sesle,</p>

  <p class="normal">— Nereye götürdün onu, nereye götürdün? diye haykırıyor, sakat Ninoçka kendini tutamayarak ağlıyordu.</p>

  <p class="normal">Kolya dışarı fırladı, öteki çocuklar da birbiri ardı sıra çıktılar. Alyoşa en son çıktı.</p>

  <p class="normal">— Doyasıya ağlasınlar bari, dedi Kolya’ya. Bu durumda teselli kâr etmez. Bekleyelim, birazdan döneriz gene…</p>

  <p class="normal">— Evet, teselli etmek imkânsız. Acı doğrusu…</p>

  <p class="normal">Kolya, başkalarının duymaması için sesini alçaltarak,</p>

  <p class="normal">— Nasıl üzüldüğümü bilemezsiniz, Karamazov! dedi. Onu diriltmek için neler vermezdim!</p>

  <p class="normal">— Ben de öyle.</p>

  <p class="normal">— Bu akşam gelelim mi dersiniz, Karamazov? İçer o bugün.</p>

  <p class="normal">— Belki. Beraber gelir anacıkla, Ninoçka ile bir saat kadar otururuz. Hep birden gidersek dertleri tazelenir.</p>

  <p class="normal">— Şimdi ev sahibesi içerde sofra kuruyor, anma sofrası<sup class="calibre2"><a href="../Text/karamazov_split_114.html#footnote-600-188" id="footnote-600-188-backlink">[188]</a></sup> bu, değil mi? Papaz da gelir… Gitmemiz gerekli mi, Karamazov?</p>

  <p class="normal">— Mutlaka gerekli.</p>

  <p class="normal">— Ne acayip, değil mi, Karamazov? Bir yandan böyle bir keder, sonra da gözleme filan yenecek… Dinimizin garip özellikleri…</p>

  <p class="normal">Troya’yı keşfeden çocuk, yüksek sesle,</p>

  <p class="normal">— Som balığı da varmış, dedi.</p>

  <p class="normal">Kolya sert bir tavırla çocuğun lafını ağzına tıkadı:</p>

  <p class="normal">— Rica ederim, Kartaşev, seninle konuşmadıkça, varlığınla yokluğunla ilgilenmedikçe saçmalıklarınla söze karışma.</p>

  <p class="normal">Çocuk kıpkırmızı kesildi, ama karşılık vermeye cesaret edemedi. Yoldan yavaş yavaş yürüyorlardı. Smurov, birdenbire,</p>

  <p class="normal">— İşte İlyuşa’nın taşı, dedi, buraya gömeceklerdi onu.</p>

  <p class="normal">İri taşın önünde sessizce duruyorlardı. Alyoşa taşa bakıyordu. Snigirev’den dinlediği, İlyuşeçka’nın babasına sarılarak, “Babacığım, nasıl küçülttü seni, babacığım!” diye hıçkırması bir tablo halinde gözünün önünde canlanıyordu. Ruhu bir anda ta derinlerden sarsıldı. Ciddi, vakur bir tavırla İlyuşa’nın okul arkadaşlarının sevimli, açık yüzlerini bir bir süzdü.</p>

  <p class="normal">— Çocuklar, dedi, size burada, hemen şuracıkta bir şeyler söylemek isterdim.</p>

  <p class="normal">Çocuklar onu sararak dikkatli, soran bakışlarını yüzüne diktiler.</p>

  <p class="normal">— Çocuklar, yakında ayrılacağız. Ben şimdilik kardeşlerimin yanındayım. Biri sürgüne gidiyor, öbürü ölümle pençeleşmekte… Yakında buradan, hem belki de çok uzun bir zaman için dışarı gideceğim. Böylece ayrılacağız birbirimizden. Onun için burada, İlyuşa’nın taşı önünde ilkin İlyuşa’yı, sonra da birbirimizi unutmamaya söz verelim. İlerde, hiç karşılaşmasak bile gene de önce (köprünün yanında, hatırlıyor musunuz?), sonra da hep birlikte sevdiğimiz bu çocuğu, onu nasıl toprağa verdiğimizi unutmayalım. Sevimli, iyi kalpli, cesur çocuktu. Babasının uğradığı hakaret yüzünden şerefi adına başkaldırmıştı. Onu ömrümüz boyunca hatırdan çıkarmayalım. İster büyük mevkilerde önemli işler başında, ister şu veya bu felaketin pençesinde olalım, şu anda bizi birleştiren, o çocuğu sevdiğimiz sürece bizi olduğumuzdan daha iyi yapan temiz duyguyu, dostluğumuzun tatlı huzurunu unutmayalım. Yavru güvercinlerim! Size böyle dememe izin verin! Sevimli, tatlı yüzlerinize baktıkça o güzel, küçük kuşlara ne kadar benzediğinizi düşünüyorum… İşte böyle sevgili yavrularım, belki sözlerimi iyice anlayamayacaksınız, çoğu zaman söylediklerim kolay kolay anlaşılmıyor, gene de unutmamaya çalışın; zamanla bana hak vereceksiniz. Şunu bilin ki, hayatımızda en yüce, en güçlü ve faydalı dayanağımız ana baba evinden kalma hatıralarımızdır. Size sık sık terbiyenizden söz açılır; dediğim gibi, güzel, kutsal çocukluğunuzdan kalma bir hatıra terbiyenin en iyisidir. Böyle hatıralardan dağarcığına çokça toplayarak hayat yoluna çıkan insan, bütün ömrüne güvenle bakabilir. Kalbimizde kalan tek bir iyi hatıranın bile bir gün faydasını görebiliriz. Belki zamanla kötüleşir, kötülük etmekten kendimizi alamayız, başkalarının gözyaşlarıyla, Kolya’nın deminki, “Bütün insanlar için ıstırap çekmek isterdim!” gibi sözleriyle kötü kötü alay etmek isteyebiliriz. Gene de ne kadar kötü olsak, Tanrı bizi bundan korusun. İlyuşa’mızı nasıl toprağa verdiğimizi, son günlerini, onu nasıl sevdiğimizi, bu taşın başında toplanarak dostça konuşmamızı hatırlayınca en katı yürekli, en alaycımız bile bu anın iyi, güzel duygularını içinden alaya almaya cesaret edemeyecektir. Hatta belki, bu hatıra onu yapmak istediği bir kötülükten koruyacaktır. Kendini toparlayarak, “O zaman ben de iyi, mert, şerefli bir adamdım…” diyecektir. Sonradan buna içinden gülümseyecek belki, olsun, zararı yok; insan çoğu zaman iyi, temiz şeylerle alay etmek züppeliğinden kendini kurtaramaz. Ama emin olun çocuklar, hemen ardından, “Yo, buna gülmekle doğru etmedim, bununla alay edilmez!” diye kendi kendine geçirecektir içinden.</p>

  <p class="normal">Kolya’nın gözleri parladı.</p>

  <p class="normal">— Evet, doğrudur Karamazov! diye bağırdı. Anlıyorum sizi, Karamazov!</p>

  <p class="normal">Öbür çocuklar da heyecanlanmış, bir şeyler söylemek istiyorlardı ama kendilerini tuttular, duygulanmış bakışlarını konuşandan ayırmıyorlardı.</p>

  <p class="normal">— Bunları kötü insan olmamız ihtimalini düşünerek söylüyorum. Ama ne diye kötü olalım, değil mi çocuklar? İlkin ve her şeyden önce daima iyi kalpli, sonra namuslu olalım, sonra da hiçbir zaman birbirimizi unutmayalım. Bunu tekrar tekrar söylüyorum size. Kendi hesabıma hiçbirinizi unutmamaya söz veriyorum, çocuklar! Şu anda karşımdaki yüzlerin her birini otuz yıl geçse bile hatırlayacağım. Demin Kolya Krasotkin, Kartaşev’in “varlığıyla yokluğuyla ilgili olmadığını” söylüyordu. Haksız; Kartaşev’in varlığını, Troya’yı keşfettiği günkü gibi artık tozarmadan, sevimli, içten, neşeli gözleriyle bana baktığını unutabilir miyim? Çocuklar, sevgili çocuklarım, hepimiz İlyuşeçka gibi yüce ruhlu ve cesur olalım. Büyüdükten sonra daha da durulacak Kolya gibi zeki, mert ve asil ruhlu; Kartaşev gibi alçakgönüllü, akıllı ve sevimli olalım. Yalnız ikisinden söz açışım, sözgelişi… Hepinizi seviyorum, hepinizin kalbimde yeri var, siz de beni kalplerinize alın! Bizi bu güzel, insanca duyguda birleştiren, bu duyguyu ölene kadar bize unutturmayacak olan hep o, sevimli, tatlı, bizim için daima değerli çocuk İlyuşeçka’mız! Onu asla unutmayalım, kalplerimizde bugünden başlayarak sonuna kadar en iyi hatıra olarak yaşatalım onu!</p>

  <p class="normal">Çocuklar duygulanarak hep birden yüksek sesle,</p>

  <p class="normal">— Evet, evet, yaşatalım! Daima… Sonsuzluğa kadar! diye bağırdılar.</p>

  <p class="normal">— Yüzünü, ellerini, fakir kundurasını, tabutunu, bahtsız günahkâr babasını, babasının uğruna nasıl cesurca tek başına koca sınıfa kafa tutmaya kalkışmasını…</p>

  <p class="normal">— Unutmayalım, unutmayalım! diye tekrar bağırdı çocuklar. Cesurdu, iyi yürekliydi İlyuşeçka’mız!</p>

  <p class="normal">— Çok severdim onu, dedi Kolya.</p>

  <p class="normal">— Hayattan korkmayın çocuklar! İyi, doğru bir şey yaptığınız zaman hayat öyle güzel ki!</p>

  <p class="normal">— Evet, evet! diye heyecanla doğruladılar Alyoşa’yı. Çocuklardan biri, galiba Kartaşev, atılarak,</p>

  <p class="normal">— Sizi seviyoruz Karamazov! diye bağırdı. Öbürleri de ona katıldı:</p>

  <p class="normal">— Seviyoruz, hepimiz seviyoruz sizi!</p>

  <p class="normal">Çoğunun gözlerinde yaşlar parlıyordu.</p>

  <p class="normal">— Yaşa Karamazov! diye heyecanla bağırdı Kolya.</p>

  <p class="normal">Alyoşa içten duygulanarak bir daha tekrarladı:</p>

  <p class="normal">— Ölen İlyuşeçka sonsuzluğa kadar en iyi hatıramız olacak.</p>

  <p class="normal">— Sonsuzluğa kadar!</p>

  <p class="normal">— Karamazov, dedi Kolya, dinimize göre hepimizin ölümden sonra dirilerek yeniden birbirimize, İlyuşa’ya kavuşacağımız doğru mu?</p>

  <p class="normal">Alyoşa yarı gülerek, yarı duygulanarak,</p>

  <p class="normal">— Dirileceğiz, mutlaka; mutlaka birbirimize kavuşacağız! dedi. Neşe, sevinç içinde olanı biteni anlatacağız…</p>

  <p class="normal">— Ne iyi olur! diye içten bağırdı Kolya.</p>

  <p class="normal">— Hadi şimdilik toplantımıza son yerelim, anma sofrasına gidelim. Gözleme yemeyi de hoş görün. Geleneğimiz bu bizim, bunun da kendine göre iyiliği var.</p>

  <p class="normal">Alyoşa güldü.</p>

  <p class="normal">— Hadi! Şimdi el ele yürüyelim.</p>

  <p class="normal">— Sonuna kadar da öyle, ömür boyunca el ele! Yaşa, varol Karamazov! diye tekrar heyecanla bağırdı Kolya.</p>

  <p class="normal">Çocukların hepsi bu bağırışa bir kere daha katıldılar.</p>

  <div class="calibre1" id="calibre_pb_114"></div>
</body>
</html>
