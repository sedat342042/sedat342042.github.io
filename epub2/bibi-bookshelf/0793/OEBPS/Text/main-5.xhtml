<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<p class="calibre4"> "Ben gelmiyorum."</p>
<p class="calibre4"> "Geleceksin."</p>
<p class="calibre4"> Elimi bırakmıyor ve beni bir bebek gibi çekiyordu.</p>
<p class="calibre4"> Koridorları geçtik, onun odasının önündeydik. Biraz beklememiz istendi. Ve kapı açılmakta gecikmedi. Oydu: Maurice. Daha uzun boylu, evet. Aynı açık renk gözler. Odanın ışığı bu gözlerin mavi mi, ya da açık kestane rengi mi olduğunu seçmeye pek olanak vermiyordu. Saçları çok beyazlaşmıştı. Pembe yüzünde de bir çeşit ufak yara izi vardı. Oldukça yorgun görünüyordu. Ama hayatımı aydınlatan gülüşüyle gülüyordu hep.</p>
<p class="calibre4"> Önce kadınlar onu kutladılar. Sonra yarı ölü, yeniden çocuk, buz gibi elimi onunkine uzattım. "Bonsoir, Monsieur Chevalier."</p>
<p class="calibre4"> Sesim nasıl çıkabildi, bilmiyorum.</p>
<p class="calibre4"> "Enchante, Monsieur."</p>
<p class="calibre4"> Safça elimi avucunda bırakmaya çalıştım. Ağzını açmasını ve beni eskisi gibi çağırmasını bekleyerek gözlerinin içine baktım. 'Küçüğüm.' Ama herkese gülümsediği gibi gülümseyerek elimi bıraktı. Bu adam bir zamanlar 'babam' olduğunu bilmiyordu.</p>
<p class="calibre4"> Nemli gözlerimi silmek için hemen odadan dışarı fırladım.</p>
<p class="calibre4"> Sevgili Adam, eskiden bana nasıl derdin?</p>
<p class="calibre4"> "Gidip güneşi uyandıralım." Evet, güneşi uyandırmak gerekiyordu.</p>
<p class="calibre4"> "Beni Paulista caddesinde bırakabilir misiniz?"</p>
<p class="calibre4"> "Neden? Bizimle akşam yemeğine gelmiyor musun?"</p>
<p class="calibre4"> "Benim için çok geç."</p>
<p class="calibre4"> Maria, tatlılıkla:</p>
<p class="calibre4"> Seu: Bay. Donu: Bayan.</p>
 
<p class="calibre4"> "Ne garip adamsın," dedi. "Çok şen bir konsere gidiyorsun ve bitik çıkıyorsun."</p>
<p class="calibre4"> Bir kaçamak aradım:</p>
<p class="calibre4"> "Konserin kendisi değil. Daha önce de bitiktim. Biraz yürüyeceğim. Geçer."</p>
<p class="calibre4"> "Bu siste mi?"</p>
<p class="calibre4"> "Sisi severdim. Bugün, Sao Paulo göğünü delen yapılarla sis görmek öyle az rastlanan bir şey ki. Bundan yararlanmak gerek."</p>
<p class="calibre4"> Beni indirmek için arabayı durdurdular. Maria'yı öptüm.</p>
<p class="calibre4"> "Beni arar mısın?"</p>
<p class="calibre4"> "Olur. Hoşça kal."</p>
<p class="calibre4"> Araba ötekilerin arasında kayboldu ve caddede yürümeye koyuldum. Her şey değişiyordu. Geleneksel güzel evler yok oluyordu. Sıraları geldiğinde son sisleri de dağıtacak olan yeni gökdelenlere yer açmak için yıkılıyorlardı.</p>
<p class="calibre4"> Kaldırımlar neredeyse boştu, iyiydi bu, çünkü düş kırıklığınla başbaşa konuşma fırsatı veriyordu bana. Küçük acımla konuşma fırsatı.</p>
<p class="calibre4"> "İşte böyle, Adam. Kaç yıl geçti?"</p>
<p class="calibre4"> Adam'ın küçük bavuluyla gittiğini görmek için gözlerimi kırpmama gerek yoktu. Çok uzağa gidiyordu. Pişmanlıklar ülkesine doğru. Mutlu oldun mu, Adam? Mutlu olmak dedikleri ne? Kimbilir? Mutluluk zaman gibidir; hareketsizdir ve insanlar gelip geçerler. Gelip geçerler. Gelip geçerler. Yıldızlarla dolu bir gece istiyordum, Adam. Irmakta yansıyan ayın gümüş tepsisinde uyumak. Benim gecemin bunlarla ilgisi yok, değil mi? Yalnızca solunumu güçleştiren ve saçları vıcık vıcık yapan şu hafif sis.</p>
<p class="calibre4"> Kim bilebilir onun kendi yaşında bir dişi kurbağa bulmadığını? Küçük sarı örgüleri ve tepesinde beyaz şapkasıyla.</p>
<p class="calibre4"> Kaldırımda tek başıma yürüdüm. Aceleyle yanımdan geçen ayak seslerini, seyrek ayak seslerini işittikçe yüreğim</p>
 
<p class="calibre4"> hopluyordu. Kim bilebilir Maurice'nin de gözükmeyeceğini, koluma girip bana şöyle demeyeceğini:</p>
<p class="calibre4"> "Biliyor musun, Küçüğüm, başkalarının önünde seni tanıdığımı belli edemezdim."</p>
<p class="calibre4"> Saçmasapan şeyler, değil mi Adam? Düşsüz iki adamız biz. O daha yaşlı. Bense neredeyse kırkımda. Ne aptallık! Aşkı keşfettiğimde gideceğini bana söyleyen Maurice'in kendisi. Aşk dedikleri ne, Adam? Aşk, gelip geçen bir sürü aşk. Yaşlanan ve bunu kabul etmeyen Paula'nın aşkı...</p>
<p class="calibre4"> "Biraz daha yürüyelim, Zeze."</p>
<p class="calibre4"> Benim, kendi kendimle konuşan. Sen de bir daha gelmeyeceğini bana bildirdin. Yalnızca pişmanlıklarımda. Yine de, yalnızlığımın içinde seninle gevezelik etmeye çalışsam kızmayacağını biliyorum.</p>
<p class="calibre4"> "Bonsoir, monsieur Chevalier."</p>
<p class="calibre4"> "Enchante, monsieur."</p>
<p class="calibre4"> Yeniden bir çocuğum. Düş gören bir çocuk. Yalnız bir çocuk. Niçin büyümeli? İstemiyorum. Hiçbir zaman istemedim. Ama zaman durdu, ben devam ettim. Aslında, kimse insanların acıya katlanma gücünü bilemez. Tek bilen kendi yüreğimizdir. Ve neye yarar?</p>
<p class="calibre4"> Nereden geldiği belirsiz, kaygımı yatıştırmaya çalışan bir ses kulağıma çalındı:</p>
<p class="calibre4"> "Şüş... Şüş!"</p>
<p class="calibre4"> "Hah! Biliyorum! Şensin. Paul Louis Fayolle."</p>
<p class="calibre4"> Cüppesinin içinde kapkara, kareli mendiliyle bana veda işareti yaparak kaybolan karaltıyı görmemek için elimi yüzünde gezdiriyordum. Ve uzaklaşan, denize açılmak için nehrin ağzına varan gemi.</p>
<p class="calibre4"> Ama düdük çalan gemi değil, Adam. Ben daha da küçüğüm. Bu bir tren. Portekizlimi öldüren katil bir tren. Şe-kerportakalı fidanımın düşlerini biçen tren. Büyüdüğümde, o trene sık sık bindim, Adam. Tekerleklerinin sürekli olarak hüznümü ve yok olanların yokluğunu çiğnediğini kimse bilmiyordu. Sırrımı kardeşlerime anlatmam. Hiç anlatmadım. Umutsuzluğumla birlikte içime gömmeliyim.</p>
 
<p class="calibre4"> "Şüş... Şüş..."</p>
<p class="calibre4"> Kısa süre önce, Adam, Kuzey'deydim, Natal'de. Ailemi görmeye gitmiştim. Oradan Fayolle'a bir mektup yazdım. Dört satırla bana yanıt verdi. Fortaleza'da ve çok hasta olduğunu bildirdi. Duraksamadım, Adam. Otobüsle korkunç bir yolculuk yaptım. Onu her zamanki gibi kıpkırmızı buldum. Saçları o ateş rengini yitirmiş ve neredeyse bembeyaz olmuştu. Güçlükle konuşuyordu. Soluk solu-ğaydı. Nasıl olduğunu biliyor musun, Adam? Mum gibi, dibine varmış bir mum, en ufak esintide sallanan, küçücük alevleriyle.</p>
<p class="calibre4"> "O ne kısa mektup öyle, Fayolle."</p>
<p class="calibre4"> "Ah, Şüş. Onu yazmanın bile beni ne denli yorduğunu bilsen!"</p>
<p class="calibre4"> Bana bakıyordu. Ve ben büyümemiştim. Hep Şüş'tüm. Niçin onu bu düşle birlikte bırakmamalı?</p>
<p class="calibre4"> Önümüzdeki günlerin birinde, Adam, gittiği haberini alacağım. Bugün, bu yaşımda, melek kanatlarıyla gökyüzüne uçacağına kesinlikle inanıyorum. Kuşlar ya da kelebekler gibi kanatlarını çırparak uçan bir melek.</p>
<p class="calibre4"> Neye yarar, Adam? Beni işitiyor musun? Konuş, Adam. Öğret bana yeniden güneşi uyandırmayı. Devam etmek, ilerlemek, gelip geçmek zorunluluğunu kabul etmeyi. İlerlemek ve güneşi uyandırmak, güç değil mi Adam?</p>
<p class="calibre4"> Yalvarırım, bunu senden son kez istiyorum, yanıt ver; büyük insanlar güneşi nasıl uyandırabilirler? Yalnızca bu kez.</p>
<p class="calibre4"> Yanıtını duymadığımdan ıslık çalıyordum, sonra sis için şarkı söylemeye koyuldum:</p>
<p class="calibre4"> Bir cururu-kurbağası Irmak kıyısında Kurbağa şarkıya başladı mı Küçük kız, Üşüdüğünü söyler...</p>
 
<p class="calibre4"> iyi ya, Adam. Büyükler güneşi uyandırmayı bilmezler. Öyleyse Tanrı'nın iyiliği, yarın, olur da, güneşi uyan-dırıverir. Tüm dingin sonsuzluk için yaptığı gibi.</p>
<p class="calibre4"> Önemi yok, kendim için şarkı söylemeyi sürdüreceğim, çünkü, ne mutlu bana ki hâlâ pişmanlık sözcüğünün ne anlama geldiğini biliyorum:</p>
<p class="calibre4"> Bir cururu-kurbağası Irmak kıyısında Kurbağa şarkıya başladı mı Küçük kız, Üşüdüğünü söyler... Üşüdüğünü söyler... Üşüdüğünü söyler... Üşüdüğünü söyler...</p>
<p class="calibre4"> SON</p>
<p class="calibre4"></p>
</body>
</html>