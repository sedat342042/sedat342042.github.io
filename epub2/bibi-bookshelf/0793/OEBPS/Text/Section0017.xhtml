<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span style="font-size: 1.29167em; line-height: 1.2;">Joaozinho'ya veda</span><br/></h1>

<p class="calibre4"> "Üç günlük piyano çalışmam kaldı, öğretmenim bayan Maria de Penha'yla vedalaşmak için de bir dersim."</p>
<p class="calibre4"> "Üzülecek mi?"</p>
<p class="calibre4"> "Sanmıyorum. Piyanoyu bırakmak istediğimi ona öyle sık sık söyledim ki. Öyle çok yakındım ki. Öylesine kötü niyetli davrandım ki, kuşkusuz rahatlayacak."</p>
<p class="calibre4"> "Bir şeye kendini inandırmalısın, piyanoyu bıraktığını söyledin, bu iş bitti. Geriye dönmek ya da etkilenmek sözkonusu değil. Çünkü, Zeze, bu eşsiz bir fırsat. Piyanoyu şimdi bırakmazsan bir daha hiç bırakamazsın. Liszt gibi ak saçlı, ufak tefek bir ihtiyar olursun ve piyano çalarken ölürsün."</p>
<p class="calibre4"> "Geri dönmeyeceğim."</p>
<p class="calibre4"> "Annenin sözünü tutacağından emin ol. Bir daha parmaklarını bir piyanonun tuşlarına değdiremeyeceksin."</p>
<p class="calibre4"> "Değdirmek istediğimi mi düşünüyorsun? Ayin gibi bu da. insan o kadar çok ayinde hazır bulunmak zorunda kalıyor ki, büyüdüğümde bir kilisenin yakınından bile geçmemeye bakacağım."</p>
<p class="calibre4"> "Hiç dua etmeyecek misin?"</p>
<p class="calibre4"> "O ayrı şey. Dua etmek, Tanrı'yla gevezelik etmektir. Acele etmeden, küçük ve sevimli bir konuşma yapmaktır, insan yatarken bile dua edebilir; o hoşnuttur. Şimdi, susacağım. Bu alıştırma çok güç ve sol elime çok dikkat etmek zorundayım."</p>
<p class="calibre4"> Ama alıştırma bitince gevezelik yeniden başlıyordu:</p>
<p class="calibre4"> "Bugün geliyor." "Maurice mi?"</p>
<p class="calibre4"> "Tabii, budala, başka kim gelebilir? Sabırsızlıktan öldüm, bir an önce akşam olsa." Derinden bir iç çektim.</p>
<p class="calibre4"> "Ne oluyor, Zeze? Bekleyecek halin yok mu?" "Akşam yemeğini düşünüyordum."</p>
<p class="calibre4"> "Evet. Çok uslu, terbiyeli, sevimli olmak zorunda-_ tt sın.</p>
<p class="calibre4"> "Nasıl bir adamdır, yazar?" -• "Ben de senin kadar biliyorum. Portekizli olduğunu, Rio'da oturduğunu, Şeytan Tozu adlı bir kitap yazdığını."</p>
<p class="calibre4"> "İyi mi?"</p>
<p class="calibre4"> "Kitabı okuyan var mı?"</p>
<p class="calibre4"> "Babam sanıyorum. Ama ortadan yok etti. Öyle iyi sakladı ki, çocuklara göre bir kitap olmasa gerek. Bir çarşamba günü, okul yokken her yanı karıştırıp kitabı bulacak ve gizlice okuyacağım."</p>
<p class="calibre4"> "Sen zırdelisin, Zeze."</p>
<p class="calibre4"> "Tıp kitaplarını okuduğum gibi okuyacağım bunu da."</p>
<p class="calibre4"> "Tıp kitaplarını nasıl okuyorsun?"</p>
<p class="calibre4"> "Hani şu kitaplıktaki kalın kitaplar var ya. Onları gizlice, teker teker okudum."</p>
<p class="calibre4"> "Yok canım!"</p>
<p class="calibre4"> "Bir pazar günü, babam kitaplık raflarından birinin yanında oturmuş kitap karıştırıyordu. Nasıl olduysa ben de oradan geçtim. Gözlüklerini çıkardı ve beni çağırdı. Ciddi ciddi yüzüme baktı ve ağır bir sesle, "Şu kitapları görüyor musun?" dedi. Bütün rafı işaret etti. "Elini sürmeni istemiyorum, anladın mı?" Başımla evetledim ve merak içinde oradan uzaklaştım. Bu kitaplarda görmemem gereken ne vardı? Biliyor musun, Adam, daha önce hiçbirine dikkat etmemiştim. Düşünüyordum, düşünüyordum ve şeytan kulağıma fısıldıyordu, "Hadisene budala, bir göz at.</p>
<p class="calibre4"> Çarşamba günü annenin toplantısı var ve sen Dadada'yla yalnızsın... Kimse bir şey öğrenemez."</p>
<p class="calibre4"> "Sen ne yaptın?"</p>
<p class="calibre4"> "Uzun sürmedi. İlk çarşamba, kitaplara bakmak için koştum. Pek çok çarşamba geçirdim orada. Ama gerçekten zahmete değmezdi."</p>
<p class="calibre4"> "Zahmete değmezse, neden kitaplara bakarak onca çarşamba geçirdin orada?"</p>
<p class="calibre4"> "Çünkü her şeyi görmek istiyordum. A'dan Z'ye. Sivilcelerle, yaralarla, çıbanlarla, irinle, sıyrıkla kaplı, bacakları kırık, kolları sakat çıplak kadınlar ve adamlarla doluydu içleri. Korkunç bir şey."</p>
<p class="calibre4"> "Kazancın ne oldu?"</p>
<p class="calibre4"> "Hiç, tam tersine. Çünkü sofrada, kanlı et getirdiler mi midem altüst oluyordu."</p>
<p class="calibre4"> "Baban farketti mi?"</p>
<p class="calibre4"> "Hiçbir şey farketmedi. Büyükler bazan çok budala oluyorlar. Kitabın yerini işaretliyordum ve hiçbir şeyi değiştirmemeye bakıyordum."</p>
<p class="calibre4"> Defterin yapraklarını çeviriyor ve başka bir alıştırmaya başlıyordum. Az sonra, kurbağamla konuşmam yeniden başlıyordu:  "Dün ne keşfettiğimi biliyor musun, Adam?"</p>
<p class="calibre4"> "Bana bir şey anlatmadığına göre nereden bileyim?"</p>
<p class="calibre4"> "Piyanoyu bırakmakla eve çok erken dönebileceğimi. Ödevlerimi etütlerde yapmak zorunda kalmayacağımı. Ödevleri evde yaparım ve eğlenecek zamanım olur. Ama gerçekten eğlenecek zamanım olur. Hintkirazına ya da sıt-maağacına çıkacağım. Komşudan hintarmudu çalacağım. Küçükken korkunç bir hintarmudu hırsızıydım, kimse beni yakalayamazdı. Hem başka bir şey  var. Şimdi, babam kitap almam için beni Cascudinho'ya yolluyor. Geçen gün, Cascudinho, okumayı sevip sevmediğimi sordu bana ve 'ilk fırsatta' gizlice okuyabilmem için bana serüven kitapları vereceğini söyledi."</p>
<p class="calibre4"> "Nasıl becereceksin bu işi?"</p>
<p class="calibre4"> "Kolay. Evde ödevlerimi yapacağım zaman yemek odasındaki masanın başına oturacağım. Elini hiç o masanın altından geçirdin mi?"</p>
<p class="calibre4"> "Tabii ki hayır. Nereden de akıl edersin, Zeze!"</p>
<p class="calibre4"> "Açılıp büyüyen bir masa bu. Bir çift raf oluşturan iki tahta var altında. Oraya dilediğini gizleyebilirsin. Okursun okursun. Merdivende ayak sesi işittin mi, hemen kitabı masanın altına sokar ve yerine bir ders kitabı koyarsın. Kimse de bir şey farketmez."</p>
<p class="calibre4"> "Gerçekten iyi düşünmüşsün, Zeze. İyi buluş." - "Gizli yer konusunda, biliyor musun Adam, evdeki hâzinenin gizlendiği yeri keşfettim."</p>
<p class="calibre4"> "Neresi?"</p>
<p class="calibre4"> "Sen o sıra daha benimle oturmuyordum. Bilemezsin. Sayfaları yırtılmış dergiler gördükçe merak ediyordum. Çocuklara göre olmayan şeyler bulunmalıydı içinde. O kadar çok aradım taradım ki bir keşifte bulundum. Şu dönen eşyada her şeyi gizledikleri bir köşe var. Milo Venü-sü'nü de böyle keşfettim. Kolları olmayan, bütün şeyleri açıkta, şişman bir kadın."</p>
<p class="calibre4"> Anlatmak için göğsüme vurdum.</p>
<p class="calibre4"> "Göremediğim bütün her şey oradadır."</p>
<p class="calibre4"> Rahat bir soluk aldım, çünkü saat yedi buçuğu çalıyordu. Kısa süre sonra beni okula yollayacaklardı. Saray alanında, Tarcisio, modaya uygun güzel üniformasıyla beni bekleyecekti. Benim çok dar pantolonlarımdan farklı, geniş paçalı pantolonuyla. Benimkileri de, öbür çocukla-rınki gibi yaptırmak, annem için çok mu güçtü, bilmem. Ceicao'nun kızkardeşiyle bayan Beliza, herkes benimle alay etsin ve bana eziyet etsin diye bu biçimsiz şeyleri dikiyordu. "Yabaninin teki. Biri geldi mi, odasına kapanıyor."</p>
<p class="calibre4"> Annem için, sabırsızlığımı hoş göstermenin bir yoluydu bu. Şu lanet olasıca akşam yemeği de bitmek bilmiyordu bir türlü. Her şeyin gizli kapaklı tutulduğu cansıkıcı bir konuşmaydı sofradaki. Romandan başka şey sözkonu-77</p>
<p class="calibre4"> su edilmiyordu. Ama bundan da bölük pörçük konuşuluyordu. En ilginç olması gereken anlarda söz kesiliyordu.</p>
<p class="calibre4"> İyi geceler dileyip yatak odamın kapısının arkamdan kapandığını işittiğimde, soluk aldım. Maurice odadaydı. Güneşle kaplıydı. Saçları, gülümsemesi, güzelim kelebek boyunbağıyla. Ayağa kalktı, beni kollarında sıktı.</p>
<p class="calibre4"> Onu öyle bir coşkuyla öptüm ki:</p>
<p class="calibre4"> "Yavaş ol, küçüğüm, beni yere düşüreceksin," dedi.</p>
<p class="calibre4"> "Ah, Maurice, Maurice. Bitmek bilmedi! Bu haftanın sonu gelmiyordu. Anlatılacak o kadar çok şeyim, öyle haberlerim var ki!"</p>
<p class="calibre4"> "Bırak da seni seyredeyim."</p>
<p class="calibre4"> Söz dinleyerek uzaklaştım.</p>
<p class="calibre4"> "iyi. İyi. Yüzün iyi, ama yine zayıf ve narin. Bunu değiştirmek gerek."</p>
<p class="calibre4"> Koltuğuna döndü, ben de tam karşısında yatağın üzerine yerleştim.</p>
<p class="calibre4"> "Maurice, önce sana bir şey sormak zorundayım. Üç gündür evde sözü edilen bir kitaptı bu. Yazarı, akşam yemeğini benimle yedi, bunun için gelmem gecikti."</p>
<p class="calibre4"> "Neymiş soracağın?"</p>
<p class="calibre4"> Taş atar gibi attım soruyu ortaya:</p>
<p class="calibre4"> "Kokain nedir?"</p>
<p class="calibre4"> Maurice, gözlerini faltaşı gibi açtı:</p>
<p class="calibre4"> "Ne?"</p>
<p class="calibre4"> "Evet. Kokain. Dün, Fayolle'a sordum. Ne diyeceğini şaşırdı, kekeledi, on beş yaşına geldiğimde öğrenebileceğimi söyledi."</p>
<p class="calibre4"> Maurice, sarı perçemimi okşadı:</p>
<p class="calibre4"> "Peki, ben o kadar katı olmayacağım. Sana bir indirim yapıyorum. On dört buçuk yaşına geldiğinde söylerim. Daha önce ne olduğunu keşfedersen eline bir şey geçmez. Çünkü, bana anlatman gereken tüm ilginç şeylerle karşılaştırdığında; kesinlikle önemi olmayan bir şeydir bu."</p>
<p class="calibre4"> "Anlatacak çok şey var. Ya sen, filmlerde çok çalıştın v mı;</p>
<p class="calibre4"> "Şöyle böyle."</p>
<p class="calibre4"> "Aşk sahneleri çevirdin mi?"</p>
<p class="calibre4"> Öylesine gülünç bir biçimde işaret parmağını salladı ki, gülümsedim.</p>
<p class="calibre4"> "Küçüğüm, küçüğüm! Bir açık hava kahvesinde şarkı söylediğim birçok sahne çevirdim. Pek eğlenceli bir film değil ama, yaptığım anlaşmaya uymak için çeviriyorum. Daha ilginç bir şey buluncaya dek."</p>
<p class="calibre4"> Bakmasını çok istediğim gibi baktı yüzüme.</p>
<p class="calibre4"> "Ne var ne yok bakalım? Şu yeni haberler neler?"</p>
<p class="calibre4"> "Maurice, günlerim sayılı."</p>
<p class="calibre4"> "Yine öleceğini söyleyecek değilsin herhalde. Bak, Şüş, o dönem geçti gitti."</p>
<p class="calibre4"> "Hayır, kimsenin öleceği yok. Piyanoyu bırakacağım ve yeniden yaşamaya başlayacağım."</p>
<p class="calibre4"> Her şeyi ayrıntılarıyla anlattım ona, beni dikkatle dinliyordu. Sözümü bitirdiğimde, Maurice biraz düşünceliydi:  "Ama bu çözümden kesinlikle hoşnut musun? Emin misin bundan?"</p>
<p class="calibre4"> "Sanırım evet, Maurice. Kararım kesin."</p>
<p class="calibre4"> "Öyleyse, ilk düşmana karşı savaşı kazandık."</p>
<p class="calibre4"> Şaşkındım.</p>
<p class="calibre4"> "Bir başkası var mı?"</p>
<p class="calibre4"> "Belki daha da önemli bir başkası. Buraya gel."</p>
<p class="calibre4"> Koltuğun koluna oturdum, yanağım başına yaslanacak biçimde beni göğsüne bastırdı. Bir babadan bütün bek-lediğimdi bu. Eli çenemi kaldırdı ve parmaklarının yumuşacık olduğunu hissettim. Sonra parmakları boynumda durdu. Sesi hiç bu denli sevecen olmamıştı. Eskisi gibi olsaydı, hıçkırıklara boğulurdum. Ama yalnızca gözlerim nemlenecek kadar kendimi tutuyordum.</p>
<p class="calibre4"> "Küçüğüm, en büyük düşmanın burada."</p>
<p class="calibre4"> "Gırtlağımda mı?"</p>
<p class="calibre4"> "Evet. Şu bademcikleri en kısa zamanda aldırmalıyız."</p>
<p class="calibre4"> Yarı umutsuz, ağlaştım:</p>
<p class="calibre4"> "Maurice. Şeytandan sonra en çok korktuğum şey bu."</p>
<p class="calibre4"> "Geçecektir. Hem sen yüreklisin. Korkusunu yenmeyi bilen küçük bir adamsın. Kurbağalardan ödün koptuğunu bana söylememiş miydin?"</p>
<p class="calibre4"> "Evet, doğru."</p>
<p class="calibre4"> "Oysa, en büyük danışmanın yüreğinde yaşayan bir kurbağa."</p>
<p class="calibre4"> "Ama Adam'tılsımlı.'"</p>
<p class="calibre4"> Sesimizi çıkarmadan durduk. Ben, hayatımda hiç görmediğim bu sevgiden bir kırıntı bile yitirmemek istiyordum. Yarım saatçik olsun böyle kalabilme uğruna yüz elli bademcik ameliyatına katlanabilirdim.</p>
<p class="calibre4"> "Evet, Küçüğüm?"</p>
<p class="calibre4"> "Gerçekten istiyor musun, Maurice?"</p>
<p class="calibre4"> "Senin iyiliğin için, yavrum."</p>
<p class="calibre4"> Eli yeniden saçlarımı okşuyordu.</p>
<p class="calibre4"> "Hem sonra, insanın boğazının hep ağrıması iyi değil. Dondurma sevmiyor musun?"</p>
<p class="calibre4"> "Dondurma için çıldırıyorum."</p>
<p class="calibre4"> "Bademciklerin olmasa, bütün gün bir yığın dondurma yiyebilirsin. Nezle olmadan denizde çok daha uzun süre kalabilirsin. Gırtlağında oluşan bu irin, böbreklerine, midene inecek. Daha sonra seni hasta edebilir."</p>
<p class="calibre4"> Tanrım, ne garip şey! Maurice, doktorun sözlerinin tıpkısını tekrarlıyordu. Yalnız o, bunları daha sevimli söylüyordu ve daha az ürkütücüydü.</p>
<p class="calibre4"> "Dr. Raul Fernandes'in dostu musun?" dedim.</p>
<p class="calibre4"> "Adını hiç duymadım."</p>
<p class="calibre4"> "Ne garip, onun söylediklerinin tıpkısını söylüyorsun."</p>
<p class="calibre4"> "Bunu herkes bilir. Doktor ya da bir doktorun dostu olmaya gerek yok. Ne dersin?"</p>
<p class="calibre4"> "Bir keresinde ameliyat olmaya çalıştım, tam bir fiyaskoyla son buldu."</p>
<p class="calibre4"> "Ne kadar oluyor?"</p>
<p class="calibre4"> "İki yıldan çok."</p>
<p class="calibre4"> "Eh, öyleyse oldukça zaman geçmiş-aradan. Neden ameliyat olmanı istiyorum, biliyor musun Şüş?"</p>
<p class="calibre4"> Maurice güldü:</p>
<p class="calibre4"> "Yakında sana koca bebek diyeceğim. Evet, Monpti, evet lanet olasıca bademciklerden kurtulduğunda, hayatında yeni bir dönemin başladığını göreceksin. Önce boyun uzayacak, büyüyeceksin. Sonra, güçlü ve adaleli olacaksın. Yüze yüze geniş bir göğüs kafesi edineceksin."</p>
<p class="calibre4"> "Ufak tefek olduğum için benimle alay eden bütün çocukların ağzını burnunu kırabilecek miyim?"</p>
<p class="calibre4"> "Tabii. Hepsinin. Ne diyorsun?"</p>
<p class="calibre4"> Korku, yeniden yiğitliğimi bastırıyordu.</p>
<p class="calibre4"> "Şimdi olmaz, çünkü sekiz gün sonra Rio'ya gidiyor bizimkiler."</p>
<p class="calibre4"> "Soruma karşılık vermekten kaçma. O zamana kadar bekleyebiliriz. Böylece de, cesaretin perçinlenir. Değil mi?"</p>
<p class="calibre4"> "Sen istediğine göre, dediğini yapacağım. Bu düşünceye alışmam güç olacak. Sevinecek biri varsa o da Fayolle."</p>
<p class="calibre4"> "Hepimiz sevineceğiz. Dostun Fayolle, Adam, ben..."</p>
<p class="calibre4"> "Maurice, yüreğimde gerçekten bir cururu kurbağası olabileceğine inanıyor musun? Bana biraz garip geliyor da."</p>
<p class="calibre4"> "Neden inanmayayım? İnsan hayatta ne çok şeye inanıyor. Üstelik bütün düşlerin bir gerçek olduğu yaştasın."</p>
<p class="calibre4"> Saate bakmak için elini kaldırdı. Büyüklerin bu hep saate bakmak tutkuları inanılır gibi değildi. Özellikle de her şeyin en güzel olduğu anlarda,  Maurice düşüncelerimi keşfetti:</p>
<p class="calibre4"> "Biliyorum, Küçüğüm, ama önümde çok yüklü bir hafta var. Anlıyor musun?"</p>
<p class="calibre4"> Güneşi Uyandıralım 81/6</p>
<p class="calibre4"> Ayağa kalktım. O da kalktı. Ben yatağıma doğru yürüdüm,    i</p>
<p class="calibre4"> "Bugün giysinlerinle, ayakkabılarınla mı yatacaksın?"</p>
<p class="calibre4"> Makaraları koyverdik.</p>
<p class="calibre4"> Çabucak ayakkabılarımı çıkardım, soyunmaya başladım. Yastığımın altından pijamamı eliyle aldı. Önce pantolonu, sonra üstünü giydim. Maurice'in parmakları düğmeleri iliklemeye koyuldu. Ve ben, engin bir büyümeme isteği duyuyordum. Maurice' i hep yüreğimin yanında tutma ve pijamamda iki yüz seksen iki düğme bulunması isteğiyle.</p>
<p class="calibre4"> Bütün günü, bu düşünceyi kafamda evirip çevirmekle geçirdim. İlk bademcik ameliyatımın tüm ayrıntılarını anımsıyordum. Başarısızdı. Herkese, okuldakilere, komşulara bildirmiştim bunu. Büyük bir şamata koparmıştım. Ameliyat edildiğim için yeryüzünün en büyük yiğidiydim. Ama günü gelip beni bir çeşit deli gömleğine sardıklarında ve koskoca bir iğne ortaya çıktığında haykırmaya başlamıştım. Beni tutmaya çalıştılar. Hemşireler geldi. Ben öyle bağırıyordum ki, Natal'in içlerinden sesimi duymaları gerekirdi. Bir trajedi oldu bu. Ve benim için bir utanç. Adam'la gevezelik etmeyi düşünmek istemiyordum. Günlerden çarşamba olduğu için, öğleden sonra yemek odasında çalıştım. Parmaklarım, masanın altındaki kitapları koyacağım gizli yeri okşuyordu. Biraz daha çok düş kurmaya yardım edecekti bu kitaplar.</p>
<p class="calibre4"> Maurice'in sözleri kulaklarımda çınlıyordu. Birden başka bir şey düşündüm ve ayağa kalktım. Adam niyetimi sezdi:  "Dikkat! Zeze, annen bunu yasakladı." "Kimse bir şey öğrenemeyecek. Dadada, anlatmaz." Bir haftadır piyanoyu bırakmıştım ve Joaozinho'dan ayrılmanın yarattığı ilk pişmanlıklar kendini göstermeye başlıyordu. Salona girdim ve ayaklarımın ucuna basarak 82</p>
<p class="calibre4"> ona doğru yürüdüm. Kapağı kaldırdım, o hiç unutamayacağını koku burnuma doldu.</p>
<p class="calibre4"> "Selâm Joaozinho."</p>
<p class="calibre4"> Arkalıksız iskemleyi çektim, oturdum ve parmaklarımı tuşlara uzattım. Sevdiğim parçaları çalmaya koyuldum. Alıştırma değil. Önce Çaykovski'nin Chanson Triste'i. Sonra bir noktürn.</p>
<p class="calibre4"> Ardından Schumann'ın Reveries'sı. Hiç çalmadığım gibi çalıyordum. Yaptığım şeyi sevdiğim için. Olanca içtenliğimle çalıyordum, tüm yüreğimle; bu da bana çok iyi geliyordu.</p>
<p class="calibre4"> "Görüyorsun ya, Joaozinho, böylesi ne kadar iyi."</p>
<p class="calibre4"> Alıştırma yapmadan geçen bir haftadan sonra parmaklarımın tutukluk yapmayışına şaşmıştım. Bir parça daha çaldım ve hiç beklemediğim, daha doğrusu bu kadar çok beklemediğim bir hüzün duydum.</p>
<p class="calibre4"> Keçe örtüyü büyük bir sevecenlikle yerleştirip kapağını kapadım.</p>
<p class="calibre4"> Ödevlerime döndüm ve yeniden Maurice'in sözleri kulağımda çalındı.</p>
<p class="calibre4"> Bu kez geri dönmeyeceğinden kesinlikle emindim. Korkuyordum, ikinci bir kez başarısızlığa uğrarsam kızabilir, bir daha bana. Küçüğüm demeyebilirdi. Bu da olmadı mı, ölmeyi yeğlerdim. Ama hepten ölmeyi.</p>
<p class="calibre4"> Akşam, piyano çalmadığım için, annemle ve kızkarde-şimle kapının önüne oturmuş, Jungueria Ayres sokağının dingin hayatına bakıyordum. Sanat okulunda öğretmenlik yapan yaşlı bir kadıncağız göründü. Yokuşu güçlükle tırmanıyordu. Evin önünde durdu ve bize merhaba dedi. Birden, korkunç bir şey oldu. Kadın, anneme:  "Bugün öğleden sonra kapınızın önünde uzun süre durdum," dedi. "Bir melek piyano çalıyordu, harika bir şeydi."</p>
<p class="calibre4"> Annem gözlerimin içine baktı, sesini çıkarmadı.</p>
<p class="calibre4"> Kıpkırmızıydım ve utanç içindeydim.</p>
<p class="calibre4"> iki gün sonra, okuldan döndüğümde ruhumu ezen bir şey hissettim. Bir rahatsızlık. Bir uyarı; her zaman söylendiği gibi.</p>
<p class="calibre4"> "Nen var, Zeze?"</p>
<p class="calibre4"> "Bilmiyorum, Adam. Beni çok üzen bir şey."</p>
<p class="calibre4"> Eve girdik ve çantamı yemek masasının üzerine attım. Bir şey beni salona doğru itiyordu. Orada, Maurice'in koltuğuna düştüm. Joaozinho'nun yerinde kocaman bir boşluk vardı. Şimdi, bu salon sessizlikten ölecekti. Kaygıyla Bayan Barbara'yı aradım. Tahtından indirilmiş gibi, bir yana, bir sehpanın üzerine konmuştu.</p>
<p class="calibre4"> "Önemi yok, bayan Barbara. Büyük bir adam olduğumda sana bütün bütün sahip çıktığımda, daha güzel bir piyano satın alacağım."</p>
<p class="calibre4"> Gerçek, ruhumun bomboş olduğuydu. Gözlerimin yaşlarla dolmasını engellemek için çaba harcıyordum.</p>
<p class="calibre4"> Adam'ın sesi, içimde alçak sesle şöyle dedi:</p>
<p class="calibre4"> "Güneşe bak, Zeze, gidip güneşi uyandıralım."</p>
</body>
</html>