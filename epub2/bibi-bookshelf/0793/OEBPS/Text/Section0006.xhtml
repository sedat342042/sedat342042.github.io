<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre4">Tarzan, damların oğlu</h1>
<p class="calibre4"> _. Adam'la gevezelik edecek, Maurice'in gelmesini bile bekleyecek zamanım yoktu neredeyse, ama okuldaki hayatım çok iyiydi. Hep birbirinin eşi olan programa uyduğum sürece hiçbir sorun çıkmıyordu.</p>
<p class="calibre4"> Akşam etüdünü çok sevmeye başlamıştım. Yazık ki iki saat sürüyordu. Bu da, büyük bir açıksözlülük ve aşırı bir yüreklilikten geliyordu.</p>
<p class="calibre4"> Bizim koğuşa bakan peder Luiz, Ceara'lıhra benzemese de, oralı olmakla övünürdü. Ceara'dan sözetmek başlıca konusuydu. Teneffüste, etüde girmeden önce, sanki bir rastlantı sonucu ona yaklaştım. Cüppesinin cebinde olan eli teşbih çekiyordu.</p>
<p class="calibre4"> "NevarZeca?"</p>
<p class="calibre4"> "Bir şey yok, peder?"</p>
<p class="calibre4"> "Yeni bir olay?"</p>
<p class="calibre4"> "Bugünlük hayır. Ama sizinle konuşmak istiyorum. Bir şeyi aydınlatmak için. Aydınlatmak da değil. Çapraşık sözcüklerle konuşmak istediğinde, peder Ambrosio'nun söylediği gibi, 'tavzih etmek' için."</p>
<p class="calibre4"> Peder Luiz şimdiden gülüyordu. Aklımdan bir şeytanlık geçtiğinden de kuşkulanmaktaydı.</p>
<p class="calibre4"> Sorum ansızın geliverdi:</p>
<p class="calibre4"> "Bir daha dünyada gelseniz, Paraiba'lı2 mı, yoksa Ce-ara'h mı olmak isterdiniz?"</p>
<p class="calibre4"> ^ Tapir: Güney Amerika'da yaşayan, kısa hortumlu bir memeli hayvan türü. (Çev.) 'harare: Topla oynanan bir yerel oyun. (Çev.)</p>
<p class="calibre4"> "Amma da soru ha! Ceara'lı tabii. Neden sordun?"</p>
<p class="calibre4"> "Çünkü ben bir kere daha dünyaya gelsem, ne Carioca olmak isterdim, ne de Ceara'lı. Sırf bir edebiyat sorunu yüzünden."</p>
<p class="calibre4"> Peder Luiz çok ilgilenmişti:</p>
<p class="calibre4"> "Bir edebiyat sorunu yüzünden mi?"</p>
<p class="calibre4"> "Evet. Edebiyat kitabında/ose de Alencar'dan eşsiz bölümler var. Bayılıyorum."</p>
<p class="calibre4"> "Onun romanlarını okumak gerekir."</p>
<p class="calibre4"> "Hangisini seviyorsunuz? La Guarani'yi mi, Gümüı Madenlerim mi, yoksa Iacema'yı mı?" "Iacema bir şiirdir, ama ben La Guarani'yi yeğlerim."</p>
<p class="calibre4"> "Ancak Ceara'lı biri öyle bir kitap yazabilirdi, sizce de öyle değil mi? Carioca'lzrm da Machado de ybszs'leri ve unuttuğum başka yazıları var."</p>
<p class="calibre4"> "Aman Zeca. Machado de Assis de çok iyidir. İki ayrı üsluptur onlarınki."</p>
<p class="calibre4"> "Ne yazık ki..."</p>
<p class="calibre4"> "Neden yazık?"</p>
<p class="calibre4"> "Alencar'ı okuma fırsatını bulmak isterdim."</p>
<p class="calibre4"> "Kolay. Fırsat çıkar çıkmaz yararlan."</p>
<p class="calibre4"> "Bana fırsat vermiyorlar ki."</p>
<p class="calibre4"> "Ama bu bir cinayet! Böyle bir merakın varsa, ki bugünün çocuklarında pek az olan bir şey, alkışlanması gerekir."</p>
<p class="calibre4"> "Evdekiler mi?"</p>
<p class="calibre4"> "Evde kesinkes yasak. Ne yapalım..."</p>
<p class="calibre4"> "Dinle, Zeca. Bütün bunları niçin bana anlatıyorsun?"</p>
<p class="calibre4"> "Belki belirli bir nedenle. Peder Luiz, iyi bir öğrenci değil miyim sizce? Her zaman sınıfın birincisiyim. Bir tek matematikten biraz zayıfım. Ama çalışmadığımdan değil bu; ya da, çalışmak bir işe yaramıyor, çünkü matematiği sevmiyorum. Hem, karnemi de görebilirsiniz. "Sonra?"</p>
<p class="calibre4"> 1 Saati unutmuştuk. Önemli olan Aparecido'yu kurtarmaktı. İsaura, mutfağa gidip bir mum getirdi, göğsümde kediyle onu izledim.</p>
<p class="calibre4"> "Sonra size saygımı sunmak isterim, size ve Cearaya."</p>
<p class="calibre4"> Amacımı hâlâ keşfetmemişti, ama ağzı açıktı:</p>
<p class="calibre4"> "Bu saygılarını sunmak hikâyesi de ne, Zeca?"</p>
<p class="calibre4"> "Bana kimsenin vermediği bir fırsatı siz sağlayabilirsiniz. Bu üç kitabı da edindiğimi düşünün. Okumak için etütten yararlanma iznini isteyecektim sizden."</p>
<p class="calibre4"> Onu boş bulunduğu bir anda yakalamıştım. Biraz düşündü ve şaşkınlık belirten bir hareketle elini ağzında gezdirdi:</p>
<p class="calibre4"> "Bilemiyorum, hayır."</p>
<p class="calibre4"> "Dinleyin, peder Luiz, kültürlü biri olmak istiyorum, ama siz de öbürleri gibi davranıyorsunuz." Peder Ambrosio'nun bize öğrettiği süslü püslü Porte-kizceyle ben de zehirlenmiştim.</p>
<p class="calibre4"> O hâlâ kararını veremiyordu:</p>
<p class="calibre4"> "Ya derslerin?"</p>
<p class="calibre4"> "Notlarımı gözden geçirebilirsiniz. Daha kötü bulursanız, 'fırsat'ı da yaratmazsınız."</p>
<p class="calibre4"> "Buraya kadar pek güzel. Ya öteki öğrenciler de seni örnek almaya kalkarlarsa?"</p>
<p class="calibre4"> "Bunu anlamayacaklardır bile. Kitaplar, ders kitaplarımı kapladığım kap kağıdıyla kaplı zaten." "Her şeyi de düşünmüşsün, değil mi?"</p>
<p class="calibre4"> Bir kahkaha attı. Gülüyorsa bu neredeyse bir zafer demekti.</p>
<p class="calibre4"> "Hem de en arka sıraya, ötekilerden uzağa oturaca-ğim\,</p>
<p class="calibre4"> "Sana neredeyse evet olan bir karşılık vereceğim. Ancak, bundan peder Feliciano'ya sözetmeyelim."</p>
<p class="calibre4"> "Gerekli değil. Biliyor bile. Kitapları ondan istedim, -bana buldu."</p>
<p class="calibre4"> Alencar'dan sonra, başka şeyler de okudum. Elime ne geçerse, yutuyor, çiğniyor, geviş getiriyordum. Herkes, ya da aşağı yukarı herkes, istemeye istemeye, esneyerek ve bu bitmek bilmeyen zamana karşı çıkarak etüde girerken, ben keyfimden havalarda uçuyordum.</p>
<p class="calibre4"> Gündüz de başka bir hikâyeydi. Bana ne olduğunu bilmiyordum. Ama öteki öğrenciler gibi yaşayamazdım yeryüzünde. Zamanımı önüne çıkan şeye tırmanmakla geçiriyordum. Kirişlere yapışıyordum, bir kalastan öbürüne atlıyordum. Bütün çatıları, bütün damları biliyordum. Koğuşun merdivenini kullanıyordum. Avlunun dibinden dolanıyor, kalın bir duvar çıkıyordum. Öğrencilerin bavullarının durduğu küçük bir odaya atlıyor ve öbürlerine yetişiyordum.</p>
<p class="calibre4"> Sık sık paylanıyordum:</p>
<p class="calibre4"> "İn oradan, Vasconcelos."</p>
<p class="calibre4"> Söyleneni yapıyordum, ama az ötede yine tırmanabileceğim başka bir yer keşfediyordum.</p>
<p class="calibre4"> "Deli bu çocuk! Düşüp kolunu kıracaksın."</p>
<p class="calibre4"> Tutkum öylesineydi ki, ikine-tutkum olan yüzme de buna eklenince, bir takma ad kazandırmıştı bana: Tarzan.</p>
<p class="calibre4"> Ama gerçekten iyi olan, her türlü dikkatli bakıştan kurtulmak ve çan kulesinde kaybolmaktı. Kiliseden geçiyor ve çan kulesine varıyordum. Merdiven çürümüştü. Yer yer sekiz ya da dokuz basamağı eksikti, ama ne önemi vardı bunun maymunların Tarzan' ı için? Ormanın oğlu Tarzan için. Çanın yanına varıyordum. Bacaklarım boşluğa sallandırılmış oturuyor, oradan yeryüzüne bakıyordum. Çanlar susmaya uzun zamandan beri alışmışlardı. Bense, ilk fırsatta kalın bir ip bağlayıp aşağı sallandırmayı kurmuştum bile. Ve büyüklerden biri geceyarısı gelip çanları çalacaktı. İşin kötü yanı, o güne dek yeterince sağlam bir ip bulamamış olmamdı. Bunun dışında, çanı harekete getirmek kolaydı. Hafiften denemesini yapmıştım ve bana boyuneğiyordu. Ne güzel: Herkes uykuda ve çan tek başına çalmaya koyuluyor. Öteki dünyadaki ruhlardan birinin bu işi yaptığına yemin edenler çıkacaktı. Ertesi sabah, yobazlar gelip Aziz Antoine'a mum yakacaklardı. 'Fıçı Bi-usa', korkusunu yatıştırmak için gününü kilisede geçirecekti.</p>
<p class="calibre4"> Yaşlı kadına böyle dendiğinde gözü kararmıştı. Bir kere kilisede olmuştu bu rezalet. Bulunduğu yeri unutmuş ve küfür etmeye başlamıştı.</p>
<p class="calibre4"> Yeniden görüntüye bakıyor ve çanı düşünüyordum. Ancak, hiçbir zaman düşündüğüm şeyi yapamayacaktım. Çünkü çanın ipini çeken ipi sallanır bırakıp tabanları yağlayarak kaçacaktı. İpi kimin bağladığını keşfedeceklerdi. Ve ben hapı yutacaktım. Çok küçükken, sokaktan geçenleri korkutmak için çoraptan yılan yaptığım günkü gibi hapı yutacaktım. Eşek sudan gelinceye kadar dövülmüştüm. Kaba etlerim öyle bir durumdaydı ki inlemeden otu-ramıyordum o zaman.</p>
<p class="calibre4"> Her şeye bu yükseklikten bakmak güzeldi. Kendimi özgür bir kuş gibi duymak. Andre Albuquerque alanında bulunan katedralin büyük bir çan kulesi kadar yüksekte olmak. Tarcisio, bu kulenin tepesinden bayraklarla gemilere işaretler yapan adamla dosttu. Bir gün kuleye çıkacağımıza söz vermişti. Yine de, benim çan kulem daha iyiydi. Çünkü kimse, yıkılmasından korkarak merdivenlerini çıkma yürekliliğini gösteremiyordu. Böylece de çan kulesi benim ve düşlerimin kulesi oluyordu. Tarciso'ya sözünü ettiğim bir plan hazırlamıştım. Yabancılar Lejyonu'na katılmam ve Beau Geste ile arkadaşlarının dostu olmam gerektiğinde, bir cinayet işlemek zorunda kalacaktım. Bu iş için daha uygun yer bulunmazdı. Okulun eczanesinden eter çalıyordum. Bunu bir mendile döküyor ve okulun müdürünü bayıltıyordum. Koca bedenini bir iple çekerek onu merdivenin tepesine sürüklüyordum. Tepeden aşağı atıyordum. Yere düşüp parçalanacaktı. Bütün öğrenciler için eşsiz bir talih olacaktı bu, çünkü üç gün tatil yapacaklardı.</p>
<p class="calibre4"> Ben de cinayeti işleyince Afrika'nın yolunu tutabilecektim. Neresiydi gideceğim yer? Fas mı, yoksa Senegal mı? Emin olabilmek için Fayolle'a sormalıydım.</p>
<p class="calibre4"> Uzakta, kayıklar Potengi'nin suları üzerinde ilerliyordu. Uzun sırıklarla hareket ettirilen ağır mavnalar sığca yerlerden sürükleniyorlardı. Ve tuz yüklü tekneler Tava—</p>
<p class="calibre4"> res de Lira rıhtımına yanaşıyorlardı. Düşsel yolculuklara çıkan insanları götüren gemiler, nehrin ağzına varmak ve ufukta kaybolmak için suların yükselmesini bekliyorlardı.</p>
<p class="calibre4"> Birkaç kere müdürün odasına götürülmüş ve sertçe paylanmış, cezalandırılmakla korkutulmuştum. Çan kulesinin kapısını kilitleyeceklerdi, bense bıyık altından gülüyordum. Kilit öylesine eskiydi ki işlemiyordu artık. Eğilimimden yoksun bırakılmıştım ve onları alçak sesle lanetliyordum:</p>
<p class="calibre4"> "Kör olasıca pis ihtiyar! Yukarıya çıkmak ve bunca güzel şeye bakmakta ne kötülük vardı? Bu bunaklar zavallı bir çan kulesinden korkuyorlarsa, çok yükseklerde olan gökyüzüne nasıl varacaklar?"</p>
<p class="calibre4"> Onlar unuttu mu ben yeniden başlıyordum. Ancak zamanla, temkinli davranma gereği, bana bacaklarımı göstermemeyi öğretmişti. Musa bile uzun süre kendisini ziyaret etmeden durmama şaşıyordu; Musa, her zaman suskun olan bir koca eşekarısının adıydı. Ama, korkudan geberen de Adam'dı. Bazı şeyler konusunda çok kararlı olan Adam, bazı durumlarda da birinci sınıf bir ödlek oluyordu.</p>
<p class="calibre4"> Bazan, büyük bir yüzme isteği duyuyordum. Ilık suyu çok özlüyordu bedenim. Koğuşta tek başıma kaldığım zamanlar, Adam' a bir öneride bulunuyordum:</p>
<p class="calibre4"> "Yüzmeye gidelim."</p>
<p class="calibre4"> Ve Potengi nehrinde yüzüyormuş gibi sallıyordum kollarımı. Dikkatli kulaçlarla koğuşun içinde gidip geliyordum. Bir keresinde, peder Luiz'in odasında olduğunu bilmiyordum ve nefis bir atlayış yapmıştım. İki yüz metre serbest yüzmeye hazırlanıyordum ki kapı açıldı ve peder Luiz beni suçüstü yakaladı. Kahkahası beni olduğum yere mıhladı.</p>
<p class="calibre4"> "Ne yapıyorsun, Tarzan?"</p>
<p class="calibre4"> "Fliç. Biraz yüzüyorum."</p>
<p class="calibre4"> Yanıma yaklaştı ve tüm serüven isteğimi yüzümde okudu. Ne olup bittiğini anladı:</p>
<p class="calibre4"> "Pazarları plaja gitmiyor musun, Zeca?" "İzin vermiyorlar. Cezalıyım." "Ama gitmek isterdin, değil mi?" Kaderime boyuneğmiş biçimde, başımı salladım: "Kim istemez?"</p>
<p class="calibre4"> "Bu işin gereğini yapacağız. Eninde sonunda iyi bir çocuksun, biraz haşarısın belki, ama iyi yüreklisin."</p>
<p class="calibre4"> Yobaz kadınlara sinirlenmeye başlıyordum. Günün hangi saatinde kiliseye bir göz atsam oradaydılar. Mumlar, duvarlar ve peder Amadeu'nun armoniyumu gibi dekorun bir parçasıydılar sanki. Hayatta dua etmekten başka hiçbir işleri yok gibiydi. Solda, en dipte kendi köşeleri vardı. Ayin sırasında da her şeyi geciktiriyorlardı, çünkü onlar ayin masasına varıncaya dek iki yüz milyon dakikanın geçmesi gerekiyordu. Bir tek kilisenin papazı peder Monte, bu aziz sabrını gösterebilirdi.</p>
<p class="calibre4"> Oysa, futbol oynarken ayakları yara bere içinde kalan çocuklar ayakkabı giyemiyorlardı. Bir ayaklarında bile pabuç olmasa kiliseye girmelerine izin verilmiyordu, çünkü peder Ambrosio'nun deyimiyle 'estetik' değildi bu. Ama günlük ayini kaçırmamaları için, ayakları yara olanlar galeriden ayini izliyorlardı. Benim de ayağım yara olduğunda bir şey keşfettim: Galerinin eski tahta döşemesinde delikler vardı. Deliklerden, bir şalla, dantel örtüyle ya da yemeniyle kaplı olan kadınların başları görünüyordu. Görmekle eyleme geçmek arasında bir adım vardı.</p>
<p class="calibre4"> Hele, rastlantı sonucu galerideki tek topal ben oldum mu kendimden geçiyordum. Gürültü etmeksizin ne buldumsa topluyordum. Küçük tahta parçalarını, tırnaklarımla söktüğüm eski duvar parçalarını. Donuzlanböceği ayaklarını, hamamböceği kanatlarını, topçuklar yaptığım örümcek ağlarını, yanık kibrit çöplerini, vb.</p>
<p class="calibre4"> Sıra kutsama duasına geldiğinde ve yobaz kadınlar iyice kendilerinden geçtikleri anda, deliklerden birinin yanına diz çöküyor ve ganimetimi kafalarına atıyordum. Sonu&nbsp;<span style="font-size: 1em;">gelmez bir mırıltıydı duyulan. Herkes, yaşlı kadınların neden üstlerini başlarını silkelediklerini, başörtülerini ve yemenilerini salladıklarını anlamaksızın 'y°Dazlar köşesi'ne dönüp bakıyordu. Bense, çoktan kötü eğilimlerden çok uzak, köşeme çekilmiş oluyordum. Bu işi üç gün yaptım.</span></p>
<p class="calibre4"> 0    kadar. Ayak başparmağımın koca bir sargı beziyle sarılı olduğunu görünce, peder Luiz gülmeye başladı:</p>
<p class="calibre4"> "Galeriye çıkabilir miyim, peder?"</p>
<p class="calibre4"> "Bundan böyle hayır, Zeca."</p>
<p class="calibre4"> "Ayine katılmayacağım anlamına mı geliyor bu?"</p>
<p class="calibre4"> "Hiç bile. Revire çıkacaksın, kiliseye bakan pencereyi açacaksın, ayağın iyileşene dek ayini oradan izleyeceksin."</p>
<p class="calibre4"> Kaderime boyuneğip söyleneni yaptım. Ama bir gün yobaz kadınlardan öc alacağıma da yemin ettim. Bunun bir yolu olmalıydı. Birtakım şeylerin olması için hayat ve zaman bir yol bulmayı üstlenirdi.</p>
<p class="calibre4"> Ve her dileğin gerçekleşmesi gibi, bir gün bu da ger-« çekleşti. Sözcüğün tam anlamıyla bir gün değildi, ama bir ikindi sonu, en çok kendilerinden geçtikleri saatti.</p>
<p class="calibre4"> Dersler bittiğinde, papazların satın aldıkları yeni arsada top oynamaya gidiyorduk. Bu arsanın üzerine yeni Ma-riste'ltr lisesini yaptırmak istiyorlardı. İki futbol takımı vardı, büyüklerinki ve küçüklerinki. Futbol, çaresiz benim alanım değildi. Benim dünyam, daha çok bütün bu büyük ağaçlardı. Şu görkemli maunlar, şu ulu ağaçlar, şu düşlerimin ormanı. Tam Tarzanlığıma uygun düşen şeyler. Az görülmüş bir ustalıkla daldan dala geçmenin yolunu buluyordum. Yere değmek yasaktı. Benim gibi futbol oynamayan öğrenciler ardımdan gelmeye kalktılar. Kısa sürede vazgeçtiler bundan, çünkü Maymunların Tarzan'ı olmak şaka değildi.</p>
<p class="calibre4"> Saat beşte, peder Luiz, bir tek kendisinin becerdiği biçimde düdüğü çalarak işareti verirdi. Pis, saç baş dağınık, ter içinde okula dönerdik. Okula vardığımızda doğru koğuşa çıkar ve pijama pantolonlarımızı giyerdik. Duşa iner<span style="font-size: 1em;">dik. Topu topu altı bölme olduğundan ve her duş beş dakika sürdüğünden, oyuna devam ederdik.</span></p>
<p class="calibre4"> Bu kez benim tarafımdan değil de bir başkası tarafından havlu kavgası keşfedildi. Buluş benden çıkmamıştı, ama çok hoşuma gitmişti.</p>
<p class="calibre4"> Havlu iyice buruluyor ve dalgın bir çocuğun sırtına vuruluyordu. Çılgınca bir kavganın başlangıcıydı bu aslında, gerçek bir savaşa yol açmıyordu. Ama bunu sevmeyenler vardı. Arnobio da onlardandı. İri yarı, topak topak kaslı, sertao'nun engin otlaklarında geçirdiği çocuklukla çelik-leşmiş biri. Kısacası, zorlu bir düşman. Kimse Arnobio'ya havluyla vurmak yürekliliğini gösteremiyordu.</p>
<p class="calibre4"> "Kim yapar bu işi?"</p>
<p class="calibre4"> "Budalalık etme."</p>
<p class="calibre4"> "Ama bak ne kolay. Arkası dönük. Gömleksiz, daha da iri. Havluyu basarsın ve pırt..." Gerçekten korkunç bir eğilimdi bu. Adam da bana öğütler veriyordu:</p>
<p class="calibre4"> "Yapma, Zeca. Seni öldürür."</p>
<p class="calibre4"> "Kuşkuluyum. Kimsenin bu yürekliliği gösteremeyeceğinden öyle emin ki, şaşkınlıktan donup kalacak. Tepki gösterdiğinde ben ortadan kaybolmuş olacağım. Ondan daha hızlı koşacağımdan kuşkum yok."</p>
<p class="calibre4"> "Her şeye karşın, ben olsam böyle bir işe kalkışmazdım."</p>
<p class="calibre4"> "Gırgır olacak."</p>
<p class="calibre4"> Sessizce yaklaştım, havluyu iyice burdum ve paaat, vurdum Arnobio'ya...</p>
<p class="calibre4"> Canavar yerinden sıçradı ve daha da irileşti. Beş metre boyundaydı. Yanakları şişti, göğsü kabardı. Havlusunu yere attı ve bana doğru atıldı.</p>
<p class="calibre4"> "Dikkat! Adam!"</p>
<p class="calibre4"> Tabanları avluya doğru yağladım; koca öküz arkamda soluyordu. Yana doğru bir çalım attım, az kaldı duvara tosluyordu. Genel bir kahkaha yükseldi. Bu da Arnobio'yu iyice çıldırttı. Yeniden dörtnala avludan geçtik; ar—</p>
<p class="calibre4"> dimi bırakmıyordu. Revire doğru koştum. Hızlandım, sekizinci sınıfa girdim, pencereden atladım, koridora ulaştım, o da benim yaptıklarımı yapıyordu. Yakalasa beni parçalayacak, unufak edecekti. Avluya döndüm, aynı taktiği tekrarladım, bir başka çalım attım ve</p>
<p class="calibre4"> yorulduğunu, ama vazgeçmediğini gördüm. Koğuş merdivenini dörder dörder çıktım; biraz geride kalıyordu. Bavulların durduğu odaya yöneldim, parmaklıkların arasından süzüldüm, dama asıldım ve duvara atladım. Durdu. Bunu yapamazdı.</p>
<p class="calibre4"> "Seni yakalayacağım, yumurcak!"</p>
<p class="calibre4"> Merdiveni çıkmak üzere geri döndü. Arayı biraz daha açmaya kararlı, yere atladım. Yine geliyordu, ensemde soluyarak. Bir tek çözüm vardı ve onu deneyecektim. O umutsuzlukla, yobaz kadınları düşündüm; heyecandan öleceklerdi. Başka seçenek yoktu. Kiliseye giden geniş koridora girdim. Kapıya varmamıştım ki, Arnobio koridordaydı bile. Bir rezalet kopacaktı. Ama postumu pahalı satmaya kararlıydım. Üzerimde bir pijama pantolonu olmasının ne önemi vardı? Cesaretimi topladım ve koşarak kiliseye daldım. Benden büyük olduğu için, bunu yapmayı göze alamayacağını sanıyordum. Ama nerede?</p>
<p class="calibre4"> Hiçbir şeye aldırmadan sıraların arasından geçiyordum. Yaşlı kadınların haykırışını duydum: "Credol"</p>
<p class="calibre4"> "Ne ahlâksızlık!"</p>
<p class="calibre4"> "Kilisede iki çıplak adam!"</p>
<p class="calibre4"> "Bu dine küfürdür!"</p>
<p class="calibre4"> Bu kılıkta kiliseye girmek dine küfürse, sokakta daha da kötüsü oldu. Herkes, tozlu sokakta koşan yarı çıplak iki çocuğa bakmak için, şaşkınlık içinde donup kalıyordu.</p>
<p class="calibre4"> Soluğumu elimden geldiğince denetleyerek; bana yaklaşmasını bekledim. Ayak sesinin yeri çınlattığını işitiyordum. Hayır, beni yakalayamayacaktı: Büyüklerin, tatil günleri okuldan çıktıklarında gizlice içki içme alışkanlığını</p>
<p class="calibre4"> edindikleri Seu Arthur'un meyhanesine giden dar sokağa doğru koştum. Fırtına gibi içeri girdim, büyük bir şaşkınlık oldu. Bir atılışta meyhaneyi geçtim ve öbür kapıdan çıktım. Ben dipteki kapıdan kaybolurken Arnobio da meyhaneye giriyordu. Kaç kaçabildiğin kadar! Arayı açıyordum. Ters yönden sokağa girdim, Arnobio beni biraz daha uzaktan izledi. Sokaktakiler, ne olup bittiğini anlamak için yeniden durmuşlardı. Bu çılgınlığın sonuçlarını bile ölçemiyordum. Bir an önce okula dönmek zorundaydım. Ve okulun tek giriş yolu da kiliseydi. Arnobio yaklaşmaktaydı. Bir fırlayışta tapınağın içindeydim. Yatışmış olan çığlıklar yeniden yükseldi:</p>
<p class="calibre4"> "Ne edepsizlik, Tanrım!"</p>
<p class="calibre4"> "Yine çıplak adamlar!"</p>
<p class="calibre4"> Çevreme bir göz attım ve görmek istediğimi gördüm. Bağırdım:</p>
<p class="calibre4"> "Fıçı Biusa!"</p>
<p class="calibre4"> Yaşlı kadın köpürüyordu. Şemsiyesini kaptı ve Arnobio'nun yolunu kesti. Şemsiye hiçbir şey anlamayan çocuğa indi.</p>
<p class="calibre4"> Baksındı başının çaresine. Yapacağım en iyi şey gizlenmekti. Avluya dönmek kesin bir ölümdü. Soluklana so-luklana daha düzenli koştum. Yorulmaya da başlıyordum. Koridorda bir gürültü işittim. Oydu, Tanrım! Tek kurtuluş yolum kalmıştı, Fayolle'un odasına girmek. İçgüdüme kulak verdim. Ama felâket! Oda ıssızdı, ıpıssızdı.</p>
<p class="calibre4"> Koridora döndüm ve küçüklerin bölümüne giden merdiveni gördüm. O saatte hepsi akşam yemeğinde olmalıydı.</p>
<p class="calibre4"> Talihimi denemem gerekiyordu. Merdiveni çıktım ve koğuş duvarına yaslandım. Yüreğim tekliyordu.</p>
<p class="calibre4"> "Yeter! Zeze, beni kusturacaksın."</p>
<p class="calibre4"> "Neredeyse bitti. Vazgeçecek ve gidip yatacak."</p>
<p class="calibre4"> Ama, bu koğuşta yatan pederlerden biri, ya rastlantıyla, akşam duasını bırakır da unuttuğu bir şeyi almaya gelir-</p>
<p class="calibre4"> Şu hayvan ne kadar da büyüdü. (Metinde de Fransızca.)</p>
<p class="calibre4"> se? Bunu düşünmek bile istemiyordum. Arnobio, herhalde izimi kaybetmişti. Merdivene atıldığımı görmemişti. Beş dakika geçmeden, koridora dönecek ve oradan büyüklerin avlusuna geçecektim. Yüreğim hopladı. Sefil çocuk beni unutmamıştı. Ardımdan gelmişti ve şimdi gürültü etmeden, sessizce merdiveni çıkıyordu. Ne yapmalıydım? Kaçmak için, bütün gücümle vurup onu sersemletmekten başka çözüm yolu yoktu. Hâlâ yanımda olan havluyu burdum, yüzümün, bedenimin terini kuruladım ve korktum. Ödüm koptu. Bir saniye sonra koğuşta olacaktı. Vurmak üzere havluyu hazırladım. Kafası görünür görünmez indirecektim. Duvara yapıştım, kafasını uzattığında acımasızca vurdum. Tüm binayı sarsan bir haykırış yükseldi.</p>
<p class="calibre4"> Gümbür gümbür kalın bir ses. Kuşkusuz, canının yanmasından çok korkmuştu. Önümde, ikindinin son ışıklarında peter Estevao duruyordu. Gözlerinden şimşekler saçılmaktaydı. Din derslerine, "O günlerde Hazreti İsa yakınlarına dedi ki..." diye başlayan, burnu akan peder Estevao değildi bu. Ama kocaman, bir tokat attı mı ense kıran, Corcovado İsa'sının elleri gibi büyük elleri olan bir peder Estevao'ydu. Frankenstein diye adlandırılan peder Estevao'ydu. Bir şey demedi, enseme yapıştı ve sivrisinek gibi havaya kaldırdı. O anda. Maymunların Tarzan'ı olmak ve goril Kerçak'la dövüşmek için bana daha bir yığın şey gerektiğini keşfediyordum. Tirtir titriyordum, buza kesmiştim, soğuk terler döküyordum; havada hareketsiz, geniş göğsüne kıstırılmış olan bacaklarımı bile oynatamaksızın. Plajdaki hindistancevizi ağacı üzerinde bir kertenkeleymi-şim gibi beni yere doğru kaydırdı. Elini çekmeden sordu:</p>
<p class="calibre4"> "Bunun anlamı ne, küçük budala?"</p>
<p class="calibre4"> Yanıtlayacaktım onu, ama sesim çıkmıyordu.</p>
<p class="calibre4"> Ellerinden biri boş kaldı ve beni tokatlayacakmış gibi yaptı. Merdivenin başına kadar çekti ve aşağıyı gösterdi:</p>
<p class="calibre4"> "Seni oraya yollamalıyım."</p>
<p class="calibre4"> Biraz yatıştı, ama beni bırakmadı.</p>
<p class="calibre4"> "Hadi bakalım! Bunun anlamı ne?"</p>
<p class="calibre4"> Ötmeyi unutmuş bir horozun sesiyle, kekeleyerek, olayı ona kısaca açıkladım; Arnobio'nun beni kovaladığını; ondan kurtulmak için oraya gizlendiğimi; kendi başıyla Arnobio'nun başını birbirine karıştırdığımı.</p>
<p class="calibre4"> "Güzel. Ya şimdi?"</p>
<p class="calibre4"> Yarı ölüydüm.</p>
<p class="calibre4"> "Şimdi sanırım beni öldürmeniz gerekiyor."</p>
<p class="calibre4"> "Seni öldürmek mi? Buna inanıyor musun, küçük? Seni bekleyenin yanında bu pek hafif kalır." "Ya büyük bir pişmanlıkla sizden bağışlanmamı dilersem?"</p>
<p class="calibre4"> "Bu durum hiçbir işe yaramaz. Şeytanın yoldaşı olmak gibi kötü alışkanlığının bedelini ödeyeceksin."</p>
<p class="calibre4"> Bana pis pis baktı. Açık renkli gözleri iki kırık şişe dibini andırıyordu.</p>
<p class="calibre4"> "Düşün, önce müdürümüze ne diyeceğini. Küçüklerin koğuşunda bir büyük! Hımmmmmm!" Yeniden sesim çıkmaz oldu. Daha da kaygı verici bir şey vicdanımı rahatsız ediyordu. Bu pek önemli değildi. Ama ya yobaz kadınlar, kilisenin içinde, Meryem Ana'nın, Aziz Joseph'in ve koruyucum Aziz Antoine'in önünde çırılçıplak birbirimizi kovaladığımızı anlatırsa ne diyecektim? İçimden dua ettim, "Lourdes Meryem'i, beni koru! Sana söz veriyorum ki... " Ne yapmalıydım, Tanrım? Ne kötü bir durumdu bu! Meryem Ana'ya söz vermek neye yarardı? Herhalde verdiğim sözlerin hiçbirine inanmıyordu artık; çünkü ilk fırsatta hep birtakım tatsızlıklar çıkarıyordum. O umutsuzluğumun içinde, geçmişimi hiç bilmeyen yeni bir azizin yardımını istemeyi düşündüm. Aklıma ilk gelen de Aziz Gerard oldu. Büyük bir alçak gönüllülükle, bana yardım etmesi için ona yalvardım.</p>
<p class="calibre4"> "Ne o, bir şey söylemiyor musun?"</p>
<p class="calibre4"> "Bütün söyleyeceklerim bir işe yaramayacak. Çünkü hiç haklı değilim. Her şey benim yüzümden oldu."</p>
<p class="calibre4"> "Hiç değilse gizlin saklın yok. Yürü!"</p>
<p class="calibre4"> Birlikte aşağı indik. Sonra onun önünde yürüdüm. Sessizlik ayaklarımızın çıkardığı hışırtıyı çın çın öttürüyordu. Çok uzaklardan incecik bir ses duyuldu:</p>
<p class="calibre4"> "Zeze, hâlâ yaşıyor musun?"</p>
<p class="calibre4"> "Ya sen?"</p>
<p class="calibre4"> "Dinliyorum."</p>
<p class="calibre4"> "Daha iyi. Hazırlan, çıngar var."</p>
<p class="calibre4"> Peder Luiz ikimizi de birlikte getirmişti. Tüm bakışların hedefi olmamamız için koğuşun kapısını kilitledi. Arnobio'yu bir yatağın üzerine, beni bir başkasına oturttu. Söze başlamadan, kaygılı bir hava içinde yürüdü. Neyse ki uzun sürmedi bu.</p>
<p class="calibre4"> "Sonunda suç kimin? Senin mi, Arnobio?"</p>
<p class="calibre4"> Arnobio'nun sesi öyle titrekti ki, koca bir delikanlı değil de beş yaşında bir çocuk sanılırdı: "Köşemde sakin sakin duruyor, duş sıramın gelmesini bekliyordum."</p>
<p class="calibre4"> "Doğru mu Zeca?"</p>
<p class="calibre4"> "Evet, peder Luiz. Suçlu değil. Her şeye ben yol açtım."</p>
<p class="calibre4"> Nasılsa hapı yuttuğumdan, açık konuşmak daha iyiydi. Arnobio cezalandırılmazsa, hiç değilse daha sonra beni dövmekten vazgeçerdi.</p>
<p class="calibre4"> "Demek bütün suçu üstleniyorsun? Bütün sorumluluğu da mı?"</p>
<p class="calibre4"> "Üstleniyorum."</p>
<p class="calibre4"> "Peki Arnobio, gidebilirsin. Ama koğuşumda birbirine düşman kişiler istemiyorum. El sıkışın." Tokalaştık; hesabımı görmek niyetlisi olup olmadığını anlamak için gözlerinin içine baktım. Ve gözlerinde okuduğum şey beni duygulandırdı. Bu gözlerde öyle tatlı bir anlam vardı ki, tedirgin oldum.</p>
<p class="calibre4"> "Arnobio, çıkarken kapıyı kapat. Kimse tarafından rahatsız edilmek istemiyorum."</p>
<p class="calibre4"> Şimdi, peder Luiz, beni gözleyerek enine boyuna yürüyordu. Sonunda durdu.</p>
<p class="calibre4"> "Zeca, bunca saçmasapan şey yaratmak için neler geçiyor kafandan?"</p>
<p class="calibre4"> Dokunmuştu söylediği. Ağlamayacaktım, ama ağlamak üzereydim.</p>
<p class="calibre4"> "Biliyorum peder. Her şey hiç beklemediğim bir anda oluyor, farkettiğimde de ya bitmiş oluyor, ya da bitmek üzere. Ve kendimi tutamıyorum."</p>
<p class="calibre4"> "Gerçekten öyle."</p>
<p class="calibre4"> Yalvaran bir yüzle peder Luiz'e baktım:</p>
<p class="calibre4"> "Peder Estevao beni bağışlamayacak, değil mi?"</p>
<p class="calibre4"> Her zamanki deyimimizi kullandı:</p>
<p class="calibre4"> "Frankenstein, ateş püskürüyor. Kanının aktığını görmek istiyor. Sana ne yapacaklarını bilmek için daha çok erken. Müdürün odasında toplantı halindeler. Şimdi, her şeyi nasıl olup bittiyse öyle anlat. Hiçbir ayrıntıyı unutmadan."</p>
<p class="calibre4"> Karşımdaki yatağa oturmuştu; içimi döktüm. Ben konuştukça gülmekten kendini alamıyordu. Yobaz kadınlar bölümüne gelince, öylesine gülüyordu ki yatak sallanıyordu. Ben de gülmeye başladım. Çünkü, peder Luiz anlattıklarımı gülünç buluyorsa belki öbürleri de aynı biçimde tepki göstereceklerdi. Yeni koruyucum, Aziz Gerard, herhalde bana yardım ediyordu. Anlatacaklarım bittiğinde gülmekten gözlerinden yaşlar akıyordu.</p>
<p class="calibre4"> "Dinle, Zeca, yaptığın öyle çılgınca, öyle saçma, öyle inanılmaz bir şey ki, ben olsam sanırım seni bağışlardım. Yani, cezam yarı yarıya azaltırdım."</p>
<p class="calibre4"> "Ya şimdi, peder Luiz?"</p>
<p class="calibre4"> Saatini çıkardı ve cezamın başlangıcını açıkladı:</p>
<p class="calibre4"> "Şimdi oraya gidelim."</p>
<p class="calibre4"> "Bir duş da yapamaz mıyım? Çok pisim, peder Luiz."</p>
<p class="calibre4"> "Sözkonusu değil. Bugün olduğun gibi yatacaksın. Talihin varsa. Çünkü bana sorarsan geceyi, kolların bir sütunda kavuşmuş, cezalı olarak geçireceksin."</p>
<p class="calibre4"> Koğuştan çıkmadan önce ona sordum:</p>
<p class="calibre4"> "Sizce okuldan kovulacak mıyım?"</p>
<p class="calibre4"> "Bunun için yeterli neden yok sanırım. Ama kovulmanın kıyısından geçtiğin kesin."</p>
<p class="calibre4"> Ve hayatımda ikinci kez, o iç karartıcı salonla ve tüm o yarım daire biçiminde dizilmiş masalarla karşı karşıya geldim.</p>
<p class="calibre4"> "Kollar kavuşacak!"</p>
<p class="calibre4"> Hemen kollarımı kavuşturdum.</p>
<p class="calibre4"> "Bir soru sorduğumda bana bak. Karşılık verdiğinde karatahtaya bak."</p>
<p class="calibre4"> Hemen, bakışım okulun en büyük karatahtasına dikilmişti. İyi silinmemiş harflerin seçildiği tebeşir izlerine bakıyordum.</p>
<p class="calibre4"> Peder Luiz'e anlattıklarımın tümünü tekrarlamak zorunda kaldım. Ancak bu kez, hiç kimse anlattıklarımı gülünç bulmuyordu.</p>
<p class="calibre4"> Sonuç: Okuldan atılmayacak, geçici olarak da çıkartılmayacaktım, ama...</p>
<p class="calibre4"> "Bütün teneffüslerde sınıfta kalmak zorundasın."</p>
<p class="calibre4"> "Akşam etütleri boyunca kollarını kavuşturup bekleyeceksin."</p>
<p class="calibre4"> "Etütten iki saat sonraya kadar da aynı biçimde duracaksın; ayakta ve kolların kavuşturulmuş."</p>
<p class="calibre4"> "Son olarak da, bin satır yazı yazacaksın."</p>
<p class="calibre4"> Ürperdim! Bin satır! Bir kitap yazmak çok daha iyiydi. Bir roman. Ne bileyim. Herhangi bir saçmalık. Ama teker teker aynı cümleyi yineleyen bin satır, araftan da beterdi. Üstelik, okuldan kovulmadığım için Tanrı'ya şükretmek zorundaydım. Ailemle karşı karşıya gelmeye nasıl cesaret edebilirdim?</p>
<p class="calibre4"> Yine de 'kıyım' daha bitmemişti. Şimdi talihsiz satırı seçmek gerekiyordu. Ve yazacağım satırı benim seçmem kararlaştırıldı. Çabucak düşündüm. Ama kural, cezayı daha da ağırlaştırmak için sevilmeyen bir şeyin seçilmesini gerektiriyordu.</p>
<p class="calibre4"> "Hadi, senhor Vasconcelos, cümleyi söyleyin."</p>
<p class="calibre4"> O an, küçükten beri çok sevdiğim bir şeyi düşündüm. Bundan nefret ettiğimi söyleyecek ve hiç değilse sevdiğim bir şeyi yazacaktım.</p>
<p class="calibre4"> "CÜMLE!"</p>
<p class="calibre4"> "Ipiringa'nın yüce ezgilerini dinleyin."</p>
<p class="calibre4"> Genel bir şaşkınlık oldu. Müdür, kara bir yay oluşturacak biçimde kaşlarını kaldırdı. Hüzün ve düş kırıklığından oluşma bir ebemkuşağı:</p>
<p class="calibre4"> "Bu çocuk zırdeli! İnsan hiç ulusal marşından nefret eder mi?"</p>
<p class="calibre4"> Kavuşmuş kollarımın altında, parmaklarım, sevgili marşımdan beni bağışlamasını dilemek için kavuşuyordu.</p>
<p class="calibre4"> "Peki. Seçimini yaptın, ama bu kadarla kalmayacağız. Peder Joaquim, lütfen karatahtaya yazın."</p>
<p class="calibre4"> Peder Joaquim tebeşiri aldı.</p>
<p class="calibre4"> "Yazın lütfen peder. 'Kötü ve sorumsuz bir öğrenci olduğum halde, Ipiringa'nın yüce ezgilerini dinleyin."</p>
<p class="calibre4"> Burada inledim. Adam da inledi. Beni faka bastırmışlardı. Şu bitip tükenmeyen cümleyle ne zaman hesabı kesecektim? Ey sırtında-kuzusuyla-benim-küçük İsa'm! Yığın yığın defter yaprağını ve yazmaktan nasır tutacak parmaklarımı düşündüm. Neyse, bu da geçecekti. On günde mi, yirmi günde mi?</p>
<p class="calibre4"> "Cesaret, Zeze. Okuldan kovulmaktan iyidir bu."</p>
<p class="calibre4"> "Biliyorum ve şimdi pes edecek değilim. Maymunların Tarzan'ı zafer kazanmış olarak bu işin içinden çıkacak. Güçten düştüğümü sezersen, beni uyarmayı düşün ve 'Güneşi Uyandıralım' de."</p>
<p class="calibre4"> Yine de, üzerime büyük bir bezginlik çökmüştü. Gündüzleri pek çok güneş, geceleri de bir yığın ay uyandırmam gerekliydi.</p>
<p class="calibre4"> Sorgu bitince, peder Luiz, bir şey söylemeden beni yemekhaneye götürdü. Düşüncelerimi sezmiş göründü:</p>
<p class="calibre4"> "Duş yok, Zeca. Sizin deyiminizle kürek mahkûmlu-ğuna katlanan için bol bol 'gündelik fasulye' yemekten</p>
<p class="calibre4"> başka yapacak şeyin kalmıyor. Bu kez işler kötü. Hele tam bir rezalet çıkaran o sevgili yobazlarının sızlanmalarından sonra daha da kötü."</p>
<p class="calibre4"> Büyük bir sessizlik için yemeğimi yerken, üzüntüme eşlik etti. Kocaman bir bardak su içtim ve tuvalete gitme izni istedim.</p>
<p class="calibre4"> "Gidebilirsin. Önlem almayı unutma, çünkü geceyarısına kadar bir daha tuvalete çıkamazsın." Beni yüreklendirmek için omzuma vurdu.</p>
<p class="calibre4"> "Zavallı Zeca. Bu kez seni kurtaracak bir aziz de yok. Peder Feliciano bile buraya giremez, ya da alışılmış mucizelerinden birini yapamaz."</p>
<p class="calibre4"> Aynı durumda iki saat süreyle cezalı kaldım. Sonra, yanımdaki iki lamba dışında tüm ışıklar söndü. Sessizlik, okulu ve orada duran beni uyutuyordu. Gözlerim kapanmak istiyordu. Bedenim sallanıyor ve ilk durumuna dönüyordu.</p>
<p class="calibre4"> Geceyarısı ilerlemekteydi, ben Musa'nın suskunluğunu düşünüyordum. Herkesi uyandırmak için acıma dolu bir çan çalabilirdi. Bu yüreksiz insanlar, uyumanın ne tatlı olduğunu görürlerdi. Bacaklarım titriyor ve saatler geçiyordu.</p>
<p class="calibre4"> Karatahtanın yanında dost bir gülümsemeyle bakan Maurice'i gördüğümde gözlerim bulanmıştı.</p>
<p class="calibre4"> "Görüyorsun ya, Maurice; seni kucaklamak için kollarımı bile açamıyorum."</p>
<p class="calibre4"> "Önemi yok. Peki ama sana ne yaptılar, Küçüğüm?"</p>
<p class="calibre4"> "Kalpsiz büyüklerin yaptıkları şeylerden. Ben ufacık bir saçmalık ediyorum ve bir yığın ceza alıyorum."</p>
<p class="calibre4"> "Cesaret. Bu da geçecek. İlk gece hep çok ağırdır. Sonra yavaş yavaş alışacaksın."</p>
<p class="calibre4"> "Çok çalıştın mı?"</p>
<p class="calibre4"> "Şöyle böyle."</p>
<p class="calibre4"> "Biliyor musun, biraz daha sürerse düşüp bayılaca-ğım."</p>
<p class="calibre4"> 156 fi.</p>
<p class="calibre4"> ! *' Sonuçlara katlan. İnsan, kendi neden olduğu şeyden ötürü hiç yakınmamalı. Cesaret!"</p>
<p class="calibre4"> Güzelim saatine baktı.</p>
<p class="calibre4"> "Güneşi uyandır. Öyle demiyor muydun? Evet, güneşi uyandır, topu topu iki dakika var."</p>
<p class="calibre4"> Peder Feliciano beni almaya geldi. Daha yatmamıştı, uyuyamayacak kadar üzgündü. Cezamın sonunu bekliyordu.</p>
<p class="calibre4"> "Gel, Şüş."</p>
<p class="calibre4"> Göğsümde çapraz duran kollarımı açtım, bükük kaldıkları ve bırakır bırakmaz, aynı durumu alacakları izlenimini duydum.</p>
<p class="calibre4"> Karatahtaya gülümsedim ve Maurice'e alçak sesle, "İyi geceler," dedim.</p>
<p class="calibre4"> "Al, Şüş."</p>
<p class="calibre4"> "Budanesi,Fayolle?"</p>
<p class="calibre4"> "Bir bardak soğuk guarana getirdim sana. Susamış olmalısın."</p>
<p class="calibre4"> Elindeki bardağı güç belâ görüyordum. İçindekini neredeyse bir solukta içtim.</p>
<p class="calibre4"> "Gel Şüş, şimdiden düş görüyorsun. Ayakta düş görüyordun."</p>
<p class="calibre4"> "Biliyor musun Fayolle..."</p>
<p class="calibre4"> "Neyi, yavrum?"</p>
<p class="calibre4"> "Başka bir hayatta düğme olarak doğmak istiyorum. Ne düğmesi olursa. Külot düğmesi bile. İnsan olmaktan ve bir zavallı gibi acı çekmekten iyidir."</p>
<p class="calibre4"> Üçüncü Bölüm BENİM KURBAĞAM 1</p>
<p class="calibre4"> Yeni ev, garaj ve bayan Severuba !'! "Oc alma duygun geçti mi, Zeze?"</p>
<p class="calibre4"> "Bilmiyorum, Adam."</p>
<p class="calibre4"> "Bana yalan söyleme. Gerçeği keşfederim, Zeze."</p>
<p class="calibre4"> "Neredeyse geçti. Kısa süre sonra unutmuş olurum."</p>
<p class="calibre4"> Adam'ın, rahatlayarak soluk aldığını duydum.</p>
<p class="calibre4"> "Pşşşşt! Sana da bir şey beğendirilmiyor. Çünkü, böyle bir evde yaşamak pek çok şeyi bağışlatır..."</p>
<p class="calibre4"> Gerçekte, sevinçten çıldırıyordum. Tatil başlamıştı ve okuldan doğruca yeni eve gitmiştim. Büyük bir ev. Öyle olmaya öyle, gerçek bir evdi bu. Taşınmayı görmemiştim. Arkada kalan beyaz ve kırmızı tavuklara 'hoşçakalın' deme fırsatını bile vermemişlerdi bana. Satılmışlar mıydı, yoksa armağan mı edilmişlerdi, bilmiyorum. Kesin olarak tek bildiğim, bu tavukların yeni eve yaraşmadıklarıydı.</p>
<p class="calibre4"> Evin cephesinde, bitmek tükenmek bilmeyen ve sol yana doğru da uzayan bir teras vardı. Her yanda da camlar. Önde Petropolis alanı. Tam aşağıda, yeryüzünün tüm okyanuslarını içine alabilecek kadar büyük bir deniz.</p>
<p class="calibre4"> Üstüne üstlük büyük bir bahçe de vardı, hayat boyu içinde koşulacak bir düş. Yeni bir odam da vardı. Kocaman bir yatak. Parlayan ve taze tahta kokan bir yatak. Bir tek şey eksikti: Eski koltuğum Orozimbo. Onun yerinde, kırmızı ve mavi dallı, çok süsleyici bir başka koltuk duruyordu. Bütün bunları denemek zorundaydım. Hemen yatağın üzerine atıldım, koltukta sıçradım. Her şey rahat ve yumuşacıktı.</p>
<p class="calibre4"><span style="font-size: 1em;">Adam'a itirafta bulundum: "Öteki eve dönmemiş olmam gerçekten çok iyi." "Babanın da aynı şeyi düşünmüş olmadığını kim bilebilir?"</span><br/></p>
<p class="calibre4"> Şaşırmıştım:</p>
<p class="calibre4"> "Sanmıyorum, hayır. Ben gerçekten çok önemsizim. Kocaman bir hiçim. Kimse beni umursamıyor."</p>
<p class="calibre4"> "Kim bilebilir? İnsan yüreği sürprizlerle doludur." "Olamaz bu Adam. Ne olursa olsun, burada oturmak harika bir şey."</p>
<p class="calibre4"> Ve her şeyi görmek, her şeye alışmak için keşfe çıkıyordum.</p>
<p class="calibre4"> Beni en çok sevindiren, evin sağ yanıydı. Tarzan'a göre ve çekici dallarla dolu, nefis bir hintkirazı. Öylesine uzundu ki, dallar bizi komşulardan ayıran duvarı kaplıyordu. Komşuların nasıl olduklarını keşfetmekte de acele etmeliydim. Çok önemliydi bu. Evle, görünüşü 'bayan Gustava' adına uygun düşen hintkirazı arasında kocaman bir hangar vardı. Tavanına hayranlıkla bakıyordum. Oraya en az iki trapez yerleştirebilirdim.</p>
<p class="calibre4"> Her şey bir şenlikti. Zamanla belkemiğini pekiştiren ve ezilmemiş herhangi bir köpek gibi koşabilen küçük köpeğim Tulu için daha da büyük bir şenlik. Yatılı okuduğum sürede yitirilen zamanı yakalamak ister gibi ardımdan ayrılmıyordu. Odamın kapısında yatıyor ve gün doğar doğmaz, büyük bir kibarlıkla hafif hafif kapımı tırmalıyordu.</p>
<p class="calibre4"> Benimle olmadığı zamanlar, kuyruğunu sallayarak gelmesi için ıslık çalmam yetiyordu. "Garajı göreceğiz, Tulu."</p>
<p class="calibre4"> Oraya koşuyorduk; o bacaklarıma dolanıyordu. "Ne yer değil mi? İçeri en az on araba sokulabilir. Evin eski sahibi çok zengin olmalıydı... Ya şu kocaman pencere!"</p>
<p class="calibre4"> Pencereyi açtım ve atladım. Bacaklarımı sallandırıp, bahçenin duvarla çevrili geri kalan bölümünü gözleyerek 162</p>
<p class="calibre4"> oturdum. Ne bol ağaç! Ne çok maun ağacı! Bu köşede daha da bol palmiye vardı. Nereden başlayacağımı bilemiyordum. Her şeyi düzenlemem gerekliydi. Çünkü daha tatilimin başıydı ve kendimi bahçeye vermem için en az üç aylık zamanım vardı. Bahçenin kumu beyazdı ve plajın kumu gibi yumuşacıktı. Benim Büyük Sahra'm olacaktı. Ama çölde maun ağacı olur muydu? Sanmıyordum. Öyleyse benimki farklı olacaktı. Benim çölümde maun ağacı bulunacaktı.</p>
<p class="calibre4"> Garajın içini gözden geçirdim, hâlâ işe yarayabilecek eski şeylerle dolu kocaman raflar. Biz nasıl tavukları bırak-tıksa, buranın eski sahipleri de herhalde bu dünya kadar şeyi arkada bırakmışlardı. Beni en çok büyüleyen de, bir otomobil iç lastiği yığınıydı. Ve köşede lastikleri şişirmeye yarayan koskoca bir malzeme duruyordu. Acaba çalışıyor muydu? Bir toz tabakasını üfledim ve onu dizlerimin arasında doğrulttum. Baş kısmını kaldırdım, işledi. Bir baş mıydı bu, yoksa kollar mı? Daha çok kollar. İyi yağlanmıştı. Abandım hareket etti, bir gürültü çıkardı ve yerdeki tozlan kaldırdı. Zaferi kazanmıştım:</p>
<p class="calibre4"> "İşliyor, Tulu. Şimdi bir lastik alacağız ve şişip şişme-diğini göreceğiz."</p>
<p class="calibre4"> İç lastiği düzelttim ve şişirme aracının kolunu hareket ettirdim. Lastik şişiyor, şişiyordu ve pompalamakta gitgide güçlük çekiyordum.</p>
<p class="calibre4"> "Müthiş bir idman!"</p>
<p class="calibre4"> Dinlenmek için yere oturdum ve duvara dayalı pompaya hoşnutlukla baktım.</p>
<p class="calibre4"> "Bugünden sonra her gün, bütün bu eski lastikleri şişireceğim. Pazarları dışarı çıkmak istemiyorum. Durup dinlenmeden şişireceğim, şişireceğim. Tarzan'ı kıskançlıktan çatlatacak kaslar edineceğim."</p>
<p class="calibre4"> Adam sordu:</p>
<p class="calibre4"> "Garaj ve pompa için bir ad düşündün mü?"</p>
<p class="calibre4"> "Düşünmek gerek. Sıradan bir ad verilmeyecek kadar önemli insanlar bunlar."</p>
<p class="calibre4"> "Garaj konusunda, bilmiyorum, Zeze. Ama istersen pompaya bir ad takayım."</p>
<p class="calibre4"> Şaşkındım. Adam benden hiç bu tür şeyler istememişti.</p>
<p class="calibre4"> "Kabul. Söyle."</p>
<p class="calibre4"> Adam, biraz da heyecanlı:</p>
<p class="calibre4"> "Dona Celesta," dedi.</p>
<p class="calibre4"> "Pes! Adam. Eşsiz! Ondan başka bir daha kimse bu adı taşımayacak."</p>
<p class="calibre4"> Tulu ayaklarımın dibine yatmıştı ve kurbağamla konuşmamı sakin sakin dinliyordu. Uzun uzun garaja baktım. Ona güzel bir ad bulmam gerektiğini biliyordum. Sıradan bir ad değil. Beynimde bir ışık yandı! Olmuştu:</p>
<p class="calibre4"> "Sevimli bir şişko bahçıvana benziyor."</p>
<p class="calibre4"> "Doğru, Zeze."</p>
<p class="calibre4"> "Sanki bir de kocaman kareli önlüğü var. Öyleyse adı don İsidro olacak."</p>
<p class="calibre4"> "Nefis!”</p>
<p class="calibre4"> Karşılıklı birbirimizi kutluyorduk.</p>
<p class="calibre4"> "Biliyor musun, Adam. Sanırım biz yeryüzünün en büyük iki ad yaratıcısıyız."</p>
<p class="calibre4"> İlk yemekler tedirgin geçti. Babamla hâlâ konuşmuyordum, ama bakışmaya başlamıştık. Adam, heyecanla, için için beni kışkırtıyordu:</p>
<p class="calibre4"> "Yeter, Zeze, yeter."</p>
<p class="calibre4"> Derken pilav dolu kayık tabağa ve bana baktı. Ben de pilav dolu kayık tabağa ve ona baktım. Sonra kayık tabağı aldım ve ona uzattım. Bunun üzerine o da elini uzattı ve tabağı aldı.</p>
<p class="calibre4"> Adam kendinden geçmişti:</p>
<p class="calibre4"> "Çok iyi, Zeze, çok iyi."</p>
<p class="calibre4"> Başlangıçta biraz güç olacağını biliyordum. Aramızda daha pek çok 'sonra'nın ve pek çok kayık tabağın bulunduğunu biliyordum, ama sonunda gelip geçecekti.</p>
<p class="calibre4"> Senbor: Bay. 2 Flagelado: Açlar.</p>
<p class="calibre4"> Ve o kadar iyi geçti ki, sonraki pazar günü oda kapımı vurdu ve ışığı yaktı:</p>
<p class="calibre4"> "Sabah ayinine gelmek istiyor musun?"</p>
<p class="calibre4"> "İstiyorum."</p>
<p class="calibre4"> "Öyleyse elini çabuk tut, katedrale varmak için on beş dakikamız var."</p>
<p class="calibre4"> Çabuk oldum. Aşağı indim ve Natal'ın en güzel arabası olan Market'in dışarı çıkması için bay İsidro'nun kapısını açtım. Kent karanlıklar içindeydi. Işıklar hâlâ sönüktü.</p>
<p class="calibre4"> "istemiyorsan kutsanmış ekmekle şaraptan almayabilirsin."</p>
<p class="calibre4"> Ona yan gözle baktım, bir şey farketmiyormuş gibi dosdoğru önüne bakıyordu.</p>
<p class="calibre4"> "Yapamam ki. Günah çıkarmadım."</p>
<p class="calibre4"> "Peki."</p>
<p class="calibre4"> Sessizce araba kullanmaya devam etti. Adam bana bir itirafta bulundu:</p>
<p class="calibre4"> "Biliyor musun, Zeze. Onu gerçekten sevmeye başlıyorum. Aslında..."</p>
<p class="calibre4"> "Biliyorum. Aslında ikimiz de budalayız."</p>
<p class="calibre4"> Başlangıçta hiç başaramayacak gibiydi. Ama öğrenmesi gerekiyordu.</p>
<p class="calibre4"> "Bak, Tulu. Korkma."</p>
<p class="calibre4"> Küçük köpek duvarın üzerindeydi, denemek istiyordu, tirtir titremekteydi. Onu yatıştırmaya çalıştım:</p>
<p class="calibre4"> "Korkma, Tulu, düşmeyeceksin. Bu daha çok kedilerin işi, ama dikkatini verirsen sen de ilerlemeyi başaracaksın."</p>
<p class="calibre4"> Tulu, küçük kırmızı dilini sarkıtıyor ve gözleri ürkek ürkek bana bakıyordu.</p>
<p class="calibre4"> "Aptal olma. Aşağıda incecik kumdan başka şey olmadığını görmüyor musun? Düşersen canın acımaz. Gel."</p>
<p class="calibre4"> Duvarda bir metre ötesinde oturdum.</p>
<p class="calibre4"> "Gel, Küçük. Gel."</p>
<p class="calibre4"> Onu tutmak için kollarımı açtım. Alçak sesle inledi ve ayaklarının üzerinde durdu.</p>
<p class="calibre4"> "Yavaş yavaş gel. Acele etmen gereksiz, böyle hiçbir şey öğrenemezsin. Bir, ki. Bir ki."</p>
<p class="calibre4"> Dediğimi öylesine titreyerek yaptı ki, ayakları duvarın üzerinden kayşa onu yakalamaya hazırdım. İlerledi, ilerledi veTulu'yu okşadım.</p>
<p class="calibre4"> "Aferin Tulu! Sen yeryüzünün en yürekli köpeğisin. Bir kere daha baştan yapmamız gerekiyor. Gel."</p>
<p class="calibre4"> İki metre daha geriledim, Tulu her şeyi gözlüyordu.</p>
<p class="calibre4"> "Yürü. İlk keresinde olduğu gibi. Yavaş yavaş, sakin ol."</p>
<p class="calibre4"> İlk deney onun için daha güç olmuştu. Ama küçücük ayakları üzerinde dikildi mi, bana yaklaşmakta acele ediyordu.</p>
<p class="calibre4"> "Biraz daha birbirimizden uzaklaşacağız."</p>
<p class="calibre4"> Üç metre geriledim.</p>
<p class="calibre4"> "Bir, ki. Bir ki."</p>
<p class="calibre4"> Bu kez daha iyiydi. İki saat geçmeden küçük köpek beni izliyordu. Onun önünde, ağır ağır yürüyordum. Geri dönüyordum, Tulu hemen arkamdaydı.</p>
<p class="calibre4"> Dadada gürültü etmeden gelmişti ve dersimi gözlüyordu:</p>
<p class="calibre4"> "Hiç böyle şey görülmemiştir, duvarın üzerinde yürüyen bir köpek!"</p>
<p class="calibre4"> Kahkahayı bastım. Yere atladım ve Tulu'yu kollarım aldım.</p>
<p class="calibre4"> "Şimdi dinlen biraz, sonra yeniden idmanı sürdürürüz."</p>
<p class="calibre4"> Rahatlamış olarak bahçeye koştu, gidip sarmaşığın kökünü suladı.</p>
<p class="calibre4"> "Yakında, çok yakında duvarın üzerinde koşacak. Başlangıçta vazgeçecek gibi oldum, çünkü çok titriyordu. Daha önce belkemiğini kırmış olduğundan, hiçbir zaman dengesini bulamayacağını düşünüyordum."</p>
<p class="calibre4"> Dadada, gülümseyerek bana bakıyordu:</p>
<p class="calibre4"> "Gerçekten delisin sen. Bir köpeği, kedi gibi duvarın üzerine çıkarmak tam sana göre iş."</p>
<p class="calibre4"> Bir kiremit yığınının üzerine oturdum:</p>
<p class="calibre4"> "Dadada, sol yanımızdaki komşular kimler?"</p>
<p class="calibre4"> "Orada yalnız bir çift var. Rio'da okuyan bir kızları olduğu söyleniyor, tatilde buraya gelecekmiş."</p>
<p class="calibre4"> "Ya öbür yanımızda oturan kadın?"</p>
<p class="calibre4"> "Ha! O mu, mezarlık duvarı kadar zarif bir İngiliz. Adı dona Severuba."</p>
<p class="calibre4"> "Nasıl?"</p>
<p class="calibre4"> "Çok karışık bir ad bu. Hizmetçisi de söyleyemiyor, o zaman da Severuba diyor."</p>
<p class="calibre4"> Gülmeye başladım:</p>
<p class="calibre4"> "Bir insan adı değil. Ama garip."</p>
<p class="calibre4"> Dadada beni uyardı:</p>
<p class="calibre4"> "O yana çok sık gitme. Bahçesindeki bir tek meyveye bile dokundurmuyor, hizmetçilerine bile. Çok pinti."</p>
<p class="calibre4"> Gülümsedim ve birden sordum:</p>
<p class="calibre4"> "Hintarmudu sever misin, Dadada? Kan kırmızı hin-tarmutlarını?"</p>
<p class="calibre4"> "En çok sevdiğim şeydir."</p>
<p class="calibre4"> "Öyleyse bekle."</p>
<p class="calibre4"> Birkaç kiremiti kaldırdım ve ona yarım düzine kadar hintarmudu gösterdim.</p>
<p class="calibre4"> "Tat, çok nefis."</p>
<p class="calibre4"> "Bunları nereden buldun? Bahçede hintarmudu yok."</p>
<p class="calibre4"> "Bayan Severuba'nın bahçesinden."</p>
<p class="calibre4"> Gözlerini şaşkın şaşkın açıyordu.</p>
<p class="calibre4"> "Bana hiçbir şey vermedi. Bak, hepsinde küçük bir delik var."</p>
<p class="calibre4"> Dadada iki tanesini tiksintiyle inceledi:</p>
<p class="calibre4"> "Hayvanların açtığı delikler bunlar."</p>
<p class="calibre4"> "Hayır. Çivi delikleri."</p>
<p class="calibre4"> Gitgide anlamaz oluyordu. Açıkladım:</p>
<p class="calibre4"> "Kuyunun yanından uzun bir sırık âldım. Ucuna bir çivi soktum. Duvara çıkıyorum, kimse yokken sırıkla hin-tarmutlarını düşürüyorum. Sonra çiviyi batırıyorum ve armutları güçlük çekmeden buraya alıyorum. Bir tekini bile bırakmadım."</p>
<p class="calibre4"> Isaura, ağzı dolu olarak yorumluyordu:</p>
<p class="calibre4"> "Deli olduğunu söylemiştim!"</p>
<p class="calibre4"> "Canın hintarmudu çekti mi, benden istemen yeterli. Ya da gelip gizlediğim yerden alırsın. Ama biliyorsun, bu bir sır!"</p>
<p class="calibre4"> Gereksiz bir uyarıydı bu. Dadada, yalanarak uzaklaştı' ve derse devam etmek için Tulu'yu çağırdım:</p>
<p class="calibre4"> "Çabuk öğren budala. Akıllı bir köpek olacaksın. Sirklerdeki gibi."</p>
<p class="calibre4"> Sirkler. Sirkler. Sirkler. Sirkler beni büyülüyordu. Arabalığa şimdiden iki trapez yerleştirmiştim. Tehlikeli hareketler yapıyordum. Tulu gözlerini benden ayırmıyordu. Cambaz olduğundan beri sanırım küçük beyninde akrobat olmak düşüncesi de belirmişti.</p>
<p class="calibre4"> Bir masaya çıkıyor ve boşluğa atılıyordum. Başımı aşağıda tutuyordum. Ayaklarımın ucuyla asılı kalıyordum. Dizlerimle tutunuyor, her şeyi bırakıyor ve ayaklarımla asılı kalıyordum yine. Bu işi ilk kez yaptığımda büyük bir korku içindeydim. Yerdeki parlak çinilere bakıyor ve titriyordum. Iska geçtim mi kafamı kıracaktım. Ama denemek zorundaydım. Sirkte bütün akrobatlar bunu yaptıklarına göre, ben neden yapmayacaktım? Sonra bu iş çocuk oyuncağına döndü. Yalnızca ipler biraz ayaklarımı acıtıyordu. Her yanım sıyrık içindeydi.</p>
<p class="calibre4"> Trapez düşlüyordum. Bedenime yapışık bir mayoyla çıkıyor ve seyircileri selâmlıyordum. Aşağıda, bir megafonla konuşan hayvan terbiyecisini işitiyordum. Benim numaramı bildirmekteydi:</p>
<p class="calibre4"> "Şimdi, bayanlar baylar, dünyanın en güçlü adamı Caldeu tehlikeli numarasını yapacak."</p>
<p class="calibre4"> Boşluğa atılıyor ve trapezin sallanışına göre, sirkin tavanının önce bir yandan, sonra da öbür yandan yaklaştığını görüyordum. Alkışlar ortalığı çınlatıyordu. Tüneğimden iniyor, uslu uslu oturmuş, her şeyi gözleyen Tulu'ya kavuşuyordum.</p>
<p class="calibre4"> Yüzümün terini yalıyordu, onu okşuyordum.</p>
<p class="calibre4"> "Yazık ki sen de aynı şeyleri yapamıyorsun, Tulu! Ama bu benim için bile çok güç, hele belkemiğini otomobil çiğneyen küçük bir köpek için, düşünebiliyor musun?.. Ama daha da idmanlı olduğunda, duvar üzerinde bahçeyi çepeçevre dönebileceksin. Yerde yürümek sanatçı olmayan kişilere göredir."</p>
<p class="calibre4"> Ama işimi bitirdiğimde, Adam'ın itirazlarını işitiyordum:</p>
<p class="calibre4"> "Midem allak bullak."</p>
<p class="calibre4"> "Abartıyorsun, Adam."</p>
<p class="calibre4"> "Yüreğinin yerinde olmadığı görülüyor. Sen o cambazlıkları yaparken ben boğuluyorum. Önümüzdeki günlerin birinde, farkına varmadan beni öldüreceksin."</p>
<p class="calibre4"> "Şşşşt! Adam. Sen ki yürekli olmamı istediğini söylüyordun. Şimdi ödlek olan sensin."</p>
<p class="calibre4"> "Tabii. Ama yine de ileri gitmemek gerek, değil mi?"</p>
<p class="calibre4"> Bu durum beni çok üzüyordu ve içine hava girmesi, Adam'ın kendini daha iyi hissetmesi için gömleğimin önünü iyice açıyordum.</p>
<p class="calibre4"> Günün birinde ormana gitmekten, Johnny Weissmul-ler gibi bütün yüzme şampiyonluklarını kazanmaktan, yeryüzünün en büyük akrobatı olmaktan vazgeçersem başka bir meslek seçebilirdim: Casusluk. Bu işe başlıyordum. Şimdilik, sürekli kurbanım bayan Severuba'ydı. En ufak adımını tanıyordum. Hangi saatlerde neler yaptığını da. Bahçede gezindiği, çiçekleri suladığı saatten, olgunlaşmakta olan meyveleri saymaya geldiği saate dek.</p>
<p class="calibre4"> Bayan Gustava'nın bol yapraklı bir dalına çıkıyor ve kımıldamıyordum. Bayan Severuba kaşlarını çatıyor, ne—</p>
<p class="calibre4"> hirler gibi buruş buruş yüzünde masmavi gözleriyle, akıl almaz boyutlara varmakta olan bir papaye'y'ı inceliyordu. Meyvenin olgunlaşmasına kadar geçecek günleri parmaklarıyla sayması gerekirdi. Ben de aynı şeyi yapıyordum. Hep ardında bir polis köpeğiyle, incecik ve sararmış giysilerini hışırdatarak, zaman zaman tepesindeki cılız bir kızıl-sarı topuzu tutarak, büyük hoşnutluk içinde çekip gidiyordu. Köpeğin çok yırtıcı olduğu söylenirdi, geceleri yükselen havlamalarına bakılırsa bu söylentiler doğru olmalıydı. Ama köpeği seviyordum. Benim olsa adını Rin-Tin-Tin koyardım, Arslan değil. Kaç kere beni, duvarın tepesine tünemiş olarak yakalamıştı. Onu çağırıyor, ekmek ya da şeker parçaları veriyordum. Dostluk kurmuştuk.</p>
<p class="calibre4"> Üç gün geçmişti böylece. Ben bayan Gustava'nm dallarında, Arslan bayan Severuba'nın ardında ve bayan Severuba' nın gözleri kocaman, yeşil, sırtı sararmaya başlayan papaye"nin üzerinde.</p>
<p class="calibre4"> "Bugün koparacak."</p>
<p class="calibre4"> Ama sandığım gibi olmadı. Ertesi günü sabırsızlıkla bekledim.</p>
<p class="calibre4"> "Onu koparmadan geçmeyecek bugün." Bayan Severuba koparmadı. "Yarını beklerse pişman olacak." Bayan Severuba papaye'ye baktı. Duraksadı. Düşündü ve bir gün daha beklemeye karar verdi. Zavallı, iki korsan gözün tüm hareketlerini kolladığını bilmiyordu.</p>
<p class="calibre4"> Akşam yemeğinden sonra gezide dolaşmaya çıkmak istemedim, ailemin pek seyrek çıkmaya karar verdiği bir gezintiydi bu. Biraz okumak, sonra da yatmak istediğimi söyledim.</p>
<p class="calibre4"> Kulağım kirişte, odama kapandım. Eve dönmekte gecikiyorlardı. Döndüklerinde de, yatmak için çok zaman harcadılar. Ama bugün uyumak yoktu. Harekete geçmek gerekiyordu, çünkü papaye'mn son günüydü. Herkes uyudu sonunda.</p>
<p class="calibre4"> Ct'.ır.r: Brezilya'nın kuzeyindeki bir eyalet.</p>
<p class="calibre4"> Çekmecenin dibinden küçük peştemalımı çıkardım. Kemerimi aldım, beyaz ve minicik güzel peştemalımı bağladım. Kumaş parçası önümü ancak kapatıyordu, arkam açıktaydı.</p>
<p class="calibre4"> Bütün bunları ışığı yakmadan yapıyordum. Gözlerim karanlığa alışmıştı.</p>
<p class="calibre4"> "Ya bıçak?"</p>
<p class="calibre4"> Başucu masasını karıştırdım, bıçak dibindeydi. Kemerime taktım ve iyice yerleşip yerleşmediğine baktım.</p>
<p class="calibre4"> "Şimdi, Zeze, soluğunu tut ve gürültü etmeden pence-, reyi aç."</p>
<p class="calibre4"> Sefere çıkıyordum ki bir şey düşündüm. Odamın kapısına döndüm, araladım, küçük bir halının üzerinde uyuyan Tulu'yu okşadım:</p>
<p class="calibre4"> "Sakın gürültü etme. Ben çıkıyorum."</p>
<p class="calibre4"> Onu bir kere daha okşadım, yarı uykulu Tulu kuyruğunu oynattı. Gündüzleri her şeye hazırdı, ama geceleri...</p>
<p class="calibre4"> Bu önlemi aldıktan sonra pencereye döndüm. İyi yağlanmış menteşeler gıcırtı çıkarmadan döndü. Avluya süzüldüm. Rüzgârsız, hoş ve serin gece hiçbir tehlike göstermiyordu. Tüm dalları parlak yıldızları tutan kocaman bir hintkirazına dönüşmekte olan simsiyah gökyüzüne baktım.</p>
<p class="calibre4"> Hangara kadar süründüm. Trapezler derin uykudaydılar. Soluğumu tutuyor ve Adam'a korkmamasını söylüyordum.</p>
<p class="calibre4"> Süründüm ve duvarın tepesindeki bayan Gustava'nın dalını aradım. Kulak kabarttım, her şeyin uykuda olduğunu gördüm. Arslan, kokumu almış olabilir, yaklaşabilirdi. Ama görünmedi. Uyuyan gecenin sessizliğinden başka şey yoktu. Duvarın üzerine indim. Oturdum ve komşu bahçeye kaydım. Oradan papaye'nm yanına varmak bir saniyelik işti. Ne kadar da tatsızdı bir papaye ağacına çıkmak. Palmiyeye çıkmaktan da kötü. Çok dikkat etmek gerekiyordu, çünkü en ufak sıyrıkta yakan bir sütü vardı. Tamam. Papaye'yi dikkatle burdum. Sandığımdan da iriydi.</p>
<p class="calibre4"> Burmam ve tutmam gerekiyordu. Yere düşerse büyük bir gürültü çıkacaktı. Kopardım; tek elim boşlukta olduğundan, ayaklarımla ağaca sımsıkı yapışıp güçlükle indim.</p>
<p class="calibre4"> Yere bastığımda yüreğim çarpmaya başladı. Korkudan değil, sevinçten. Papaye'y'ı duvarın üzerine dengeli bir biçimde koymaktan, kendimi yukarı çekmekten ve evimin bahçesine atlamaktan başka yapacak şeyim kalmıyordu. Tamam. Papaye'y'ı göğsümde sıktım ve garaja kadar duvarı izledim. Büyük bahçenin duvarına vardım ve dalların en sık olduğu yeri aradım. Papaye'y'ı ince kumun üzerine attım, bir dala asıldım ve atladım.</p>
<p class="calibre4"> İşe yaramayan sandıklarla ve kullanılmayan başka şeylerle dolu olan eski kümes, hâzinemi barındıracaktı. Çelik El'in mağarasıydı burası. En uzak ve en az tehlikeli yer. Winnetou' nun mağarası eski kiremitlerin altındaydı. Orada, foyam meydana çıkabilirdi. En iyisi bu ormanı ve bu çölü geçmek, güvenlik içinde olmaktı.</p>
<p class="calibre4"> Bir sandığın üzerine oturdum ve belimdeki bıçağı aldım. Gülümsedim. Babamın tıp kitaplarını yerleştirdiği kitaplıktan, yürütülmüştü bu bıçak. Kitap yapraklarını kesme işini bırakmaktan kıvanç duyan nefis bir bıçaktı. Babam kaybolduğunu farkettiğinde evin altı üstüne getirilmişti. "Taşınma sırasında kaybolmuş olmalı."</p>
<p class="calibre4"> Aramaktan vazgeçti, şimdi bıçak benimdi. Çok keskin değildi ama papaye'y'ı kesmek için yeter de artardı bile.</p>
<p class="calibre4"> İşimi bitirdiğimde, papaye'n'm üstünü eski palmiye yapraklarıyla örterek bir sandığın içine sakladım. Yığınla palmiye yaprağı vardı. Oradan ayrılırken de içini rahatlattım.</p>
<p class="calibre4"> "Korkma. Gündüz sıcağında olgunlaşman tamamlanacak ve her gün, gelip küçük bir parça yiyeceğim. Şimdi hoşça kal."</p>
<p class="calibre4"> Bana daha kısa gelen aynı yoldan geri döndüm. Görevimi hatırı sayılır bir başarıyla yaptığım izlenimindeydim. Odama ve yatağımın güvenliğine kavuştum. Tulu, döndü-</p>
<p class="calibre4"> ğümü bildiğini söylemek için hafifçe kapıyı tırmaladı. Serinlemek için bir an çıplak durdum. Banyoya gidip ayaklarımı yıkamaya gerek duyuyordum, ama çare yoktu. Hiçbir iz bırakmamak, en ufak bir kuşku uyandırmamak istiyordum.</p>
<p class="calibre4"> Ertesi gün, casusluk saatimde, gizli yerime sinmiştim. Sırtında-kuzusuyla-benim-küçük-İsam! Bayan Severuba, gürledikçe yeri göğü inleten bir Jüpiter tablosunu andırıyordu. Bir deli saraylı. Naralar attı, hizmetçilerini çağırdı, boş ağacı gösteriyordu. Dayanılmaz bir gülme isteği duyuyordum. Oh olmuştu, haketmişti bunu. Peder Ambrosio'nun dediği gibi, "Kaşıktan ağıza ulaşana dek akıp giderdi çorba." Bayan Severuba'nın papaye'si benimdi. Bu akşam nefis bir şey olacaktı.</p>
<p class="calibre4"> Akşam, Tarzan kılığında, papaye'y'ı yemeye koyuldum. Bal gibi tatlıydı. Sonraki geceler için kocaman bir parça sakladım. Kabuğu atacaktım ki garip bir ses bana öğüt verdi:</p>
<p class="calibre4"> "Senin yerinde olsam kabuğu saklardım."</p>
<p class="calibre4"> "Neden?"</p>
<p class="calibre4"> "Sakla, göreceksin."</p>
<p class="calibre4"> Garip bir düşünce. Kabuğu saklayacaktım ki Adam araya girdi:</p>
<p class="calibre4"> "Kabuğu at, Zeze, bir işe yaramaz."</p>
<p class="calibre4"> "Belki de yarar."</p>
<p class="calibre4"> Sonraki iki gün, bayan Severuba, bir iz bulmak, bir ipucu keşfetmek ister gibi ağacın çevresinde dolandı. Papaye'n'm katil eller tarafından götürüldüğüne kesinlikle inanmıştı.</p>
<p class="calibre4"> Sonraki iki gece, papaye'yle kendime şölen çekecektim.</p>
<p class="calibre4"> "Şimdiye dek yediğim en tatlıpapaye'sm."</p>
<p class="calibre4"> Son kabuk parçaları elimde kararsızlıkla duruyordu.</p>
<p class="calibre4"> "Ya şimdi, Ses, bu kabuklan ne yapmalıyım?"</p>
<p class="calibre4"> Adam, karşılığı beklemeden atıldı:</p>
<p class="calibre4"> "Kabukları at, Zeze."</p>
<p class="calibre4"> Ama onu dinlemedim. Ses üsteliyordu:</p>
<p class="calibre4"> "Bunları öbürlerinin yanına koy."</p>
<p class="calibre4"> Dediğini yaptım.</p>
<p class="calibre4"> "Ya şimdi?"</p>
<p class="calibre4"> "Şimdi, sevinçten ölmek istiyor musun? Öyleyse kabukları al ve oraya götür. Özenle papaye ağacının dibine bırak. Yarın, şamatayı göreceksin."</p>
<p class="calibre4"> Ne harika buluş. Adam, dilediği kadar karşı çıksın, ne pahasına olursa olsun düşüncemi değiştiremezdi.</p>
<p class="calibre4"> Kabuk destesini elimde tutarak bayan Gustava'ya tırmandım. Bu kez, gecede hafif bir esinti vardı. Duvardan atladım ve komşunun bahçesine indim. Diz çöktüm, güzelce yerleştirdiğim kabuklardan bir piramit yaptım.</p>
<p class="calibre4"> Ardından öylesine bir korku duydum ki saçlarım diken diken oldu. Arslan, rüzgârda kokumu almıştı ve tüyleri dimdik yaklaşıyordu.</p>
<p class="calibre4"> "Benim güzel Assili Aziz Francescom. Meryem Anam! Havlamazsa sîzlere üç dua okuyacağıma söz veriyorum. Araf'taki benim güzel ruhlarım, isterseniz sîzler için yakarırım, ama yardım edin de beni tanısın."</p>
<p class="calibre4"> Arslan, atılmaya hazırlanıyormuş gibi hareketsizdi. Hapı yutmuştum. Adam bunu bana söylemişti. Niçin karıştırmıştım işleri? Papaye'yı çalmıştım. Afiyetle yemiştim. Güzel. O ses, şeytanın sesiydi.</p>
<p class="calibre4"> Yüreğim öylesine güçlü çarpıyordu ki, bu kez midesi bulansa da bağışlayacaktım Adam'ı. Bedenim buz gibi bir terle kaplanmıştı.</p>
<p class="calibre4"> "Lourdes Meryem'i, sana yalvarırım! Beni koruyun, ey Assisli Aziz Francesco!"</p>
<p class="calibre4"> Doğrulmaya çalışıyordum, ama bacaklarım bana bo-yuneğmek istemiyordu. Dizlerim birbirine vurmaktaydı.</p>
<p class="calibre4"> Duvara yaslanmayı başardım. Gözlerim, tüyleri düzelmekte olan iri polis köpeğine dikilmişti. "Arslan! Benim küçük Arslanım! Gel bakiim, gel!"</p>
<p class="calibre4"> Sesim, emekliye ayrılmış bir cırcırböceği kadar güçsüzdü.</p>
<p class="calibre4"> "Benim, ben, Arslan. Beni tanımıyor musun? Yarın sana pasta getireceğim. Buraya gel, benim küçük Ars-lan'ım... Gel... Gel..."</p>
<p class="calibre4"> Bunun üzerine köpek beni tanıdı ve kuyruğunu oynattı. Yaklaştı, ellerimi yaladı. Onu dikkatle okşadım. Çünkü, düşüncesini değiştirir ve üzerime çullanırsa, rezalet kopardı. Doktorun papaye çalan oğlu, neredeyse çırılçıplaktı.</p>
<p class="calibre4"> Sonunda yatıştım. Koruyucu azizlerim bana yardım etmişlerdi. Bir daha hırsızlık yapmayacağıma yemin ediyordum. Köpek pasta hikâyesini anlamış olmalıydı.</p>
<p class="calibre4"> Tüm cesaretimi topladım ve sırtını boydan boya okşadım. Hoşnuttu, kuyruğunu salladı. Sezdirmeden duvara yaklaştım. Köpek de hep ardımdaydı.</p>
<p class="calibre4"> "Şimdi, Arslan, duvara tırmanacağım. İlk fırsatta söz verdiğim şeyi sana getireceğim."</p>
<p class="calibre4"> Duvara çabucak tırmandım. Arslan, beni yakalamak için sıçradı. Ama canımı acıtmak istemediğini hissediyordum. Yalnızca oynamak isteğindeydi.</p>
<p class="calibre4"> Ruhum paramparça, hangardaki masanın üzerine oturdum. Kendime gelmekte güçlük çekiyordum. Adam'ın bir şey dediği yoktu. Benden de çok korkmuş olmalıydı. Şu bayan Severuba denen lanet olasıca iblis herhalde köpeği bilerek salmıştı.</p>
<p class="calibre4"> "Yediğim papaye'nin bedelini duayla ödeyeceğim. Ne yapalım. Cumartesi günü günah çıkarmak için peder Mon-te'ye gideceğim ve cezamı azaltmasını isteyeceğim ondan. Ya tam tersine artınrsa? Sanmıyorum. Peder Monte öyle iyi bir insandır ki."</p>
<p class="calibre4"> Biraz daha yatışmış olarak pencereme döndüm, odamın içine atladım. Penceremi kapadım ve irkildim. Yatağımdan başkası olamazdı bu. Ama lamba yandı ve yatağımda Maurice'in yattığını gördüm.</p>
<p class="calibre4"> Kılığıma gülmeye başladı. Bense, tepeden tırnağa titriyordum, belimde bıçağımı.</p>
<p class="calibre4"> "Bu ne kılık, Küçüğüm?"</p>
<p class="calibre4"> Gözyaşlarını sel gibi akmaya başladı. Terli ve pis, kollarına atıldım. Bu boyutta iki ürküntü, bir tek Tarzan için çok fazlaydı.</p>
<p class="calibre4"> "Bana her şeyi anlat."</p>
<p class="calibre4"> Ama vazgeçti bundan.</p>
<p class="calibre4"> "Önce banyoya git, yıkan; bir bardak da şekerli su İÇ-"</p>
<p class="calibre4"> Evdeki insanları uyandırmamak için gürültü etmeden dediğini yaptım. Sonra, çabucak, her şeyi anlattım.</p>
<p class="calibre4"> Maurice, kahkahadan kırılıyordu.</p>
<p class="calibre4"> "Dikkat! Maurice, birini uyandıracaksın."</p>
<p class="calibre4"> "Tehlike yok. Ama bu ne serüven, Küçüğüm."</p>
<p class="calibre4"> Durup dinlenmeden gülüyordu. Bense, bunu hiç de gülünç bulmuyordum. Ciddileştiğinde, tepkimi anlamak için yüzüme baktı:</p>
<p class="calibre4"> "Peki, yarın, sonucu da ispiyonlayacak mısın?"</p>
<p class="calibre4"> "Tanrı beni bundan korusun!"</p>
<p class="calibre4"> Maurice, saçlarımı okşadı:</p>
<p class="calibre4"> "Ne garip bir küçük beyin..."</p>
<p class="calibre4"> Annem, Öğle yemeği sırasında:</p>
<p class="calibre4"> "Şu bizim komşu kadın deli," dedi.</p>
<p class="calibre4"> "Hangisi! Soldaki-mi, sağdaki mi?"</p>
<p class="calibre4"> "Sağdaki. Öbürü bir kukumav kuşunu andırıyor; zaman zaman, pencereden başını çıkartıyor. Ben şu yaşlı yabancıdan sözediyorum. İyi kötü dostça bakışmaya başlıyorduk. Oysa bugün beni gördüğünde ne yaptı, biliyor musun?"</p>
<p class="calibre4"> Sözünü bitirmeden önce herkese baktı:</p>
<p class="calibre4"> "Öfkelenmiş gibi dudaklarını büzdü ve sırtını döndü..."</p>
</body>
</html>