<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span style="font-size: 1em;">Cururu-Kurbağam</span><br/></h1>
<p class="calibre4"> Çağdaş Sanat Müzesi'nin barında bir masaya oturmuştum. Masamın çevresindekilerin konuşmalarını dinlemeden, ağır ağır viskimi yudumluyordum. Çünkü genellikle, insanlar, sanatçılar, özgürce gevezelik etmek, birbirlerine amaçsız şeyler anlatmak için burada toplanırlardı. Korkunç ve düzensiz biçimde büyüyen Sao Paulo gibi bir kentte, akşamı sona erdirmenin, günü ve dörtnal koşan, birbirini itip kakan sorunları unutmanın yoluydu bu. iki el omuzlarıma kondu ve bir öpücük değdi yanağıma. Ardından sevimli bir ses bana serzenişte bulunuyordu:</p>
<p class="calibre4"> "Nerelerdeydin? Gizleniyor musun?"</p>
<p class="calibre4"> Maria'ydı bu, vali Arruda Pereira'nın kızı. Oturması için bir iskemle yaklaştırdım. Hemen garson geldi ve Ma-ria sevdiği marka viskiyi ısmarladı. Gözlerimin içine baktı, gülümsedi:</p>
<p class="calibre4"> "Ne haber? Yazıyor musun?"</p>
<p class="calibre4"> "Her zamanki gibi."</p>
<p class="calibre4"> Eldivenlerini çıkardı, umursamazca masanın üzerine attı:</p>
<p class="calibre4"> "Durmak bilmiyorsun."</p>
<p class="calibre4"> "Bilmediğim için durmuyorum."</p>
<p class="calibre4"> Masadakilerin hatırını sorduktan sonra, açıkladı:</p>
<p class="calibre4"> "Saat dokuzda ne yapacağımı biliyor musun? Bahse girerim ki bilemezsin."</p>
<p class="calibre4"> "Bu kadar gerilim yeter, çabuk söyle."</p>
<p class="calibre4"> "Tupi Radyosu'na gidiyorum."</p>
<p class="calibre4"> Bir kahkahadır koptu. Maria'nm böyle gariplikleri vardı.</p>
<p class="calibre4"> "Konser salonlarının temel direği oldun."</p>
<p class="calibre4"> "Hiç bile. Maurice Chevalier'nin Sao Paulo'daki son konserini izleyeceğim. Olağanüstü bir konser bu."</p>
<p class="calibre4"> Tüm harfleri büyükmüş gibi söyledi Maurice Chevalier adını. Yüreğimi çınlatarak daha da büyüdü bu harfler. Uzun süredir kendimi bu denli rahatsız hissetmemiştim. Kimse bunu farketmiyordu, ama ufalıyor, ufalıyordum ve kendimi çocuklaşmış, onunla gevezelik ederken buldum. Vay canına, ben eski kurt, bu geriye dönüşü yapacaktım demek! Bolca bir yudum viski alarak kendimi topladım. Elimin ne denli titrediğini kimse farketmiyordu.</p>
<p class="calibre4"> "Söylendiğine göre çok başarılı bir konser olacakmış."</p>
<p class="calibre4"> "Onun için gidiyorum ben de. Tiyatrodakini kaçırdım, ama radyodaki bu fırsattan yararlanıyorum. Sen de gelir misin, 2e? Bir biletim daha var."</p>
<p class="calibre4"> "Nasıl?"</p>
<p class="calibre4"> Elimde olmadan, iskemlemin üzerinde irkilmiş ve kıpkırmızı olmuştum.</p>
<p class="calibre4"> Maria güldü:    '</p>
<p class="calibre4"> "Korkacak bir şey yok. Herkes radyodaki konserlerde hazır bulunabilir. Radyoevlerindeki konser salonları bunun için yapılmıştır."</p>
<p class="calibre4"> "Sorun bu değil. Bir şey var..."</p>
<p class="calibre4"> "Dinle, bu akşam bir bağlantın olduğunu söylemeyeceksin bana."</p>
<p class="calibre4"> Kararsız, başımı kaşıdım.</p>
<p class="calibre4"> "Geliyor musun?"</p>
<p class="calibre4"> Çağrısına karşı koyamazdım. Ama yüreğim gitmemem için bana yalvarıyor gibiydi.</p>
<p class="calibre4"> "Chevalier'yi sevmemen olacak şey değil. Hiç filmlerini görmedin mi?"</p>
<p class="calibre4"> • "Çok filmini gördüm."</p>
<p class="calibre4"> "Sevmedin mi?"</p>
<p class="calibre4"> "Sandığından çok sevdim."</p>
<p class="calibre4"> "Öyleyse?"    ^</p>
<p class="calibre4"> Kabul ettiğimde büyük bir baskı duyuyordum içimde.</p>
<p class="calibre4"> Gerçek, konser salonunun tıkabasa dolu olmadığıydı. Önce Brezilyalı sanatçıların bir gösterisi sunuldu. Aralarında, samba söyleyen, siyah ve kıvırcık saçlı, çok güzel, ufak tefek bir esmer kız vardı.</p>
<p class="calibre4"> "Kim bu?"</p>
<p class="calibre4"> "Hebe Camargo."</p>
<p class="calibre4"> "Çok iyi, değil mi?"</p>
<p class="calibre4"> Sesim boğazımı yakıyordu. Bekleyişimi, heyecanımı dağıtmak için bir şey söylemek istiyordum. Maurice'in çıkacağı bildirildiğinde, yüreğim ağrıdı. Ama gerçekten ağrıdı. Yüreğin ağrımadığını söyleyen kişiler yalancıdırlar. Kendime bakmaktan, kendimi çizgili pijamamla görmekten korkuyordum.</p>
<p class="calibre4"> Herkes alkışlıyordu, ama ben başkalarının coşkunluğunu paylaşmak istemiyordum. Göğsümü kaplayan korkunç hüznü bir tek Tanrı paylaşabilirdi. Maurice'di bu. Eskisi gibi. Çocukluk düşlerimin tıpatıp eşi. Belki biraz daha uzun boylu. Belki şakaklarındaki saçları biraz daha beyaz. Aynı bulaşıcı gülümseme, aynı çekicilik, aynı incelik. Neden gelmiştim? Neden eski bir görüntüyle karşılaşmak? Özellikle de, neye yarardı bu?</p>
<p class="calibre4"> Gösteri sona erdiğinde öyle alkışlandı ki, iki şarkı daha söylemek zorunda kaldı. Sonra selâm verdi ve çekildi.</p>
<p class="calibre4"> Herkes ayağa kalktı, çıkışa yürüdü. Bacaklarım titriyordu, ayağa kalkacak gücü bulamıyordum. Maria elimi tuttu.</p>
<p class="calibre4"> "Geliyor musun?" - "Bakın, çocuklar, Ze'nin gözleri yaşlarla dolu."</p>
<p class="calibre4"> Kendimi toplamaya çalıştım ve beceriksizce ayağa kalktım.</p>
<p class="calibre4"> "Seni bu kadar mı duygulandırdı?"</p>
<p class="calibre4"> "Nedenini bilmiyorum, ama gerçekten duygulandırdı."</p>
<p class="calibre4"> "Öyleyse daha da duygulanacaksın, çünkü gidip ortu kutlamak gerek."</p>
</body>
</html>