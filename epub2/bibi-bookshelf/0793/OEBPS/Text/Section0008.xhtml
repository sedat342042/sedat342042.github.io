<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><span style="font-size: 1em;">Yüreğimin adı Adam'dı</span><br/></h1>
<p class="calibre4"> O gece çok garip, çok ağır ve çok karanlık bir şey içimi eziyordu. Akşam yemeğinden sonra radyonun başına çekilip, evde tutku haline gelen Brezilya Saati'ni dinledim.</p>
<p class="calibre4"> Terasta gezindim. Kapkara gecede yıldızlara baktım. Gezinin ucuna kadar uzanmak isteğini duymuyordum. Açıkta ışıl ışıl yanan ve Potengi ırmağına girmek için suların yükselmesini bekleyen bir gemiye bakma isteğini bile duymuyordum. Uzun uzun esnedim, gerindim. Her şey böyle bir durumda en iyi sığınağın yatağım olduğunu belirtiyordu.</p>
<p class="calibre4"> Beş dakika içinde dişlerimi fırçalamış, pijamamı giymiştim. Hava sıcaktı. Denizden gelen hafif bir esintiden yararlanmak için pencereyi aralık bıraktım.</p>
<p class="calibre4"> Öylesine uykuluydum ki duamdan da vazgeçtim. En iyisi yatağa devrilmeden ışığı söndürmekti. Düşüncelerim ağır ağır uykuya dalıyordu. Küçük şeyler. Anı kırıntıları.</p>
<p class="calibre4"> Uzakta, çok uzakta, hafif Maurice özlemleri. Son günlerde biraz ortalıktan kaybolmuştu. Herhalde zamanın geçtiğini, kendime güvenimi kazandığımı keşfetmişti. Ayrıca da zavallının anlaşma üstüne anlaşma imzaladığını biliyordum. Film üstüne film çeviriyordu. Özel hayatı için</p>
<p class="calibre4"> ona o kadar az zaman kalıyordu ki bir daha ne gün geleceğini kestiremezdim. Ah, Maurice eşsiz bir insandı! Peder Ambrosio'nun edebiyat dersleri de eşsizdi. Bize öğretiyor,</p>
<p class="calibre4"><span style="font-size: 1em;">bizi kompozisyonlar yazmaya itiyordu. Ödevlerimizden birini beğendi mi gözlerini kısmasına yol açan o tik.</span><br/></p>
<p class="calibre4"> Daha da güçlü esnedim. Uyku o gece bende Tarzan olma umudu bırakmıyordu hiç. Duvarlar, maun ağaçları, o gece huzur içinde uyuyacaklardı; üzerinde egemen olduğum dünya belirsizlikle, sonsuzluğun eşiğinde yitiyordu.</p>


<p class="calibre4"> Uzunca bir süre uyuyup uyumadığımı söyleyemem, ama gözlerim odamdaki ışıkla açıldı. Homurdanarak ovaladım gözlerimi.</p>
<p class="calibre4"> "Bu da nesi? Yatmadan önce ışığı söndürdüğümden kesinlikle eminim."</p>
<p class="calibre4"> "Ya ben, ben de ışığı yaktığımdan kesinlikle eminim."</p>
<p class="calibre4"> Küçük bir ses yatağın altından çıktı.</p>
<p class="calibre4"> Yatağımın ayakucuna baktım ve bu sesin nereden geldiğini aradım. Bir parça Adam'ın sesini andırıyordu. Ama yıllar geçtikçe daha tok, daha sakin, özellikle de boğuk bir ses olmuştu. Sordum:</p>
<p class="calibre4"> "Adam, bu sesi duyuyor musun?"</p>
<p class="calibre4"> Göğsümden karşılık gelmiyordu. Yüreğimde yanıt veren kimse yoktu. Kaygılandım:</p>
<p class="calibre4"> "Adam! Adam. Beni işitiyor musun? Orada mısın?"</p>
<p class="calibre4"> "Hayır, orada değilim. Tam yatağının altındayım." ,</p>
<p class="calibre4"> İyice ayıldım. Garip bir kaygi aldı beni:</p>
<p class="calibre4"> "Niçin yüreğimde değilsin? Yatağın altında ne yapıyorsun?"</p>
<p class="calibre4"> "Bak ve kendin bul."</p>
<p class="calibre4"> Eğildim ve başımı yatağın altına soktum. Curu-ru-kurbağam büyük bir çabayla ufak bir bavulu çekiyordu.</p>
<p class="calibre4"> "Sana yardım etmemi ister misin?"</p>
<p class="calibre4"> "Gerek yok. Başımın çaresine bakıyorum."</p>
<p class="calibre4"> Uzun süredir kendimi bu denli şaşkın hissetmemiştim. Yeni sorular sormadan onu bir an incelemeye karar verdim.</p>
<p class="calibre4"> Adam, küçük bavulun tozunu üfledi ve hafif bir tıkırtıyla açılana dek bir parça paslanmış olan kilidi kurcaladı.</p>
<p class="calibre4"> Bavulun içinde her şey düzenliydi; donlarımın çoraplarla ve bir yığın başka şeyle karıştığı çekmecelerimin tersine.</p>
<p class="calibre4"> Adam, daracık kenarlı küçük bir siyah şapkayralıp başına geçirdi, gülümseyerek bana baktı: "Yakışıyor mu?"</p>
<p class="calibre4"> "Hem de olağanüstü bir biçimde."</p>
<p class="calibre4"> Belli bir kayıtsızlıkla omuz silkti:</p>
<p class="calibre4"> "Ben Maurice Chevalier değilim, ama yine de şapka giymeye hakkım var."</p>
<p class="calibre4"> Şaşkınlığım giderek artıyordu. Adam, bunca zamandan sonra, Maurice'i mi kıskanıyordu yoksa? Olanaksızdı bu. Her zaman ona büyük yakınlık duymuştu. Maurice'e hayrandı, onu göklere çıkarıyordu. Öyleyse bu alaylı söz niçindi?</p>
<p class="calibre4"> Şapkasını çıkardı ve bavulun yanına koydu:</p>
<p class="calibre4"> "Evde şapka giymeyi sevmem. Uğursuzluk getirir."</p>
<p class="calibre4"> Sonra bir atkıyı açtı ve özenle boynuna sardı.</p>
<p class="calibre4"> "Orada hava soğuk olabilir. Boğazımı üşütmek istemem."</p>
<p class="calibre4"> "iyi, ama, 'orası' neresi. Adam?"</p>
<p class="calibre4"> "Yakında sana açıklayacağım."</p>
<p class="calibre4"> "iyi ya. Bana açıklaman gereken birçok şey var. Örneğin, yüreğimin dışında ne yaptığın?" "Yüreğinden çıkmaya hakkım yok mu?"</p>
<p class="calibre4"> "Olmaz olur mu! Dilersen çıkabilirsin. Yoksa burada olamazdın. Ne hazırlıyorsun, Adam?"</p>
<p class="calibre4"> "Az şey. Yani pek önemi olmayan bir şey."</p>
<p class="calibre4"> "Pek önemi olmayan bir şey mi? Ama yüreğimden çıkmak için benden izin istemedin ki."</p>
<p class="calibre4"> "Ne farkeder?"</p>
<p class="calibre4"> "Çok şey. Benimle yaşamaya geldiğinde, yüreğime girmek için pohpohladın."</p>
<p class="calibre4"> "Aradan uzun zaman geçti. Her şey değişti."</p>
<p class="calibre4"> "Ne yönde değiştiğini bilmiyorum. Benim gözümde, hiçbir şey değişmedi."</p>
<p class="calibre4"> "Belki bu ancak benim için gerçektir."</p>
<p class="calibre4"> "Öyle olsa bile, benimle böyle konuşmaman gerekirdi. Çok sert, çok acı. Eninde sonunda hep iyi dost olduk."</p>
<p class="calibre4"> "Hâlâ da öyleyiz."</p>
<p class="calibre4"> Sert bir tavır takındım. Onu yatağımın yanına çektim, özenle yakalayarak yatağın üzerine oturttum.</p>
<p class="calibre4"> "Şimdi, gerçekten ne olup bittiğini bana söyleyeceksin."</p>
<p class="calibre4"> Benim gözlerimle buluşmaması için çok mavi gözlerini yere indirdi. Korkunç bir çabayla üzüntüsünü bastırdı. Konuşmaktansa ölmeyi yeğliyormuş gibiydi.</p>
<p class="calibre4"> "Hadi söyle!"</p>
<p class="calibre4"> Minimini gözyaşları yanaklarına aktı.</p>
<p class="calibre4"> Birinin ağladığını görüp üzülmeden edemeyişime yol açan şu budala duygusallık içimde kımıldanmaya başladı. Sesimi tatlılaştırdım:</p>
<p class="calibre4"> "Ne var. Adam? Aramızda bir anlaşmazlık olmaması gerek. Seni bu kadar üzen şeyin ne olduğunu anlat bana. Eninde sonunda bir numaralı arkadışınım senin."</p>
<p class="calibre4"> Nemli gözlerini kaldırdı:</p>
<p class="calibre4"> "Zeze, gidiyorum."</p>
<p class="calibre4"> "Delisin! Önceden haber vermeden böyle nasıl gidebilirsin?"</p>
<p class="calibre4"> "Kaç kere bir gün gitmek zorunda kalacağımı söyleyip uyardım seni."</p>
<p class="calibre4"> Hafif bir umutsuzluk kapladı her yanımı:</p>
<p class="calibre4"> "Peki ama yüreğimden çıkacağını neden bana söylemedin?"</p>
<p class="calibre4"> "Bu güç olurdu. Çok üzülmedim mi sanıyorsun? Seni bunun için derin derin uyuttum."</p>
<p class="calibre4"> "Benimle vedalaşmadan gitmek niyetindeydin demek?"</p>
<p class="calibre4"> "Neredeyse. Hiç değilse beni gitmeye hazır görmeni istiyordum."</p>
<p class="calibre4"> Büyük bir sevgi doldu içime:</p>
<p class="calibre4"> "Ama niçin? Bütün bunlar neden, Adam?"</p>
<p class="calibre4"> "Zaman bu. Ya da kendimiz. Çünkü zaman yok, bizse geçip gidiyoruz. Biz geçip giderken, değişirken, yola düzülme anı geldi çattı. Görevim bitti."</p>
<p class="calibre4"> "Kötü bir davranışım oldu mu? Beni bağışlamanı isteyebilirim."</p>
<p class="calibre4"> Acı acı güldü:</p>
<p class="calibre4"> "Dinle, Zeze! Bütün bunlar niçin? Saat geldi çattı. Gitmem gerekiyor. Artık bana gereksinmen yok. Kararlı, korkusuz bir çocuk oldun. Kendini savunmayı öğrendin. Tam istediğim gibi." "Gidişinin, son zamanlarda seni sık sık ürkütmemle ilgisi olmasın?"</p>
<p class="calibre4"> "Biraz, ama bunun önemi yok. Bana iyi bak! İyice yakınıma yaklaş. Gözlerimin çevresindeki kırışıkların ne kadar derinleştiğine bak. Kaşlarımın ne kadar beyazlaştığını gördün mü? Gözlerim de yoruldu. Süreceğim yeni yaşamda, bundan böyle belki de gözlüğe gerek duyacağım."</p>
<p class="calibre4"> Pişmanlık, acı bir biçimde bana ulaşıyordu. Zavallı Adam. Köpekbalığı öyküsüyle, Manuel Machado'nun ormanındaki gezintilerimle, onu ne kadar korkutmuştum. Bunu kendisine söyledim.</p>
<p class="calibre4"> Beni suçlamak istemeden güldü:</p>
<p class="calibre4"> "Bazan çok korkmuş olduğumu belirtmeliyim. Ama aslında kıvanç doluydum. Çünkü kararlı, yürekli bir çocuk oluyordun."</p>
<p class="calibre4"> Uzun uzun soluk aldı.</p>
<p class="calibre4"> "Hayatımın çok güzel bir dönemi oldu bu. Birine yararlı olabilen, bir şeyler yapabilen kişilere ne mutlu. Geleceğin için bir şeyler yaptığımı hissediyorsan, bu içimi hoşnutlukla doldurur." "Hayatımda neredeyse her şey oldum, Adam. Fayolle, sen ve Maurice olmasaydınız..."</p>
<p class="calibre4"> "Bir de Tarzan."</p>
<p class="calibre4"> "Evet, bir de Tarzan; hayatım neye dönerdi?"</p>
<p class="calibre4"> Adam ses çıkarmadı.</p>
<p class="calibre4"> "Biliyor musun, Adam, başıma gelen çok garip. Maurice bile yavaş, yavaş benden uzaklaşıyor. Ziyaretleri seyrelmeye başlıyor. Söyledi bunu, bir gün uzaklaşacak benden. Niçin böyle olması gerekiyor peki?"</p>
<p class="calibre4"> "Basit, Zeze. Büyüyorsun ve yavaş yavaş nesnelerin gerçekleri içine giriyorsun."</p>
<p class="calibre4"> Sustum, ama kabul etmiyordum. Adam'dan boşalan yüreğimi nasıl duyacaktım? Nasıl onunla konuşmadan edecektim? Hayatımda onun öğütlerine, onun serzenişlerine, onun alkışlarına alışmışken nasıl kendi kendimle konuşacaktım?</p>
<p class="calibre4"> "Gerçekten gidiyor musun, Adam?"</p>
<p class="calibre4"> "Başka bir seçenek yok. Bir cururu-kurbağasının kaderi dost bir göğsün içine girmekse, bunu bir kere yapar. Yüreğine dönmeye karar versem bile, bunu bir daha yapacak güce sahip değilim. Benim isteğim değil gerçekleşen, ama uzaktan gelen ve bizi ayıran buyruklar." Duygulanmış bir hafif kurbağa öksürüğü koyverdi ve konuşmasını sürdürdü:</p>
<p class="calibre4"> "Çok düşündüm, Zeze. Yakında ya da uzakta, nerede olursam olayım, pişmanlıklarım arasında seni hiç unutmayacağım."</p>
<p class="calibre4"> Çok cılız bir "Ben de seni," diyebildim. Hafif bir baş-dönmesiyle duvara yaslandım. Başka bir mucize olmayacağını, Adam'ın benimle barışıp yeniden göğsüme girmeyeceğini kim bilebilirdi? "Ya düşlerimiz?"</p>
<p class="calibre4"> "Bundan böyle ayrılacak. Düşlerin senin olacak. Benimkileri de tek başıma görmeye başlayacağım."</p>
<p class="calibre4"> Adam daha da yakınıma geldi, elimi tuttu. Avucu bir ölünün kefeni gibi soğuktu. Bu ânın benim kadar onun için de acı olduğunu hissediyordum.</p>
<p class="calibre4"> "Dost Zeze, sevgili Zeze. Ne olursun, sana söyleyeceğimi dinle."</p>
<p class="calibre4"> Yalvarıyordu neredeyse.</p>
<p class="calibre4"> "Yüreğinin içinde yaşadığım anların hiçbirine yanmı-yorum. İyi anlar kadar, pek az ve kolay unutulabilecek olan kötü anlara da. İşitiyor musun? Peki, şimdi kurbağa gibi yaşama saati çaldı. Bedenim daha ağırlaşmadan ve irileşmeden, hayatın güzelliğini görmek istiyorum. Bir ırmak kıyısında yaşamak istiyorum. Akarsuların öykülerini işitmek istiyorum. Uyumak, öğle sonrasında dinlenmek, küçük sivrisineklerimle böceklerimi kovalamak için kıyının yaprakları arasında küçük bir köşem olsun istiyorum. Kentlerin gürültüsünden kaçmak istiyorum. Yağmurun tatlı damlalarıyla bedenimi serinletmek, küçük acılarımla romatizmalarımı güneşte ısıtmak istiyorum. Güneş ışığının suya girdiğini, çakıl taşlarıyla kara kayaları altın sarısına boyadığını görmek istiyorum. Gece, meltemin hışırtısını, yabanıl yaprakları kemiren cırcırböceklerinin seslerini dinlemek istiyorum. Dolunay çıktığında ırmağın ortasındaki gümüş tepsisine oturmak, alçakgönüllü kurbağa şarkılarımı söylemek istiyorum. Gökyüzü kapkara kesildiğinde de yaşlı gözlerimi yıldızların parlak gerdanlığına çevirmek istiyorum. Her şey saf ve dingin. Sence de öyle değil mi, Zeze?"</p>
<p class="calibre4"> "Anlıyorum, Adam. Bir çocuk yüreğinin içinden çok daha güzel bir dünya."</p>
<p class="calibre4"> "Hayır Zeze. Sorun bu değil. Nesnelerin ve canlıların alınyazısını kabul etmemiz gerek. Seni çok özleyeceğim. Hayatın güzelliğiyle doldurmak zorunda olduğum bir eksiklik bu. Çünkü güzellik, bir boşluğu doldurmaya çalışacak; sevecenlik diye adlandırılan basit bir boşluk bu. Senin çocuk yüreğinin sevecenliğini. Bunu, kimse ne yıldızlarda bulabilir ne de ayın parlaklığında. Bütün bu güzellik beni yavaş yavaş yatıştıracak ve senin sevecenliğinden yoksun kalmanın ruhumda yarattığı hüznü bastıracak."</p>
<p class="calibre4"> Neredeyse bitmeyen bir iç çekişle mırıldandım:</p>
<p class="calibre4"> "Bir şeyi kanıtlamış oluyorsun. İnsan-hayvanlar in-san-ademlerden çok daha iyi ve cömert oluyorlar."</p>
<p class="calibre4"> Adam, her yanımı kaplayan bitkinliği silkeledi.</p>
<p class="calibre4"> "Hem sonra Zeze, bu yıllar boyunca hiç bencil bir çocuk olmadın sen. Özelliklerinden biri de her zaman cömertlikti. Düşünüldüğünde, daha çok ben senden, senin iyiliğinden yararlandım. Herhangi bir şeyin kirasını ödemeden senin içinde oturdum. Sana yük oluşumdan bir gün bile yakınmaksızın, yorgunluğunu öne sürüp karşı çıkmaksızın beni hep taşıdın, öyle değil mi?" "Hemen hemen hiç ağırlığın yok, Adam. Otuz kilo da çeksen aldırmam, yeter ki dön bana." "Şimdiden sonra olanaksız. Bu nedenle sana görünmeden gitmeye karar veremedim. Belki böylesini yeğlerdin?"</p>
<p class="calibre4"> "Hayır. Hiçbir zaman. Nankör olduğunu ya da bana veda etmeden gidecek kadar benden nefret ettiğini düşünürdüm."</p>
<p class="calibre4"> "Sağol, Zeze. Ama dudaklarını öyle büzme ve ağlama. Kurbağa hayatımın gerçeğini tamamlamak zorundayım. Seninle olabildiğim sürece her şey çok güzeldi. Her kurbağanın eline, bir çocuk yüreğini olgunlaştırma, çocukluğun düşleri arasında yaşama fırsatı geçmez." "Sakin ol. Ağlamayacağım. Giderken, yüreğimde büyük bir gedik bırakacaksın. Senin için, yaşamın en güzel şeylerini dileyeceğim yüreğimden."</p>
<p class="calibre4"> "Evet, Zeze, sana güvenebileceğimi biliyordum."</p>
<p class="calibre4"> Güldü ve yeniden yere atladı. Yüreğim korkunun ve soğuğun etkisiyle tekledi. Adam gözlüklerini takmış, atkısını boynuna dolamış, o güzelim küçük şapkasını giymişti.</p>
<p class="calibre4"> Ama hâlâ karar veremiyordu. Benimle konuşmak, bana gülümsemek çabasındaydı:</p>
<p class="calibre4"> "Yaşlı bir kurbağa oluyorum, değil mi?"</p>
<p class="calibre4"> "Hiçbir zaman, Adam. Sen yeryüzünün gelmiş geçmiş en güzel mavi gözlü kurbağasısın. Senin gibisi hiç olmayacak."</p>
<p class="calibre4"> "Sağol. Ama hayale kapılma. Yaşlıyım. Başında küçük şapkası olan, uzun ve sarı örgülü bir dişi cururu-kurbağası bulmayı artık düşünmüyorum. O günler geçti. Irmağımı 200</p>
<p class="calibre4"> bulduğumu ve huzur içinde yaşadığımı öğrenince... sevineceğini biliyorum, Zeze."</p>
<p class="calibre4"> "Neden Bonfim gölüne doğru gitmiyorsun? Orada uçsuz bucaksız bir su var ve öylesine derin ki mavisi neredeyse mora dönüşüyor. Kurbağa olsam oraya giderdim."</p>
<p class="calibre4"> "Senin bilmediğin bir yere gitmek zorundayım. Beni hiçbir zaman bulamayacağın bir yere. Biliyor musun Zeze, çok düşündüm. Bonfim gölünü bile düşündüm. Ama orası gezintiye çıkanlarla ve piknik yapanlarla dolu. Çocukların beni görmelerinden ve kötülük etmelerinden korkuyorum. Bana taş atmalarından ya da sopalarla dövmelerinden korkuyorum."</p>
<p class="calibre4"> "Neden 'bunu yapsınlar? Ben seni hiç hırpalamadım ki."</p>
<p class="calibre4"> "Sen, sensin. Yüreğin iyi olmasaydı beni sana yollamazlardı. Şimdi gidiyorum. İstersen gözlerini kapat, anlarım."</p>
<p class="calibre4"> Dileğini yerine getirmedim. Her şeyi sonuna dek görmeyi yeğliyordum.</p>
<p class="calibre4"> Adam, küçük bavulun yanına yaklaştı. Gözlüklerini, atkısını ve güzelim küçük şapkasını düzeltti. Bavulu kapatmak için bir çaba harcayarak eğildi. Kilit biraz paslıydı ve gıcırdadı.</p>
<p class="calibre4"> Küçük sıçramalarla ilerlemeye koyuldu. Hüznümde, şimdi gereksiz bir boşluktan ötürü acı çeken yüreğimde, gürültü çıkarıyordu bir tek.</p>
<p class="calibre4"> Kapıda durdu ve döndü:</p>
<p class="calibre4"> "Kapıyı aralık bırakayım mı?"</p>
<p class="calibre4"> Başımla evetledim, çünkü sesim çıkmaz olmuştu.</p>
<p class="calibre4"> "Işığı söndüreyim mi?"</p>
<p class="calibre4"> "Yanık bırakabilirsin."</p>
<p class="calibre4"> Eldivenli elini kaldırdı ve küçük saati ışıkta parladı:</p>
<p class="calibre4"> "Elveda, sevgili Zeze."</p>
<p class="calibre4"> Ve koridorun karanlığında kayboldu.</p>
<p class="calibre4"> Tam o sırada uyandım. Bedenim terden sırılsıklamdı. Ve bir kırgınlık her yanımı sarıyordu. Her şey korkunç 201</p>
<p class="calibre4"> bir karabasan olmuştu. Ama gözlerim ışığı yanık görünce şaşırdı. Yatmadan önce ışığı söndürdüğüme kesinkes inanıyordum.</p>
<p class="calibre4"> "Adam!"</p>
<p class="calibre4"> Karşılık yoktu. Üsteledim:</p>
<p class="calibre4"> "Adam, beni işitiyor musun?"</p>
<p class="calibre4"> Göğsüm karanlık ve suskun bir sessizlikti.</p>
<p class="calibre4"> Kaygılı, eğildim ve yatağın altına baktım. Küçük bavulun yerinde boşluktan ve beyaz bir toz izinden başka bir şey yoktu.</p>
<p class="calibre4"> Aralık kapıya doğru fırladım. Tanrım! Yatmadan önce kapıyı kapadığıma yemin edebilirdim. Öyleyse gerçekten gitmişti. Irmağının ve huzurunun peşinde.</p>
<p class="calibre4"> Üzüntü içinde yatağıma döndüm; ellerimi bacaklarımın arasında sarkıtarak oturdum.</p>
<p class="calibre4"> Dost bir ses belirdi. Kapı ardına kadar açıldı, Maurice bana gülümsüyordu:</p>
<p class="calibre4"> "Beni beklemiyordun, değil mi, Küçüğüm?"</p>
<p class="calibre4"> Gülümsemek istiyordum, zorlama gülümsemem göz-yaşlarımın arasında belirdi. Maurice'in yüzüme değen yüzünü ve gözlerimi silen kar beyazı mendilini belli belirsiz duyuyordum.</p>
<p class="calibre4"> "Ne var? Ne var?"</p>
<p class="calibre4"> Hıçkırarak göğsüne yapışıyordum:</p>
<p class="calibre4"> "Maurice, bir felâket oldu. Adam gitti."</p>
<p class="calibre4"> "Sakin ol, sakin ol ve bana her şeyi anlat."</p>
<p class="calibre4"> Üzüntümü bastırdım ve tüm ayrıntıları anlattım.</p>
<p class="calibre4"> "Çok acı, Küçüğüm, ama ben buradayım."</p>
<p class="calibre4"> Umutsuzlukla ona yalvardım:</p>
<p class="calibre4"> "Sen de bana veda etmeye gelmedin, değil mi? Yalvarırım Maurice?"</p>
<p class="calibre4"> "Hayır. Daha uzun süre kalacağım. Ancak aşkı keşfettiğinde gideceğim. Hayatın en güzel şeyi olan aşkı keşfettiğinde. Bu biraz daha zaman alacak, yavrum." -Şimdi bakışıyorduk.</p>
<p class="calibre4"> Adam'ın gidişini kabul etmiyordum.</p>
<p class="calibre4"> "Maurice, yüreğimden çıktı gitti." Maurice gülümsedi:</p>
<p class="calibre4"> "Sakın sen onun yüreğinden ayrılmayasın?" Burnumu çektim ve umudum kırılmış olarak sonucu açıkladım:</p>
<p class="calibre4"> "Sanırım ikisi de sözkonusu."</p>
</body>
</html>