<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre4" style="text-align: center;"><span class="calibre5" style="font-weight: normal;">Birinci Bölüm&#160;</span></h1>
<h1 class="calibre4" id="sigil_toc_id_1"> MAURICE VE BEN</h1>
<h1 class="calibre4" id="sigil_toc_id_2"><span class="calibre5" style="font-weight: normal;">Değişim</span></h1>
<p class="calibre4"><span class="calibre5" style="font-weight: normal;">Birden gözlerim karanlıkta değildi artık. On bir yaşındaki yüreğim korkudan göğsümde hopladı. "Sırtınızdaki-kuzunuzla-ey-küçük-Isa, beni-koruyun!" Işık büyüyordu. Biraz daha. Biraz daha. Büyüdükçe de, benim korkum büyüyordu; bağırmak istesem başaramazdım.</span></p>
<p class="calibre4"><span class="calibre5" style="font-weight: normal;">Herkes sakin sakin uyuyordu. Bütün kapalı odalar sessizlik doluydu.</span></p>
<p class="calibre4"><span class="calibre5" style="font-weight: normal;">Sırtımı duvara verip yatağımın içinde oturdum. Gözlerim öylesine zorlu bakıyordu ki, yuvalarından uğrayacaklardı neredeyse.</span></p>
<p class="calibre4"> Yakarmak, bütün koruyucu azizlerimin adlarını anmak isterdim, ama Lourdes Meryem'inin adı bile çıkmıyordu ağzımdan. Şeytan olmalıydı bu. Herkesin sık sık sözünü edip beni korkuttuğu şeytan. Ama o olsaydı, ışık, lambanın renginde olmazdı, kan ve ateş rengi olurdu ve herhalde bir kükürt kokusu duyulurdu. Sevgili Fayolle'um peder Feliciano'yu bile yardımıma çağıramıyordum. Bu saatte Fayolle üçüncü uykusunda olmalıydı, mutlu biri gibi Maristler lisesinde horlamaktaydı herhalde, incecik ve tatlı bir ses kendini duyurdu: "Korkma, çocuğum. Sana yardım etmeye geldim." Yüreğimin atışı şimdi duvarda yansıyordu, sesim, genç bir horozun ilk ötüşü gibi güçsüz ve titrek, çıkmayı başardı:  1816 yılında Fransa'da kurulan, eğitimle uğraşan bir tarikat.</p>
 
<p class="calibre4"><span class="calibre5" style="font-weight: normal;">"Kimsin? Öbür dünyadan gelme bir ruh mu?"</span></p>
<p class="calibre4"><span class="calibre5" style="font-weight: normal;">"Hayır koca salak."</span></p>
<p class="calibre4"><span class="calibre5" style="font-weight: normal;">Ve hoşgörülü bir kahkaha odayı çınlattı.</span></p>
<p class="calibre4"><span class="calibre5" style="font-weight: normal;">"Biraz daha aydınlatacağım burasını, ama kaygılanma, kötü bir şey olamaz."</span></p>
<p class="calibre4"><span class="calibre5" style="font-weight: normal;">Kararsız bir "evet," dedim, ama gözlerimi kapadım.</span></p>
<p class="calibre4"><span class="calibre5" style="font-weight: normal;">"İşte böyle, oyun değil bu dostum. Gözlerini yeniden açabilirsin."</span></p>
<p class="calibre4"><span class="calibre5" style="font-weight: normal;">Bir gözümü araladım, sonra öbürünü. Odada öyle güzel bir ışık vardı ki ölmüş olduğumu ve cennette bulunduğumu düşündüm. Ama bu olanaksızdı. Evde herkes cennetin bana göre bir yer olmadığını söylüyordu. Benim gibiler yanıp kavrulmak üzere dosdoğru cehennemin kazanlarını boylardı.</span></p>
<p class="calibre4"><span class="calibre5" style="font-weight: normal;">"Bana bak. Çirkinim, ama gözlerimden bana güvenebileceğini okuyacaksın."</span></p>
<p class="calibre4"><span class="calibre5" style="font-weight: normal;">"Neredesin?"</span></p>
<p class="calibre4"><span class="calibre5" style="font-weight: normal;">"Burada, yatağın ayak ucunda."</span></p>
<p class="calibre4"><span class="calibre5" style="font-weight: normal;">Yatağın kıyısına yaklaştım ve bakmak için tüm cesaretimi topladım. Gördüğüm şey içimi yılgıyla doldurdu. Öylesine ürkmüştüm ki, fermuar gibi bir ürperti tepeden tırnağa dolaştı her yerimi. Titreyerek ilk durumuma döndüm.</span></p>
<p class="calibre4"><span class="calibre5" style="font-weight: normal;">"Hayır, yavrum. Çok çirkinim, biliyorum. Ama bu kadar korkarsan sana yardım etmeden giderim."</span></p>
<p class="calibre4"><span class="calibre5" style="font-weight: normal;">Sesi yalvarır olmuştu, kendimi tutmaya karar verdim. Ama isteksizce süründüm ondan yana. "Bu kadar korku neden?"</span></p>
<p class="calibre4"><span class="calibre5" style="font-weight: normal;">"Ama sen bir kurbağasın!"</span></p>
<p class="calibre4"><span class="calibre5" style="font-weight: normal;">"Evet. Ne olmuş?"</span></p>
<p class="calibre4"><span class="calibre5" style="font-weight: normal;">"Başka bir şey olamaz mısın?"</span></p>
<p class="calibre4"><span class="calibre5" style="font-weight: normal;">"Bir yılan mı? Bir timsah mı?"</span></p>
<p class="calibre4"><span class="calibre5" style="font-weight: normal;">"Onları yeğlerim, çünkü yılanlar güzeldir, kaygandır. Timsahlar da yüzdüklerinde çok hoşturlar."</span></p>
<p class="calibre4"><span class="calibre5" style="font-weight: normal;">"Beni bağışla, ama ben yoksul bir cururu kurbağası-yım, senin dostunum. Peki, hoşuna gitmiyorsa giderim. Yine de tekrarlıyorum: Yazık olacak!"</span></p>
 
<p class="calibre4"><span class="calibre5" style="font-weight: normal;">Kocaman benekli kurbağa o kadar üzgün ve duyguluydu ki neredeyse ağlayacaktı. Bu beni yumuşattı, çünkü öylesine duyarlıydım ki birinin ağladığını ya da acı çektiğini gördüm mü benim de gözlerim yaşlarla doluyordu.</span></p>
<p class="calibre4"><span class="calibre5" style="font-weight: normal;">"Kabul. Ama bırak da bir soluk alayım, sonra düzelirim, sana alışmaya başlıyorum."</span></p>
<p class="calibre4"><span class="calibre5" style="font-weight: normal;">Gerçekten de durum değişmeye başlıyordu. Belki de gözlerinin tatlı parıltısından ve korkunç gövdesinin hareketsizliğinden ötürüydü bu. Bir dostluk cümlesi edecek oldum. Kekeleyerek çıktı ağzımdan. Bir şey beni onunla sizli bizli konuşmaya itiyordu. "Adınız nedir?"</span></p>
<p class="calibre4"><span class="calibre5" style="font-weight: normal;">Gülümsedi. Sizli bizli konuşmamın onu şaşırttığı açıktı. Ama konuşan bir kurbağaya her gün rastlanmaz. Bu bende saygı uyandırıyordu. Başını kaşıdı ve karşılık verdi: "Adam." "Adam ne?"</span></p>
<p class="calibre4"><span class="calibre5" style="font-weight: normal;">"Yalnızca Adam. Soyadım yok." Duyarlılığım yine kendini gösterdi. Neden bir kurbağa için heyecanlanacaktım?</span></p>
<p class="calibre4"><span class="calibre5" style="font-weight: normal;">"Soyadımı taşımak istemez misiniz? Bu hiç canımı sıkmaz. Bakın ne kadar güzel: Adam de Vasconcelos."</span></p>
<p class="calibre4"><span class="calibre5" style="font-weight: normal;">"Sağol dostum. Şu ya da bu biçimde sana öylesine yakın oturacağım ki, dolaylı olarak soyadından yararlanaca-ğım."</span></p>
<p class="calibre4"><span class="calibre5" style="font-weight: normal;">Doğru işitmiş miydim söylediğini? Benimle oturmak ha? Tanrım, ey Mangabas Meryem'i! Analığım onu odamda görse, Ponta Negra plajına dek çın çın ötecek bir çığlık atardı. Sonra da süpürgesiyle İsaura'yı çağırır, onu merdivenlerden aşağı yuvarlardı. Bu da yetmiyormuş gibi, Isa-ura, Adam'ı küçük ayaklarından yakalamak ve Petropolis gezisinin tepesinden aşağı fırlatmak zorunda kalırdı.</span></p>
<p class="calibre4"><span class="calibre5" style="font-weight: normal;">"Ne düşündüğünü kestiriyorum. Ama tehlike yok."</span></p>
<p class="calibre4"><span class="calibre5" style="font-weight: normal;">"Daha iyi!"</span></p>
<p class="calibre4"><span class="calibre5" style="font-weight: normal;">Rahatlamış olarak bir soluk aldım.</span></p>
 
<p class="calibre4"><span class="calibre5" style="font-weight: normal;">"Ya ben sana ne diyeceğim? Zeze mi?"</span></p>
<p class="calibre4"><span class="calibre5" style="font-weight: normal;">"Rica ederim. Zeze yok artık. Geçmişteki budala çocuktu o. Bir sokak çocuğu adıydı.. Şimdi çok değiştim. Terbiyeli, kibar bir çocuğum ben..."</span></p>
<p class="calibre4"><span class="calibre5" style="font-weight: normal;">"Ve hüzünlü. Özellikle hüzünlü. Belki de yeryüzünün en hüzünlü çocuklarından biri, değil mi?" "Biliyorum."</span></p>
<p class="calibre4"><span class="calibre5" style="font-weight: normal;">"Yeniden Zeze olmak ister miydin?"</span></p>
<p class="calibre4"><span class="calibre5" style="font-weight: normal;">"Hayatta hiçbir şeyi geri gelmez. Bir bakıma, isterdim. Bir bakıma da, hayır. O sürekli dayak yeme ve aç kalma hikâyesi..."</span></p>
<p class="calibre4"><span class="calibre5" style="font-weight: normal;">Hep peşimden gelmek isteyen o eski acıyı anımsıyordum. Yeniden Zeze olmak, bir şekerportakalı fidanı edinmek, Portuga'yı yine yitirmek mi?</span></p>
<p class="calibre4"><span class="calibre5" style="font-weight: normal;">"İtiraf et gerçeği. O sıralar, uzun süreden beri duymadığın bir şeyin vardı. Minimini ve çok iyi bir şey: Sevgi."</span></p>
<p class="calibre4"><span class="calibre5" style="font-weight: normal;">Cesaretim kırılmış olarak başımla onayladım.</span></p>
<p class="calibre4"><span class="calibre5" style="font-weight: normal;">"Her şey yitirilmiş sayılmaz. Hâlâ birtakım şeylere olan sevgin duruyor, yoksa benimle böyle gevezelik edemezdin."</span></p>
<p class="calibre4"><span class="calibre5" style="font-weight: normal;">Bir an sustu ve çok ciddi bir yüzle ekledi:</span></p>
<p class="calibre4"><span class="calibre5" style="font-weight: normal;">"Dinle Zeze, bunun için buradayım. Sana yardım etmeye geldim. Hayatta her ^eye karşı kendini savunmana yardım etmeye. Artık hem çok yalnız bir çocuk olduğun... hem de piyano çalmak zorunda kaldığın için acı çekmeyeceksin."</span></p>
<p class="calibre4"><span class="calibre5" style="font-weight: normal;">Adam, piyano çaldığımı nereden keşfetmişti. Ve bunun hayatımın en büyük işkencelerinden biri olduğunu nasıl anlamıştı?</span></p>
<p class="calibre4"><span class="calibre5" style="font-weight: normal;">"Her şeyi biliyorum, Zeze. Bunun için geldim. Yüreğinde yaşayacak ve seni koruyacağım. Bana inanmıyor musun?"</span></p>
<p class="calibre4"><span class="calibre5" style="font-weight: normal;">"Evet, inanıyorum. Hayatımda bir kere benimle yeryüzünün en güzel şarkılarını söyleyen bir kuşum oldu yüreğimde."</span></p>
<p class="calibre4"><span class="calibre5" style="font-weight: normal;">"Şimdi nerede?"</span></p>
 
<p class="calibre4"><span class="calibre5" style="font-weight: normal;">"Uçtu. Gitti."</span></p>
<p class="calibre4"><span class="calibre5" style="font-weight: normal;">"Bu da beni saklayacak boş bir yerin olduğu anlamına geliyor."</span></p>
<p class="calibre4">Ne düşüneceğimi bilemiyordum. Düş mü gördüğümü, yoksa bir mucize mi yaşadığımı.söyleyemezdim. Çok zayıftım ve kuyu çıkrığı gibi eğri kaburgalarımla içeri göçük bir göğüs kafesim vardı. Kocaman bir kurbağa orada nasıl barınabilecek? Bir kere daha düşüncelerimi keşfetti. "Yüreğine sığmak için iyice ufalacağım, bir şey duymayacaksın." \</p>
<p class="calibre4"><span class="calibre5" style="font-weight: normal;">Duraksadığımı görünce yine açıklamada bulundu:</span></p>
<p class="calibre4"><span class="calibre5" style="font-weight: normal;">"Dinle, Zeze, beni içine kabul edersen her şey daha kolay olacak. Sana yeni bir hayatı, kötü olan her şeye karşı kendini savunmayı öğretmek ve seni hep kovalayan şu hüzün perdesini yavaş yavaş silip süpürmek istiyorum. Tek başına da olsan, artık eskisi kadar acı çekmediğini göreceksin."</span></p>
<p class="calibre4"><span class="calibre5" style="font-weight: normal;">"Gerçekten gerekli mi bu?"</span></p>
<p class="calibre4"><span class="calibre5" style="font-weight: normal;">"Hayatta çok yalnız bir adam olmaman için gerekli. Yüreğinde yaşamaya başladığımda, yeni bir ufuk açılacak. Bir değişim olduğunu göreceksin."</span></p>
<p class="calibre4"><span class="calibre5" style="font-weight: normal;">"Değişim nedir?"</span></p>
<p class="calibre4"><span class="calibre5" style="font-weight: normal;">"Değişiklik. Biçim değiştirme."</span></p>
<p class="calibre4"><span class="calibre5" style="font-weight: normal;">"Anlıyorum."</span></p>
<p class="calibre4"><span class="calibre5" style="font-weight: normal;">Gerçek şu ki, artık hiç korkmadığımı, kurbağadan hiç mi hiç ürkmediğimi anlıyordum. Neredeyse iki yüz yıldan beri dostmuşuz gibi bir duygu içindeydim.</span></p>
<p class="calibre4"><span class="calibre5" style="font-weight: normal;">"Ya kabul edersem?"</span></p>
<p class="calibre4"><span class="calibre5" style="font-weight: normal;">"Kabul edeceksin."</span></p>
<p class="calibre4"><span class="calibre5" style="font-weight: normal;">"Ne yapmam gerekiyor?"</span></p>
<p class="calibre4"><span class="calibre5" style="font-weight: normal;">"Senin mi? Hiç. Her şeyi ben yapacağım. Sen yalnızca yüreğine girmeme fırsat vermek için çok yürekli ve iradeli olmak zorundasın."</span></p>
<p class="calibre4"><span class="calibre5" style="font-weight: normal;">Bir elektrik akımı ayaklarımı gıdıklamış gibi, her yanım ürperiyordu.</span></p>
<p class="calibre4"><span class="calibre5" style="font-weight: normal;">"Ağzımdan mı gireceksin?"</span></p>
 
<p class="calibre4"><span class="calibre5" style="font-weight: normal;">"Hayır, budala. Ayrıca ağzından sığamam da."</span></p>
<p class="calibre4"><span class="calibre5" style="font-weight: normal;">"Öyleyse nasıl olacak?"</span></p>
<p class="calibre4"><span class="calibre5" style="font-weight: normal;">"Gözlerini kapatacaksın, ben göğsüne yatacağım ve içine gireceğim yavaş yavaş."</span></p>
<p class="calibre4"><span class="calibre5" style="font-weight: normal;">"Canım acımayacak mı?"</span></p>
<p class="calibre4"><span class="calibre5" style="font-weight: normal;">"Hiç acımayacak. Gözlerine büyük bir uyku indireceğim."</span></p>
<p class="calibre4"><span class="calibre5" style="font-weight: normal;">Korkumla savaşıyordum. Tenimde vıcık vıcık karnının buz gibi soğuğunu duyar gibiydim. Adam düşüncelerimi okumaya devam etti.</span></p>
<p class="calibre4"><span class="calibre5" style="font-weight: normal;">"Bana elini ver."</span></p>
<p class="calibre4"><span class="calibre5" style="font-weight: normal;">Soğuk terler dökerek dediğini yaptım.</span></p>
<p class="calibre4"><span class="calibre5" style="font-weight: normal;">"Benim elimin de yumuşacık olduğunu göreceksin."</span></p>
<p class="calibre4"><span class="calibre5" style="font-weight: normal;">Bir mucize oluyordu. Kurbağanın eli büyümüştü, benim elimin boyutlarındaydı, dostça ve sevecen bir sıcaklığı vardı.</span></p>
<p class="calibre4"><span class="calibre5" style="font-weight: normal;">"Gördün mü?"</span></p>
<p class="calibre4"><span class="calibre5" style="font-weight: normal;">Parmaklarımla avucunu yokladım. Şaşkınlık içindeydim:</span></p>
<p class="calibre4"><span class="calibre5" style="font-weight: normal;">"Siz de piyano çalıyor musunuz?"</span></p>
<p class="calibre4"><span class="calibre5" style="font-weight: normal;">Neşelenmiş gibi güldü:</span></p>
<p class="calibre4"><span class="calibre5" style="font-weight: normal;">"Neden sordun?"</span></p>
<p class="calibre4"><span class="calibre5" style="font-weight: normal;">"Çünkü avucunuzda tek nasır yok. Ben de öyleyim, ağaçlara tırmanamam, parmaklarımda sıyrık olmamalı; eklemlerimi bile çatırdatamam. Bütün bunlar, piyano çalışmalarımı aksatmamak için yasaklanmıştır."</span></p>
<p class="calibre4"><span class="calibre5" style="font-weight: normal;">Umutsuzlukla içimi çektim.</span></p>
<p class="calibre4"><span class="calibre5" style="font-weight: normal;">"Görüyorsun ya, bana gereksinim duyuyorsun."</span></p>
<p class="calibre4"><span class="calibre5" style="font-weight: normal;">"Ya bir gün piyanoyu bırakırsam?"</span></p>
<p class="calibre4"><span class="calibre5" style="font-weight: normal;">"Müzikten bu kadar mı nefret ediyorsun?"</span></p>
<p class="calibre4"><span class="calibre5" style="font-weight: normal;">"Sevmediğimden değil. Benim sevmediğim, günlerimi şu klavyenin üzerinde geçirmek. Sonsuz bir alıştırmalar, bitmek bilmeyen bir gamlar dizisi üzerinde."</span></p>
<p class="calibre4"><span class="calibre5" style="font-weight: normal;">Tam o sırada bir şey hatırladım:</span></p>
<p class="calibre4"><span class="calibre5" style="font-weight: normal;">"Biliyor musunuz bay Adam, kromatik gamı severim ben."</span></p>
 
<p class="calibre4"><span class="calibre5" style="font-weight: normal;">"Biliyorum bay Zeze."</span></p>
<p class="calibre4"><span class="calibre5" style="font-weight: normal;">Şimdi, sizli bizli konuşamayacak kadar yakınlaştığımızı keşfediyordum. Aynı anda gülmeye koyulduk.</span></p>
<p class="calibre4"><span class="calibre5" style="font-weight: normal;">"Piyano çalmaktan vazgeçmeme yardım edecek misin,?"</span></p>
<p class="calibre4"><span class="calibre5" style="font-weight: normal;">"Hayır, Zeze. Sana bu konuda söz veremem. Belki çok acı çekmemen için bir yol bulurum."</span></p>
<p class="calibre4"><span class="calibre5" style="font-weight: normal;">"Bu da bir şeydir."</span></p>
<p class="calibre4"><span class="calibre5" style="font-weight: normal;">Aşağıdan yukarı belirli bir üstelemeyle bana bakmaktaydı. Saatlerin geçtiğini göstermek istercesine kol saatine bir göz attı.</span></p>
<p class="calibre4"><span class="calibre5" style="font-weight: normal;">Artık duraksamanın gereği yoktu. Bir daha piyano başında canımın sıkılmayacağını bilmek kararımı çabuk-laştırmıştı.</span></p>
<p class="calibre4"><span class="calibre5" style="font-weight: normal;">"Ne yapmam gerekli?"</span></p>
<p class="calibre4"><span class="calibre5" style="font-weight: normal;">"Pijama ceketinin önünü aç ve korkma."</span></p>
<p class="calibre4"><span class="calibre5" style="font-weight: normal;">"Korkmayacağım."</span></p>
<p class="calibre4"><span class="calibre5" style="font-weight: normal;">"Şimdi bana yardım etmelisin. Çarşafın ucunu yere at ve beni kaldır."</span></p>
<p class="calibre4"><span class="calibre5" style="font-weight: normal;">Olmuştu işte. Adam işte çok yakınımdaydı. Işıkta gözleri, gökyüzünün masmavi olduğu zamanki mavi rengi almıştı. Onu ne eskisi kadar çirkin, ne de eskisi kadar sevimsiz buluyordum.</span></p>
<p class="calibre4"><span class="calibre5" style="font-weight: normal;">"Bana gerçeği söyle. Canım acıyacak mı?"</span></p>
<p class="calibre4"><span class="calibre5" style="font-weight: normal;">"Hiç acımayacak."</span></p>
<p class="calibre4"><span class="calibre5" style="font-weight: normal;">"Ama yüreğimi yemeyeceksin, değil mi?"</span></p>
<p class="calibre4"><span class="calibre5" style="font-weight: normal;">"Yiyeceğim ama hafiften, bir bulutu çiğnermiş gibi."</span></p>
<p class="calibre4"><span class="calibre5" style="font-weight: normal;">"Ya bir gün babam yüreğimin filmini çektirirse?"</span></p>
<p class="calibre4"><span class="calibre5" style="font-weight: normal;">"Kimse bir şey keşfetmeyecek. Çünkü zamanla tıpatıp önceki yüreğinin biçiminde bir yürek olacağım."</span></p>
<p class="calibre4"><span class="calibre5" style="font-weight: normal;">"Her şeyi görmek istiyorum."</span></p>
<p class="calibre4"><span class="calibre5" style="font-weight: normal;">"Uyumayı yeğlemiyor musun?"</span></p>
<p class="calibre4"><span class="calibre5" style="font-weight: normal;">"Hayır. Duvara yaslanacağım ve iyice izlemek için biraz eğileceğim."</span></p>
<p class="calibre4"><span class="calibre5" style="font-weight: normal;">"Öyleyse çok güzel bir müzik duymana çalışacağım ben de."</span></p>
 
<p class="calibre4"><span class="calibre5" style="font-weight: normal;">"Seçme yapabilir miyim?"</span></p>
<p class="calibre4"><span class="calibre5" style="font-weight: normal;">"Yapabilirsin."</span></p>
<p class="calibre4"><span class="calibre5" style="font-weight: normal;">"Schubert'in Serenad'ıyla Schuman'ın Hülya'sım dinlemek isterdim."</span></p>
<p class="calibre4"><span class="calibre5" style="font-weight: normal;">"Piyanoyla mı?"</span></p>
<p class="calibre4"><span class="calibre5" style="font-weight: normal;">"Evet."</span></p>
<p class="calibre4"><span class="calibre5" style="font-weight: normal;">Adam elini saçlarımda gezdirdi ve gülümsedi.</span></p>
<p class="calibre4"><span class="calibre5" style="font-weight: normal;">"Zeze! Zeze! Piyanodan o kadarda nefret etmediğini itiraf et..."</span></p>
<p class="calibre4"><span class="calibre5" style="font-weight: normal;">"Bazan güzel buluyorum."</span></p>
<p class="calibre4"><span class="calibre5" style="font-weight: normal;">"Hazır mısın?"</span></p>
<p class="calibre4"><span class="calibre5" style="font-weight: normal;">"Hazırım."</span></p>
<p class="calibre4"><span class="calibre5" style="font-weight: normal;">Güzel bir müzik çalmaya başladı. Adam göğsüme yattı ve her şey rüzgâr gibi yumuşacıktı. "Hoşçakal."</span></p>
<p class="calibre4"><span class="calibre5" style="font-weight: normal;">Ağzını göğsüme bastırdığını ve içime girmeye başladığını gördüm. Adam yalan söylememişti. Canım yanmıyor ve her şey çabucak olup bitiyordu. Az sonra, etimde kaybolmakta olan küçücük ayaklarından başka şey kalmamıştı ortalıkta. Elimi göğsümde gezdirdim, dümdüzdü. Oysa yüreğim kaygıyla atmaktaydı. Biraz bekledim ve dayanamadım.</span></p>
<p class="calibre4"><span class="calibre5" style="font-weight: normal;">"Adam, orada mısın?"</span></p>
<p class="calibre4"><span class="calibre5" style="font-weight: normal;">Sesi, şimdi daha boğuk geliyordu: "Buradayım Zeze."</span></p>
<p class="calibre4"><span class="calibre5" style="font-weight: normal;">"Yüreğimi yedin bitirdin mi?"</span></p>
<p class="calibre4"><span class="calibre5" style="font-weight: normal;">"Yiyorum. Ama ağzım dolu konuşamam. Bir dakika bekle."</span></p>
<p class="calibre4"><span class="calibre5" style="font-weight: normal;">Parmaklarımla sayarak bekledim. Müthiş bir şey olacaktı bu. Herkes gibi bir yüreğim olmadığını; yerinde dost bir kurbağa bulunduğunu hiç kimse anlayamayacaktı.</span></p>
<p class="calibre4"><span class="calibre5" style="font-weight: normal;">"Tamam mı?"</span></p>
<p class="calibre4"><span class="calibre5" style="font-weight: normal;">"Tamam. Çok lezzetliydi. Şimdi uyumaksın, yarın yeni bir gün olacak."</span></p>
<p class="calibre4"><span class="calibre5" style="font-weight: normal;">Mutluluk içinde, gerindim. Göğsümü ve düzenli atan yüreğimi ısıtmak için yorganı üzerime kaygısrzca çektim.</span></p>
<p class="calibre4"><span class="calibre5" style="font-weight: normal;">Bir şey, fırlayıp yatağın içinde oturmama yol açtı.</span></p>
 
<p class="calibre4"><span class="calibre5" style="font-weight: normal;">"Ne var Zeze?"</span></p>
<p class="calibre4"><span class="calibre5" style="font-weight: normal;">"Işığı söndürmeyi unuttum."</span></p>
<p class="calibre4"><span class="calibre5" style="font-weight: normal;">"Sana nasıl yapman gerektiğini öğreteceğim. Yanaklarını iyice şişir ve üfle."</span></p>
<p class="calibre4"><span class="calibre5" style="font-weight: normal;">Dediğini yaptım ve odam yeniden kapkara kesildi. Uyku, gözkapaklarımı iyice bastırarak geliyordu. Ve gü-lümsüyordum.</span></p>
<p class="calibre4"><span class="calibre5" style="font-weight: normal;">"Adam, uyuyor musun?"</span></p>
<p class="calibre4"><span class="calibre5" style="font-weight: normal;">"Hayır, neden sordun?"</span></p>
<p class="calibre4"><span class="calibre5" style="font-weight: normal;">"Her şey için teşekkürler. Bana da hep Zeze diyebilirsin. Bir erkek olduğumda bile. Bunu çok seviyorum. Kabul mü?"</span></p>
<p class="calibre4"><span class="calibre5" style="font-weight: normal;">Yanıt uzaklardan, uzaklardan geliyordu, sesi duyulmuyordu neredeyse; "Uyu yavrum, uyu; çünkü çocukluk çok güzeldir."</span></p>
</body>
</html>