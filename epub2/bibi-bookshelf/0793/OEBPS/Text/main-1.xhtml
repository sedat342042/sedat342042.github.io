<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<p class="calibre4"> " Güzel, değil mi?</p>
<p class="calibre4"> " Güzel, ama çok hüzünlü. Özellikle de tehlikeli.</p>
<p class="calibre4"> "Gözlerimin içine iyice baktı. Şimdiye dek hiç bakmadığı gibi baktı. Sesi bana yalvardı:  " Şu taşı bana vermez misin, Şüş?</p>
<p class="calibre4"> " Neden istiyorsun onu, Fayolle? Mutlusun. Tanrı yüreğinin içinde. Böyle söylemiyor musun?</p>
<p class="calibre4"> " Kuşkusuz. Ama küçük Şüş'ümün saçmasapan şeyler düşünmesini ve yapmasını istemiyorum. Her zaman cebinde bunu taşıdığını, içinde bulunduğun tehlikeyi düşündükçe ne kadar kaygılanacağımı aklına getirebiliyor musun?</p>
<p class="calibre4"> " Kabul. Taş sende kalabilir. Ölmek istersem, başka yol bulurum. Önemi yok.</p>
<p class="calibre4"> " Evet. Böylesi daha iyi. Yaşayacak çok zamanın var, bu ölüm hikâyesini de Tanrı'nın ellerine bırakmak gerek.</p>
<p class="calibre4"> "Bahsi kazanmıştı.</p>
<p class="calibre4"> " Ya sonrası Fayolle?</p>
<p class="calibre4"> " Neyin sonrası, Şüş?</p>
<p class="calibre4"> "O heyecanla her şeyi unutmuştu. Alnına vurdu.</p>
<p class="calibre4"> " Bende de amma kafa var, Tanrım!</p>
<p class="calibre4"> "Mutlu bir yüzle güldü.</p>
<p class="calibre4"> " Sana söylediğim gibi bir mucize oldu. Yalnız sana ceza vermemekle kalmayacaklar, üniformanı dilediğin gibi giymene de boyuneğecekler. Neredeyse temmuzun sonun-dayız. Bütün öğrenciler üniformalarını diledikleri gibi giyebilecekler. Gelecek yıl için bile karar alındı:  Üniforma değiştirilecek. Kazandın, Şüş. Şimdi git. Geç kalsan da önemi yok, peder Amadeu bir şey demeyecektir. Anlaştık.</p>
<p class="calibre4"> "Karar veremeden, mutluluğunu seyrederek ayakta durdum.</p>
<p class="calibre4"> " Görüyor musun, Şüş, hayat bazan ne kadar güzel.</p>
<p class="calibre4"> " Doğru.</p>
<p class="calibre4"> "Sevincinin bir tek anını bile kaçırmamak için kapıya geri geri gittim. Bir an eşikte durdum, 'Altın yürekli çocuk' dediğini duyacak kadar."</p>
<p class="calibre4"> Maurice'e döndüm, bana sevecenlikle bakıyordu.</p>
<p class="calibre4"> "Çok uzun sürdü, değil mi Maurice?"</p>
<p class="calibre4"> "Hayır. İlginçti."</p>
<p class="calibre4"> "Canının sıkıldığını sanıyordum."</p>
<p class="calibre4"> "Bir dakika bile sıkılmadım. Biliyor musun, yavrum, sen rastladığım yaratıkların en duygulularından birisin."</p>
<p class="calibre4"> Maurice'in ağzından çıkan bu sözler içimi kıvançla dolduruyordu.</p>
<p class="calibre4"> Saatine baktı.</p>
<p class="calibre4"> "Ne güzel! Altın mı?" dedim.</p>
<p class="calibre4"> "Her yanı altın. Kayışı bile."</p>
<p class="calibre4"> "Hayatımda hiç bu kadar güzelini görmedim. Doğrusu, çok sayıda saat görmedim ya. Büyüdüğümde, bir gün benim de saatim olacak."</p>
<p class="calibre4"> "Kuşkusuz. Ama saatimin ne dediğini biliyor müsün? Çocukların düş görmek için gözlerini kapatma saatleri geldi, diyor."</p>
<p class="calibre4"> "Sen çok düş görüyor musun Maurice?"</p>
<p class="calibre4"> "Pek seyrek. İnsan kocaman bir adam olur, hayatta yolunu çizer ve nesneler değişir."</p>
<p class="calibre4"> "Ben korkunç düş görüyorum. Başımı yastığa koyuyorum, Adam'ın öğrettiği gibi yüreğimi rahatlatıyorum, oluyor."</p>
<p class="calibre4"> "Benim de elimden gelse, benim de elimden gelse... Kendini düş görmeye nasıl hazırladığına bakalım öyleyse."</p>
<p class="calibre4"> "Şöyle."</p>
<p class="calibre4"> Yastığımı yokladım ve başımı üzerine koydum. Maurice çarşafı göğsüme çekti:</p>
<p class="calibre4"> "Şimdi Monpti çok üzülmemen için bir konuda seni uyarmak zorundaydım. Kabul mü? Bir haftayı sana görünmeden geçirmek zorundayım. Ama ilk fırsatta geri döneceğim. Yine de bu, önümüzdeki perşembeden önce olmayacak."</p>
<p class="calibre4"> Ellerini avuçlarımın arasında sıktım, ağır ağır çekti onları. Saçlarımı okşadı.</p>
<p class="calibre4"> "Maurice, 'Monpti' nedir?"</p>
<p class="calibre4"> "'Mon petit' sözcüğünün kısaltılmışı."</p>
<p class="calibre4"> "Anlıyorum."</p>
<p class="calibre4"> Gittiğini görmemek için gözlerimi sımsıkı yumdum. En çok babam olduğu andı bu.</p>
<p class="calibre4"> Maurice beni öptü ve mırıldandı:</p>
<p class="calibre4"> "İyi geceler, Şüş. Güzel düşler gör, yavrum."</p>
<p class="calibre4"> Gecenin huzuru, karanlığın huzuru, odama da çökmüştü. Uyku bastırıyordu, öylesine güçlü ki, çok uzak, çok çok dost bir ince sesi belli belirsiz işittim:  "İyi geceler, Zeze."</p>
<p class="calibre4"> "iyi geceler, Adam."</p>
<p class="calibre4"> Mariste: Bir papaz öğretini derneği üyelerine verilen ad.</p>
<p class="calibre4"> Güneşi uyandıralım</p>
<p class="calibre4"> "Aman, Zeze, yeter artık Tanrı aşkına! Yeter! Neredeyse on bir yaşında olacaksın ve değişmek zorundasın. Bütün bunlar insanın sabrını taşıracak zırıltılar. Yeter! Bitsin bu."</p>
<p class="calibre4"> "Biliyorum, Adam. Ama görüyorsun. Ne yaparsam yapayım, hep gözlerim sulanıyor."</p>
<p class="calibre4"> "Neden? Erkek değil misin?"</p>
<p class="calibre4"> "Evet. Erkeğim, ama ağlamak istiyorum. O kadar."</p>
<p class="calibre4"> Suratımı asmaya hazırdım. Adam bunu sezdi ve taktik değiştirdi:</p>
<p class="calibre4"> "Pencereden bak, Zeze. Hava ne güzel, gökyüzü masmavi, bulutlar birer küçük koyunu andırıyor. Tam göğsündeki küçük kuşu özgürlüğe kavuşturduğun günkü gibi."</p>
<p class="calibre4"> Adam'ın haklı olduğunu kabul etmeye başlıyordum.</p>
<p class="calibre4"> "Özellikle de güneş, Zeze. Tanrı'nın güneşi. Tanrı'nın en güzel çiçeği. Isıtan ve tohumlan yeşerten güneş."</p>
<p class="calibre4"> Okulda okuduğumuz ve tohumları yeşerten güneşten sözeden bir şiiri anımsadım. Şu Adam müthişti.</p>
<p class="calibre4"> "Her şeyi olgunlaştıran güneş. Mısıra rengini veren ve nehrin sularını saydam kılan güneş. Güzel değil mi Zeze?"</p>
<p class="calibre4"> "Güzel. Güneşsiz günleri sevmiyorum. Gelmesiyle gitmesi bir oldu mu seviyorum yağmuru. Uzun sürdü mü, her yanım küflenmiş gibi geliyor."</p>
<p class="calibre4"> "Tanrı'nın güneşi bu denli güzelse, sen birde ötekini düşün."</p>
<p class="calibre4"> Nutkum tutulmuştu:</p>
<p class="calibre4"> "Hangi öteki güneşi, Adam? Çok büyük olan bunu tanıyorum bir tek."</p>
<p class="calibre4"> "Daha da büyük olan bir başkasından sözetmek istiyorum. Yüreğimizde doğan güneşten. Umutlarımızın güneşinden. Düşlerimizi de uyandırmak için göğsümüzde uyandırdığımız güneşten."</p>
<p class="calibre4"> Hayranlık içindeydim:</p>
<p class="calibre4"> "Adam, sen şairsin de, öyle değil mi?"</p>
<p class="calibre4"> "Hayır. Sadece güneşimin önemini senden önce sezdim."</p>
<p class="calibre4"> "Ya benimki?"</p>
<p class="calibre4"> "Seninki, Zeze, hüzünlü bir güneş. Yağmur yerine gözyaşlarıyla çevrili bir güneş. Olanca yeteneğini ve gücünü keşfetmemiş bir güneş. Senin tüm anlarını henüz güzel-leştirmemiş bir güneş. Küçük, bir parça da mızmız bir güneş."</p>
<p class="calibre4"> "Ne yapmam gerekiyor?"</p>
<p class="calibre4"> "Pek az şey. İstemek yeterli. Ruhunun pencerelerini açmalı ve fırsat tanımalısın nesnelerin müziğinin içeri girmesine. Sevecenlik anlarının şiirinin içeri girmesine."</p>
<p class="calibre4"> "Benim çaldığım gibi bir müzik mi?"</p>
<p class="calibre4"> "Tam o değil. Sen dışsal bir müzik yapıyorsun. Bu hiçbir şeye ulaştırmayan bir müzik. Başkaları için soğuk bir müzik yapacağına, müzik içinde yüzmen gerek senin."</p>
<p class="calibre4"> Adam'ın bu söyledikleri karşısında şaşkınlık içindeydim.</p>
<p class="calibre4"> "Önemli olan, Zeze, hayatın güzel olduğunu ve yüreğimizde ısıttığımız bütün bu güzellikleri artırmak için, onların Tanrı tarafından bize verildiğini keşfetmen."</p>
<p class="calibre4"> "Ağlamakla güneşimin ışınlarını ıslattığımı mı söylemek istiyorsun?"</p>
<p class="calibre4"> "Tabii. Güneşin soğumasına fırsat vermemek için geldim. Yalan mı?"</p>
<p class="calibre4"> Onayladım.</p>
<p class="calibre4"> "Öyleyse bir dost gibi elimi sık ve gidip güneşi uyandıralım!"</p>
<p class="calibre4"> "Yüreğimde gizli olduğuna göre elini nasıl sıkabili-rımr</p>
<p class="calibre4"> "Öbür kereler yaptığın gibi, düşüncende."</p>
<p class="calibre4"> Gözlerimi kapadım ve düşündüm. Hemen, ılık elinin avucuma değdiğini duydum.</p>
<p class="calibre4"> "Adam, gevezelik edelim mi?"</p>
<p class="calibre4"> "Sırası değil, Zeze. Çalışmak için kendini yaptığın işe vermelisin. Okula gitmek üzere yolda yürürken gevezelik ederiz."</p>
<p class="calibre4"> "Hiçbir tehlikesi yok, canım. Bu parçayı gözlerim kapalı çalabilirim, görmek ister misin?"</p>
<p class="calibre4"> "Hayır, Zeze. Tanrı aşkına yapma. Tepemizde ayak sesleri işitiyorum. Annen uyanmış. Neredeyse aşağı iner."</p>
<p class="calibre4"> "Peki, istemiyorsan."</p>
<p class="calibre4"> Tek kroslarıma ve çift kroslarıma üçlü ve dörtlü kroslarıma döndüm. Bir zemberek gerildi içimde ve hüznümü fırlattı attı. Püfff! Maurice'in geri dönmesi için topu topu üç gün daha bekleyecektim. Üstelik sabırsızlanmak insanı bir yere götürmüyordu. Akşam gelecekti. Mutlulukla gülümsedim. Maurice, iki kez bana sürpriz yapmamış mıydı? Önce, içimdeki şeytanın coştuğu ve Joaozinho'yu isteksizce açtığım bir perşembe günü. Nota-l'ara yumruk indirmek, koptuğunu ve küçük yayların dört yana uçuştuğunu görmek istiyordum. Hatta, içerdeki küçük keçe çekişleri ısırmak bile geliyordu içimden. Alıştırmalarıma nasıl girişeceğimi bilemediğim anlardan biriydi bu. Güneşimi uyandırma olanağının kırıntısı bile yoktu. Ruhumun  isteksizliğini duyarak arkalıksız iskemleye oturdum. Parmaklarım demir çengeller gibi sertti. Bunun üzerine, bir 'pışt' sesi duydum ve sevinçle döndüm.</p>
<p class="calibre4"> "Ne haber, Şüş?"</p>
<p class="calibre4"> "Sen ha? Bu saatte ne işin var burada?"</p>
<p class="calibre4"> Güneşi Uyandıralım 65/5</p>
<p class="calibre4"> Maurice, salondaki koltuklardan birine oturmuştu, parmağını dudaklarına götürmüş, susmamı öğütlüyordu.</p>
<p class="calibre4"> Alçak sesle mırıldandım:</p>
<p class="calibre4"> "Niçin geldin?"</p>
<p class="calibre4"> "Yüreklendirilmeye gerek duyduğunu hissettim."</p>
<p class="calibre4"> "Bugün gerçekten yüreklendirilmeme gerek var."</p>
<p class="calibre4"> "O kadar da değil. Benim için çal, bir tek benim için."</p>
<p class="calibre4"> Dediğini yaptım ve her şey değişti. Öyle dalmıştım ki çalışmamı izlemek üzere aşağı inen annemi bile duymadım. Bunu yaptı mı, gösterdiğim gelişmeden hoşnut demekti.</p>
<p class="calibre4"> "Çok şükür. Kendini vererek kötü niyet göstermeden çalıştığını görmek beni sevindiriyor." Maurice'in dizlerine oturmasından ödüm kopuyordu. Neyse ki, başka bir koltuk seçmişti.</p>
<p class="calibre4"> Bir başka sefer, Maurice sınıfın orta yerinde göründü bana. Yerlere eğildi, hasır şapkasını çıkardı ve beni selâmladı. Şen gülümsemesi ruhumdaki güneşin boyutlarınday-dı.</p>
<p class="calibre4"> Birden Maurice'in görüntüsü, çok uzakta kalan bir başkasına dönüştü. Kendimi ilkokulda düşünüyordum ve olanca sevecenliğimle bana işaret eden Portekiz'limi görüyordum. Hüzünlenmekteyken Adam öğüt vermişti.</p>
<p class="calibre4"> "Zeze, Zeze, güneşe bak!"</p>
<p class="calibre4"> Haklıydı. Bir daha Manuel Valadares'imi hiç göremeyecektim. Hiç, hiç. Uğursuz bir tren onu öldürmüştü.</p>
<p class="calibre4"> "Unut, Zeze, Maurice'i düşün. Böylesi daha iyi. Maurice'i düşün. Daha iyi."</p>
<p class="calibre4"> Ve doğruydu bu. Maurice, hiç ölmeyecekti. Kendisi bana söz vermişti. Ne tren, ne uçak, ne gemi, ne at çiftesi... Hiçbir şey onu öldüremezdi.</p>
<p class="calibre4"> Yine de Maurice uzaktaydı ve geri dönmesi için üç gün beklemek zorundaydım.</p>
<p class="calibre4"> "Adam, şimdi gevezelik edebilir miyiz?"</p>
<p class="calibre4"> "Ya annen?"</p>
<p class="calibre4"> "Daha hazır değil ve çaldığım şey de çocuk oyuncağı."</p>
<p class="calibre4"> "Nedir bana bu kadar söylemek istediğin?"</p>
<p class="calibre4"> "Yeni gelen uzun boylu ve zayıf peder hoşuna gitti mı?</p>
<p class="calibre4"> "Peder Ambrosio mu?"</p>
<p class="calibre4"> "Evet o. Bize verdiği edebiyat dersini sevmedin mi?"</p>
<p class="calibre4"> "Gerçeği söylemek gerekirse Zeze, senin o kadar dikkatli olduğunu görünce bundan yararlanıp hafiften kestirdim."</p>
<p class="calibre4"> "Ne cinayet, Adam! Harika bir öğretmen o! Gelecek yıl da öğretmenimiz olacak. Bütün söyledikleri yeni şeyler; beynimizi çalıştıracağına söz verdi."</p>
<p class="calibre4"> "Neyi çalıştıracağına?"</p>
<p class="calibre4"> "Kafamızı. Bunu söyledi ve açıkladı da; uyumasaydın ne olduğunu öğrenirdin. Kafayı çalıştırmakla beyni çalıştırmak aynı şey."</p>
<p class="calibre4"> "Ya!"</p>
<p class="calibre4"> "Ama, bugün ayinde uyuduğunu da söylemeyeceksin umarım?"</p>
<p class="calibre4"> "Yok, hayır. Cin gibiydim. Hayatımda işittiğim en gülünç şeylerden biriydi bu."</p>
<p class="calibre4"> "Ya görebilseydin!"</p>
<p class="calibre4"> "Görmüş kadar oldum."</p>
<p class="calibre4"> Sahne belleğimde taptazeydi. Bir sütuna asılmış olan kara tahtaya 214 rakamı yazılmıştı. Aziz Joseph onuruna yazılmış bir ilahiydi bu. Peder Jose'nin kalın sesi yönetiminde ve yukarda armonyum çalan peder Amadeu eşliğinde şarkı söylemeye başladık:  Uçun, uçun göksel haberciler Kanatlarınızı açıp Joseph'e doğru Son çırpınmaları içindeki İsa'nın Çektiği işkenceye son versin.</p>
<p class="calibre4"> Sonra bir başka dörtlük geliyor ve nakarat tekrarlanıyordu. Derken peder Jose uyudu kaldı. Başı da hafifçe sarkmıştı üstelik. Kimse onu uyandırmaya cesaret edemi-67</p>
<p class="calibre4"> yordu. Normal olarak yapması gereken öbür papazlar bile. Ama hayır. İncil'in küçük kampanası çalıp şarkıyı bitiren herkes diz çökmeye başladığında, peder Jose sıçrayarak uyandı ve tek başına şarkıya girdi:  Uçun, uçun göksel haberciler, Kanatlarınızı açıp Joseph'e doğru...</p>
<p class="calibre4"> Büyük bir felâket oldu. Herkes bastı kahkahayı. Bir yandan peder Ambrosio'nun, öbür yandan peder Manu-el'in bir sıradan ötekine geçmeleri gerekiyordu, düzenin yeniden sağlanması için. Buna karşın, birkaç öğrenci cezalandırıldı. Bana da, peder Joaquim'in deyimiyle teğet geçmişti ceza.</p>
<p class="calibre4"> Peder Jose, biber gibi kıpkırmızıydı.</p>
<p class="calibre4"> "Sence Adam, Fayolle güldü mü?"</p>
<p class="calibre4"> "Kuşkusuz hayır."</p>
<p class="calibre4"> "içinden bile mi?"</p>
<p class="calibre4"> "Sanmam. Adamcağız bir melek."</p>
<p class="calibre4"> "O şişko haliyle mi? Ben hiç öyle melek görmedim."</p>
<p class="calibre4"> "Canım, o anlamda söylemiyorum."</p>
<p class="calibre4"> "Sözlerin pek çetrefil."</p>
<p class="calibre4"> Bir an Fayolle'u, altın sarısı kocaman melek kanatlarıyla, müjde resimlerinde görüldüğü gibi kolları göğsünde kavuşturulmuş gözümün önüne getirmeye çalıştım. Hayır, olmuyordu.</p>
<p class="calibre4"> Öğleden sonra, Fayolle'a gittim. Birtakım şeyler öğrenmek istiyordum. Ama en önemlisi, içinden gülüp gül-mediğiydi.</p>
<p class="calibre4"> Bunu kendisine sorduğumda, gülümseyerek yüzüme baktı.</p>
<p class="calibre4"> "Gerçekten gülmedin mi, Fayolle?"</p>
<p class="calibre4"> "Güldüğümü de nereden çıkardın, Şüş?"</p>
<p class="calibre4"> "Ama çok gülünçtü!"</p>
<p class="calibre4"> Charles Czerny (1791 - 1857): AvusturyalI piyanist ve besteci. Özellikle alıştırmaları ve etütleri ile ünlüdür.</p>
<p class="calibre4"> "İtiraf edeyim ki evet."</p>
<p class="calibre4"> "İçinden de gülmedin mi?"</p>
<p class="calibre4"> "Gülemezdim, Şüş. O çok yaşlı bir adam. Kendisi için güç ve küçültücü bir durumdu, sence de öyle değil mi? Bunu duyamayacak kadar gençsin daha."</p>
<p class="calibre4"> Kuşkusuz, Adam her zamanki gibi haklıydı. Fayolle bir melekti. Sırtında büyük kanatlarla onu gözümün önüne getirmeye çalışıyordum.</p>
<p class="calibre4"> "Bana neden öyle bakıyorsun?"</p>
<p class="calibre4"> "Hiç, hiç. Fayolle, biliyor musun?"</p>
<p class="calibre4"> "Neyi?"</p>
<p class="calibre4"> "Meleklerin nasıl uçtuğunu?"</p>
<p class="calibre4"> Gülümsedi:</p>
<p class="calibre4"> "Yine parlak düşüncelerinden biri."</p>
<p class="calibre4"> "Bu ciddi ama. Öğrenmek isterdim. Melekler hep hareketsiz, kanatları kapalı görülür. Uçuşları sona ermiş ve gidecekleri yere varmış gibi kolları hep kavuşmuştur. Kırlangıçlar ve serçeler gibi kanat çırparlar mı?"</p>
<p class="calibre4"> Fayolle, kızıl dalgalı saçlarını kaşıdı. Yazık ki saçları her zaman böyle değildi. Bir berber geliyor ve zızzzzz, ön tarafta küçük bir perçem bırakarak saçını sıfır numara ke-siveriyordu.</p>
<p class="calibre4"> "Dinle, Şüş, gerçeği söylemek gerekirse, bilmiyorum; üzerinde de hiç düşünmedim. Melekler, uçtuklarının görülmesinden hoşlanmadıkları ya da karanlıkta uçtukları ve insanlar kendilerini göremedikleri için böyle olmalılar."</p>
<p class="calibre4"> Açıklama bana hiç yetmiyordu. Ama Fayolle'un bir yanıt vermek için harcadığı çabaları görünce, onaylamaya karar verdim.</p>
<p class="calibre4"> "Şimdi?"</p>
<p class="calibre4"> "Seninle erkek erkeğe konuşabilir miyim?"</p>
<p class="calibre4"> "Şüş, sorun çıkarma."</p>
<p class="calibre4"> "Ama bir şey işittim de onun için."</p>
<p class="calibre4"> "Ne işittin?"</p>
<p class="calibre4"> "Ne olduğundan kuşkuluyum, ama emin olmak isterdim."</p>
<p class="calibre4"> "Peki, söyle."</p>
<p class="calibre4"> "Sana soracağım şeyi daha önce iki kere işittim. Önce peder..."</p>
<p class="calibre4"> Kulağına bir ad fısıldadım.</p>
<p class="calibre4"> "Sonra da Maurice bana, öfkelendiği bir hikâyeyi anlattığında."</p>
<p class="calibre4"> "O neymiş? Söyle bakalım."</p>
<p class="calibre4"> "Kabul. Ama bak, izin verdin ha. 'M' nedir?"</p>
<p class="calibre4"> Bir kahkaha atmamak için eliyle ağzını kapattı.</p>
<p class="calibre4"> "Gerçekten öğrenmek istiyor musun, Şüş?"</p>
<p class="calibre4"> "Her şeyi öğrenmek iyi şey."</p>
<p class="calibre4"> "Tamam, 'M' 'Merde'* demektir.</p>
<p class="calibre4"> "Portekizcedeki gibi mi? Ama sonuna 'a' gelecek yerde 'e' geliyor?"</p>
<p class="calibre4"> "Tamam."</p>
<p class="calibre4"> "Amma gırgır!"</p>
<p class="calibre4"> "Neymiş gırgır olan?"</p>
<p class="calibre4"> "Fransızcada ne güzel. Kadife patili küçük bir kedinin adı sanki."</p>
<p class="calibre4"> "Bunu herkesin önünde söylemeyesin, Şüş?"</p>
<p class="calibre4"> "Söylemeyeceğim. Evde, tek başıma kahvaltı ederken, pencereden-bahçe duvarını görüyorum. Her zaman da iki cılız dişi kedi çıkar duvara. Birinin adı, zamanını yün örmekle geçiren yaşlı bir İngiliz kadınından ötürü Miss So-nia, öbürü de Nuh'un Gemisi'nden ötürü Tufan. Nuh'un Gemisi'ne binmek için varımı yoğumu verirdim. Dün, adı olmayan bir başka dişi kedi göründü. Kadifeden patileri varmış gibi pamuk pamuk yürüyor. Ben de bu adı vereceğim ona."</p>
<p class="calibre4"> Fayolle, gülmekten katılıyordu.</p>
<p class="calibre4"> "Seni böyle görmeyi seviyorum, Şüş. Yığınla şey uyduran bir şeytan. Hüznünü de üzerinden atmışsın."</p>
<p class="calibre4"> ' Credo: Pes. Vay canına!</p>
<p class="calibre4"> "Adanı geleli beri, içimde hep küçük bir sevinç güneşi II</p>
<p class="calibre4"> var.</p>
<p class="calibre4"> "Güzel. Ama söylesene Şüş, üçünün de dişi olduğunu nereden biliyorsun?"</p>
<p class="calibre4"> "Çok basit. Dadada bana ancak dişi kedilerin üç renkli olduklarını söyledi. Bunu sertao'da. öğrenmiş."</p>
<p class="calibre4"> "Anlıyorum. İnsan her gün bir şey öğreniyor."</p>
<p class="calibre4"> Göğsüme hafif bir dirsek darbesi yedim. Adam'ın sesi kaygılıydı.</p>
<p class="calibre4"> "Yeter, Zeze. Bırak düş görmeyi. Annen aşağı iniyor, geliyor."</p>
<p class="calibre4"> "Ne olabilir. Tanrım? Yanlışsız çaldım. Hiçbir ürkütücü işaret de vermedi."</p>
<p class="calibre4"> "Piyanoyu kesebilirsin, birkaç saniye."</p>
<p class="calibre4"> Annemin elinde durulmuş bir kâğıt vardı, gözleri de şimdiye dek hiç görmediğim bir hüzünle doluydu.</p>
<p class="calibre4"> Doğruca konuya girdi:</p>
<p class="calibre4"> "Babanın hasta olduğunu, ameliyat edileceğini biliyor musun?"</p>
<p class="calibre4"> Nereden bilebilirdim? Her zaman pembe beyaz ve güçlüydü. Zaman zaman garip bir biçimde ateşlendiği oluyordu doğrusu. Ateşi kırka kadar çıkıyordu ve ertesi gün, bir şey olmamış gibi taptazeydi yine.</p>
<p class="calibre4"> Başımla bir şey bilmediğimi belirttim.</p>
<p class="calibre4"> "Ameliyat edilecek işte. Bunun için Rio'da iki ay geçireceğiz."</p>
<p class="calibre4"> Bunları neden bana anlatıyordu? Hem de kahvaltıdan önce?</p>
<p class="calibre4"> "Şu kâğıdı görüyor musun?"</p>
<p class="calibre4"> Kâğıdı açtı.</p>
<p class="calibre4"> "Oku. Seni ilgilendirmesi gereken bir şey bu."</p>
<p class="calibre4"> Özenli bir yazıyla şunlar yazılmıştı: Chopin'in 10 numaralı valsi; 7 numaralı valsi, Opuz 64 ve 2 numaralı Noktürn'ü, Opus 9.</p>
<p class="calibre4"> "Bunun ne olduğunu biliyor musun?"</p>
<p class="calibre4"> 1 Monpti: 'Mon Petit'nin kısaltılmışı. 'Küçüğüm' anlamında. (Çev.)</p>
<p class="calibre4"> "Biliyorum."</p>
<p class="calibre4"> "Rio'dan getirmem için bayan Maria de Penha'nın verdiği bir sipariş. Carlos Gomes tiyatrosunda öğrencilerine resital verecek ve bunu sen açacaksın. Daha çok çalışırsan, Konservatuar'ın dördüncü yılı için giriş sınavını verebileceğini söylüyor."</p>
<p class="calibre4"> Her şey pek esrarlıydı.</p>
<p class="calibre4"> "Rio'ya gittiğimizde, Santo Antonio lisesinde yatılı okuyacaksın."</p>
<p class="calibre4"> Ruhum yerinden sıçradı. Ne büyük talih!</p>
<p class="calibre4"> "iki ay süreyle de müzik çalışmalarına göz kulak olacak kimse bulunmayacak."</p>
<p class="calibre4"> "Peki ama nasıl altından kalkarım? Hareket halinde bir yığın öğrencinin yarattığı kargaşalıkta okumak. Üstüne üstlük, sağır, kör ve eğri büğrü bir piyanoyla. Tozlu ve budala..."</p>
<p class="calibre4"> "Karşılık vermen boşuna. Ne dediğini biliyorum. Sana çok önemli bir soru soracağım. Hayatın için önemli olacak bir soru... Piyano çalışmalarını sürdürmek istiyor musun? Evet mi, hayır mı?"</p>
<p class="calibre4"> Adam bütün gücüyle beni kışkırtıyordu:</p>
<p class="calibre4"> "Hemen hayır de, salak! Hayatın boyunca bu anı beklemedin mi?"</p>
<p class="calibre4"> "Evet mi, hayır mı?"</p>
<p class="calibre4"> Dudaklarım taştanmış gibi yanıtım kupkuru sert çıktı:</p>
<p class="calibre4"> "Hayır."</p>
<p class="calibre4"> Kâğıdı elimden aldı:</p>
<p class="calibre4"> "Peki kararını verdin. Gelecek derse kadar çalışacaksın ve bunu öğretmenine geri vereceksin. Yazık!"</p>
<p class="calibre4"> Derken fırtına patladı. Bağırdığından ya da benimle sert konuştuğundan değil. Kendi kendine konuşur gibiydi:  "Piyanoyu kapattığında, bir daha hiç açamayacaksın. işittin mi? Bir daha hiç. Ama ben de sana bir daha resim yapman için ne kalem vereceğim, ne de boya. Bütün bunlar yasak edilecek. Bir tek okulda gerekenler alınacak. Sana  72</p>
<p class="calibre4"> Rio'dan güzel bir kutu suluboya, koleksiyon yapmaya başlaman için bir yığın pul ve daha pek çok başka şey getirecektim; şimdi, hiçbiri sözkonusu değil."</p>
<p class="calibre4"> Elinde kâğıtla ayağa kalktı.</p>
<p class="calibre4"> "Kararını verdin. Şimdi şu piyanoyu kapat ve gidip kahvaltı et. Okula geç kalmamak için de sallanma."</p>
<p class="calibre4"> Arkasını döndü ve çıktı.</p>
<p class="calibre4"> "Bana ne oldu, Adam?"</p>
<p class="calibre4"> "Bilmiyorum. Ama karar verdiysen, geri dönme. Bundan böyle ağaçlara tırmanabilir, spor ve daha yığınla şey yapabilirsin. İyi mi?"</p>
<p class="calibre4"> "Evet."</p>
<p class="calibre4"> Bunu inançsızca söylüyordum. Ama bir şeyden emindim. Geriye dönmeyecektim.</p>
<p class="calibre4"> Yeşil keçe örtüyü daha önce hiç göstermediğim bir özenle Joaozinho'nun tuşları üzerine örttüm. Altın sarısı harflele yazılı adına baktım: Ronish. Kapağını kapattım ve bedenimi duymadan, bir dostuma ihanet etmiş gibi çıktım dışarı.</p>
</body>
</html>