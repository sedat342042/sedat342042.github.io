<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre4"><span style="font-size: 1em;">Yolculuk</span><br/></h1>
<p class="calibre4"> Her şey başdöndürücü bir hızla geçiyordu. Kaşla göz arasında okulun son sınıf sınavlarını vermiştim bile. Önceki yılların birinciliklerine erişemeyip, ikincilikte güçlükle tutunarak vermiştim sınavları.</p>
<p class="calibre4"> Göz açıp kapayana dek, diploma töreninde giyeceğim mavi kaşmir giysimin provası için terzideydim. Bitirme söylevini verecek öğrencinin seçiminde utanç verici bir biçimde yenilgiye uğramıştım. Topu topu iki oy almıştım; kendi oyumla bir arkadaşın oyunu. Büyük bir fiyaskoydu.</p>
<p class="calibre4"> Tören, 23 Kasım günü Carlos Gomes tiyatrosunda yapıldı. Natal' da resmi bir olaydı bu. Vali Raphael Fernan-des, diploma töreninde hazır bulunacaktı. Büyük bir bayram. Peder Luiz, tüy takmış Kızılderililerle dolu bir oyunun provalarını yürütüyordu. Her şey çok güzeldi, gösterinin ortasında 'şenlik' başlayana dek. 1935 devrimi patlak vermişti. Gerçek bir donanma şenliği oldu bu. Valinin bulunduğu tiyatro hedef alındı. Makinalılar binanın duvarlarına mermi yağdırıyordu. Herkes deliye dönmüş hamamböcekleri gibiydi. Ya diplomalar? Ya eğlenti? Ya oyun? Haç'ın Zaferi rezil oldu. Sahnede sırayla oturan öğrenciler bozguna uğrayıp kaçıştılar. Süslü püslü Kızılderililer tiyat-ronunun görevlilerine tosluyor, onlar da, localardan sarkmış analarla babaların sahneden çıkmaları için işaret ettikleri öğrencilere çarpıyorlardı. On beş yaşındaki gözlerimin o güne dek gördüğü en gülünç şey oldu bu.</p>
<p class="calibre4"> Vali, bu mucize sonucu kayboluverdi. Kimse, kuşatılmış tiyatrodan ve ıslık çalan kurşunlardan kurtulmayı nasıl başardığını öğrenemedi.</p>
<p class="calibre4"> Beş gün süren bir panik oldu. Devrimciler gerilemeye başladılar, hatta yaralılara bakması için eve gelip babamı aldılar götürdüler. Onun da törende hazır bulunduğunu bilemezlerdi.</p>
<p class="calibre4"> Gece, mermiler yağmur gibi yağıyordu. Askerî polis kışlası çok zarar gördü. Tiyatroya yakın bir eve sığınmıştık, kimse burnunu dışarı çıkarmıyordu. Barikatlarla çevrilmiş bir evde beş gün. Kapalı evin sıcağında, sırtımda o budala kaşmir giysimle.</p>
<p class="calibre4"> Gelip, başkaldıranların, ülke içlerine kaçtıklarını bildirdikleri güne dek. En iyi korunmuş ve en az tehlikeli yollardan geçerek çıkmama izin verildi. Evimize ne olduğunu öğrenmek istiyorlardı. Bunu çok yerinde buluyordum. Çünkü, hayatımızı kurtaran bu yerde sinip kalmaya katlanamıyordum artık.</p>
<p class="calibre4"> Eve geldiğimde, bir kilidin ve teras pencerelerinden de birinin camının kırıldığını gördüm. Günün, dayanılmaz güneşiyle eşsiz bir gün olduğunu da farkettim. Duraksa-madım. Mayomu giydim ve yüzmeye gittim. O kavurucu ve hepimiz için kaygı verici günlerin sıcağından kurtulmak. Yüzmek, evet. Deniz yükselmişti. Kocaman dalgalara atılmak. Tüm deniz benimdi. Görünürde tek canlı yoktu. Her şeyi unuttum. Denizden yararlanmak istiyordum. Yakında bırakıp gideceğim bu dalgalı denizden. Mayomu çıkardım ve boynuma geçirdim. Özgürce yüzüyordum. Denizde ilerliyordum ve bu dev dalgalar üzerinde kumsala dönüyordum.</p>
<p class="calibre4"> Gerçekle burun buruna geldiğimde telâşlandım. Öğlenin yaklaştığını belirten güneş tam tepemdeydi. Koşmak gerekiyordu. Yolu soluk soluğa tırmanmak. Soğuk bir duş, bedenimi sertçe ovalayan havlu. Sokak. Ayaklarım kanatlanmıştı, çünkü tramvaylar bile işlemiyordu. Bir saat kadar sonra oraya vardım. Yaşadığımı, yaralanmadığımı,</p>
<p class="calibre4"> hiçbir yerimde en ufak sıyrık olmadığını gördüklerinde... Dağınık saçlarımı ve güneşten kızarmış yüzümü gördüklerinde, dünya yıkıldı. Öyle bir sahneydi ki bu, yolda bir kurşun yemediğime pişman oldum neredeyse.</p>
<p class="calibre4"> Sonra kent her zamanki sakin hayatına kavuştu. Çünkü hiçbir zaman, Natal gibi bir kentte, herhangi bir şey için acele edilmezdi. Belki de bir tek, yarışların yapıldığı gün canlanırdı kent; yelken yarışlarının. Tabii herkes, olup bitenlerden ve olmayıp bitmeyenlerden sözetmek için</p>
<p class="calibre4"> biraz daha fazla duruyordu yolda. Birtakım kişiler ölmüşlerdi. Konuşma yaslı bir havaya bürünüyordu. Ama başka türlüsü de yoktu. Kimsenin ölmediği bir devrim, devrim olmazdı.</p>
<p class="calibre4"> Her şey geldi geçti. Yalnızca kentin yüzünde kazaya uğrayan duvarların ve evlerin tanıklığı kaldı. Mezarlıkta da birkaç yeni haç. Kocaman sarı tramvayların gürültüsü yeniden sokakları doldurdu. Karşılaşıldığında, hemen konu değiştiriliyordu. Eski bir öyküydü bu artık.</p>
<p class="calibre4"> Şimdi adımlarım okula doğru gidiyordu. Recife'deki yıllık inzivaya çekilmeden Fayolle'u görmem gerekliydi.</p>
<p class="calibre4"> Adımlarım yeni bir anlam kazanıyordu. Gelecek yeni sorumlulukların ağırlığını. Yakında-değişecek olan hayatımın akışının ağırlığını. Sonraki günlerde bir değişim olacaktı ve bu, neden gizlemeli, içimi kaygı ve korkuyla dol-duruyordu.</p>
<p class="calibre4"> Gözlerim, veda eden bir bakışla görüntüyü seyrediyordu. Daha sonra anımsamak için her şeyi ezberlemek is-tiyormuşum gibi. Kaldırımın üzerindeki her zaman ezmekten büyük bir zevk duyduğum buz çiçekleri üzerinde yürüyordum, ama üzüntü içinde yürüyordum. Tepede, büyük kilisenin çan kulesinin tepesinde, küçük bayraklar gemilere işaret vermek için rüzgârda oynaşıyorlardı. Sonra okulun sokağı. Bir gün pijama pantolonuyla üzerinde koştuğum kilisenin kaldırımı. Sigara satın almakla ya da istemeye istemeye bir batıda içmekle erkekliğimizi kamtladı-</p>
<p class="calibre4"> ğımız bay Arthur'un meyhanesi. Sekizinci sınıfa bakan pencere. Sanki kapalı pencere, içinde bulunduğum ruhsal durumu görünce bir tavuk gıdaklaması koyveriyordu. Kilisenin beyaz ve kimsesiz çan kulesi. Tepede, ölü, yaşlı, hüzünlü Musa. Ilık gecenin dinginliğinde insanları uyandırmamak için geceleyin hiç çanı çalmayan Musa.</p>
<p class="calibre4"> Okuldaki son fotoğrafımızı çektirdiğimiz giriş merdiveni.</p>
<p class="calibre4"> Yaylı kapı. Çalışma odası. FAYOLLE.</p>
<p class="calibre4"> "Seni bulamayacağımdan korkuyordum."</p>
<p class="calibre4"> "Onun için evine telefon edip gideceğimi bildirdim."</p>
<p class="calibre4"> Eskiden olduğu gibi oturduk. Tüm çocukluk günlerim orada oturuyordu. Fayolle'un karşısında. Aynı şeyi düşündüğümüzü biliyordum. Büyümüştüm ve Fayolle'un tepesinde kısa süre önce tıraş edilmiş bir boşluk vardı, ama bu boşluğu çeviren kızıl saçlardan oluşma halka birkaç gümüşsü teli ortaya koyuyordu.</p>
<p class="calibre4"> Sessizliği nasıl bozacağımızı bilmiyorduk.</p>
<p class="calibre4"> "Ne var ne yok, Şüş?"</p>
<p class="calibre4"> Karşılık vermeden önce acı acı içimi çektim:</p>
<p class="calibre4"> "Kâğıtlarımızı hazırlıyoruz, on beş güne kalmadan Itahite gemisiyle güneye doğru yola çıkacağım."</p>
<p class="calibre4"> Fayolle, iskemlesinin üzerinde sinirli sinirli kıpırdandı. Kıpkırmızı yüzü için çok güç olduğu halde, biraz da sarardı.</p>
<p class="calibre4"> "Öyleyse bir şey yapmayı yeğlerim."</p>
<p class="calibre4"> İtiraf etmekte gecikti:</p>
<p class="calibre4"> "inzivaya daha sonra çekilme izni isteyeceğim. Hemen yola çıkmayacağım. Sen gemiyle hareket ederken hazır bulunmak istiyorum. Her şeyi görmek istiyorum, Şüş."</p>
<p class="calibre4"> Gerçek, hayatın acımasız olduğu ve bazı anları yaşamaktan kurtarılabileceğimizdi.</p>
<p class="calibre4"> Fayolle, kayıtsızlık numarası yaptı:</p>
<p class="calibre4"> "Hayatın çok çapraşık bir biçimde başladı."</p>
<p class="calibre4"> Diploma töreninden sözediyordu. isteksizce gülümsedim:</p>
<p class="calibre4"> "Bu belki de her şeyin çok karışık olacağının bir belirtisidir."</p>
<p class="calibre4"> Fayolle beni sorguya çekmeden bir itiraf koparmak istediği zaman hep yaptığı gibi uzun uzun gözlerimin içine baktı:</p>
<p class="calibre4"> "Bana gerçeği söyle, Şüş."</p>
<p class="calibre4"> "Gerçeği biliyorsun."</p>
<p class="calibre4"> "Hiçbir karar vermedin, değil mi?"</p>
<p class="calibre4"> Başımı, acı acı salladım:</p>
<p class="calibre4"> "Bilmiyorum, gerçekten bilmiyorum, Fayolle."</p>
<p class="calibre4"> "Öyleyse babana söylediğin, bir anlam taşımıyor."</p>
<p class="calibre4"> "Taşımıyor. Ama ailemi daha çok düş kırıklığına uğratmamak için bir şey uydurmalıydım." "Havacı olmayı da istemiyor musun?"</p>
<p class="calibre4"> "Hayır. Ve bu korkunç. Çünkü Realengo Askerî Okulu için gereken mektupları şimdiden hazırlıyorlar. Ama uçmak istemiyorum. Hiçbir zaman istemedim. Yalnızca düşlerimde." Sustuk, ama havayı yumuşattım:</p>
<p class="calibre4"> "Ben işe yaramazın teki olmalıyım, Fayolle. Özellikle de yardım etmesi gerekli bir ailesi olan ben. Senden gizlemek istemediğim bir şey var. Hep buradan gitmeyi diledim, o günün gelmesi için tırnaklarımı kemirerek bekliyordum ve şimdi korkuyorum. Daha iyi olamadığım için pişmanım. Acımasız ve kötü bir küçük canavar gibi davrandığım için. Hiçbir şeyi kabul etmeyen, her türlü bağlantıyı geri çeviren, kendisi için yapılanlara karşılık ufacık bir iyi niyetle borcunu ödemeyi bilemeyen bir canavar gibi. Evet, ben işe yaramazın tekiyim. Sana bunu söyleyebilirim. Çevremde düşmanlardan başka şey görmüyordum. Benim için bütün yaptıklarının, kötü, budalaca olduğunu sanıyordum. Şimdi..."</p>
<p class="calibre4"> "Hayır, Şüş. Doğru değil bu. İyi bir yüreğin var ve hayatta yolunu bulacaksın. Evet. Dizlerimi ve tespihimin tanelerini eskitmem gerekse bile. Sadece zor bir çocuk ol<span style="font-size: 1em;">dun. Ama tüm engelleri aşacağını biliyorum. Eninde sonunda kendini keşfedeceksin. Tanrı, hiçbir şeye varmamak için seninki gibi bunca hayal gücü yerleştirmiş olamaz. Bu işi yalnızca kafanı çarçur etmek için yapmış olamaz, sence de öyle değil mi?"</span></p>
<p class="calibre4"> Güvenli ve iyi bakışları bana küçük bir umut veriyordu. O olmasa, genç yıllarımın yalnızlığı kimbilir nasıl olurdu? Yeryüzünün boş şeylerinden vazgeçtiği için hiçbir zaman düşlediğim baba olmayacaktı.</p>
<p class="calibre4"> "Çok büyüdün, Şüş. Arkadaşlarının neredeyse en uzun boylususun. Ve güçlüsün, her gün biraz daha sağlamsın. Bütün bunlar hayatında sana çok yardım edecek, Şüş."</p>
<p class="calibre4"> "Bademciklerimi aldırmaya beni inandırdığım için boyum uzadı. Sen ve Maurice."</p>
<p class="calibre4"> Başımı sallayarak gülümsedim. Fayolle, gülüşümü taklit etmeye çalıştı:</p>
<p class="calibre4"> "Ya o?"</p>
<p class="calibre4"> Yeniden düşleme oynuyorduk.</p>
<p class="calibre4"> "Maurice gitti. Verdiği tüm sözleri yerine getirerek gitti. Aşkı keşfedeceğim gün..."</p>
<p class="calibre4"> "Sonra?"</p>
<p class="calibre4"> "Bir gün, daha sonra, buluşacağız. Son sözleri, yaşım ne olursa olsun, kendisini bir oğul gibi öpmemi istemek oldu."</p>
<p class="calibre4"> Güzel şeyleri düşlemek neden bu kadar hoş geliyordu?</p>
<p class="calibre4"> "Bana yazacaksan, değil mi, Şüş?"</p>
<p class="calibre4"> "Elimden geldiği kadar sık."</p>
<p class="calibre4"> "Büyük para sıkıntıların olursa... insanın başına her şey gelebilir. Belki arada bir sana biraz yardım edebilirim."</p>
<p class="calibre4"> Ona teşekkür etmek için elini tuttum.</p>
<p class="calibre4"> "Sağol, Fayolle. Ama, Tanrı isterse, bu gerekmeyecek."</p>
<p class="calibre4"> Cesaretimi toplayıp yüreğime öğütler vererek ayağa kalktım: "Hadi canım... Hayat bu. Yaşamak gerektiğine göre."</p>
<p class="calibre4"> Beni kollarında sıktı ve pek bir şey demedi. Göğsümde haç çıkardı:</p>
<p class="calibre4"> "Huzur içinde git, Şüş. Sev ve mutlu ol."</p>
<p class="calibre4"> Son günlerim pek az şeyle özetlenebilir. Plaja gitmeyi sürdürüyordum ve öğleden sonra, yemeği bitirir bitirmez dışarı çıkıyordum. Sokaklarda, alanlarda, görüntüye bakarak dolaşıyordum.</p>
<p class="calibre4"> Her yeri belleğime kazımak istiyordum. İki kere, sevgili Potengi nehrimi seyretmek için Rosaire kilisesinin yanında durdum. Orada hayatımın büyük bir bölümü kalacaktı. Ağzına yaklaşırken uzakta genişleyen nehir. İnsanları Redinha plajına götürüp getiren yelkenliler. Sular yükseldiğinde yeşillikle dolu kıyılar ve alçaldığında yengeçlerle pavuryaların kıvıl kıvıl oynaştığı çamur. İki keresinde gözlerimin nemlendiğini duymuştum.</p>
<p class="calibre4"> Gidişime iki gün kalmıştı ki acı haber geldi. Özellikle sert bir kavgadan sonra, Isaura hesabının kesilmesini istemiş ve gitmişti. Dadada da eşyalarını toplamıştı. Onunla vedalaşmadığını için üzgündüm. Herhangi bir şey için küplere binen ve içi tereyağı gibi yumuşacık olan öfkeli bir sertao insanıydı Dadada.</p>
<p class="calibre4"> Hareketimden önceki gün, bavullarım hazır olduğunda, bahçeye veda ettim. Tüm maun ağaçlarına; bayan Seve-ruba'yı gözlediğim, ispiyonladığım hintkirazına. İpleri eskimeye</p>
<p class="calibre4"> başlayan terkedilmiş trapezlere. Kısa süre sonra ipleri çürüyecek ve atılacaklardı. Bir sirkle sonra ipleri çürüyecek ve atılacaklardı. Bir sirkle kaçma, en güçlü adam Caldeu'nun ustalığını ve hafifliğini göstererek yeryüzünü dolaşma düşlerimi unutulmuşluğa götürecek olan yarınsız trapezler. Hayır, en güçlü adam değildi Caldeu, yeryüzünün en güçlü adamlarından biriydi. Gecenin karanlığında yemek için komşulardan çalınma meyveleri gizlediğim eski kümesi ziyaret ettim. Acı acı</p>
<p class="calibre4"> Mariste: Bir papaz öğretim derneği üyelerine verilen ad. (Çev.)</p>
<p class="calibre4"> gülmüştüm, çünkü bir gün orası Winnetou'nun mağarası olmuştu.</p>
<p class="calibre4"> Sonra, beklemek kalıyordu geriye. Gecenin olmasını, akşam yemeğinin, Brezilya Saati'nin ve duanın geçmesini beklemek. Dolores'in beldesi olan kaldırımda hüzünlü bir dolaşma. Gezinin ucuna oturup aşağıda hafif aydınlatılmış Orta Plajı seyretme. Ve titrek ışıklarının dibinde, siyah, istiridyeler ve midyelerle kaplı kayalara vuran deniz. Bu kayaların üzerinde oynamıştım, koşmuştum, ayağımı kesmekten korkarak basabileceğim güvenilir yerler arayarak. Bu kayalardan denize atlardım, sular yükseldiğinde yüzenleri ürküterek. Orta Plajdan, iki arkadaşımla, Armando Viana ve Geraldo'yla, Areia Preta'ya kadar gidiyordum. Bu da plajdakileri korkutuyordu. Ya balıkçıların bizde uyandırdıkları korku. "Çocuklar! Köpekbalığına dikkat! Camgöze dikkat!" Ne önemi vardı bizim için? Her birimiz, köpekbalığı görünürse önce yanımızdakini yakalayacağını düşünüyorduk. On beş yaş ve Areia Preta'ya yürüyene kadar bir dolu tembellik. Kaç kilometre boyunca su ve dalga? Bilene aşkolsun! Ama çok çok uzundu, evet. Oraya vardığımızda beyaz ve ılık plajda dinleniyor, sonra aynı yoldan dönüyorduk. O kadar uzağa yürümek saçma ve çok sıkıcıydı.    ji</p>
<p class="calibre4"> Sonra, çocukluğun son uykusunu uyumak ve gemiye bineceğim saati beklemek. İlkinden farklı bir yolculuktu bu, çünkü, Güney'den geldiğimde yol boyu hastaydım. Ancak gemi limanlarda durduğunda düzeliyordum. Küçük, cılız bir çocuktum geldiğimde, güçlü bir çocuk olarak dönüyordum; ama gerçekte korkudan geberiyordum.</p>
<p class="calibre4"> Güverteye varış, her yanda geminin kokusu. Kamarayı arayış, babamın sözleri:</p>
<p class="calibre4"> "Sonrası kolay. Merdiveni kerteriz olarak alırsın."</p>
<p class="calibre4"> Yemek salonunun nasıl olduğunu görmeye gittik. İçerisi sıcaktı.</p>
<p class="calibre4"> "Gemi kalktığında harikadır. Soğuktur neredeyse."</p>
<p class="calibre4"> Her iş telâş içinde yapılıyordu.</p>
<p class="calibre4"> "Şimdi soğuk bir şey içelim."</p>
<p class="calibre4"> Acele etmeden içtik.</p>
<p class="calibre4"> "Gelin, ziyaretçileri uyarmak için kampana çalıyor."</p>
<p class="calibre4"> Güverteye giden merdivene koştuk. Fayolle geç kaldığından merdiveni koşarak inmem gerekti. O da koştuğu için her zamankinden kırmızıydı. Geniş kenarlı siyah şapkasıyla yelpazeleniyordu. Gemi ilk düdüğünü çaldı. Yüreğim ürküntüye kapıldı. Adam gibi bana, "Sakin ol, Zeze, her şey yoluna girecek," diyecek kimse yoktu.</p>
<p class="calibre4"> Herkesle vedalaştım ve titreyen Fayolle'u kucakladım. En son ondan ayrılmak istiyordum. Güverteye çıktım, yüreğim dizlerimi titretiyordu.</p>
<p class="calibre4"> Yeni bir düdük sesi. Veda işareti yapan insanlarla dolu rıhtım. İskele alındı, halatlar çözüldü. Kılavuz, manevraya hazır, yerindeydi ve Itabite rıhtımdan ayrılıyordu.</p>
<p class="calibre4"> Onlara veda etmek için bir köşeye büzüldüm. Nasıl ağlamalı? Bunu başaramıyorum bile. Atlasam, yere düşebilirdim hâlâ. Yine de, neredeyse saf gözlerime açılan dünyayı keşfetmek için gitmem gerekiyordu.</p>
<p class="calibre4"> Gemi yüz metre kadar açılmıştı. Babam telâşla bana son bir veda işareti yapıyordu. Mendiliyle yüzünün terini siliyordu ve orada gerektiğinden fazla kaldığına inanmış gibi ailenin koluna yapışıp sürüklüyordu.</p>
<p class="calibre4"> Itabite açıldıkça ve nehrin büyük kanalında ilerledikçe rıhtım ıssızlaşmaktaydı. İyice boşaldığında, geride bana veda eden bir karaltı kaldı. Geniş kenarlı şapkasıyla yelpazelenen ve hüznümde beni izlerken kareli mendiliyle alnını silen. Sonra, büyük vinçlerin gölgesinde yitmiş minik bir nokta oldu. Gemi nehrin ağzından çıkıncaya dek, kuşkusuz rıhtıma yapışıp kalacaktı. O zaman da pişmanlıklarıma kazınmış son görüntü olacaktı.</p>
<p class="calibre4"> Bir şey görmeden, ben de orada çakıldım kaldım. Herhalde telâşsızca yola çıkacak, geniş kenarlı şapkasını başına geçirecek ve kaderine boyuneğen bir gülümseme</p>
<p class="calibre4"> arayacaktı. Kent merkezine ve okulun eski yapılarına dönmek için sarı tramvayı bekleyecekti. Nehrin ağzını geçince, gemi kılavuzdan ayrıldı ve son bir düdük çaldı. Kent uzaklaşıyordu, çocuk oyuncağıymış gibi görünüyordu Petropolis gezisi. Büyük çan kulesiyle katedral, okulun, Santo Antonio Lisesinin kilisesi. Hiç gö-rünmemiş bir yıldırımı bekleyen, ucunda horozuyla yuvarlak çan kulesi. Sessiz, hareketsiz, suspus, Musa adında bir çanla. Çocuk saflığımın hep beklediği o çan sesini çıkarmayacak kadar uslu olan Musa.</p>
</body>
</html>