<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="sigilnotintoc"><span style="font-weight: normal;">Maurice</span></h1>

<p class="calibre4"><span class="calibre5" style="font-weight: normal;">"Hey, Joaozinho, yeterince miskinlik ettin. Hadi bakalım!"</span></p>
<p class="calibre4"><span class="calibre5" style="font-weight: normal;">Joaozinho'yu kurbağama tanıtmama gerek yoktu. Belki de en iyi bildiği şeydi bu.</span></p>
<p class="calibre4"> Günışığının, eşsiz güneşin gelip tüm köşeleri hayatla doldurması için salonun perdelerini açtım. Her zamanki gibi, inançsız başlıyordum. Sonra ısınır, hızlanırdım. Piyanonun kapağını açmadan önce zenci kadın başına baktım. Anneanneme, on beş yaşındayken Paris'te verdikleri kilden yapılma, fırınlanmış bir zenci kadını başıydı bu. Babamın dediğine bakılırsa, bu heykelcik, beyaz başlığı ve hüzünlü gözleriyle bir gün bana kalacaktı. Ona karşı çok saygılı davranıyor, işler yolundayken zenci Barbara'nın müziğimden hoşlanması gerektiğini düşünüyordum. Ama bu kez ona öğütte bulundum:  "Bayan Barbara, başlığınızı kulaklarınızın üzerine in-dirseniz daha iyi edersiniz, çünkü bir haftadır çalışmadım, parmaklarım paslandı."</p>
<p class="calibre4"> Sonra Joaozinho'nun kapağını kaldırdım, üzeri küçük sarı notalarla işlenmiş yeşil örtüsünü acele etmeksizin çektim. Joaozinho, bembeyaz dişlerini gösterdi. Notalardan, diyezlerden, bemollerden oluşma dünyasını. Dizeylerle bemollere niçin gerek duyulduğunu hiç anlamayacaktım. Biri ya da öbürü yeterliydi. Niçin bir la diyez aynı zamanda bir si bemoldü; bunca karışıklık nedendi? Aslında, diyezler çok daha sevimliydiler, çünkü bir yığın asılı küçük  26</p>
<p class="calibre4"> kuş kafesi yığınına benziyorlardı. Piyanomun her zaman yeni olan kokusunu seviyordum; hayat boyu unutamayacaktım. Parmaklarımı tuşların üzerine koymaya hazırlanıyordum ki, uzun bir güneş ışını, hınzır, gelip zenci Barbara'nın yüzünde oynaşmaya başladı. İnsan sağlıklıyken güneş ne kadar da güzeldi! Bu saatte, çok uzaklarda, Toto-ca'nın, Martins Junior okuluna gitmek üzere yola çıkmış olması gerekiyordu. Bütün takımla birlikte. Ağustosbö-cekleri yazın çalılıklarda ötüşüyorlardı herhalde. Godoya, salonu süpürüyor, odayı düzene koyuyor, yemeği hazırlıyordu. Ve ben, burada, bu salonda kapanmış, bir güneş ışınından başka şey göremiyordum. Adam'ın sesini işittiğimde gözlerim yaşlarla dolmuştu bile:  "Unut, Zeze, bir işe yaramaz. Yavaş yavaş unutacaksın, unutacaksın, yeniden düşününce de her şey öylesine uzaklarda olacak ki artık hiç acı çekmeyeceksin."</p>
<p class="calibre4"><span class="calibre5" style="font-weight: normal;">Gerçeğe döndüm. Önce, parmaklarımı hafifçe tuşların üzerinden geçirdim. Joaozinho'yu seviyordum. Hiçbir suçu yoktu. Yanlış yaptığımda hiç takaza etmezdi. Bana hep boyuneğerdi. O yanıldı mı, suç bendeydi.</span></p>
<p class="calibre4"><span class="calibre5" style="font-weight: normal;">Tavandan gelen ayak sesi, annemin yavaşlığıma şaşması demek oluyordu. İki kere ayakla vuruldu mu, yeniden başlamam istenmekteydi. Üç, genel uyarıydı. Kendimi piyanoya vermezsem, ne olup bittiğini anlamak için aşağı inerdi. Bazan, ilk günler, üç kere vurulduğu işitilirdi. Her şeyi iyi yapmanın daha doğru olduğunu keşfettim, çünkü hem daha çabuk olup bitiyor, hem de 'fırtına' kopmuyor-du.</span></p>
<p class="calibre4"> Buydu işte benim hayatım. Kahvaltıdan önce yarım saat piyano. Kahvaltıdan sonra, okula gidinceye kadar yirmi dakika daha. Öğlende, yemekten önce kırk dakika, sonra okula dönüş. Ödevlerimi aşağı yukarı hep etütlerde yapıyor ve saat beş buçukta eve dönüyordum. Bir duş, temiz giysiler ve akşam yemeğini beklerken biraz daha piyano. Akşam yemeğini yiyordum ve oynamak için yarım saatim oluyordu. Ama kiminle oynayacaktım? Arkadaşım  27</p>
<p class="calibre4"><span class="calibre5" style="font-weight: normal;">yoktu. Evde yoktu. Evde kimse, bir arkadaşın beni görmeye gelmesinden hoşlanmıyordu. Ben bile, böyle bir şey olabileceğini düşündükçe kaygılanıyordum. Bir kaza sonucu topal kalan küçük köpek Tulu'yu eğlendiriyordum. Bu küçük hayvanın bana bayıldığını söylemeliyim. Genellikle, evin ardındaki, liman başkanlığının bahçesine bakan merdivenin basamağına oturuyordum. Hava kararmadan Potengi ırmağına bakıyorduk, kayıklar beyaz ve rüzgârda şişmiş yelkenlerini altın sarısına boğan batan güneşte yavaşça kayıyorlardı. Şimdi daha iyi olacaktık, çünkü düşle-yecek üç kişiydik: Tulu, Adam ve ben.</span></p>
<p class="calibre4"><span class="calibre5" style="font-weight: normal;">"Bir gün kayığa binip denize açılacağız, değil mi Adam?"</span></p>
<p class="calibre4"><span class="calibre5" style="font-weight: normal;">"Harika bir buluş!"</span></p>
<p class="calibre4"><span class="calibre5" style="font-weight: normal;">Tulu, sesimi duydu mu, kuyruğunu oynatıyordu. "Seni de götüreceğim, Tulu. Bu zavallıyı da alabiliriz, değil mi Adam?" "Tabii."</span></p>
<p class="calibre4"><span class="calibre5" style="font-weight: normal;">Yeryüzünün en kısa yarım saatiydi bu. Derken annemin sesi yetişiyordu:</span></p>
<p class="calibre4"><span class="calibre5" style="font-weight: normal;">"Bitti. Yeterince oynadın. Saatin geldi." İçeri giriyordum, nefret ediyormuş gibi incecik parmaklarıma bakarak ellerimi yıkıyordum. Salona doğru yürüyor, ve Joaozinho'nun kapağını açıyordum.</span></p>
<p class="calibre4"><span class="calibre5" style="font-weight: normal;">Ve her keresinde markasını yeniden okuyordum, Ro-nish marka bir piyanoydu. İlk notalara öfkeyle basıyordum ve Ronish-Ronish-Ronish diye homurdanıyorlardı. Sonra, Czerny' ninl dünyasında yitip gidiyor ve uyku saatine kadar gamları ve alıştırmaları sıralıyordum.</span></p>
<p class="calibre4"><span class="calibre5" style="font-weight: normal;">Pazarları, bu okulsuz zamandan yararlanmak için, aşağı yukarı bütün sabah piyano çalıyordum. Önce derslerim, ardından değişik olsun diye biraz piyano. Babamın denize gitmeye karar verdiği pazarlar pek azdı. Orada, evet, bir masal dünyası beni bekliyordu. Şimdiden balık Credo: Pes. Vay canına!</span></p>
 
<p class="calibre4"><span class="calibre5" style="font-weight: normal;">gibi yüzüyordum. Bu bile damgalanmamı birlikte getiriyordu:</span></p>
<p class="calibre4"><span class="calibre5" style="font-weight: normal;">"Damarlarında Kızılderili kanı aktığını yadsıyamazsın. Gerçek bir Pinage."</span></p>
<p class="calibre4"><span class="calibre5" style="font-weight: normal;">Buna aldırmıyordum. Yirmi dakikalık yüzme süremden yararlanmak zorundaydım. Çünkü plaj, gözlemlenecek bir sürü şeyle doluydu. Güneşe dikkat. Boğazı yüzünden fazla kalmayın. Boğazı ağrırsa, kırk derece ateşle de olsa piyano çalışmak zorundadır.</span></p>
<p class="calibre4"><span class="calibre5" style="font-weight: normal;">Yemekten sonra karnem istenirdi. Her şey yolundaydı: Notlar iyiydi. Ardından en önemli incelemeye gelirdi sıra, "Günah çıkarıp şaraplı ekmeği yedin mi?" Evet. Bir suçum olup olmadığını, bir halt karıştırıp karıştırmadığımı anlamak için haftanın günleri yeniden gözden geçirilirdi. Çıkabilirdim. Sinemanın iki matinesi için çok şıklaşırdım. Evden çıkarken yine uyarılar yağardı: "Deri kasketini giy. Sinemadan çıkıp eve dönmen on beş dakikayı geçmemeli." Beş dakika geç kalsam, biri bahçe kapısına çıkmış beni beklerdi mutlaka. "Carlos Gomes sinemasına git. Jackie Cooper'in bir filmi oynuyor; Skippy'nin Serüvenleri. Sonra bana filmi anlatman gerekecek."</span></p>
<p class="calibre4"> isteksizce yola çıkıyordum. Fotoğraflara bakmak için Royal sinemasından geçecek kadar zamanım vardı. Neyse ki 'günaydın' zorunluğundan vazgeçmişlerdi. Günaydın ve tünaydın demediğim için şimdiye dek iki pazar sinemadan yoksun bırakılmıştım. Birtakım nedenlerim vardı kuşkusuz. Öz annemle öz babam değillerdi onlar. Çok küçük yaşta yanlarına verilmiştim ve seçme yapabilme yeteneğinden yoksundum. Her şey ceza vermek için bir bahaneydi,  oğulları olmadığımı hep hissettiriyorlardı bana. Daha beteri, ne olursa olsun şöyle diyordum kendi kendime. "Öz oğulları olmadığım için bana böyle davranıyorlar." Nedendir bilmem, beni kusursuz bir insan haline getirmek istiyorlardı.</p>
<p class="calibre4"><span class="calibre5" style="font-weight: normal;">Neredeyse kayıtsız, yürüyordum.</span></p>
 
<p class="calibre4"><span class="calibre5" style="font-weight: normal;">"Biliyor musun, Adam, ne yaptığını? Hayır. Daha benimle birlikte oturmuyordun. Bak, sınıfın en genç, en küçük öğrencisi olduğumu gördün değil mi?" Adam, kulak kabartmış, onayladı: "Ders yılı başladığında ve ben altıncı sınıfa girdiğimde çok hoşnuttum, kıvançlıydım. Bitip tükenmek bilmeyen bir kitap ve defter listesi verdiler elime. Hepsi yirmi beş bin reis tutuyordu. Listeyi göstermek ve para istemek için koşarak babamın muayenehanesine gittim. Altıncı sınıfın, en çok dersi olan sınıf olduğunu biliyor musun, Adam?"</span></p>
<p class="calibre4"><span class="calibre5" style="font-weight: normal;">"Dinle Zeze, ders konusundan hiç anlamam. Yalnızca gerçek hayatı bilirim."</span></p>
<p class="calibre4"><span class="calibre5" style="font-weight: normal;">"Beni bağışlayacak mısın?" "Peki, devam et."</span></p>
<p class="calibre4"> "Basamakları çıktım ve babamın, işini bitirip kapısını açmasını beklemek üzere oturdum. Uzun sürmedi, ama öyle sabırsızdım ki, bir hafta gibi geldi bu bana. Kapıyı açtı, beklememi işaret etti. Telefona yanıt vermek ve bir hasta randevusunu defterine yazmak için içeri gitti. Beni çağırdı. Oturttu ve kitap listesini açtı. Hepsini topladı, ağır ağır gözlüğünü çıkardı ve bana tersçe baktı:  "Bu kitaplar kadar etmezsin. Peki. Evde, sana parayı vereceğim."</p>
<p class="calibre4"><span class="calibre5" style="font-weight: normal;">Adam sabırsızlandı. Sonunu öğrenmek istiyordu. Ama ben durmuştum, çünkü sokak ortasında budala gibi gözlerim nemlenmişti.</span></p>
<p class="calibre4"><span class="calibre5" style="font-weight: normal;">"Ya sen ne yaptın, Zeze?"</span></p>
<p class="calibre4"><span class="calibre5" style="font-weight: normal;">Üzüntümü ufak ufak içime atmaya devam ediyordum...</span></p>
<p class="calibre4"><span class="calibre5" style="font-weight: normal;">"Konuş, Zeze, böyle yapma. Sana yardım etmek için buradayım. Ne oldu, Zeze?"</span></p>
<p class="calibre4"><span class="calibre5" style="font-weight: normal;">"Yüreğim buz kesmişti. Bütün bu kitaplar kocaman madeni paralar kadar ağırmış gibi, elimde listemle dışarı çıktım. 'Onun oğlu olsaydım benimle böyle konuşmazdı,' diye düşündüm."</span></p>
<p class="calibre4"> "Böyle yapma, Zeze. Her şeyi unutacağız. Sinemaya gidelim. İki saatlik özgürlüğün var." Afişlere bakmak için durdum. Bir Aşk Dersi, Maurice Chevalier ve Helen Twuelvetrees. Yasaklanmışa karşı bir eğilim. Hasır şapkasıyla ünlü bu oyuncuyu hiç görmemiştim. Sinemanın fiyatı da öbür sinemanın aynıydı. Öteki filmi arkadaşım Skippy, yani Tarcisio Medeiros, bir gece seansında görmüştü bile. Bana konusunu da anlatmıştı, ev-dekilere anlatabilirdim. Yine de kararsızlık bacaklarımı felce uğratıyordu. Ama Adam, yardımıma koştu:  "Gir sinemaya, Zeze."</p>
<p class="calibre4"><span class="calibre5" style="font-weight: normal;">"Ama ya anlarlarsa?"</span></p>
<p class="calibre4"><span class="calibre5" style="font-weight: normal;">"Ne anlayacaklarmış?"</span></p>
<p class="calibre4"><span class="calibre5" style="font-weight: normal;">Karar veremiyordum. Sağduyum beni bir yana itiyordu. Adam öbür yana. Kendisine anlattığım hikâyeden ötürü öfkeliydi kuşkusuz ve çektiklerimin karşılığında bana bir şey vermek istiyordu. Doğal bir havayla biletimi aldım. Kimse filmin çocuklara göre olup olmadığını umursamıyordu. Çocuklara göre değilse matinede oynatmamaları gerekirdi. Gizli bir köşeye oturdum, kasketimi çıkardım, filmin başlamasını bekledim. Neyse ki tanıdık kimse görmedik.</span></p>
<p class="calibre4"><span class="calibre5" style="font-weight: normal;">Akşam yemeğinde, her zamankinin tersine, kimse beni film konusunda sorguya çekmedi. Körü körüne inanıyorlardı kendilerine karşı gelmeyeceğime. Aldığım emirlere meydan okuyarak bir ay sinemadan yoksun kalmayı göze alamayacağıma.</span></p>
<p class="calibre4"> O gece, yatmadan önce, kimse bana bir şey söylemeden Joaozinho' ya gittim. Zevkim için piyano çalıştım. Düş'ün parmaklarıyla çalıyordum. Öylesine dalmıştım ki annem şaşırdı:  "Saati geçirdin. Bugün ne oluyor böyle sana? Hadi, yeter. Yarın devam edersin."</p>
<p class="calibre4"><span class="calibre5" style="font-weight: normal;">Çok hoşnut olduğunu hissediyordum. Ama benim kadar olamazdı. Pijamamı giydim, gidip dişlerimi fırçala-31</span></p>
<p class="calibre4"><span class="calibre5" style="font-weight: normal;">dim. Duadan bile çalmaya karar verdim. Her zamanki dua dizisi yerine, yalnızca üç Ave Maria okudum. Bir akşam kaytarmanın önemi yoktu. Özellikle istediğim, Adam'la gevezelik etmekti. Onunla ve düşlerimin suçortağı olan yastığımla gevezelik etmek.</span></p>
<p class="calibre4"><span class="calibre5" style="font-weight: normal;">"Duaların tümünü okumadığım için şeytan karşıma çıkar mı dersin?"</span></p>
<p class="calibre4"><span class="calibre5" style="font-weight: normal;">"Bunlar uydurma şeyler, Zeze. Şeytan yok. Hiç olmadı. Bu masalları insanlar başkalarını korkutmak için uyduruyorlar."</span></p>
<p class="calibre4"><span class="calibre5" style="font-weight: normal;">"Ama benim korktuğum tek şey bu." "Niçin? Seninle birlikte olduğuma göre hiçbir şeyden korkmana gerek yok. Ne hortlaklardan, ne cadılardan, ne de bunlara benzer şeylerden." "Yürekli olduğun için böyle konuşuyorsun. Ben din derslerini umuamam. Her yere şeytanı sokuyorlar. Değişik konuşan bir tek Fayolle var," "Öyleyse ona inan sen de." Bir şey anımsadım: "Peder Monte'yi hiç gördün mü?" "Gözlüklü ve zayıf olanı mı?"</span></p>
<p class="calibre4"><span class="calibre5" style="font-weight: normal;">"Evet. Öğrencilerin günah çıkardıkları papaz odur. Ona günah çıkarmanın ne tatlı olduğunu bilemezsin. Söylenenleri dinlemez gibidir. Üç Ave Maria okutur ve bağışlar. Bir aziz."</span></p>
<p class="calibre4"><span class="calibre5" style="font-weight: normal;">Bir an sustum. "Sonra?"</span></p>
<p class="calibre4"><span class="calibre5" style="font-weight: normal;">"Bir keresinde günah çıkarmaya gittim, peder Mon-te'nin Recife'de olduğunu ve orada iki hafta kalacağını bilmiyordum. Günah çıkarma kulübesine girdiğimde değişikliğin farkına vardım. Çok şişman, burnundan sümük damlayan, kepçe kulaklı bir peder oturuyordu içerde. Herif bana öyle şeyler sordu ki, buz kestim. Düşünmek bile istemiyorum sorduklarını. Korkunç bir fırça çekti ve ceza olarak bana üç uzun dua verdi."</span></p>
 
<p class="scenebreak">*</p>
<p class="calibre4"><span class="calibre5" style="font-weight: normal;">"Peki ama senin gibi bir yumurcak ne gibi büyük günahlar işleyebilir?"</span></p>
<p class="calibre4"><span class="calibre5" style="font-weight: normal;">"Amaaan Adam. Günah işte! Bütün çocukların işledikleri gibi günahlar. Ancak bu günahları kaç kere işlediğimi anımsamak zorundaydım; öylesine de sinirliydim ki hiçbir şey anımsamıyordum. Sonraki hafta yine günah çıkarmaya gitmesem işler yolunda denebilirdi. Ne dedi bana, biliyor musun?"</span></p>
<p class="calibre4"><span class="calibre5" style="font-weight: normal;">"Hayır."</span></p>
<p class="calibre4"><span class="calibre5" style="font-weight: normal;">"Genizden gelen sesiyle sordu; fBu kez saydın mı?' Nutkum tutuldu. Çünkü, din dersinde, papaz günah çıkarma kulübesinden çıkınca her şeyi unutur demişlerdi. Şaşırmıştım. Biraz daha ileri gitse günah çıkarmayı yarıda kesecek, koşup kaçacaktım. Ama direndim. Plaja ve sinemaya gidebilmek için ertesi gün kiliseye uğrayıp kutsal yemekten yemem gerekiyordu. Cesaretimi topladım ve her şeyi anlattım. Sonunda peder çok öfkelendi, kendimi düzeltmeye bile çalışmadığımı söyledi. Benim gibi bir çocuk cehenneme gitmeye mahkûmdu. Ya bir kaza geçirseydim de ölümcül günah işlemiş durumdayken ölseydim? Dosdoğru cehenneme gidecektim. Şeytan, elinde yabasıyla, sonsuz alevlere atmak üzere karşılayacaktı beni orada. Hasta olmuştum. Korku içindeydim. Sonunda ceza olarak üç uzun dua verdi. Bunun ne anlama geldiğini biliyor musun? Öncekinin tam üç katıydı ve ertesi gün kutsal ekmekten yiyebilmek için bir günde tümünü okumam gerekiyordu."</span></p>
<p class="calibre4"><span class="calibre5" style="font-weight: normal;">"Sonra?"</span></p>
<p class="calibre4"><span class="calibre5" style="font-weight: normal;">"Sonra, neyse ki peder Monte, Recife'den döndü ve her şey eskisi gibi oldu; günahlarımızın bedelini bedavadan ödüyoruz. Ama gerçek şu ki, korkunç geceler geçirdim. Işığı söndürmeden uyuyordum ve en ufak gürültüde şeytanın yabasını salladığını düşünerek tepeden tırnağa titriyordum."</span></p>
<p class="calibre4"><span class="calibre5" style="font-weight: normal;">"Artık böyle şeyler yok. Ben buradayım."</span></p>
<p class="calibre4"><span class="calibre5" style="font-weight: normal;">"Doğru."</span></p>
<p class="calibre4"><span class="calibre5" style="font-weight: normal;">Yastığın üzerinde kollarımı uzattım ve içimi çektim.</span></p>
<p class="calibre4"><span class="calibre5" style="font-weight: normal;">Güneşi Uyandıralım 33/3</span></p>
<p class="calibre4"><span class="calibre5" style="font-weight: normal;">"Yine ne var Zeze?"</span></p>
<p class="calibre4"><span class="calibre5" style="font-weight: normal;">"Hiç. Yatmak ve başka bir şeyden sözetmek isteğiyle çıldırıyordum, ama çok zaman kaybettik... Şimdi, saat altıda kalkmak için uyumalıyım."</span></p>
<p class="calibre4"><span class="calibre5" style="font-weight: normal;">"Çok uzunsa yarına bırakabiliriz. Kabul mü?"</span></p>
<p class="calibre4"><span class="calibre5" style="font-weight: normal;">"Kabul."</span></p>
<p class="calibre4"><span class="calibre5" style="font-weight: normal;">Uzun uzun esnedim.</span></p>
<p class="calibre4"><span class="calibre5" style="font-weight: normal;">"Adam!"</span></p>
<p class="calibre4"><span class="calibre5" style="font-weight: normal;">"Evet."</span></p>
<p class="calibre4"><span class="calibre5" style="font-weight: normal;">"Gelip benimle oturmaya başladığından beri, hayatı daha iyi buluyorum."</span></p>
<p class="calibre4"><span class="calibre5" style="font-weight: normal;">"Güzel, değil mi?"</span></p>
<p class="calibre4"><span class="calibre5" style="font-weight: normal;">"Hem de nasıl! Ama çoğu kez düşünüyorum."</span></p>
<p class="calibre4"><span class="calibre5" style="font-weight: normal;">"Ne düşünüyorsun?"</span></p>
<p class="calibre4"><span class="calibre5" style="font-weight: normal;">"Ölmeyeceksin değil mi?"</span></p>
<p class="calibre4"><span class="calibre5" style="font-weight: normal;">"Hayır. Ölmeyeceğim. Hiç ölmeyeceğim."</span></p>
<p class="calibre4"><span class="calibre5" style="font-weight: normal;">Gözlerim kapanmaya başlıyordu.</span></p>
<p class="calibre4"><span class="calibre5" style="font-weight: normal;">"Bir gün gidecek misin?"</span></p>
<p class="calibre4"><span class="calibre5" style="font-weight: normal;">"Bak, bu olabilir. Ama ancak bana gerek duymadığını anlarsam. Uyuyor muyuz?"</span></p>
<p class="calibre4"><span class="calibre5" style="font-weight: normal;">"Bir küçük sorum daha var. Hoşuna gitti mi?"</span></p>
<p class="calibre4"><span class="calibre5" style="font-weight: normal;">"Ne? Pederin hikâyesi mi?"</span></p>
<p class="calibre4"><span class="calibre5" style="font-weight: normal;">"Hayır. Filmden sözediyorum. Ondan."</span></p>
<p class="calibre4"><span class="calibre5" style="font-weight: normal;">"Oyuncudan mı? Şu ünlü Maurice Chevalier'den mi?"</span></p>
<p class="calibre4"><span class="calibre5" style="font-weight: normal;">"Tabii. Ancak Chevalier'nin sonundaki V okunmaz."</span></p>
<p class="calibre4"><span class="calibre5" style="font-weight: normal;">"Okuma yazma bilmediğimi biliyorsun, hele Fransız-cayı hiç bilmem."</span></p>
<p class="calibre4"><span class="calibre5" style="font-weight: normal;">"Önemi yok. Sana açıklıyordum. Biliyor musun. Adam?"</span></p>
<p class="calibre4"><span class="calibre5" style="font-weight: normal;">"Yine ne var?"</span></p>
<p class="calibre4"><span class="calibre5" style="font-weight: normal;">"Harika bir şey keşfettim. Sözünü etmek istemiyorum, çok çok güzel bir şey olurdu.</span></p>
<p class="calibre4"><span class="calibre5" style="font-weight: normal;">"Sen anlat yine de."</span></p>
<p class="calibre4"><span class="calibre5" style="font-weight: normal;">"Baba olabilir mi o bana?"</span></p>
<p class="calibre4"><span class="calibre5" style="font-weight: normal;">Adam, yüreğimde yerinden sıçradı ve uykuyu muy-kuyu unuttu:</span></p>
 
<p class="calibre4"><span class="calibre5" style="font-weight: normal;">"Babamı?"</span></p>
<p class="calibre4"><span class="calibre5" style="font-weight: normal;">"Evet, baba. Benim babam."</span></p>
<p class="calibre4"><span class="calibre5" style="font-weight: normal;">Yanıt veremeyecek kadar şaşkındı, yanıt verebildiğinde de sesi çok temkinliydi:</span></p>
<p class="calibre4"><span class="calibre5" style="font-weight: normal;">"Dinle Zeze, bir baban oldu. Sonra, bana anlattığın gibi, Portekizli olan bir başkasını buldun. Ardından, şimdi baba dediğin adama verildin. Daha ne istiyorsun?"</span></p>
<p class="calibre4"><span class="calibre5" style="font-weight: normal;">"İçlerinde bir tek Portekizli, babaya benziyordu. Ama çok çabuk öldü, ben daha altı yaşında bile değildim. Şimdi, Maurice gibi bir baba istiyorum. Şen, hayatı hep güzel yanlarıyla görür gibi olan bir baba."</span></p>
<p class="calibre4"><span class="calibre5" style="font-weight: normal;">"Özetle düşsel bir baba."</span></p>
<p class="calibre4"><span class="calibre5" style="font-weight: normal;">"Bana yardım edecek misin?"</span></p>
<p class="calibre4"><span class="calibre5" style="font-weight: normal;">"Neye yardım edeyim?"</span></p>
<p class="calibre4"><span class="calibre5" style="font-weight: normal;">"Mutluluğumu görmek istediğini söyledin. Umutlarla ve başka şeylerle dolu bir dünya yaratmak için benimle yaşamaya geldiğini anlattın. İşte, bana yardımcı olmanın tam sırasıdır. Maurice gibi bir babam olmasına yardım et. Anlıyor musun?"</span></p>
<p class="calibre4"><span class="calibre5" style="font-weight: normal;">"Ne demek istediğini biliyorum. Ama bir kurbağa için bu hikâye çok garip."</span></p>
<p class="calibre4"><span class="calibre5" style="font-weight: normal;">"Senin hiç baban olmadı mı?"</span></p>
<p class="calibre4"><span class="calibre5" style="font-weight: normal;">"Tabii, oldu. Ama kurbağalar başkadır. Birbirlerine ipliklerle bağlı bir küçük yumurta yığınının arasına doğarız. Sırası geldiğinde siyah ve kuyruklu bir küçük balık oluruz. Ve hayatımızı sağa sola yüzerek geçiririz. Sonra büyürüz ve kuyruk düşer. Sudan çıkar, hepimiz bir yana gideriz. Büyüyüp zamanımızı sivrisinekler ve küçük hayvancılar yiyerek geçirene dek. Ya da, beni sana getiren gibi yukarıdan gelen bir emre boyun eğene dek."</span></p>
<p class="calibre4"><span class="calibre5" style="font-weight: normal;">Şimdi de benim uykum uçup gitmişti:</span></p>
<p class="calibre4"><span class="calibre5" style="font-weight: normal;">"Kardeşlerinden birine hiç rastlamadın mı?"</span></p>
<p class="calibre4"><span class="calibre5" style="font-weight: normal;">"Yolda rastladım. Goiâs ormanlarında yaşamaya gidiyordu. Büyük bir nehrin kıyısında yaşamak isteğindeydi. Yanılmıyorsam, Araguaya adında büyük bir nehir. İki yabancı gibiydik. Ona iyi yolculuklar diledim ve yürüdü git-35</span></p>
<p class="calibre4"><span class="calibre5" style="font-weight: normal;">ti. Ama uyumamız gerek. Işığı söndür. Yoksa, az sonra biri ne olup bittiğine bakmaya gelir. Ve işler sarpa sarar."</span></p>
<p class="calibre4"><span class="calibre5" style="font-weight: normal;">"Kabul."</span></p>
<p class="calibre4"><span class="calibre5" style="font-weight: normal;">Işığı söndürdüm, yastığıma sarıldım. Son söylediğim şu oldu:</span></p>
<p class="calibre4"><span class="calibre5" style="font-weight: normal;">"Bana yardım edeceksin, değil mi Adam?"</span></p>
<p class="calibre4"><span class="calibre5" style="font-weight: normal;">"Uyu Zeze. Neler de düşünüyorsun..."</span></p>
</body>
</html>