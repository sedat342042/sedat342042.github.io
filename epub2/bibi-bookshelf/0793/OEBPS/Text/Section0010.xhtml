<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre1"><span style="font-size: 1em;">Yıldız, gemi ve pişmanlıklar</span><br/></h1>
<p class="calibre4"> Dolores'in gidişine üç gün kala kıyamet koptu. Korkunç bir hüzün içinde geçen günleri sayıyordum. Yüreğimin böylesine bir acıya dayanıp dayanmayacağını bilmiyordum. Bu nedenle, görüşmek için her fırsattan yararlanıyorduk. Ve aşağı yukarı her keresinde, birbirimize söyleyecek hiçbir şey bulamıyorduk. Susuyorduk, varlığımızla birbirimizi avutuyorduk. Şimdi, ellerini avuçları arasına alan bendim ve bitmeyecekmiş gibi gelen bir süre uzun parmaklarımı okşayıp duruyordum. Konuşmak niçin? Gelecekle ilgili tasarılar yapamayacak kadar gençtik. Ve gençliğimiz bize her düşü, her olasılığı yasaklıyordu...</p>
<p class="calibre4"> "Kaçsak?"</p>
<p class="calibre4"> Daha gerçekçi olan Dolores, karşı çıkıyordu:</p>
<p class="calibre4"> "Nereye kaçacağız? Uzağa gidemeyiz. Paraiba'ya varmadan polis bizi yakalar. Parasız hiçbir şey yapılamaz. İşi zamana bırakmak daha iyi. Sonra yeniden buluşuruz."</p>
<p class="calibre4"> "Beni bekleyecek misin?"</p>
<p class="calibre4"> "Hayatım boyunca. Ya sen?"</p>
<p class="calibre4"> "Sonsuza dek."</p>
<p class="calibre4"> Son günlerde onun da 'nişanlı'm olduğunu, benim duygularımı paylaştığını görebiliyordum. Tırnağıyla, duvara, iki yüreği delip geçen aşkın ateşlediği bir ok çizdi. Pek başarılı değildi bu yürekler, çünkü Dolores resimde çok başarısız olduğunu bana hep itiraf etmişti. Ama yüreklerin bir parça eğri büğrü oluşunun ne önemi vardı? Önemli olan, onun eşsiz niyetiydi.</p>
<p class="calibre4"> Birden, İsaura, gırtlağını paralarcasına şarkı söylemeye koyuldu. Areia Preta plajından bile duyuluyor olmalıydı sesi.</p>
<p class="calibre4"> Dolores duvardan aşağı kaydı, ben de koşup eski kiremitleri yığmaya koyuldum.</p>
<p class="calibre4"> Dadada, 'azize Piranha'yla sert bir tartışmaya girmişti. Garajın penceresine tırmandım ve tam o anda öfkeli kızkardeşimin bağırarak uzaklaştığını gördüm:</p>
<p class="calibre4"> "Ahlâksızlık!"</p>
<p class="calibre4"> Sapsarı kesildim. Bizi keşfetmiş miydi yoksa? Bir şey mi görmüştü?</p>
<p class="calibre4"> "Ne var, Dadada?"</p>
<p class="calibre4"> Dadada kendinden.geçmişti, hırsını benden aldı:</p>
<p class="calibre4"> "Boyuna poşuna bakmadan âşıkdaşlık etmenin nerelere vardığını görüyor musun? Hayatımda işitmediğim şeyleri işittim."</p>
<p class="calibre4"> "Sakin ol, Dadada. Olanı biteni anlat bana."</p>
<p class="calibre4"> Kendini toplamak için derin bir soluk aldı. Koyu renk yüzü öfkeden kızarmıştı.</p>
<p class="calibre4"> "Yaklaştığını gördüm ve kaybolmanız için hafiften şarkıya başladım. Sonra, dosdoğru pencereye yöneldiğinden, dikkatini başka yere çevirmek için yüksek sesle bir balad söyledim." Baladı yineledi; az kaldı atıyordum kahkahayı:</p>
<p class="calibre4"> Uyu baba, uyu ana Uyu küçük kız Uyuyun hepiniz Ben de uyumak istiyorum... Bayan Chiquinha Bu çocuk ağlıyor Çünkü karnı şişmiş Sıçmak istiyor...</p>
<p class="calibre4"> "Şarkının sonunu duyunca 'Piranha' bana küfretti. Bu evin bir aile evi olduğunu, edepsiz şarkılar söylediğimi be-222</p>
<p class="calibre4"> lirtti. Bütün bunları anlatacaktır. En kötüsü de, artık günümü garajda geçirdiğimi, bunun çok çirkin, günah dolu bir şey gizlediğini söylemesi."</p>
<p class="calibre4"> "Ama hiçbir sonucu yok. Anneme ya da babama anlatsa gülerler."</p>
<p class="calibre4"> "Bir şey daha var. Sanırım sizi birlikte gördü."</p>
<p class="calibre4"> "Öyleyse kötü bir şey görmedi. Ahlâksızlık yapmıyorduk."</p>
<p class="calibre4"> Dadada yumuşamıyordu:</p>
<p class="calibre4"> "Sanırım bu evde çok kaldım. Önümüzdeki günlerin birinde çıkınımı yapıp gidiyorum."</p>
<p class="calibre4"> "Ne diyorsun, Dadada? Her şey geçecek." ,</p>
<p class="calibre4"> Belli belirsiz bir kaygıyla garajdan çıktım.</p>
<p class="calibre4"> Yatağımda, isyan ederek yaşıyordum sahneyi. Ne kötülük yapmıştık? İnsanlıların birbirlerini sevmelerinde nasıl bir büyük günah olabilirdi?</p>
<p class="calibre4"> Ya bana söyledikleri! Komşu kızlarının şerefine saygı duymayı bilmiyormuşum. Yığınla çirkin sözetmişlerdi. Birbirimize sarılmışmışız. Yanak yanağaymışız. Nerede kalmışmış benim ahlâk ilkelerim? Kaçma düşüncesinin delice bir şey olduğunu görmüyor muymuşum? Polise, haber verirlermiş, çabucak yakalanırmışız. Ne sanıyormu-şum? Daha on beşimi doldurmadan evlenebileceğimi mi? Zırdelilikmiş bu...</p>
<p class="calibre4"> Bütün bunları nereden çıkardıklarını düşünüyordum. Çünkü İsaura bile konuşmamızın ayrıntılarını bilmiyordu. Bilse de gene bir şey söylemezdi, hiçbir şey. Ne iğrenç insanlardı bunlar! Na çarpık düşünceli insanlardı! Ya bütün bunların sonucu? Genç kız gidene kadar bir daha bahçeye çıkamayacaktım. Plaja gitmeme izin vereceklerdi, çünkü orada her türlü eğilimden daha uzaktım. Öğleden sonra da, akşam yemeği saatine kadar dolaşmak zorundaydım. Akşam yemeğinden sonra da, gezide üç adım atmak için bile olsa evden dışarı çıkmayacaktım. İşin benimle ilgili yanıydı bu. Dolores ağır cezalandırıldı. Dadada, birkaç 223</p>
<p class="calibre4"> tokat yediğini ve başına daha da kötü şeyler geldiğini anlatmıştı bana. Yola çıkacağı güne kadar odasında kapalı kalacak, ancak yemeklerde ve tuvalete gitmek için dışarı çıkabilecekti. İki evin hizmetçilerinin de konuşmaları yasaklanmıştı.</p>
<p class="calibre4"> Bana en acı gelen, en acı gelen de, yatmadan iki saat önce Dolores'in, başında bir koltukla dizüstü durmak zorunda bırakılışıydı.</p>
<p class="calibre4"> Öbür evdeki hizmetçiyle konuşması yasaklandıysa, Isaura bütün bunları nereden öğrenmişti? Bir sırdı bu.</p>
<p class="calibre4"> Akşam yemeğini bitirir bitirmez, yeryüzünde neler olup bittiğini öğrenmeden odama giriyordum. Kimseyle konuşma isteği duymadan. Acımla başbaşa. O sıra Dolores'in cezasını çektiğini düşünüp gözlerim yaşlarla dolu. Hiç değilse acılarını paylaşabilseydim! Bunun bir koltuk, bir sedir ya da tüm ev eşyası olması umurumda değildi. Yüreğimi kanatan, onu görememek ve yazgısını paylaşa-mamaktı. Çünkü, bir suçumuz varsa bunun bedelini aynı biçimde ödemeliydik, büyük günahımızın sonuçlarını paylaşmalıydık.</p>
<p class="calibre4"> Ter ve hüzün içinde, dönüp duruyordum. Yüreğim öylesine ufalmıştı ki küçük bir kurbağayı bile barındıra-mazdı.</p>
<p class="calibre4"> Peştemalımı bağlamak ve kâğıt kesecek kamamı almak düşüncesi, çok uzaklarda kalmıştı. Yeniden Tarzan olma isteğim bile kalmamıştı. Tarzan'ı rahat bırakmak daha iyiydi, çünkü bu saatte o da cesareti kırılmış ve öfkeli olmalıydı. Tarzan, pire dolu maymunlarıyla ormanda kal-sındı.</p>
<p class="calibre4"> Maurice'e kızgın değildim. Hayır. Ama, garip bir biçimde onu görmek ve talihsizliğimin boyutlarını anlatmak istiyordum. Ve bu belki de ilk kez oluyordu.</p>
<p class="calibre4"> Dolores'i bir daha görmedim. Ona verilen ceza acımasız oldu. Sanırım bir gece, farkedeceğimi düşünerek, cep fenerini mutfağa tuttu. Bu kaçamak ışıkla, beni sevdiğini ve hiç unutmayacağını söylemek istiyordu.</p>
<p class="calibre4"> Her şey bitmişti. Her şey ölüydü. Neye yarardı bir yürek? Bir şey söylemek niçindi? Dolores gitmişti ve onu rıhtıma götüren otomobile bindiğini bile görmemiştim. Yola çıkacağı günü gizli tutmuşlardı. Binecekleri gemiyi de. Ya ben? Buradaydım. Doğduğum günkü gibi tek başıma, içim bomboş, zorlu bir rüzgârın bedenime doğru esmesini ve denizde Dolores'in gemisinin geçtiğini görebileceğim bir yere sürüklemesini bekleyerek.</p>
<p class="calibre4"> Plajda, denizin saat sekize doğru yükseleceğini keşfettim. Sular yükselince, Dolores'in gemisi nehrin ağzını geçecek, kuzeye doğru gitmek üzere denize açılacaktı. Şimdi dışarı çıkmama, geminin ışıkları arasında kaldırımda dolaşmama izin veriyorlardı. Duvarın üzerine oturmak ve geminin yavaş yavaş kaybolduğunu görmek için plajın eğimine ineceğimi bile biliyorlardı.</p>
<p class="calibre4"> Ben de bunu yaptım. Yalnızlığımla başbaşa oturmuş, Potengi ırmağının suları üzerinden geçen ışıklı gemiyi bekliyordum. Sonuçlarına aldırdığım yoktu ve cebimden bir cigara çıkardım. Dumanları havaya savurdum, benden bir şeyin de gemiyle birlikte gittiğini duyuyordum.</p>
<p class="calibre4"> Bana ve Dolores'e ait olan bir şarkıyı söylemeye koyuldum:</p>
<p class="calibre4"> Gökyüzüne bak Ay ışığını gör Yıldızlar dansediyor Çevresinde ayın Denize doğru eğilmiş.</p>
<p class="calibre4"> Ay yoktu. Gökyüzü bir yıldız sürüşüydü. Türlü biçimler oluşturan yıldızlar sürüsü. Gemi takımyıldızı, bana acımı hatırlatmak ister gibiydi. Köpekyıldızı oradaydı. Süheyl de. Gökyüzünü bir parça görebilmeyi bana öğreten iyi yürekli peder Monte. Gözlerim yaşlarla dolu, şarkıma devam ediyordum:</p>
<p class="calibre4"><span style="font-size: 1em;">Hayatımın gökyüzünde Yıldız gibi parladın Güzel bir gecede çekip gittin Bir daha da dönmedin...</span><br/></p>
<p class="calibre4"> Geri dönecek misin, Dolores? Her şey çok güç; öyle olanaksız ve öyle uzak ki. Ölümcül pişmanlıklar anılarımı zehirliyordu. Uzun parmaklı elleri. Sonunda, beni sevmek için Clark Gable'den vazgeçmişti. Sevginin bundan büyük kanıtı olur muydu? Ona mektup bile yazamazdım. Bana adresini bırakmadan gitmişti. Yazacak olsa, mektup kuşkusuz yakalanacak ve ulaşmayacaktı.</p>
<p class="calibre4"> Bazan kasvetli gökyüzünde Parlamaya başlayan Aya bakıyorum Ve ay, alçak sesle Sevecenlik dolu, söylüyor Bir gün döneceğini.</p>
<p class="calibre4"> Gözlerim nehrin ağzına dikildi. Balıkçı evlerinin minicik yıldızlar gibi parlayan küçük ışıkları. Bir gürültü tüm varlığımı deldi geçti. Gemi nehrin ağzında düdük çalıyordu. Geliyordu, görkemli,</p>
<p class="calibre4"> tüm yanan ışıklarıyla. Kılavuz kaptanla esenleşmek ya da nehrin sularına veda etmek için düdük çalıyor olmalıydı.</p>
<p class="calibre4"> Kayıtsız ilerleyişini izlerken titredim. Hayatımın yarısını birlikte götürüyordu. Yarısını mı, hayır, tüm hayatımı. Tüm yüreğimi. Tüm acılarımı.</p>
<p class="calibre4"> Buharlı gemi bir süre dümdüz ilerledi, açık denize varıncaya dek. Sonra kuzeye döndü. Ya Dolores? Güvertede durup kentin yitip gidişine bakmasına izin vermişler miydi? Patenleriyle nice dönüşler yaptığı o kaldırımı düşünmesine?</p>
<p class="calibre4"> "Uzun bacaklı bir leylek. Soluk benizli..."</p>
<p class="calibre4"> Niçin böylesine kötü insanlar vardı? Her şey bu üzüntüler olmadan da bitebilirdi. Üç gün kalmıştı topu topu. Bunca kötülük yapmak gerekli miydi?</p>
<p class="calibre4"> Gemi denizin yıldızları arasında kayboluyordu.</p>
<p class="calibre4"> Bu kez gözlerim yaşlara boğulmuştu. Umutsuzluğuma ve bırakılmışlığıma ağlıyordum. Çok küçük ve çok narin oluşuma ve hiçbir şey yapamayışıma.</p>
<p class="calibre4"> Ve ay, alçak sesle Sevecenlik dolu, söylüyor Bir gün döneceğini...</p>
<p class="calibre4"> Hayale kapıldığım yoktu. Dolores geri dönmeyecekti. Yüreğim bu gerçeği bana söylüyordu. Geminin yerinde yıldızlarla dolu karanlık geceden, kapkara ve sessiz denizden başka şey kalmamıştı şimdi. Köpekyıldızı gökyüzüne egemendi. Süheyl de. Ya ay? Ay yoktu. Yalnızca pişmanlıklar. Ay olsaydı, bunu söylemezdi bana. Sevgiden sözetmek neden? Sevgi, pek az tanıdığım bir şey.</p>
</body>
</html>