<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre4"><span style="font-size: 1em;">Manuel Machado'nun ormanı</span><br/></h1>
<p class="calibre4"> Islık çaldım, bir şey sezen Tulu koştu geldi.</p>
<p class="calibre4"> "Dolaşmaya çıkacağız. Bu saatte gezinin öbür ucuna, Juvino Barretto hastanesinin oraya gitmek harika bir şey."</p>
<p class="calibre4"> Ve hemen, beni kapıda beklemek üzere koştu.</p>
<p class="calibre4"> Tramvay yolunu geçtik ve acele etmeden yürümeye koyulduk; çünkü ikindi, denizin tüm rüzgârını getirerek tatlı tatlı akşama dönüşüyordu. Ve rüzgâr yüzüme vuruyor, açık renk saçlarımı dağıtıyordu.</p>
<p class="calibre4"> Orta plajda, balıktan dönen tekneler görülebiliyordu. Sarılan ve beyaz kumun üzerine atılan yelkenler. Taze balık satın almak için yaklaşan insanlar.</p>
<p class="calibre4"> Siyah kayaların üzerinde, suların alçalmasından yararlanan balıkçılar oltayla balık avlıyorlardı. Ve uzakta, ulusal yiğitlerin zindanlarının bulunduğu Kâhin Kralların kalesi. Zavallılar kalenin içine diri diri gömülmüşlerdi denilebilir, sular yükseldiğinde boyunlarına geliyordu. Anlatılan buydu ve doğru olmalıydı, çünkü tarih hiç yalan söylemez.</p>
<p class="calibre4"> Korkuluğa tünedim ve Tulu kısa bacaklarının üzerinde dikildi. Bu gülümsememe yol açtı: "Saplantı var sende. Bir duvar görüp de üzerine çıkmadan edemiyorsun. Yeryüzünün en büyük 'duvar cambazı' olacağını söylemedim mi sana?"</p>
<p class="calibre4"> Eğildim ve onu duvarın üzerine koydum.</p>
<p class="calibre4"> Hastanenin arkası en güzel yerdi. Issız kum tepeciklerinin sonunda Kayalık Mahalle vardı. Şu saatte balıkçıların&nbsp;<span style="font-size: 1em;">dönüp geldiği Mangue kuytusu da oradaydı. İnsanlar gibi gece uyumaları için telâşsızca indirilirken daha da büyüyen yelkenleriyle büyük tekneler.</span></p>
<p class="calibre4"> Gözlerim tam karşıya dikildi. Orada yokuş aşağı inmeye başlıyordu sarı Petropolis tramvayının yolu. Ama şimdilik beni ilgilendiren tramvay değil de kocaman yeşil ormandı. Manuel Machado'nun sık ormanı. Tam Maymunların Tarzan'ının zevkine göre bir orman.</p>
<p class="calibre4"> Ses, bana yol gösterdi:</p>
<p class="calibre4"> "Oraya kadar şöyle bir uzanabilirsin."</p>
<p class="calibre4"> "Geç oldu."</p>
<p class="calibre4"> "Ama havanın kararmasına daha çok var."</p>
<p class="calibre4"> Kaygılı Adam, dikkatimi başka yana çekti:</p>
<p class="calibre4"> "Nasıl da önemli biri olduğunu görüyor musun, Ze-ze?"</p>
<p class="calibre4"> "Ne anlamda?"</p>
<p class="calibre4"> "Herkes seninle ilgileniyor."</p>
<p class="calibre4"> Adam, Recife'den dönen peder Feliciano'yu ziyaretimden ve kıyıda geçirdiği tatilden sözediyordu. Daha da kızarmıştı ve yüzünün derisi soyuluyordu.</p>
<p class="calibre4"> Kucaklaşıp öpüştükten sonra, alnında sıkıntı çizgileri belirmişti.</p>
<p class="calibre4"> "ŞüşIŞüş!"</p>
<p class="calibre4"> Parmağını, bana doğru uzatıyordu; şakadan da olsa yıldırmaya çalışıyor gibiydi.</p>
<p class="calibre4"> "Neden sözetmek istediğimi biliyorsun, değil mi?"</p>
<p class="calibre4"> "Kestiriyorum."</p>
<p class="calibre4"> Fayolle, son düşkünlüğümü biliyordu. Sirk. Artık sinemaya gitmekten bile hoşlanmıyordum. Düşlerim yeryüzündeki tüm sirklerin çadırlarıyla direklerinden ayrılmıyordu. Ne yazık ki, her gösteri iki saat sürmekteydi! Motosikletli akrobat Dino, beni ürpertiyordu. Kardeş olmadıklarından kuşkulandığım üç akrobat kardeş. Parlak mayolar içindeki bedenleri. Boşluktaki dans. Yorgun, öfkeli görünmeye alışkın arslanın yırtıcılığını bastıran adam. Sarsak bir dansın sinirli adımlarıyla, şemsiyeyle pisti geçen, ip 178</p>
<p class="calibre4"> üzerinde gidip gelen genç kız. Ve ben de, bu vagonların içinde yatmayı, yeryüzünün yollarında ağır ağır yolculuk etmeyi düşlüyordum. Stevanoviç Sirki. Olimecha Sirki. Niceleri ve ben, eşsiz, şaşkın, şaşkın. Ben de akrobatlık yapabileceğimi kanıtlayacak durumdaydım. Küçük yeteneklerimi gösterecektim. Ve hangarımın daracık boşluğunda gözüpek gösteriler yapıyorsam, büyüyüp öğrenme, gelişme gösterebilme fırsatı bulacağım çok geniş bir yerde neler başaramazdım?</p>
<p class="calibre4"> Fayolle beni gerçeğe döndürüyordu:</p>
<p class="calibre4"> "Bu da 'onun' gözünde bir önemin bulunduğunu kanıtlar. Yoksa, gelip seninle konuşmamı istemezdi."</p>
<p class="calibre4"> "Kuşkusuz. Ama hayatta sevdiğimden başka şey olamam."</p>
<p class="calibre4"> "Bunu neden söylüyorsun, Şüş?"</p>
<p class="calibre4"> "Çünkü bir kere ona gökbilime, peder Monte'nin bize öğrettiklerine duyduğum ilgiden sözettim. Gökbilim öğrenimi görme isteğimi belirttim; ne karşılık verdiğini biliyor musun? Vazgeç. Gökbilim zengin insanlara göre bir iştir. Bir an önce ailene yardım etmeye başlaman için çok daha pratik bir şey hazırlamalısın. Şimdi, sirk..."</p>
<p class="calibre4"> "Gerçekten akrobat olmayı ister miydin?"</p>
<p class="calibre4"> "Amma soru. Ellerime bak!"</p>
<p class="calibre4"> Trapezde çalışmaktan nasır bağlayan avuçlarımı ona gösterdim.</p>
<p class="calibre4"> "Eni konu örselenmiş, yıpranmışlar."</p>
<p class="calibre4"> Hafifçe vurdu ellerime ve gülümsedi.</p>
<p class="calibre4"> "Çabuk geçecek bir tutku bu, Şüş. Bu yolda senin gelecek yok. O insanlarla konuş, göreceksin ki bir ev ve daha sakin bir hayat için hepsi meleklerini bırakmayı dileyeceklerdir. Maurice ne diyor?"</p>
<p class="calibre4"> "Delirdiğimi söylüyor. Böylesine bir çılgınlık düşünürsem benimle bir daha konuşmayacağını belirtiyor."</p>
<p class="calibre4"> "Ya Adam?"</p>
<p class="calibre4"> "O daha da kötü. Çünkü, ben hintkirazının dallarında sallanırken midesi bulandığına göre, ölüm taklasını attı-</p>
<p class="calibre4"> ğımda, çadıra değerek bir trapezden öbürüne uçtuğumda ne hale geleceğini düşünebiliyor musun? O da, bir daha dönmemek üzere gitmekle korkuttu beni."</p>
<p class="calibre4"> "Öyleyse, Şüş, bütün iyi dostların ve onlarla birlikte ben, bu düşünceni sevmiyoruz. Onaylamadığımı da anladın değil mi?"</p>
<p class="calibre4"> "Nereden bilebilirim, bundan ilk kez sözediyoruz. Recife'ye gittin ve keşfimi sana anlatma fırsatını bulamadım."</p>
<p class="calibre4"> "Vazgeçecek misin?"</p>
<p class="calibre4"> "Ne yapmalı? Onlarla nasıl gidebilirim."</p>
<p class="calibre4"> "Bunu senin ağzından işittiğim için mutluyum. Hem, yüzmeden durabileceğine inanmıyorum." "Yüzmeyle ne ilgisi var?"</p>
<p class="calibre4"> "Çok. Sirkte, başka hiçbir şey yapacak zaman bulamazsın. Gündüzleri aralıksız on iki saat çalışırlar. Öyleden sonraları, ancak matine varsa çalışmayı keserler. Akşam da yine gösteri vardır. Çoğunluk, büyük kentlerde, bir gecede iki kere gösteri yaparlar. İğrenç vagonlarda yaşarlar. Yıkanmak için fıskiyeli bir kovadan başka şeyleri yoktur."</p>
<p class="calibre4"> Şaşkınlıkla Fayolle'a baktım:</p>
<p class="calibre4"> "Bunları nereden biliyorsun?"</p>
<p class="calibre4"> "Yaşamımda sirkte çalışan pek çok kişiyle konuştum."</p>
<p class="calibre4"> "Gerçekten yüzemeyeceksem, kesinlikle bu işten vazgeçiyorum."</p>
<p class="calibre4"> Fayolle rahat bir soluk alıyordu.</p>
<p class="calibre4"> "Kendi isteğinle bu işten vazgeçmekte haklısın. Bir sirkle kaçmak senin için gerçekten olanaksızdı. Yaşın küçük olduktan başka..."</p>
<p class="calibre4"> "Başka ne?"</p>
<p class="calibre4"> "Baban gereken önlemleri aldı. Onun yerinde olsan sen de aynı şeyi yapardın."</p>
<p class="calibre4"> "Ne önlemleri?"</p>
<p class="calibre4"> "Emniyet Müdürü Dr. Francisko Veras'ı tanımıyor musun?"</p>
<p class="calibre4"> "Tanıyorum."</p>
<p class="calibre4"> "Babanla o yakın dostturlar. Dolayısıyla..."</p>
<p class="calibre4"> Rüzgâr saçlarımı dağıtmaya başladı yine, yeniden geziyi görüyor ve kulaklarımı sağır ederek geçen tramvayı duyuyordum.</p>
<p class="calibre4"> Ses üsteledi:</p>
<p class="calibre4"> "Zamanın var."</p>
<p class="calibre4"> "Hava kararacak."</p>
<p class="calibre4"> "Kararırsa kararsın, geceleri gezinmiyor musun sefere çıktığında?"</p>
<p class="calibre4"> "O başka şey."</p>
<p class="calibre4"> "Öyleyse ormanın ne eşsiz bir yer olduğunu görmedin de ondan. Amazon ormanıyla, Afrika'nın balta girmemiş bir ormanıyla eş değerde. Hem, bu kötü bir bahane. Işıklar yanana kadar daha koca bir yarım saatin var."</p>
<p class="calibre4"> "Gidelim mi, Tulu?"</p>
<p class="calibre4"> Adam'ın bile öğütlerini dinlemek istemiyordum. O saatte, yıkandıktan sonra, ağaçlara tırmanarak üstümü başımı kirletme tehlikesini göze alamayacağıma söz verip onu yatıştırmaya çalıştım.</p>
<p class="calibre4"> Manuel Machado'nun ormanı beni mıknatıs gibi çekiyordu. Kum tepesini geçtim ve birkaç kulübenin yanından yürüdüm. Orada yaşayan pek çok kadın çamaşırcı vardı; bütün gece çamaşırları rüzgâra asarak kuruturlardı. Daha önce, bir akşam, geçit resmine çıkmaş bir hortlak sürüsü gibi iplerinin üzerinde sallanan çamaşırları görmüştüm. Küçükken bir kere yaptığım gibi bu da kızkardeşlerimden korkunç bir dayak yememe yol açmıştı ipi kesme isteğini de duymuştum. Şimdi yapamazdım ama. Yalnızca istek duyuyordum. Bu çok yoksul insanların ekmek paraları, çamaşırcılıktan geliyordu, onlara kötülük yapmak istediğim yoktu. Gecenin kokusu yayılıyor, ağaçların göbeğinden geliyordu.</p>
<p class="calibre4"> Eğilip dikenli telin altından geçtiğimde Tulu duraksa-mıştı.</p>
<p class="calibre4"> "Gel, budala, tehlike yok."</p>
<p class="calibre4"> Yoluna devam ettiğimi görünce dediğimi yaptı. Yapraklar ayaklarımın altında hışırdıyordu. Ormanın içi neredeyse karanlıktı. Önce ince bacalı bir fidan dizisini geçtim. Sonra, büyük dalları ve sık yapraklarıyla adını bilmediğim ağaçlar geldi. Ne hoş olacağını düşündüm. Bütün bu dallara tırmanmanın. Bütün bu yaprakları yakından görmenin.</p>
<p class="calibre4"> Ses coşkumu paylaşıyordu:</p>
<p class="calibre4"> "Bu, evlâdım, büyük serüven dedikleri şey!"</p>
<p class="calibre4"> Patikaları izliyordum. Geniş patikaları. Pek çok insan, gündüzleri buraya gelip odun ve ölü dallar toplama iznine sahipti.</p>
<p class="calibre4"> Ses anlatıyordu:</p>
<p class="calibre4"> "Burada, geceleri, acılı ruhlar, cinler, periler dolaşır. Dev Mapinguari ve urutau bile vardır." "Abartıyorsun. Herkes onların ancak Amazon yöresinde ya da Brezilya'nın öteki büyük ormanlarında bulunduğunu bilir."</p>
<p class="calibre4"> "Peki. Yığınlarla var demiyorum. Ama arada bir ortaya çıkarlar. Geldiklerinde de, karanlığı aydınlatan güneş böcekleriyle çevrilidirler."</p>
<p class="calibre4"> Bu nefis tasvirle kendimden geçmiştim.</p>
<p class="calibre4"> "Üstelik, hiçbir şey görmedin. Ormanı gece daha iyi tanımaya karar verdiğinde, yıldızların gecenin hamağına takıldıkları ya da ay'ın ağaçların saçlarını okşadığı an, evet çok güzel şeyler keşfedeceksin!"</p>
<p class="calibre4"> "Sağol. Bunu düşüneceğim. Şimdi, dönmem gerek. Evde sofrayı kurmuş olmalılar."</p>
<p class="calibre4"> Ardımda Tulu, koşarak ormandan çıktım. Ama yüreğim sevinçle ve güzellikle dolup taşıyordu. Ne büyük korku! Önceleri Tarzan'ın beni ilerlemeye zorlaması gerekti. Asla, asla, hiç kimsenin yolculuğumuz konusunda bir şey öğrenmeyeceğine yemin etmiş, ant içmiştik. Ya da yolculuklarımız konusunda, çünkü birkaç sefer yaptık.</p>
<p class="calibre4"> Daha önce çamaşırcı kadınların evlerinin yakınını ve başka köşeleri keşfe cesaret edebilmiştim. Ama gece ormana girmek, olağanüstü bir başarıydı. Her akşam, ormanın kıyısında Tarzan' la buluşmak üzere sözleşiyordum. Bu başlangıçtaydı. Çünkü yeterince idmanlı olduğuma güven getirince, benimle gelmez oldu. Gorillerden, arslanlardan ve panterlerden oluşan Afrika dünyası onun yardımını benden çok gereksiniyordu.</p>
<p class="calibre4"> Akşam yemeğinin bitmesini, her aile bireyinin değişmez töreni tamamlamasını beklemek yeterliydi. Bu da, radyoda Brezilya saatini dinlemekten, gezide bir dolaşmaktan, birkaç havadan sudan sözetmekten ve yatağa girmekten oluşuyordu. Mutlak sessizlik çökene dek ölü bir süre. Beden eğitimi gömleğimden başka şey olmayan peştemalım, belimde bıçağım ve gecenin içinde serüven. Babamın benimle konuşmak için odama gelmesi ve yatağımı boş bulması tehlikesini bile düşünmüyordum. Bunu düşünmek de istemiyordum, çünkü ne uydurursam uydurayım, yokluğumu açıklayabilecek bir yalan yoktu.</p>
<p class="calibre4"> "Bugün mü, Zeze?"</p>
<p class="calibre4"> Adam'ın sesi korkudan titriyordu.</p>
<p class="calibre4"> "Evet, bugün. Kararlaştırıldı."</p>
<p class="calibre4"> "Ama sence bu iş yürüyecek mi?"</p>
<p class="calibre4"> "Ben hazırım. Tarzan beni tek başıma bırakır mıydı sanıyorsun? Sakin ol, bir şey gelmeyecek başıma."</p>
<p class="calibre4"> "Bayan Severuba'nin/w/wje'si için de aynı şeyi söylüyordun."</p>
<p class="calibre4"> "Ormanda durum daha başkadır. Hiç kimselere rastlanmaz, insanlar ormana girmekten korkarlar. Gece, kimse çalı çırpı toplamaya kalkmaz."</p>
<p class="calibre4"> "Senin yerinde olsam, bu işten vazgeçerdim."</p>
<p class="calibre4"> "Benim yerimde olmadığına göre, vazgeçmiyorum. Orada gündüzki gibi yolumu bulmak için gerektiği kadar sık gideceğim ormana."</p>
<p class="calibre4"> Adam upuzun bir inilti koyverdi ve homurdandı:</p>
<p class="calibre4"> "Neyse ki o an gitgide yakınlaştı!"</p>
<p class="calibre4"> "Hangi an?"</p>
<p class="calibre4"> "Gideceğim, kendi hayatımı yaşayacağım an. Çünkü sen artık hiçbir şeyden korkmuyorsun." Yürekten güldüm:</p>
<p class="calibre4"> "Müthişsin. Gelip hiç korkmamayı öğrettin bana, şimdi de yaprak gibi titriyorsun!"</p>
<p class="calibre4"> Bir anda acıdım ona, çünkü böyle bir dost az bulunur şeydi.</p>
<p class="calibre4"> "Sakin ol, her şey yolunda gidecek."</p>
<p class="calibre4"> Günü çok rahat geçirdim. En ufak bir kaygım yoktu. Gidip denize girdim. Öğleden sonra bayan Celeste'yle beden eğitimi yaptım. Maurice'in artık benimle alay etmemesi için kaslarımı güçlendirdim. Daha sonra, Tulu'yla birlikte, bu gece yararlanacağımız tüm duvarları incelemeye gittim. Her şey mükemmeldi. Çeşitli bahçelerin duvarları üzerinden geçecektim; kimseyle konuşmayan komşu kadının duvarından başlayarak. Üçüncü bahçede aşağı inecek, orada çok kötü bir köpek olduğu için kum tepesinden dolaşacaktım. Tarzan'ın yaptığı gibi, hep karanlık köşeleri arayacaktım. En ufak bir kuşkulu gürültüde gizlenecektim. Birinin gelip gelmediğini görmek için yüksek bir ot yığınına gizlenecektim. Bir keneotu yığınına dek ok gibi koşacaktım. Orada, tüm duyularım ayakta, yolun iki yanını gözleyecektim. Tramvaya yakalanma tehlikesi yoktu, çünkü sonuncu tramvay saat onda geçiyordu. Şimşek gibi yolu geçecek, kendimi öteki keneotlarının dibine atacaktım. Ormana varmak çocuk oyuncağıydı. "Gördün mü işimizin nasıl yolunda gittiğini, Adam?"</p>
<p class="calibre4"> "Şimdilik evet."</p>
<p class="calibre4"> "Bundan sonra da böyle gidecek. Şimdi, dikenli tellerin altından geçmek için eğilmek zorundayız. Orman bizimdir ve tüm yollarını biliyoruz."</p>
<p class="calibre4"> "Düşündün mü, Zeze?"</p>
<p class="calibre4"> "Neyi?"</p>
<p class="calibre4"> 184-</p>
<p class="calibre4"> "Iki şeyi. Once evinden en az iki kilometre ötede olduğunu."</p>
<p class="calibre4"> "Bunda ne var?"</p>
<p class="calibre4"> "Seni bu kılıkta görürlerse, kıçın havada ve belinde bıçak, ne düşünürler?"</p>
<p class="calibre4"> "Beni kim görecek? Ortalıkta in cip top oynuyor. Ormandan da kimse geçmez."</p>
<p class="calibre4"> "İn cin demedin mi?"</p>
<p class="calibre4"> "Evet. Böyle yaratıklar yok nasılsa. Olsalar bile, korkmayı gerektirecek bir şey yok, budala. Tehlikeli olan canlı kişiler. Hadi, geceden yararlanalım. Ormanın kokusunu duyuyor musun? Her yandan fışkırıyor. Nefis bir şey bu. Topraktan, ağaç kabuklarından, yapraklardan geliyor. Şu büyük ağaca tırmanacağız."</p>
<p class="calibre4"> "Zeze, geceyarısını beklemeyeceğine söz veriyor musun?"</p>
<p class="calibre4"> "Söz veriyorum. Bir çeyrek saat yukarda oturacağız. Talihimiz varsa, gece cinlerini, perileri, Mapinguari'yı göreceğiz... ateşböceği sürülerini. Gel."</p>
<p class="calibre4"> Hoşuma gidecek bir ağaç arıyordum ve hiç gürültü çıkarmadan tırmandım. Gündüzleri ağaçlara tırmanmak harikaydı, ama geceleri daha da hoş oluyordu. Gözlerim karanlığa alışıyordu ve kulaklarım en ufak gürültüye karşı tetikteydi. Bir kurbağa uzakta vıraklıyordu.</p>
<p class="calibre4"> "Şu kurbağaları biliyor musun, Adam?"</p>
<p class="calibre4"> "Hayır. Benim türüm özeldir, şarkı söylemez."</p>
<p class="calibre4"> Adam öylesine alçak sesle konuşuyordu ki sözlerini güçlükle işitiyordum. Cırcırböcekleri dört yandan hışır hışır ötüyorlardı. Bunlardan bir ordu olmalıydı. Tarla fareleri yığılmış kuru yaprakların altında koşuyorlardı.</p>
<p class="calibre4"> Ağacın tepesinde, kendimi gövdeye doğru bıraktım ve bacaklarımı sağlam bir dala uzattım. Sağ elimle bir çatala tutunuyordum. Hiçbir şey ortaya çıkmasa bile, çok hoş duyguydu bu. Denizde yüzmek kadar hoş bir duygu. Özgürlük bu ya da benzeri bir şey olmalıydı.</p>
<p class="calibre4"> Adam mırıldandı:</p>
<p class="calibre4"> "Zeze!"</p>
<p class="calibre4"> "Evet."</p>
<p class="calibre4"> "Neredeyse geceyarısı olmadı mı?"</p>
<p class="calibre4"> "Benim hesaplanma göre geceyarısına daha çok var."</p>
<p class="calibre4"> "Her şeyi düşünmedin mi?"</p>
<p class="calibre4"> "Neyi?"</p>
<p class="calibre4"> "Hangi günde olduğumuzu?"</p>
<p class="calibre4"> "Nereden bileyim? Ayın ya beşi ya akışıdır."</p>
<p class="calibre4"> "Hayır. Haftanın hangi gününde olduğumuzu?"</p>
<p class="calibre4"> "Cuma."</p>
<p class="calibre4"> Gülümsedim.</p>
<p class="calibre4"> "Görüyorum. Cumartesinin acılı ruhların günü olduğunu düşünüyorsun. Saçma. Tçin rahat etsin, böyle bir şey yok."</p>
<p class="calibre4"> Büyük çatala iki elle yapıştım:</p>
<p class="calibre4"> "İşittin mi, Adam?"</p>
<p class="calibre4"> "işittim ve tir tir titriyorum."</p>
<p class="calibre4"> Rahatlamıştım. Gerçekten korkmuştum çünkü. Ses'ti bu:</p>
<p class="calibre4"> "Sana bir esin getirdim. İstemez misin?"</p>
<p class="calibre4"> "Duruma bağlı."</p>
<p class="calibre4"> Ses kulağıma yeni bir buluş fısıldadı:</p>
<p class="calibre4"> "Neden acılı bir ruh gibi davranmıyorsun?"</p>
<p class="calibre4"> Adam, iki metre havaya sıçradı:</p>
<p class="calibre4"> "Kulaklarını tıka, Zeze. Sen ki her zaman kurnazsın-dır!"</p>
<p class="calibre4"> "Evet, ama sinemada kurt adam olanların bu durumdan kurtulmakta çok güçlük çektiklerini gördüm. Dolunayın sonunu beklemek gerek."</p>
<p class="calibre4"> "Ama herhangi bir şey olmana gerek yok. Oyleymiş-sin gibi davranmak yeterli."</p>
<p class="calibre4"> Bu düşünceyi anlamaya ve sevmeye başlamıştım.</p>
<p class="calibre4"> "Günlerden cuma değil mi? İnsanlar bugünden çok korkarlar."</p>
<p class="calibre4"> "Herkes korkar, sanırım."</p>
<p class="calibre4"> "İyi ya, bir çığlık atarsın, iç parçalayıcı iniltiler koyve-rirsin, herkes ortalıkta acı çeken ruhların gezindiğine kesinlikle inanır."</p>
<p class="calibre4"> "Harika bir buluş bu."</p>
<p class="calibre4"> "Öyleyse ne bekliyorsun?"</p>
<p class="calibre4"> "Sorun şu: hayatta hiç böyle bir şey yapmadım da..."</p>
<p class="calibre4"> "Dene."</p>
<p class="calibre4"> Adam burada pes etmişti. Artık bana öğüt vermiyordu. Dalın üzerinde ayağa kalktım, sağ elimden destek aldım ve sol elimi ağzımın çevresinde boru gibi yaptım, ormanı çınlatan ve uzakta yitip giden kesik bir çığlık koyverdim.</p>
<p class="calibre4"> "İyi miydi?"</p>
<p class="calibre4"> "İlk kez için kötü sayılmaz. Ama biraz daha inandırıcı olmalısın. Sesin acılı çıkmalı. Seni ikiye biçiyorlarmış gibi."</p>
<p class="calibre4"> "Bir köpekbalığı tarafından ikiye biçiliyormuşum gibi mi?"</p>
<p class="calibre4"> "Az çok."</p>
<p class="calibre4"> "Öyleyse anladım."</p>
<p class="calibre4"> Yeryüzünün en acılı çığlığını koyverdim. Hıçkırıklarla karışık bir inilti. Bir an durdum ve yeniden başladım.</p>
<p class="calibre4"> "Mükemmel! İki kere daha yap. Öbür dünyadaki ruhlar gece boyunca inlemezler."</p>
<p class="calibre4"> Dediğini yaptım. Biraz yorulmuştum ve yeniden dalın üzerine oturdum.</p>
<p class="calibre4"> "Şimdi dinle."</p>
<p class="calibre4"> Kulak kabarttım. Bir köpek havlamaya başlamıştı, öbürlerini uyandırarak.</p>
<p class="calibre4"> "Nasıl etki yaptığını görüyor musun?"</p>
<p class="calibre4"> Havlamalar on dakika kadar sürdü ve yavaş yavaş yatıştı.</p>
<p class="calibre4"> "Son bir kez daha yap, bugünlük yeterlidir."</p>
<p class="calibre4"> Yeryüzünün en acılı iniltisiyle gecenin yalnızlığını yardım. Köpek sürüsü yeniden havladı; bu kez daha güçlüydü.</p>
<p class="calibre4"> "Sustuklarında gitmen gerekiyor, insanlar işittiler."</p>
<p class="calibre4"> "Bir daha ne zaman yapmam gerekiyor?"</p>
<p class="calibre4"> "Üç günde bir, sonra sadece cumaları. Böylesi daha gerçek olur."</p>
<p class="calibre4"> Ses esnedi:</p>
<p class="calibre4"> "Uykum var. Yatacağım. İyi geceler!"</p>
<p class="calibre4"> Çevreme bakındım. Gece, sessizliğine kavuşmuştu. Yukarda, milyonlarca yıldız gece seferine çıkmıştı.</p>
<p class="calibre4"> "Eve döneceğiz, Adam. Gördün mü, müthişti. Şimdiye dek oynadığım en eşsiz oyundu bu. Melek gibi uyuyacağım."</p>
<p class="calibre4"> Bunun etkisini göstermesi için on beş gün bile gerekmedi. Her yerde sözü ediliyordu.</p>
<p class="calibre4"> "Geceleri, Manuel Machado'nun ormanında ruhlar geziniyor."</p>
<p class="calibre4"> "Onları işittim. Tüylerim diken diken oldu. Asılarak ölenlerin ruhları için üç Ave Maria okudum. Amin."</p>
<p class="calibre4"> Bu yorumlar gururumu ve görevimi tamamlamak için ormana dönme isteğimi arttırıyordu.</p>
<p class="calibre4"> Söylenti öylesine yaygındı ki, kahvaltı saatinde bizim masamıza kadar geldi.</p>
<p class="calibre4"> "Isaura bana anlattı. Çamaşırcı kadınlar korkudan ölüyorlar, Manuel Machado'nun ormanında acılı ruhlar var. Yürek parçalayıcı biçimde inliyorlar."</p>
<p class="calibre4"> "O zavallıların uydurması bu. Halkın böyle tutkuları vardır."</p>
<p class="calibre4"> Sessizce kahveyi koyan Isaura, suskunluğundan sıyrıldı:</p>
<p class="calibre4"> "Doğru doktor. Oralarda yaşayan Laurinda, geceleri gözünü kırpmadığını söylüyor. Ancak geceyarısından sonra biri bir mum yaktığında yatışıyorlarmış."</p>
<p class="calibre4"> Babam A Republica gazetesini bıraktı ve konuşmaya katıldı:</p>
<p class="calibre4"> "Araftaki ruhlar için bir ayin okutma fırsatıdır bu."</p>
<p class="calibre4"> Gözlüklerini yeniden taktı ve yine gazetesine daldı. Bu konuşma, beni kendimden geçiriyordu. Acılı bir ruh olarak öylesine iyi oyuncuydum ki, herkes bundan sözetmeye başlıyordu. Ama ben de korkuyormuşum gibi, suçsuz rolü oynuyordum.</p>
<p class="calibre4"> Bir öğle sonrası, Fayolle, teneffüste beni almaya geldi. Biraz eğlencelik verdikten sonra cepheden saldırıya geçti:</p>
<p class="calibre4"> "Şüş, Manuel Machado'nun ormanındaki acılı ruhlardan söz edildiğini işittin mi?"</p>
<p class="scenebreak">*</p>
<p class="calibre4"> Büyük bir soğukkanlılıkla yanıt vermeden önce ağ-zımdakini yuttum:</p>
<p class="calibre4"> "Hizmetçi evde sözünü etti."</p>
<p class="calibre4"> "Sen, ruhların zavallı insanları korkutmak için Araf'tan yeryüzüne indiklerine inanıyor musun?" "Tabii inanıyorum. Onlar için dua bile edeceğim."</p>
<p class="calibre4"> "Ben etmeyeceğim."</p>
<p class="calibre4"> Konuşmayı başka yöne çevirdim:</p>
<p class="calibre4"> "Ama din dersi, bize, insanda bedenle ruh olduğunu öğretiyor, değil mi?"</p>
<p class="calibre4"> "O başka şey."</p>
<p class="calibre4"> Gözlerimin içine baktı, kendimi ele vermemek için korkunç çaba harcadım.</p>
<p class="calibre4"> "Sanırım söylediğinden daha çok şey biliyorsun sen. Bu ruhların görünmesi bir süre önce başladı. Sizin, o mahalleye taşınmanızdan kısa süre sonra."</p>
<p class="calibre4"> "Bu işle benim bir ilgim olduğunu mu sanıyorsun, Fayolle?"</p>
<p class="calibre4"> "Kimbil:    Tam    sana    uygun    bir şey. Bir afacan çetesiyle işbirliği yapmadığını nereden</p>
<p class="calibre4"> bileyim?"</p>
<p class="calibre4"> Büyük bir soğukkanlılıkla, en saf havama bürünerek karşılık verdim:</p>
<p class="calibre4"> "Ben mi? Bu lanet olasıca acılı ruhlardan ödü patlayan ben ha? Düşünmemeyi yeğliyorum." inansa da, inanmasa da, kesin olan beni salıverdiğiydi ve ben, biraz şaşkın olarak, teneffüse döndüm. Şeytan Fayolle, dosdoğru hedefe gidiyordu! Ona yalan söylemeyi 189</p>
<p class="calibre4"> sevmiyordum, ama Tarzan' la yaptığım anlaşmayı da bozamazdım.</p>
<p class="calibre4"> Hiç beklemediğim şey, olayın ulaştığı boyutlar oldu. Haber Kayalık mahallesine yayılmıştı ve Biberiye çarşısın-daki işportalarda yorumlanıyordu. Kaygılanmaya başladım.</p>
<p class="calibre4"> Masada yeniden bunun sözü edildi:</p>
<p class="calibre4"> "Ormanı kutsaması için, bir cuma günü Başpiskopos Ladim'i getirtmeyi düşünüyorlar..." "Mumlarla bir cuma gecesi geçit töreni düzenlemek istiyorlar."</p>
<p class="calibre4"> "Bunun asılmış bir adamın ruhu olduğu söyleniyor. Bir ağaca kendini asan yaşlı bir körün ruhuymuş."</p>
<p class="calibre4"> Bir şey söylemeden dışarı çıktım. Evdekiler durumu öğrenirlerse, belki de babamın müdürlüğünü yaptığı yurda atarlardı beni.</p>
<p class="calibre4"> Adam, beni paylıyordu: | "Neler yaptığını görüyor musun Zeze?"</p>
<p class="calibre4"> "Ne olursa olsun, ruhlar için iyidir bu. Herkes onlara dua ediyor."</p>
<p class="calibre4"> "Kesecek misin bu işi?"</p>
<p class="calibre4"> "Bugün de gideceğim ve bir süre susacağım. Onlar unutana dek."</p>
<p class="calibre4"> "Ama neden, Zeze?"</p>
<p class="calibre4"> "Bilmiyorum. Ama şimdiye dek yaptığım en hoşuma giden şey bu. Yeryüzünün hâkimi olduğum duygusuna kapılıyorum."</p>
<p class="calibre4"> "Oraya gidiyorum." "Tanrı aşkına, Zeze, vazgeç." "Bir tek bugün, Adam. Sonra bir süre keseceğim." "Çok çok dikkat etmelisin. Bir tabanca ya da tüfekle pusuya yatmış insanlar bulunabilir."</p>
<p class="calibre4"> "Yok canım. Buralılar bıçaktan başka şey taşımazlar." Her şeyi bir kez daha uyguladık; son kez yapılan bütün işler gibi bu da kusursuz oldu. İnledim ve hıçkırdım iç</p>
<p class="calibre4"> parçalayıcı bir biçimde. Ağır ağır, bana öğütlediği gibi. O şeytanca sesin.</p>
<p class="calibre4"> Simsiyah gece, duvarların üzerinde kayan gölgemi gizliyordu. Evimizin bahçesine ulaşacaktım. Atladım ve Demir El'in mağarasının yanına düştüm.</p>
<p class="calibre4"> Gördüğüm şey yüreğimi ağzıma getirdi ve buz gibi bir ter her yanımı kapladı.</p>
<p class="calibre4"> Örtüye sarınmış, diz çökmüş bir karaltı önümde dikildi. Düşmemek için duvara yaslandım.</p>
<p class="calibre4"> "Seni yumurcak seni! Orada ne yapıyorsun?"</p>
<p class="calibre4"> Dadada'ydı bu. Yüreğimin çarpıntısı yatıştı, ama güçlükle konuşabiliyordum:</p>
<p class="calibre4"> "Pşşşt! Dadada. Seni öbür dünyadan gelen ruh sandım."</p>
<p class="calibre4"> Çok öfkeliydi:</p>
<p class="calibre4"> "Demek şendin küçük rezil! Kuşkulanıyordum ya. Manuel Machado' nun ormanında inleyen ruh şendin."</p>
<p class="calibre4"> Yaprak gibi titremeye başladım. Ağlamanın sınırın-daydım:</p>
<p class="calibre4"> "Yalvarırım Dadada, bunu kimseye söyleme."</p>
<p class="calibre4"> "Kulaklarına yapışıp seni sürüklemem ve bütün evi uyandırmam gerekirdi. Ne rezalet!"</p>
<p class="calibre4"> "Bunu yapma, Dadada. Bir daha yapmayacağıma söz veriyorum. Eğer söylersen beni çocuk yurduna ya da cezaevine tıkacaklar."</p>
<p class="calibre4"> "En azından bunu hakediyorsun."</p>
<p class="calibre4"> "Sırrımı saklarsan, bir daha yapmayacağıma yemin ediyorum."</p>
<p class="calibre4"> "Saklamamam gerekirdi. Ama dinle; bir kere olursa bu, yine Manuel Machado'nun ormanındaki acılı ruhlardan söz edildiği duyulursa, her şeyi açıklarım."</p>
<p class="calibre4"> "Oraya artık hiç gitmeyeceğim."</p>
<p class="calibre4"> "Yemin ediyor musun?"</p>
<p class="calibre4"> "Neyin üzerine istersen."</p>
<p class="calibre4"> Bir an düşündü ve babamın ya da evdeki herhangi birinin üzerine bana yemin ettirmenin bir işe yaramayacağını sezdi:</p>
<p class="calibre4"> "Bir daha yapmayacağına peder Feliciano üzerine yemin et."</p>
<p class="calibre4"> "Peder Feliciano üzerine yemin ediyorum." Yatıştı. Derken ruhunda başka bir korku duydu: "Düşünebiliyor musun, ya biri üzerine ateş etseydi? Ya adamlar devriye gezmeye kalksalardı da sana bir bıçak saplasalardı?"</p>
<p class="calibre4"> Derken gülmeye başladı. Kıçımı açıkta bırakan kılığımı keşfettiği için deli gibi gülüyordu. Öylesine gülüyordu ki duvarı sarsıyordu.</p>
<p class="calibre4"> "Yeter, Dadada. Sesini işitecekler." Hâlâ gülerek, parmağıyla bana gözdağı verdi: "Git, uyu, beyinsiz. Küçük dingo. Ama bir şeyi unutma, oraya dönersen vay haline!"</p>
<p class="calibre4"> Koşarak odama gittim. Bedenim hâlâ ter içindeydi. Yatmam ve uzun bir dua okumam, Araf'taki zavallı ruhlar için yeni bir duaya başlamam gerekiyordu. Rastlantıyla da olsa ses yeniden karşıma çıkarsa, ağzını burnunu kıracaktım.</p>
<p class="calibre4"> O geceden sonra, bir daha Manuel Machado'nun ormanındaki ruhlardan sözedilmedi.</p>
</body>
</html>