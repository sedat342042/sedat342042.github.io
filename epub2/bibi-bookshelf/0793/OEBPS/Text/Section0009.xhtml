<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre1"><span style="font-size: 1em;">Aşk</span><br/></h1>
<p class="calibre4"> Mutfakta dört döndüm ve Dadada beni payladı:</p>
<p class="calibre4"> "Erkeklere mutfakta yer olmadığını bilmiyor musun?"</p>
<p class="calibre4"> Bana kapıyı gösterdi:</p>
<p class="calibre4"> "Dışarı, hemen. Tatsızlık istemiyorum. Dişi kedi olayını unuttun mu?"</p>
<p class="calibre4"> "Evde kimse yok ve sen her şeyi biliyorsun."</p>
<p class="calibre4"> Dadada arkalıksız bir iskemleye oturdu ve gülmeye koyuldu. Kişiliğimi çözümlüyormuş gibi bana tepeden tırnağa bakıyordu.</p>
<p class="calibre4"> "Şşşşt! Dadada. Dostum olduğunu sanıyordum."</p>
<p class="calibre4"> Beni incelemeyi bıraktı:</p>
<p class="calibre4"> "Kaç yaşındasın şimdi?"</p>
<p class="calibre4"> "Neredeyse on beş yaşındayım. Bu yıl okulu bitiriyor ve Rio'ya gidiyorum."</p>
<p class="calibre4"> Dadada ıslık çaldı:</p>
<p class="calibre4"> "Zaman ne de çabuk geçiyor. Erkek oldun bile. Dün gibiydi, iki karış boyunda cılız bir yumurcak. Şimdi, uzun pantolon giyiyorsun. Yakında, bıyığın ve sakalın da olacak."</p>
<p class="calibre4"> "Ve evleneceğim."</p>
<p class="calibre4"> "Şuna bakın! Daha kendini bulmamış genç horoz sesinle, saçmasapan şeyler söylüyorsun." "Nasıl geldi şu genç kız?"</p>
<p class="calibre4"> "Sanırım çekip gitsen daha iyi edersin, çok işim var."</p>
<p class="calibre4"> "Güzel kız, değil mi Dadada?"</p>
<p class="calibre4"> "Ona iyice bakmadım."</p>
<p class="calibre4"> "Ona bakmadın, ama bir süre duvarın üzerinden onunla konuştun."</p>
<p class="calibre4"> "Duvar onu iyice görmemi engelledi."</p>
<p class="calibre4"> "Dolores. Adı Dolores değil mi?"</p>
<p class="calibre4"> "Nereden biliyorsun?"</p>
<p class="calibre4"> "Sağır değilim. Annesinin 'Dolores' diye seslendiğini işittim. Çok güzel kız!"</p>
<p class="calibre4"> "O kadar da değil."</p>
<p class="calibre4"> "Hayır. Güzel; teni süt beyaz, gözleri çok açık renk. Güle benzeyen bir yüzü var. Bir tanrıça. Kusursuz. Yeryüzünün en güzel kızı."</p>
<p class="calibre4"> "Abartmayı bırak. Güzel bir genç kız, o kadar."</p>
<p class="calibre4"> "Sen bu işten hiç anlamıyorsun. Nasıl geldi? Onu daha önce hiç görmemiştim."</p>
<p class="calibre4"> "Nasıl görebilirdin ki? Kimseyle konuşmayan o çiftin tek kızı."</p>
<p class="calibre4"> "Bu süre boyunca nerede gizliydi?"</p>
<p class="calibre4"> "Rio'daki yatılı bir okulda öğrenimini tamamlıyordu. Yaz tatili geldi, şimdi de burada işte. Bir kere daha bunun sözünü etmiştik."</p>
<p class="calibre4"> "Uzun süre kalıp kalmayacağını biliyor musun?"</p>
<p class="calibre4"> "Bir süre kalacak sanırım. Babası, Brezilya Bânka-sı'nda çalışıyor ve Fortaleza'ya atanmayı istedi."</p>
<p class="calibre4"> Yüreğimde acılı bir sıkışma duydum.</p>
<p class="calibre4"> "Vay vay, vay! Yaşamın haksızlığı bu! Tam da benim deli gibi âşık olduğum sıra!"</p>
<p class="calibre4"> "Aşıkmış, şu yumurcak! Neden sözettiğini biliyor musun? Onu tanımıyorsun bile. Senin hakkında ne düşündüğünü de bilmiyorsun..."</p>
<p class="calibre4"> "Bir şey düşündüğü yok, ama beni sevecek. Bu kuşkusuz. Balta girmemiş ormanlara kaçacağız ve önce, Currais Novos'ta Damien' in küçük kilisesinde evleneceğiz."</p>
<p class="calibre4"> "Saçmasapan konuşmayı bırak. Ve yaylan. 'Piranha' seni işitirse annene birtakım şeyler anlatır ve kendini yatılı</p>
<p class="calibre4"> okulda bulursun. Onun için tüy ve beni rahat bırak. Bir sürü ütülenecek çamaşırım var."</p>
<p class="calibre4"> "Neden garajda ütü yapmıyorsun? Hem daha çok yer var, hem daha çok hava."</p>
<p class="calibre4"> "Bu beklenmedik ilgi de neden?"</p>
<p class="calibre4"> "Senin iyiliğini düşünüyorum, Dadada. Hem sonra, garajda ütü yaparsan annemin geldiğini görebilir ve beni uyarabilirsin."</p>
<p class="calibre4"> "Yine ne şeytanlık düşünüyorsun?"</p>
<p class="calibre4"> "Basit. Tanrısal Dolores'ime kur yapmak için duvarın dibine gideceğim. Pencereden her şeyi görürsün."</p>
<p class="calibre4"> Dadada süpürgesini kaptı ve bana gözdağı verdi:</p>
<p class="calibre4"> "Git buradan. Yoksa hır çıkacak."</p>
<p class="calibre4"> Kahkahalarla güldüm, çünkü Dadada'nın bana hiçbir şey yapmayacağını biliyordum. Yine de merakımın birazını giderdiğimden, mutfaktan uzaklaştım.</p>
<p class="calibre4"> Yeryüzünün en sıkıcı işiydi bu. Ama aşk yüreğime altı yüz metrelik sıçramalar yaptırıyordu. Onun gözlerinin içine bakmak istiyordum, ama yürekliliği nereden bulmalı? Peder Calazans'ın suratı gibi kıpkırmızıydım. Bakışlarımız rastlaştığında, utançtan gebererek duvara çeviriyordum gözlerimi. Ona aşkımı söylemek istiyordum ve ağzımdan çıkan şöyle bir şeydi:</p>
<p class="calibre4"> "Plajı seviyor musunuz?"</p>
<p class="calibre4"> "Çok, ama babam beni oraya bırakmıyor. Buranın güneşi çok kızgın ve benim tenim çok beyaz."</p>
<p class="calibre4"> Gözlerimi uzun ve biçimli parmaklarına çeviriyordum. Ah, dudaklarımı bu parmaklara dokundurabilsem ve...</p>
<p class="calibre4"> "Piyano çalıyor musunuz?"</p>
<p class="calibre4"> "Hayır, müziğe yatkınlığım hiç olmadı. Her zaman başarısızlıkla sonuçlandı."</p>
<p class="calibre4"> "Ben çaldım. Yıllar boyu piyano çalıştım."</p>
<p class="calibre4"> Maurice'in filmlerinde yaptığı gibi davranmayı bilmemek ne kötüydü! Kıza bakmak, gülümsemek gerekiyordu ve...</p>
<p class="calibre4"> "Gezinin kaldırımı üzerinde paten yaptığınızı gördüm. Çok iyi kayıyorsunuz."</p>
<p class="calibre4"> "Kolejde, teneffüslerle kayıtabiliyordu. Bu bir idman işidir."</p>
<p class="calibre4"> Susuyorduk ve ben Dadada'nın ütü yaptığı garajın penceresine kulak kabartıyordum. Bir balad söylemeye başladı mı, kıza dil dökmeyi kesmem ve ortadan kaybolmam gerekiyordu. Şimdilik bir şey yoktu, işler yolundaydı.</p>
<p class="calibre4"> Belli etmeden, sapsarı, neredeyse beyaza çalan kıvırcık saçlarına bakıyordum. Kusursuz Maurice, bu saçların arasına parmaklarını daldırır ve onları okşardı, kuşkusuzdu böyle yapardı. Beni görmeye geldiğinde, bir yığın şey öğretmek zorundaydı. Herhalde bana şöyle diyecekti: "Böyle şeyler öğretilmez, insan bunları tek başına keşfeder." Ya da, "Küçüğüm, yaptığımı gördüğün şeylere inanma. Sinemadır bu."</p>
<p class="calibre4"> "Tarzan'ı sever misiniz? Okulda bana da Tarzan diyorlar."</p>
<p class="calibre4"> "Bana pek bir şey demiyor. Jane olmak için büyük bir yatkınlığım bulunduğunu sanmıyorum. Benim tipim, daha çok Clark Gable. Onu sever misiniz?"</p>
<p class="calibre4"> "Çok. İyi bir oyuncudur."</p>
<p class="calibre4"> Bu beni bezdiriyordu. Çünkü Clark Gable esmerdi, çok güçlüydü, bense gelişmesini bile tamamlamamış, yüzerek ve lastik pompası bayan Celeste'yle idman yaparak göğsünü genişletmeye çalışan bir yumurcaktım. En üzüldüğüm şey de, onun hoşuna gitmemesi gereken sarı saçla-rımdı. Çünkü Clark Gable'ın saçları siyah ve parlaktı, hep alnına düşüyordu. Öc almaya karar verdim. Saçları simsiyah, iyice esmer bir kadın oyuncu aradım.</p>
<p class="calibre4"> "Ben Kay Francis'e bayılırım."</p>
<p class="calibre4"> "Credo? O yaşlı haliyle mi? Fena sayılmayacak bir yüzü var ve çok ince bir kadın, ama çok yaşlı. Çok yaşlı."</p>
<p class="calibre4"> 1 Paraiba: Brezilya'nın Ceara'yı konı|u olan bir eyaleti.</p>
<p class="calibre4"> Tatsız olmaya başlayan bu konuşmayı kestik. Dolores duvarın üzerine oturmuş, bacaklarını uzatmıştı. Çorapları bembeyazdı ve rugan pabuçları gerektiğinden çok parlıyordu. Okul giysisinin pabuçları olmalıydı bunlar. Dolores'in mayo giydiğinde çok güzel bir bedeni olması gerektiğini düşünüyordum. Beli inceydi, zayıftı. Nefisti. Kusursuzdu. Bir tanrıça. Kayıtsızlığıyla, beni yakıp kül eden aşkı bilmez görünüyordu.</p>
<p class="calibre4"> "Az sonra gitmem gerek. Annem herhangi bir şeyden kuşkulanmadan."</p>
<p class="calibre4"> Lanet olsunî-Yüreğim şimdiden onun gidişi, yokluğu, sevgimin karşılıksız kalması yüzünden acı çekiyordu. Ah hayatın acımasızlığı!</p>
<p class="calibre4"> "Şimdi mi?"</p>
<p class="calibre4"> "Öyle gerekiyor."</p>
<p class="calibre4"> Ayrılıyorduk. Ellerimiz kaçamak bir vedayla birbirine değiyordu ancak. Dolores duvardan iniyor ve bahçede kayboluyordu. Bana bir işaret yapmak için dönmüyordu bile. Gözlerim onu izliyordu, yüreğim ona hoşçakal, diyordu. Kadınların ne kadar benzeştikleri akıl almaz bir şeydi.</p>
<p class="calibre4"> Akşam yemeğinden, Brezilya Saati'nden, kutsal huzur ailenin üzerine çöktükten sonra, birlikte evin önündeki terasa gidiliyordu. Herkes tespihini alıyor ve büyük camlı terasın alacakaranlığında, gecenin karanlığında yitmiş denize bakarak birlikte yakarıyorduk. Tatsız bir an değildi bu. Bazan ışıl ışıl bir gemi uzaktan geçiyor ya da Potengi limanına doğru nehrin ağzına yöneliyordu.</p>
<p class="calibre4"> Dualar başlamadan önceki konuşma daha tatsızdı. Hep kiliseyle ilgili şeyler, üzerinde kafa yorulacak bir tema sözkonusuydu.</p>
<p class="calibre4"> Yüreğim aşkla yanıp kavruluyordu. Çünkü, yolun tepesinden altına dek, Dolores geceyi müzikle dolduruyor-du. Paten tekerleklerinin müziğiyle.</p>
<p class="calibre4"> Ne kadar da güzel, kusursuz, zarifti. Rio'da çıkan bir dergide resmini gördüğüm Kuğunun Ölümü'nde danseden bale sanatçısı Anna Pavlova'ya benziyordu.</p>
<p class="calibre4"> Ama 'piranha' kızkardeşim, aynı görüşte değildi:</p>
<p class="calibre4"> "Yine dikkati çekmek istiyor. Her akşam aynı şey!"</p>
<p class="calibre4"> Babam karşı çıktı. O an babamı ne kadar çok seviyordum.</p>
<p class="calibre4"> "Canım, bu genç kızın kötü bir şey yaptığı yok. Çok iyi kayıyor. Kimseyi de rahatsız etmiyor." Kızkardeşim, ağusunu kustu:</p>
<p class="calibre4"> "Kendini ilginç sanıyor. Cılız bacakları üzerinde, soluk benziyle tam bir leylek."</p>
<p class="calibre4"> İçimden haykırdım: " Seni baykuş! Sıska! Kavgacı! Kilise faresi! Kansız! Cadı!"</p>
<p class="calibre4"> Dolores kadar güzel olsaydı bari. Ütü tahtasına benzeyen bedeniyle kıskançlıktan geberiyordu. Babam, her zamanki koltuğuna oturdu. Annem ve ben ayakta durup geceye baktık. Duadan önce bir dinsel soruna değinildi. Ama gözlerim başka yerdeydi. Yüreğim uçucu ve ince bir dansla gidip gelen Dolores'le birlikte kayıyordu. Ey benim eşsiz aşkım! Düşlerimin tanrıçası! Tam kendimden geçmişken şu konuşma araya girdi. Neyin sözkonusu olduğunu da dinlememiştim. Şu yersiz soruyla ayıldım:</p>
<p class="calibre4"> "Sen olsan ne yapardın?"</p>
<p class="calibre4"> Hay aksi şeytan! Ne mi yapardım? Neden sözedili-yordu ki?</p>
<p class="calibre4"> "Hıristiyanlara çektirilen acılardan."</p>
<p class="calibre4"> Ulu Tanrım, al sana işte! Hıristiyanların açılarıyla benim ne ilgim vardı? Geçmişte kalmış, uzun süre önce olmuş bitmiş bir şey. Ama babam üsteliyordu:</p>
<p class="calibre4"> "İnancın uğruna canını verir miydin? Şehit olmayı göze alır miydin?"</p>
<p class="calibre4"> Bir an karşılık vermeden durdum.</p>
<p class="calibre4"> "Hepimiz, şehitlik şerbetini içer ve dinimiz uğruna canımızı verirdik. Ya sen? Ne yapacağını söyle."</p>
<p class="calibre4"><span style="font-size: 1em;">"Ben... ben..."</span><br/></p>
<p class="calibre4"> Duraksadım, ama yalan söyleyemezdim.</p>
<p class="calibre4"> "Evet?"</p>
<p class="calibre4"> "Sanırım karşı tarafa geçerdim,"</p>
<p class="calibre4"> Genel bir düşkırıklığı oldu. Bir ağızdan yükselen 'hımmm' sesi camlı terası çınlattı.</p>
<p class="calibre4"> Kimse buna bir şey eklemedi. Sadece babam, kaderine boyuneğen hüzünlü bir hareket yaptı: "Bir nankör yetiştirdik. Yakaralım ve Tanrı'dan bunca sapkınlığı bağışlamasını dileyelim. Tanrı Baba'ya inanırım..."</p>
<p class="calibre4"> Ve Dolores dansederek dönüp duruyordu. Ben de parmaklarımdan kayan tespihimle dansetmekteydim. Yirmi dakikada bir geçen ve terastaki aileyi aydınlatan tramvay geldiğinde, 'piranha' bizi uyarıyordu:</p>
<p class="calibre4"> "İşte tramvay!"</p>
<p class="calibre4"> Bu kendinden geçme ve huzur anını gözler önüne sermemek için tespihimizi avucumuzda gizliyorduk. Tramvay gıcırdayarak eski raylarının üzerinde dönüyor ve biz yeniden tespihlerimizi alıyorduk elimize. Tramvay gözden kayboluyordu ve Dolores kaldırımın üzerindeki zigzagla-rına başlıyordu yeniden. Her hareketi bir kusursuzluk örneğiydi. Cılız bacakları üzerindeki bir leylek! Kıskançlığın ta kendisi. Ey güzel Meryem! Ben' nasıl bir şehit olabilirdim? On beş yaşında? Böylesine büyük bir yüzme ve yaşama isteğiyle, yaşama ve sevme isteğiyle doluyken? Maurice bunu bir gün bilmişti, aşkın beni hayat boyu kurtaracağını söylüyordu. Dolores gibi birini seviyorsa, insanın, boş yere kendini bir arslanın ya da çizgili bir kaplanın ağzına atması için budala olması gerekirdi. On beş yaşındayken, te-peüstü çarmıha gerilmeyi düşünmek ve gencecik boynumu uçurulmak üzere vahşi bir köleye uzatmak... Yaşasın Baba, Oğul ve Ruhül Kudüs! Nasılsa, benim başıma böyle bir şey gelmezdi. Bu şehitlik öyküleri büyükler içindi, çok yaşamış olanlar içindi, geçmişte kalmıştı; bir aziz olmanın daha kolay olduğu günlerde. İşte tramvay. Tramvay geç-210</p>
<p class="calibre4"> misti. Onun yerine, eşsiz dönüşleriyle Dolores. Ayrıca, bunlara dönüş de denemezdi. Çünkü gerçekte, gidip gelmekten, kaldırımı inip çıkmaktan başka şey yapmıyordu. Güzel! Kusursuz! Maurice! Haberi almak için beni görmeye gelmelisin! Maurice, "Küçüğün" âşık. Yüzyıllar boyu sürecek bir aşk bu!</p>
<p class="calibre4"> "Tramvay geliyor!"</p>
<p class="calibre4"> Işıl ışıl teras ve duayı kesen bizler. Kondüktör ve bi-letçi, terasın üzerindeki bu heykel gibi donmuş kişileri görünce ne diyorlardı kimbilir?</p>
<p class="calibre4"> Kutsal Meryem, Tanrı'nın Anası, biz günahkârlar için dua et. Ötekiler için dua et, çünkü on beş yaşındaki yüreğimin böylesine nefis ve neredeyse acılı biçimde sevmesi bence günah değil. Gece öylesine uzun ki ve ben bugün hiçbir Tarzan serüveni yaşamayacağım. Uyuyacağım. Göğsümde sıktığım Dolores'miş gibi yastığımı kollarımda sıkacağım. Yazık ki Tarzan'ı ve ormanı sevmiyor! Ama zamanla severdi onları: Alışırdı. Ben de goriller ve timsahlarla boğuşurdum. Yani, parslar ve timsahlarla, çünkü Brezilya'da goril yoktur.</p>
<p class="calibre4"> Tespihin sonuna geliyordum. Belki başka tramvay geçmezdi. Tanrı' nın bize bağışladığı hayatı yaşamak istemek günah mıydı? Kaplanların ve aslanların ağzında ölmemi isteseydi, köpekbalığının Potengi ırmağında beni parçalamasına gözyumardı. Bu düşünce beni hâlâ ürpertiyordu. Gözlerimi kapattım mı, gümüşsü kuyruğunun yüzümün yanından geçtiğini görüyordum. Ve bunu istemiyordum hiç. Benim istediğim Dolores'i görmekti. Gecenin çabuk geçmesini beklemekti. Güneşin geri gelişini beklemekti. Plajda sabahın bitmesini ve öğleden sonra rugan pabuçla-rıyla, rüzgârda altınsı bir cavlan gibi oynaşan sarı kıvırcık saçlarıyla duvarımıza gelmesini beklemekti. Salve, Regina. Duamız sona eriyordu ve babam bu gece beni kutsamaya-caktı herhalde. Yüreği sızlayarak gidip yatacaktı. Bir dinsizi barındırıyordu. Bense, yaşamak için çıldırıyordum. Dolores durdu. Duanın süresini hesaplamış gibiydi. Hizmetçi 211</p>
<p class="calibre4"> kapıda göründü ve annesinin çağırdığını Dolores'e söyledi. Güzel patenlerinin gürültüsü olmayınca sokaktaki gece ölüyordu. Ah hayatın acımasızlığı! Amin. Dişlerimi fırçalayacağım. Yüreğim nasıl da Maurice'e kavuşmak istiyor; her geçen gün ziyaretlerinin arasını biraz daha açan Maurice'e. Hiçbir zaman yapmadığım gibi sıkacaktım onu kollarımda. Uzun süredir yapmadığım gibi öpecektim onu. Ağzından şu sözleri duyacaktım:</p>
<p class="calibre4"> "Ne oluyor, Küçüğüm? Bir erkek olmaya başladığını unuttun mu? Beni öpüyor musun?"</p>
<p class="calibre4"> Bunun üzerine açık renk gözlerine bakacak ve ona gerçeği söyleyecektim:</p>
<p class="calibre4"> "Maurice! Maurice! Haklıymışsın. Aşk yeryüzünün en güzel şeyi. Ve ben seviyorum. Delice âşığım. Onun adını biliyor musun?"</p>
<p class="calibre4"> "Söyle, Küçüğüm."</p>
<p class="calibre4"> "Sadece Dolores."</p>
<p class="calibre4"> 5 Azize Piranha "Şüş!"</p>
<p class="calibre4"> Fayolle, beni kucaklamak için kollarını açtı.</p>
<p class="calibre4"> "Eğil biraz. Uzamaktan vazgeç küçük, yoksa seni öpe-meyeceğim bir daha."</p>
<p class="calibre4"> Okuldaki ayine katılmıştım. Hiçbir öğrenci yoktu. Issız koridorların, sessiz dersliklerin, sessizliğin kokusu, okulu çok daha büyük, etkileyici kılıyordu. Çok daha kasvetli kılıyordu. Ne ayak sesi, ne mırıltı, ne de çığlıklar. Eski okul binası sabırsızlıkla tatilin sona ermesini beklerken uyukluyor gibiydi. Kilise bile ikiye bölünmüştü sanki. Önde, peder Monte'nin ve öteki pederlerin korosu, ortada, öğrencilerin durduğu yerde boşluk ve sonra topluluk. Somurtuk ve terkedilmiş. Azizler bile şaşkınlık duymaktaydılar herhalde.</p>
<p class="calibre4"> "Recife'ye gittiğini sanıyordum."</p>
<p class="calibre4"> "Bu yıl inzivaya çekilme tarihimiz daha geç. Ne var ne yok bakalım?"</p>
<p class="calibre4"> Beni daha iyi incelemek için şöyle bir döndürdü.</p>
<p class="calibre4"> "Yeni bir giysi mi?"</p>
<p class="calibre4"> "İlk bugün giydim."</p>
<p class="calibre4"> "Plaja gidiyor musun? Kapkarasın."</p>
<p class="calibre4"> "Burnum da soyuluyor. Şimdi, denizde daha uzun süre kalma iznim var. Giysimi beğendin mi? Bunu Dolores'ten bile önce görmeni istedim."</p>
<p class="calibre4"> Şaşkın bir havaya büründü. • "Dolores mi? Yeni bir şey mi bu?"</p>
<p class="calibre4"> "Ah! Fayolle, bir bilsen! Sanırım hayatımın büyük aşkını buldum."</p>
<p class="calibre4"> Gülmeye başladı:</p>
<p class="calibre4"> "On beş yaşında mı?"</p>
<p class="calibre4"> "Şimdi farklı. Tümüyle farklı."</p>
<p class="calibre4"> "Öyleyse bunu bana daha sonra anlatırsın. Önce seni öğretmenler yemekhanesinde kahvaltıya çağırıyorum."</p>
<p class="calibre4"> "Oldu. Kabul ediyorum."</p>
<p class="calibre4"> Uzun koridorları izledik. İçeriyi havalandırmak ve boş, parlak sıraları seyrettirmek için dersliklerin birkaç penceresi açıktı. Yatılıların büyük yemekhanesi, masaların üzerine ters çevrilmiş sıralarla çok büyük görünüyordu.</p>
<p class="calibre4"> Peder Ambrosio ile Fayolle'un arasına oturdum. Orada bulunuşum hepsinin hoşuna gitmiş gibiydi. Boyumla ilgili olarak aynı şeyleri yineliyorlardı.</p>
<p class="calibre4"> Peder Luiz bana sordu:</p>
<p class="calibre4"> "Kimsenin yokluğunu farketmedin mi, Zeca?"</p>
<p class="calibre4"> Öğretmenlerin her birine baktım. Bildik üç surat eksikti, ama belki daha önce çekilmişlerdi büyük inzivaya.</p>
<p class="calibre4"> "Peder Gonçalo mu?'i "Bizlerden ayrıldı."</p>
<p class="calibre4"> "Recife'ye mi gitti?"</p>
<p class="calibre4"> Peder Ambrosio üzgün bir havaya büründü:</p>
<p class="calibre4"> "Hayır. Bir daha dönmemek üzere gitti."</p>
<p class="calibre4"> "Peder Antonio?"</p>
<p class="calibre4"> "Peder Gonçalo'nun yolunu izledi. Bu iş böyledir, Zeca, hepsi başladıkları işi bitirmezler. Başka eksik yok mu?"</p>
<p class="calibre4"> Bir eksik vardı, tabii, onu hatırlatmak için de büyük çaba harcıyordum. Biri tavuk gıdaklamasını taklit etti. Bunun üzerine yüreğim sızladı: "Peder Manuel. O da..." "Evet. Maceio'ya atandı." "Ama niçin?"</p>
<p class="calibre4"> "Yavrum, biz boyuneğeceğimize, yoksul kalacağımıza ve kadınlardan uzak duracağımıza yemin ederiz."</p>
<p class="calibre4"> Neyse ki Fayolle buradaydı. Son sınıfı okuyacaktım ve o bir yere atanmamıştı. Ulu Tanrının bir bağışıydrbu.</p>
<p class="calibre4"> Peder Ambrosio, sordu:</p>
<p class="calibre4"> "Ya evde hava nasıl?"</p>
<p class="calibre4"> "Düzeldi. Büyüdüğüm için mi, yoksa böyle olduğundan mı, bilmiyorum. Ev değişti."</p>
<p class="calibre4"> "Değişen sensin, çocuğum! Küçük bir şeytandın. Okulda yaptıklarına bakılırsa, evde kimbilir neler yapıyorsun?"</p>
<p class="calibre4"> "İtiraf ederim."</p>
<p class="calibre4"> Peder Ambrosio, elini ceketimin dış cebine daldırdı:</p>
<p class="calibre4"> "Ya bu ne, delikanlı?"</p>
<p class="calibre4"> Kıpkırmızı kesildim.</p>
<p class="calibre4"> "Evdekiler biliyorlar mı?"</p>
<p class="calibre4"> "Hayır, özellikle de bilmemeleri gerekir. Bundan kuşkulanmıyorlar bile sanırım."</p>
<p class="calibre4"> Cıgara paketini elime aldım.</p>
<p class="calibre4"> "Bay Arthur'un tütüncü dükkânından satın aldım."</p>
<p class="calibre4"> "Güzel. Demek gerçekten bir erkek oluyoruz."</p>
<p class="calibre4"> Büyük bir kahkaha koptu. Cıgaraları yine sakladım ve sonunda ben de güldüm. Kahvaltı bittiğinde, okulun sekreterliğine dek Fayolle'a eşlik ettim.</p>
<p class="calibre4"> Eskiden yaptığımız gibi oturduk. Ama uykuya dalmış bulunan okulun sessizliği, beni tedirgin ediyordu.</p>
<p class="calibre4"> "Evet? Her şeyi öğrenmek istiyorum."</p>
<p class="calibre4"> "Yalnızca Dolores. Güzel bir genç kız. Onun için deli oluyorum, Fayolle."</p>
<p class="calibre4"> "Ya şu Maria de Lourdes?"</p>
<p class="calibre4"> "Çocukluktu. Kısa mektuplar yazıyorduk birbirimize ve korkunç cılızdı."</p>
<p class="calibre4"> "Peki, öbürü? Onun adı neydi?"    &gt;</p>
<p class="calibre4"> "Valdivia. Hiç ilgisi yok. Her şeyi yapay, şişko bir kızdı."</p>
<p class="calibre4"> "Bunu şimdi söylüyorsun, Şüş. Ama 'o zamanlar', senin için yeryüzünde ondan daha güzel bir şey yoktu."</p>
<p class="calibre4"> "Fayolle, Dolores eşsiz."</p>
<p class="calibre4"> Ona her şeyi anlattım. Hiçbir şey gizlemedim. Çünkü, ayrıca, aşkımızda gizlenecek bir yan da yoktu.</p>
<p class="calibre4"> Güldü:</p>
<p class="calibre4"> "Şüş, on beşini bitireceksin, ama hep aynı çocuk yüreğini taşıyorsun. Tanrıya şükür. Hayatın boyunca da böyle olacak. Şimdi, geri kalanı anlat bana."</p>
<p class="calibre4"> "Hangi geri kalanı, Fayolle?"</p>
<p class="calibre4"> "Senin kurbağa bu yeniliği kabul ediyor mu?"</p>
<p class="calibre4"> Yüreğimde hafif bir sızı duydum. İnsan neden büyü-yordu sanki?</p>
<p class="calibre4"> "Adam gitti. Güçlü ve yürekli bir çocuk olduğumu, dinlenmesi gerektiğini söyledi. Küçük bavulunu, gözlüklerini aldı, ufak şapkasını başına geçirdi ve atkısını boynuna doladı, yüreğimden çıktı gitti. Gerçek olan, bana her zaman çok yardım ettiğidir."</p>
<p class="calibre4"> "Ya Maurice, Şüş?"</p>
<p class="calibre4"> Fayolle bana anlayışlı bir sevecenlikle bakıyordu. Hayatımı ve düşlerimi dolduran her şeyle ilgilenmekteydi.</p>
<p class="calibre4"> "Budala olduğumu düşünebilirsin, ama hâlâ bana görünüyor."</p>
<p class="calibre4"> "Başka türlü olsaydı hayal kırıklığına uğrardım."</p>
<p class="calibre4"> "Bir keresinde Maurice, aşkı keşfettiğimde gideceğini söyledi. Sanıyorum o da gidecek. Bana pek seyrek görünüyor. Uzaktan uzağa."</p>
<p class="calibre4"> Fayolle, üzgün olduğumu farketti, konuyu değiştirdi:</p>
<p class="calibre4"> "Şimdi, Şüş, bana bir şey söyle. Ama yalan atmadan ve kaçamağa sapmadan. Söz mü?" "Tabii."</p>
<p class="calibre4"> "Manuel Machado'nun ormanındaki acı çeken ruhlar hikâyesi neydi?"</p>
<p class="calibre4"> Gülümsedim:</p>
<p class="calibre4"> "O iş bitti. Bir daha kimse onlardan söz edildiğini işitmedi."</p>
<p class="calibre4"> "Bilirim, Şüş, insanlar sonunda unuturlar. Ama bütün bunların içinde senin parmağın vardı." "Nereden anladın?"</p>
<p class="calibre4"> "Çünkü tam senin türünde bir şeydi. Bir de, her şey ailen Petropolis'e taşındığı zaman başladığı için."</p>
<p class="calibre4"> "Sana gerçeği söyleyemezdim, Fayolle, bana ilk kez sorduğunda, Tarzan'la bir anlaşma yapmıştım. Biliyorsun, düş kuran çocuk hikâyeleri..."</p>
<p class="calibre4"> "Şüş! Şüş! Ne büyük tehlike atlatmışsın! Ya o gecelerin birinde bir kurşun yeseydin? Neyse ki her şey kazasız belâsız bitti."</p>
<p class="calibre4"> Ayağa kalktım:</p>
<p class="calibre4"> "Gitmem gerekiyor, Fayolle. Evden beklerler."</p>
<p class="calibre4"> Yüreğimin yağları eridi, sevinç içinde, bana şunları söylediği zaman:</p>
<p class="calibre4"> "Hayattan yararlan, Şüş. Yüreğin düşlerle dolu olduğu sürece bunları korumaya çalış. Recife'den dönecek ve okulu bitirdiğini göreceğim. Biliyor musun, inziva süresi bittiğinde, hepimiz plajda bir ay geçireceğiz."</p>
<p class="calibre4"> "Hoşçakal, Fayolle."</p>
<p class="calibre4"> Sırtıma hafifçe vurdu:</p>
<p class="calibre4"> "Kendine iyi bak yavrum."</p>
<p class="calibre4"> Dadada, garajın sessizliğinde ütü yapıyordu. Bizse iki nişanlı gibiydik.</p>
<p class="calibre4"> "Pazar günü ne yaptın?"</p>
<p class="calibre4"> "Pek az şey. Ya sen?"</p>
<p class="calibre4"> "Kiliseye gittim. Öğretmenlerimle kahvaltı ettim. Başka ne mi yaptım? Dur da düşüneyim. Ha, içlerinden üçü gitmiş. Birine çok üzüldüm. Şimdi, dersler başladığında yeni kişiler olacak. Onlarla dostluk kurmak gerekecek."</p>
<p class="calibre4"> "Öğretmenlerini seviyor musun? Pederleri?"</p>
<p class="calibre4"> "Peder diyoruz ama, onlar papazlardan farklıdır. Hepsini çok seviyorum."</p>
<p class="calibre4"> "Bense, okulu bitirdiğimde rahibelerden birinin yüzünü bile görmek istemem. Onlara yeterince katlandım."</p>
<p class="calibre4"> "Hepsine mi?"</p>
<p class="calibre4"> "Hepsine. Biri öbürünün eşidir."</p>
<p class="calibre4"> Bir an sustuk. Bana gelince, başkalarının 'nişanlılığının' bizim nişanlılığımızdan farklı olup olmadığını bilmiyordum. Başka şeylerden sözedip etmediklerinden haberim yoktu. Tek bildiğim, Dolores'in yanında kendimi yeryüzünün en mutlu adamı olarak duyduğumdu. Mutluluk bu olmalıydı; insanların birbirlerine ufak tefek ve hoş şeyler anlatması. Hem, bu nişanlılık hikâyesi garip bir durum alıyordu, çünkü nişanlı olan tek kişi bendim. Dolores, her fırsatta Cearâ'ya gideceğini hatırlatmakla yüreğimi deli-yordu.</p>
<p class="calibre4"> "Topu topu on dört gün mü kaldı?"</p>
<p class="calibre4"> "Evet."</p>
<p class="calibre4"> "Oradan bana yazacak mısın?"</p>
<p class="calibre4"> "Nasıl?"</p>
<p class="calibre4"> "Doğru, annenle baban seni çok yakından kolluyorlar."</p>
<p class="calibre4"> Bir sevgi dalgası içimi kaplıyordu:</p>
<p class="calibre4"> "Geceleri yıldızlara bak, sana benden haber getirirler."</p>
<p class="calibre4"> "Yağmur yağarsa?"</p>
<p class="calibre4"> Verecek karşılık bulamıyordum. Çünkü, herhalde yağmur, yolladığım haberleri ıslatacak, onları kasvetli kılacak, yolculuklarını geciktirecekti.</p>
<p class="calibre4"> "Pazar günü plaja gittin mi?"</p>
<p class="calibre4"> "Evet."</p>
<p class="calibre4"> "Orada çok genç kız var mıydı?"</p>
<p class="calibre4"> "Güneşlenmek ve yüzmek için gittim oraya. Başka genç kızları değil, yalnızca seni düşünüyorum."</p>
<p class="calibre4"> Dolores, elini elimin üzerine koydu. Bu içimi mutlulukla doldurdu. Daha önce hiç böyle yapmamıştı. Eli kolonya kokuyordu. Bu gece, Dolores'in elinin kokusuna değdiğini düşlemek için elimi yataktan aşağı sarkıtarak uyuyacaktım.</p>
<p class="calibre4"> Dadada, baladını söylemeye başladı. Dolores duvardan aşağı kaydı ve ben eski kiremitlere doğru koştum. En iyilerini üstüste yığar gibi yaptım.</p>
<p class="calibre4"> Kızkardeşim burnunu pencereden uzattı. Onu görmezden geldim.</p>
<p class="calibre4"> "Uzun zamandan beri o kiremitlerle uğraşıyorsun."</p>
<p class="calibre4"> Nefretle başımı kaldırdım.</p>
<p class="calibre4"> "Seni ilgilendirmez, cadı..."</p>
<p class="calibre4"> Saatlerdeki guguk kuşu gibi başını çekti içeri. Bu lanet olasıca cadı bir şeyden kuşkulanıyordu. Emin olunca da dünyanın işini çıkaracaktı herhalde. Yüreğim, buna hazır olmam konusunda beni uyarıyordu.</p>
<p class="calibre4"> "Dadada, Dolores'i çok mu çirkin buluyorsun?"</p>
<p class="calibre4"> "Tabii ki hayır. Çok güzel ve çok terbiyeli."</p>
<p class="calibre4"> "Çekirge gibi mi bacakları?"</p>
<p class="calibre4"> "Nereden aklına geldi?"</p>
<p class="calibre4"> "Benzi de sapsarı mı?"</p>
<p class="calibre4"> "Hiç bile. Amma da soru hal!"</p>
<p class="calibre4"> "Bizim 'piranha', zamanını hep Dolores'i kötülemekle geçiriyor. Kafasının kel, suratının sivilcelerle kaplı olduğunu söylüyor."</p>
<p class="calibre4"> "Ona kulak asma, budala. Kıskançlık bu. Kıskançlık adamı öldürmezse kör eder. Yaşıtı olan tüm kızlar gibi Dolores'de de birkaç sivilce var."</p>
<p class="calibre4"> "Ama o kel mi sence?"</p>
<p class="calibre4"> "Yok canım! Geniş bir alnı var, ama saçları çok güzel. Pek çok kişi böyle saçlara sahip olmak ister."</p>
<p class="calibre4"> İçimi kemiren başkaldırıyı duyuyordum yeniden.</p>
<p class="calibre4"> "Piranha. Piranha. Azize Piranha. Hayatını cılız göğsünü yumruklamakla, boyuna dua etmekle geçiriyor. Dualarını bitirdiğinde de, insanların hayatını zehirlemeye koyuluyor. Bir gün onun evleneceğine inanıyor musun, Dadada?"</p>
<p class="calibre4"> Dadada, kızkardeşimin sesini taklit etmeye koyuldu.</p>
<p class="calibre4"> "Doktor A.'yı istemiyorum, ciddi değil. Doktor B. de öyle, ruhlarla konuşuyor. Doktor C. de olmaz, Katolik değil, kendi dinimden bir adamla evlenebilirim ancak..."</p>
<p class="calibre4"> Bir kahkaha attım:</p>
<p class="calibre4"> "Onu çok iyi taklit ediyorsun, Dadada."</p>
<p class="calibre4"> "O kadar uzun zamandır bu evdeyim ki, insanın her şeyi bilmemesi için aptal olması gerek." Özenle bir gömleği katladı. Ütüsünü bıraktı ve sözlerini noktaladı:</p>
<p class="calibre4"> "Bu durumdaki pek çok kişiyi tanıyorum. Güç beğenirler ve zaman geçer. İhtiyar kız olduklarını keşfettiklerinde de sıradan bir 'iki ayaklı'yla evlenirler, yeter ki erkek olsun."</p>
<p class="calibre4"> İşini sürdürdü ve başını kaldırmadan buyurdu bana:</p>
<p class="calibre4"> "Şimdi ortadan kaybolmaya ve kendi işlerinle uğraşmaya bak. Git 'nişanlınla' buluş ya da başka bir şeyle ilgilen. Ve dikkat et! Havada fırtına sıkıntısı var. Bugünlerde kendini yatılı okulda bulabilirsin."</p>
<p class="calibre4"> "Şimdi, olanaksız. Okul kapalı, öğretmenlerin hepsi de Recife' de."</p>
<p class="calibre4"> "Ya da, bilmiyorum işte. Tek bildiğim, işim olduğunda ve sabrım tüketildiğinde sinirlerimin bozulduğu."</p>
<p class="calibre4"> İsaura'nın cabocla yüzüne baktım.</p>
<p class="calibre4"> "Hiç evlenmek istemedin mi, Dadada?"</p>
<p class="calibre4"> "Yoksulların öyle şeyler düşünecek zamanları yoktur."</p>
<p class="calibre4"> "Kuzinin Rosa'dan, bir zamanlar nişanlı olduğunu işittim."</p>
<p class="calibre4"> Ütüsünü kaldırıp bana doğru salladı:</p>
<p class="calibre4"> "Toz ol buradan, yoksa yakarım kıçını!"</p>
<p class="calibre4"> Tabanları yağlayıp garajdan kaçtım.</p>
<p class="calibre4"> 1 Carioca: Rio de Janeiro'lu.</p>
</body>
</html>