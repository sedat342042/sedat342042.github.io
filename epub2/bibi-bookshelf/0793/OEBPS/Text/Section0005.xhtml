<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre1"><span style="font-size: 1em;">Tavuk gıdaklaması</span></h1>
<p class="calibre4"> -Soluk soluğaydım, daracık Junqueira Aires sokağını neredeyse koşarak tırmanıyordum. Tek arkadaşım olan Tarcisio Medeiros'la buluşacaktım. Sınıfta yanyana oturuyorduk. Tarcisio, yapmış olduğum bir şeyi hiç bağışlama-mıştı. Ona göre bir ihanetti bu. Sakin çocuklardandı, hep yavaş konuşuyordu. Bir gün öğretmenimiz, elleri küçük Noel ağacı oyuncaklarıyla dolu  olarak, din dersine gelmişti. En usluları ödüllendirmek istiyordu. Bütün sınıfa baktı, herkesi gözden geçirdi. Sonra gözlerini bizlerden ayırmak-sızın sordu:  "Kim hiç gevezelik etmeden bütün dersleri izledi?"</p>
<p class="calibre4"><span class="calibre5" style="font-weight: normal;">Önce gerçekten uslu olanlar ayağa kalktı. Sonra, biraz daha kuşkulu dürümdakiler; konuşmuş da, konuşmamış da olabilecekler. Ve Tarcisio ikiyüzlüsünün, büyük bir ciddilik içinde kalktığını, gidip bir oyuncak aldığını gördüm! Elinde küçük oyuncağı, kıvançla yerine döndü ve zafer dolu bir gülümsemeyle bana baktı.</span></p>
<p class="calibre4"><span class="calibre5" style="font-weight: normal;">. içimdeki şeytan kıpırdandı. Adam kulağıma fısıldadı:</span></p>
<p class="calibre4"><span class="calibre5" style="font-weight: normal;">"Hadi, Zeze."</span></p>
<p class="calibre4"><span class="calibre5" style="font-weight: normal;">Ayağa kalktım ve bir kahkahadır koptu. Çok konuştuğum ve hayatımı haşarılıklar yaratmakla geçirdiğim biliniyordu. Kılım kıpırdamadı. Kıpkırmızı, kürsüye doğru yürüdüm ve elimi uzattım. Oyuncak, havada kalmıştı; öğretmenin kararsızlığına uyarak.</span></p>
<p class="calibre4"><span class="calibre5" style="font-weight: normal;">Adam beni merakla inceledi. Sesi bir yargıydı neredeyse:</span></p>
 
<p class="calibre4"><span class="calibre5" style="font-weight: normal;">"Konuşmadın mı, Vasconcelos?"</span></p>
<p class="calibre4"><span class="calibre5" style="font-weight: normal;">Başımı hayır anlamında salladım.</span></p>
<p class="calibre4"><span class="calibre5" style="font-weight: normal;">"Gerçeği mi söylüyorsun?"</span></p>
<p class="calibre4"><span class="calibre5" style="font-weight: normal;">"Evet."</span></p>
<p class="calibre4"><span class="calibre5" style="font-weight: normal;">"Biliyor musun, sana inanmayabilirim."</span></p>
<p class="calibre4"><span class="calibre5" style="font-weight: normal;">Ani bir esin geldi:</span></p>
<p class="calibre4"><span class="calibre5" style="font-weight: normal;">"Komşum olan Tarcisio buna hak kazandığına göre, neden bana da bir oyuncak verilmesin? O konuşmadığına göre ben kiminle konuşabilirdim?"</span></p>
<p class="calibre4"><span class="calibre5" style="font-weight: normal;">Bütün sınıf kahkahalarla güldü. Ama öğretmen eliyle ağzını kapayıp gülümsemesini gizledi. Oyuncak avucuma indi, eskisinden daha da kıpkırmızı, sahtekârlığımın ve düzenbazlığımın bilincinde, yerime döndüm.</span></p>
<p class="calibre4"><span class="calibre5" style="font-weight: normal;">Tarcisio iki gün üstüste somurttu, ama sonra bahçesinden bir yaban sarmısağı getirdi ve ben görmeden çantama koydu. Ders arasında, bir şey olmamış gibi konuştuk.</span></p>
<p class="calibre4"><span class="calibre5" style="font-weight: normal;">Şimdi, yüreğim kaygı dolu, deli gibi gidiyordum. Adam bile düşünceliydi. "Bu kez Zeze, evdekiler duymadan paçayı sıyırırsan talihlisin demektir." Adam'a duyurmak için düşündüm, "Ne yapabilirim, olan olmuş, başımıza gelecek var."</span></p>
<p class="calibre4"> Tarcisio, sözleştiğimiz bankta oturmuş beni bekliyordu. Soluk soluğa oturdum ve elimle yelpazelendim. Yüzüm biber gibi kızarmıştı. Birbirimizi selâmlamadık bile ve Tarcisio hemen söze girdi:  "Peder Manuel'in seni bugün kıstıracağını işittim."</p>
<p class="calibre4"><span class="calibre5" style="font-weight: normal;">"Biliyorum."</span></p>
<p class="calibre4"><span class="calibre5" style="font-weight: normal;">"Tavuk gıdaklamasını sen mi buldun ki?"</span></p>
<p class="calibre4"><span class="calibre5" style="font-weight: normal;">"Haberim bile yok."</span></p>
<p class="calibre4"><span class="calibre5" style="font-weight: normal;">"Nasıl haberin olmaz? Bilmen gerekli."</span></p>
<p class="calibre4"><span class="calibre5" style="font-weight: normal;">"Bir bakıma öyle."</span></p>
<p class="calibre4"> Sustuk; korkum büyürken kulaklarımda tavuk gibi gıdaklayan koro halindeki sesleri işitir gibiydim. Bu ses okula yayılmıştı. Olağandışı bir şey oldu mu, tavuk gıdaklaması ortalığı çınlatıveriyordu. İtiraf etmeliyim ki başlangıçta çok eğlenceliydi. Ama sonra öyle boyutlara ulaştı ki,  38</p>
<p class="calibre4"><span class="calibre5" style="font-weight: normal;">felâkete döndü. Ya yemekhanede, ya iki ders arası bahçede. Balina Joao' nun, ayinde diz çökerken sırayı kırdığı gün bile tavuk gıdaklaması yükselmişti. Ulu Tanrım! Kilisenin orta yerinde ve tam mayıs ayında! Gıdaklama her yandan işitiliyordu. Susmanın kural olduğu koğuşta bile. Bir yatak gıcırdıyordu ve ortalığı velveleye veren ince gıt-gıt-gıdak sesi yükseliyordu. Öğretmen papazlar, önlemler almak üzere toplandılar. İyi aile çocuklarının okuduğu iyi bir okulda kötü etki yapıyordu böyle bir şey. Ve bu sesin kimin buluşu olduğunu keşfetmek için araştırmaya giriştiler. Sonuç gecikmedi: "Bu Vasconcelos'un işidir!" Öğretmen papazların pek çoğu şaştılar. Sınıfın en küçüğü, benim gibi cılız ve hastalıklı bir yumurcak böyle bir şey yapsın, inanmakta güçlük çekiyorlardı... Peder Feliciano'ya&gt; bunun sözünü etmekten bile çekiniyordum. Çünkü açıkça belliydi, benim için bir şey yapamazdı.</span></p>
<p class="calibre4"><span class="calibre5" style="font-weight: normal;">Yerimden fırladım ve dikildim:</span></p>
<p class="calibre4"><span class="calibre5" style="font-weight: normal;">"Biliyor musun, Tarcisio, bunun için kendi kendimi yiyip bitirecek değilim."</span></p>
<p class="calibre4"><span class="calibre5" style="font-weight: normal;">Davranışım onu şaşırtmıştı. Genellikle öyle temkinli, öyle ürkektim ki.</span></p>
<p class="calibre4"><span class="calibre5" style="font-weight: normal;">"Ne oluyorsun? Seni tanıyamıyorum."</span></p>
<p class="calibre4"><span class="calibre5" style="font-weight: normal;">"Böyle işte. Bundan sonra hayatım değişecek. Çok geçmeden ya bağımsızlığa kavuşacağım, ya da ölüme."</span></p>
<p class="calibre4"><span class="calibre5" style="font-weight: normal;">Gözleri biraz daha uğradı yuvalarından dışarı.</span></p>
<p class="calibre4"><span class="calibre5" style="font-weight: normal;">"Bu konuyu burada keselim. Sana da şimdiden, dün gizlice Bir Aşk Dersi adlı film görmeye gittiğimi söylemeye karar verdim."</span></p>
<p class="calibre4"><span class="calibre5" style="font-weight: normal;">"Delisin!"</span></p>
<p class="calibre4"><span class="calibre5" style="font-weight: normal;">"Hiç bile. Filmin de olağanüstü bir yanı yok. Yalnızca, bir sürü öpüşme sahnesi, o kadar."</span></p>
<p class="calibre4"><span class="calibre5" style="font-weight: normal;">"Evden izin vermişler miydi?"</span></p>
<p class="calibre4"><span class="calibre5" style="font-weight: normal;">"Ne izin verdiler, ne de bir şeyden haberleri var. Değişeceğimi söyledim ya sana."</span></p>
<p class="calibre4"><span class="calibre5" style="font-weight: normal;">"İyi ama kim böyle şeyleri kafana dolduruyor, Zeze?"</span></p>
 
<p class="calibre4"><span class="calibre5" style="font-weight: normal;">Sırrımı ağzımdan kaçırıyordum az kaldı, ama Adam bana bir dirsek attı.</span></p>
<p class="calibre4"><span class="calibre5" style="font-weight: normal;">"Hiç kimse. Şimdi okula gidelim. Kısmetimizde ne varsa o olur."</span></p>
<p class="calibre4"> Sağlam adımlarla okula girdik. Herkes bana merakla bakıyordu. Haber hızla yayılmıştı. On adım atmamıştım ki bir ses beni durdurdu:  "Vasconcelos!"</p>
<p class="calibre4"><span class="calibre5" style="font-weight: normal;">Gözlerimi Archimedes'e doğru kaldırdım. Archimedes daha yaşlı bir öğrenciydi, öğretmen papazlardan sonra okulda otorite sayılırdı. Bir sağ kol, güvenilir bir insandı.</span></p>
<p class="calibre4"><span class="calibre5" style="font-weight: normal;">Archimedes'in gözlerinde bir parça acıma vardı. Genellikle çok otoriter olan çocuk, benimle tatlı tatlı konuşuyordu. Eşsiz bir Kutsal Kitap tablosu oluşturmaktaydık: Davud ile Golyath. "Arkamdan gel."</span></p>
<p class="calibre4"><span class="calibre5" style="font-weight: normal;">Dediğini yaptım. Tarcisio ortadan kaybolmuştu.</span></p>
<p class="calibre4"><span class="calibre5" style="font-weight: normal;">Boş bir sınıfa götürüldüm.</span></p>
<p class="calibre4"><span class="calibre5" style="font-weight: normal;">"Otur."</span></p>
<p class="calibre4"><span class="calibre5" style="font-weight: normal;">Oturdum. Archimedes bir sıraya yaslandı, kollarını kavuşturdu ve uzun uzun.baktı bana. Suçluluğuma inanmaz gibiydi.</span></p>
<p class="calibre4"><span class="calibre5" style="font-weight: normal;">"Eeee, Vasconcelos?"</span></p>
<p class="calibre4"><span class="calibre5" style="font-weight: normal;">"Bir şey bilmiyorum."</span></p>
<p class="calibre4"><span class="calibre5" style="font-weight: normal;">"Güzel."</span></p>
<p class="calibre4"><span class="calibre5" style="font-weight: normal;">Sustuk. Archimedes saatinin küçük zincirini parmaklarının arasında çevirmeye koyuldu. On dakikadan uzun bir süre sessizce bekledik. Eskisi gibi olsaydım, kusma isteğiyle korkudan tir tir titrerdim. Ama şimdi durum değişikti. Adam yanımdaydı ve beni tutacaktı.</span></p>
<p class="calibre4"><span class="calibre5" style="font-weight: normal;">Büyük çan, herkesin susmasını emretti. Az sonra da, sınıflara girerken yeri sıyıran pabuçların hışırtısından başka ses duyulmuyordu. Sonra dua sesleri yükseldi.</span></p>
<p class="calibre4"><span class="calibre5" style="font-weight: normal;">"Şimdi gel."</span></p>
<p class="calibre4"><span class="calibre5" style="font-weight: normal;">Kaçmamam için kolumu tuttu.</span></p>
<p class="calibre4"><span class="calibre5" style="font-weight: normal;">"Ne oluyorsun Archimedes, bırak beni."</span></p>
 
<p class="calibre4"><span class="calibre5" style="font-weight: normal;">"Sana güvenebilir miyim, Vasconcelos?"</span></p>
<p class="calibre4"><span class="calibre5" style="font-weight: normal;">"Şerefim üzerine yemin ediyorum."</span></p>
<p class="calibre4"><span class="calibre5" style="font-weight: normal;">Beni bıraktı, ama yanıma yaklaştı. Nereye götürdüğünü biliyordum. Orta ikilerin sınıfına. En büyük ve en kalabalık olana. İçeri girdik. Sınıf tıklım tıklım doluydu. Başka öğrenciler de koridorda hareketsiz duruyorlardı. Archimedes ve ben sıraların arasından geçerken, kulakları sağır edici bir alkış koptu. Kürsüde, oturduğu yerden peder Manuel bana bakıyordu. Yüzü ve siyah sakalı bana hiç bu denli ürkütücü gelmemişti. Kara gözleri hiç bu denli gözdağı-verir nitelikte olmamıştı. Adam beni pederle karşı karşıya bıraktı ve gizlendi. Şimdi, bir ölüm sessizliği hüküm sürüyordu içeride.</span></p>
<p class="calibre4"><span class="calibre5" style="font-weight: normal;">"Kollarını kavuştur."</span></p>
<p class="calibre4"><span class="calibre5" style="font-weight: normal;">Acele etmeden söyleneni yaptım.</span></p>
<p class="calibre4"><span class="calibre5" style="font-weight: normal;">"Buraya gel."</span></p>
<p class="calibre4"><span class="calibre5" style="font-weight: normal;">Dediğini yaptım, ama aynı zamanda da kollarımı çözdüm.</span></p>
<p class="calibre4"><span class="calibre5" style="font-weight: normal;">Ses, daha da zorlu tekrarladı:</span></p>
<p class="calibre4"><span class="calibre5" style="font-weight: normal;">"Size kollarınızı kavuşturmanızı söyledim, küçük bey."</span></p>
<p class="calibre4"><span class="calibre5" style="font-weight: normal;">Gözlerinin içine bakarak dediğini yaptım.</span></p>
<p class="calibre4"><span class="calibre5" style="font-weight: normal;">"Gözlerini yere eğ."</span></p>
<p class="calibre4"> Potinlerimin ve biçimsiz pantolonumun uçlarına baktım. Bunun üzerine söze girdi ve çabuk bitirdi Tann'ya şükür. Tavuk gıdaklamasından sözetti. Bunun 'zararlı' etkilerini anlattı. Ve şeytanın ta kendisinin, yabasıyla birlikte boyuneğeceği bir sesle buyurdu:  "Biri bu iğrenç sesi çıkarırken yakalanırsa, okuldan kovulacaktır."</p>
<p class="calibre4"> Bütün sınıf onayladı, çünkü peder ManuePle şaka olmaz. Söz verdiğinden de fazlasını yapardı. Peder Manuel bana döndü:  "Böyle bir unutulmaz toplantıyı noktalamak, şu iğrenç tavuk gıdaklamasıyla ilişiğimizi kesmek için, hepinizi, bir ağızdan olanca gücünüzle bu rezil şeye veda etmeye  41</p>
<p class="calibre4"><span class="calibre5" style="font-weight: normal;">çağırıyorum. En güçlü ve en son gıdaklama, bu buluşun sahibi için. Üçe kadar saydığımda başlayın."</span></p>
<p class="calibre4"><span class="calibre5" style="font-weight: normal;">Saydı ve ancak o zaman, cırtlak seslerden yükselen şu gıdaklama olacak kepazeliğin boyutlarını anlayabildim. Gıdaklama üç dakika sürdü.</span></p>
<p class="calibre4"><span class="calibre5" style="font-weight: normal;">Peder Manuel herkesi susturdu ve son olarak şu öğüdü verdi:</span></p>
<p class="calibre4"><span class="calibre5" style="font-weight: normal;">"Bir daha ne vızırtı işitmek istiyorum, ne de tavuk gıdaklaması... Bu baya gelince..." işaret parmağı bana doğru uzanıyordu.</span></p>
<p class="calibre4"><span class="calibre5" style="font-weight: normal;">"Bir hafta süreyle, bütün öğleden sonraları kollarını kavuşturup cezaya kalacaksın. Gidebilirsin."</span></p>
<p class="calibre4"><span class="calibre5" style="font-weight: normal;">Ayaklarımın bağı çözülmüştü. Ama gururum beni ayakta tutuyordu. Adam, yürekliliğimin karşısında büyük bir hayranlık içindeydi.</span></p>
<p class="calibre4"><span class="calibre5" style="font-weight: normal;">Tarcisio ortaya çıkmıştı ve benim yanımı tutuyordu.</span></p>
<p class="calibre4"><span class="calibre5" style="font-weight: normal;">"Zeze, çantan bendeydi. Al."</span></p>
<p class="calibre4"> Sınıfımıza yöneldik. Gözlerim yakıcı betonu ölçermiş gibi yere dikilmişti. Tarcisio alçak sesle konuşuyordu:  "Sen başını çevirdiğinde, peder Manuel gülümsemeye koyuldu. Bu işi eğlenceli mi buldu, yoksa yaptığına pişman mıydı, bilmiyorum."</p>
<p class="calibre4"><span class="calibre5" style="font-weight: normal;">Ama gerçek şu ki, bir daha okulda tavuk gıdaklaması işitilmedi.</span></p>
<p class="calibre4"><span class="calibre5" style="font-weight: normal;">"Çantanı sırana koyuyorum."</span></p>
<p class="calibre4"><span class="calibre5" style="font-weight: normal;">Ona teşekkür bile edecek durumda değildim. Kürsüye yöneldim, kürsünün yanındaki kerevete çıktım, kollarımı kavuşturdum ve taş kesilmiş gibi hareketsiz durdum.</span></p>
<p class="calibre4"><span class="calibre5" style="font-weight: normal;">Cezam çan sesiyle sona erdiğinde, yorgunluğum öylesine büyüktü ki, yere çöktüm. Gözlerim bile bulanıyordu. Olduğum yerde bayılabilirdim, ama kendimi bırakmayacaktım.</span></p>
<p class="calibre4"><span class="calibre5" style="font-weight: normal;">Tarcisio çantamı açmış, kupamı çıkarmıştı. Musluğa kadar gitti ve bana bir bardak su getirdi. Bütün bu zamanı bahçeye çıkmadan ve su içmeden geçirmiştim.</span></p>
 
<p class="calibre4"><span class="calibre5" style="font-weight: normal;">Sonra şu açıklamada bulundu:</span></p>
<p class="calibre4"><span class="calibre5" style="font-weight: normal;">"Etüt zili çalınca, peder Feliciano seninle konuşmak istiyor. Seni öğretmenler yemekhanesinde bekleyecek. Şimdi ben gidiyorum. Evdekilerin durumdan haberi olacak mı?"</span></p>
<p class="calibre4"><span class="calibre5" style="font-weight: normal;">Her şeye kayıtsız omuz silktim.</span></p>
<p class="calibre4"><span class="calibre5" style="font-weight: normal;">"Yarın sabah Saray alanında buluşuruz."</span></p>
<p class="calibre4"><span class="calibre5" style="font-weight: normal;">Başımla onayladım.</span></p>
<p class="calibre4"><span class="calibre5" style="font-weight: normal;">Çan çalınca, başım önde, Fayolle'la konuşmaya gittim. Yüzü solgundu, kaygılı görünüyordu. "Zavallı Şüş! Otur. Yorgunluktan bitmiş olmalısın, değil mi?"</span></p>
<p class="calibre4"><span class="calibre5" style="font-weight: normal;">Oturdum, ama gözlerimi kaldıracak cesaretim yoktu. Fayolle, küçük düşürülüşümü bana unutturmaya çalışıyordu.</span></p>
<p class="calibre4"><span class="calibre5" style="font-weight: normal;">"Sana bir dilim pasta sakladım. Sevdiğini biliyorum. Rulo yapılmış bisküvi."</span></p>
<p class="calibre4"><span class="calibre5" style="font-weight: normal;">"Sağol. Ama istemiyorum."</span></p>
<p class="calibre4"><span class="calibre5" style="font-weight: normal;">"Bana dargın mısın?"</span></p>
<p class="calibre4"><span class="calibre5" style="font-weight: normal;">"Hiçbir zaman."</span></p>
<p class="calibre4"><span class="calibre5" style="font-weight: normal;">Ama gözlerim hep önümdeydi. Bunun üzerine içimi paralayan bir şey yaptı. Parmaklarının ucuyla çenemi kaldırdı. Tıpkı Portekizli dostum Manuel Valadares gibi.</span></p>
<p class="calibre4"><span class="calibre5" style="font-weight: normal;">"Dargın değilsen bir parça ye, biraz da çay iç."</span></p>
<p class="calibre4"><span class="calibre5" style="font-weight: normal;">İstemeyerek ve çok ağırdan alarak dediğini yapıyordum.</span></p>
<p class="calibre4"><span class="calibre5" style="font-weight: normal;">"Biliyor musun Şüş, senin için bir şey yapamazdım."</span></p>
<p class="calibre4"><span class="calibre5" style="font-weight: normal;">"Kimse bir şey yapamazdı."</span></p>
<p class="calibre4"><span class="calibre5" style="font-weight: normal;">"Ama seninle ciddi konuşmam gerek. Bana güvenin var mı?"</span></p>
<p class="calibre4"><span class="calibre5" style="font-weight: normal;">"Tabii, Fayolle."</span></p>
<p class="calibre4"><span class="calibre5" style="font-weight: normal;">"Şu tavuk gıdaklamasını sen çıkarmadın, değil mi?"</span></p>
<p class="calibre4"><span class="calibre5" style="font-weight: normal;">"Evet ve hayır."</span></p>
<p class="calibre4"><span class="calibre5" style="font-weight: normal;">"Böyle bir şey yapabileceğine inanmıyorum. Suçu kimin senin üzerine attığını söyle. Bana gerçeği anlat. O za-43</span></p>
<p class="calibre4"><span class="calibre5" style="font-weight: normal;">man peder Manuel'le konuşabilir ve cezanı hafifletebilirim."</span></p>
<p class="calibre4"><span class="calibre5" style="font-weight: normal;">"inanmayabilirsin, Fayolle, ama suç bende. Sana her şeyi anlatacağım. Rio yakınında, Bangu'da, ilkokul öğrencilerinin yaptıkları bir şakaydı bu. Ben bulmadım, hayır. Yalnızca, arkadaşlarımla gevezelik ederken, onlara anlatmak gibi bir budalalık yaptım. İşin böyle bir yere varacağını düşünmüyordum. Tavuk gıdaklamasını taklit etmemi söylediler, ben de bunu birkaç kere yaptım. Pek eğlenceli buldular. Çocuklar nasıldır bilirsin. Buna tavuk gıdaklaması adını taktılar ve sürdü gitti. İyice yayıldı. Sonra, bütün okul..."</span></p>
<p class="calibre4"><span class="calibre5" style="font-weight: normal;">"Ah! Şüş! O kadar da suçlu değilsin! Ne olursa olsun, peder Manuel'le konuşacağım. Sanırım topu topu bir hafta sürecek cezan. Günde bir saate de indirteceğim, bundan kuşkum yok. Yarın söylerim sana."</span></p>
<p class="calibre4"><span class="calibre5" style="font-weight: normal;">Ayağa kalktım, çantamı aldım.</span></p>
<p class="calibre4"><span class="calibre5" style="font-weight: normal;">"Yer gibi yaptın. Bir şey yemedin."</span></p>
<p class="calibre4"><span class="calibre5" style="font-weight: normal;">"Bütün bunlardan sonra insanda iştah kalması olanaksız."</span></p>
<p class="calibre4"><span class="calibre5" style="font-weight: normal;">"Nereye gidiyorsun?"</span></p>
<p class="calibre4"><span class="calibre5" style="font-weight: normal;">"Saat beşe kadar ödevlerimi bitirmek için etüde girmem gerek."</span></p>
<p class="calibre4"><span class="calibre5" style="font-weight: normal;">"Canın istiyor mu?"</span></p>
<p class="calibre4"><span class="calibre5" style="font-weight: normal;">"Utancımdan ölüyorum."</span></p>
<p class="calibre4"><span class="calibre5" style="font-weight: normal;">"Öyleyse biraz daha gevezelik edeceğiz. Etüde girmekten kurtarıyorum seni. Tamam mı?" "Tamam. Ama tuvalete bir uğramam gerek. Ayakta duramıyorum."</span></p>
<p class="calibre4"><span class="calibre5" style="font-weight: normal;">Bana kapıyı işaret etti:</span></p>
<p class="calibre4"><span class="calibre5" style="font-weight: normal;">"Öğretmenlerin tuvaletine git. Daha temizdir."</span></p>
<p class="calibre4"><span class="calibre5" style="font-weight: normal;">Dönüşümü bekledi, ama yanına geldiğimde büyük kaygısının dağılmış olduğunu gördüm.</span></p>
<p class="calibre4"><span class="calibre5" style="font-weight: normal;">Beni tam karşısına oturttu:</span></p>
<p class="calibre4"><span class="calibre5" style="font-weight: normal;">"Pazar günün nasıl geçti bakalım?"</span></p>
<p class="calibre4"><span class="calibre5" style="font-weight: normal;">"Her zamanki gibi. Ayine gittim. Kutsanmış ekmekten yedim. Ödevlerimi yaptım. Değişiklik olsun diye piyano da çaldım."</span></p>
<p class="calibre4"><span class="calibre5" style="font-weight: normal;">Sözcükler ağzımdan güç çıkıyordu. Her yanımı kaplayan, bitmek bilmez bir hüzün yüreğime acı veriyordu.</span></p>
<p class="calibre4"><span class="calibre5" style="font-weight: normal;">"Şüş, aramızda geçen bir konuşmayı çok düşündüm."</span></p>
<p class="calibre4"><span class="calibre5" style="font-weight: normal;">"Hangi konuşma? O kadar çok konuşmamız oldu ki."</span></p>
<p class="calibre4"><span class="calibre5" style="font-weight: normal;">"Yüreğindeki kurbağadan sözettiğin konuşma."</span></p>
<p class="calibre4"><span class="calibre5" style="font-weight: normal;">"Anlıyorum."</span></p>
<p class="calibre4"><span class="calibre5" style="font-weight: normal;">"Sana olan dostluğuma dayanarak, kimseye bundan sözetmemeni istiyorum."</span></p>
<p class="calibre4"><span class="calibre5" style="font-weight: normal;">"Beni akıl hastanesine atmalarından mı korkuyorsun?"</span></p>
<p class="calibre4"><span class="calibre5" style="font-weight: normal;">Tatlı tatlı gülümsedi:</span></p>
<p class="calibre4"><span class="calibre5" style="font-weight: normal;">"Hayır. Öyle bir korkum yok. Kutsanmış ayin ekmeğiyle yaptığın karşılaştırmadan sözetmek istiyorum. Anlıyor musun?"</span></p>
<p class="calibre4"><span class="calibre5" style="font-weight: normal;">"Anlıyorum."</span></p>
<p class="calibre4"><span class="calibre5" style="font-weight: normal;">"Bunu anlatış biçiminden, pek çok kişi, bir hezeyan, hatta dine yönelmiş bir küfür anlamı çıkarabilir."</span></p>
<p class="calibre4"><span class="calibre5" style="font-weight: normal;">Şaşırmıştım.</span></p>
<p class="calibre4"><span class="calibre5" style="font-weight: normal;">"Sen de böyle mi düşünüyorsun, Fayolle?"</span></p>
<p class="calibre4"><span class="calibre5" style="font-weight: normal;">"Hayır, çünkü seni iyi tanıyorum, yüreğinde hiçbir kötülük bulunmadığını biliyorum. Bu nedenle çok düşündüm üzerinde. Yine de düşünüşünü değiştirirsen sevinirim."</span></p>
<p class="calibre4"><span class="calibre5" style="font-weight: normal;">"İyi anlayamadım."</span></p>
<p class="calibre4"><span class="calibre5" style="font-weight: normal;">"Kolay. Hazreti İsa, insanların en büyük umududur, değil mi?"</span></p>
<p class="calibre4"><span class="calibre5" style="font-weight: normal;">"Evet."</span></p>
<p class="calibre4"><span class="calibre5" style="font-weight: normal;">"Kutsal ekmekten de kuşkun yok, değil mi?"</span></p>
<p class="calibre4"><span class="calibre5" style="font-weight: normal;">"Tanrı beni bağışlasın. Evde kutsal ekmekten sözeder-ken küfür yasaktır."</span></p>
<p class="calibre4"><span class="calibre5" style="font-weight: normal;">"Öyleyse, şöyle yap: Hazreti İsa'nın insanların umudu olduğunu ve kurbağanın da bir umut olduğunu düşün. Hazreti İsa'nın sana verdiği bir şey."</span></p>
 
<p class="calibre4"><span class="calibre5" style="font-weight: normal;">Çok karışık gelen, ama aslında pek de karışık olmayan bu hikâye üzerinde bir saniye düşündüm. Fayolle söylediğine göre haklı olmalıydı.</span></p>
<p class="calibre4"><span class="calibre5" style="font-weight: normal;">"Peki. Bunu bir daha söylemeyeceğim. Hem, Adam' dan kimseye sözetmek istemiyorum. Senin dışında."</span></p>
<p class="calibre4"><span class="calibre5" style="font-weight: normal;">"Çok güzel. Çok güzel. Şimdi, pastandan bir parça daha ye."</span></p>
<p class="calibre4"><span class="calibre5" style="font-weight: normal;">Fayolle'a öbür tasarılarımı da anlatmak düşüncesi, birden kafamı kurcalamaya başlamıştı.</span></p>
<p class="calibre4"><span class="calibre5" style="font-weight: normal;">Bir sevinç dalgasının, hüznümü Macaiba yönüne doğru dağıtmaya başladığını keşfetti.</span></p>
<p class="calibre4"><span class="calibre5" style="font-weight: normal;">"Benden bir şey gizlemiyorsun ya, Şüş?"</span></p>
<p class="calibre4"><span class="calibre5" style="font-weight: normal;">"Nasıl anladın?"</span></p>
<p class="calibre4"><span class="calibre5" style="font-weight: normal;">"Gözlerine bakarak. Ne var?"</span></p>
<p class="calibre4"><span class="calibre5" style="font-weight: normal;">Yalvardım ona, heyecanla:</span></p>
<p class="calibre4"><span class="calibre5" style="font-weight: normal;">"Bana inanacak mısın?"</span></p>
<p class="calibre4"><span class="calibre5" style="font-weight: normal;">"Sana her zaman inanırım."</span></p>
<p class="calibre4"><span class="calibre5" style="font-weight: normal;">"Peki. Maurice'i seviyor musun?"</span></p>
<p class="calibre4"><span class="calibre5" style="font-weight: normal;">Karşılık vermeden önce düşünerek kaşlarını çattı.</span></p>
<p class="calibre4"><span class="calibre5" style="font-weight: normal;">"Hangi Maurice'i?"</span></p>
<p class="calibre4"><span class="calibre5" style="font-weight: normal;">"Maurice Chevalier'yi."</span></p>
<p class="calibre4"><span class="calibre5" style="font-weight: normal;">"Ha! Fransız artisti mi?"</span></p>
<p class="calibre4"><span class="calibre5" style="font-weight: normal;">"O, evet. Söz dinlemedim. Adam da benim gibi düşünüyordu, çocuk filmi görmeye gideceğime, Maurice'in filmi Bir Aşk Dersi'ne gittik."</span></p>
<p class="calibre4"><span class="calibre5" style="font-weight: normal;">"Ah! Şüş! Yapmamalıydın bunu."</span></p>
<p class="calibre4"><span class="calibre5" style="font-weight: normal;">"Neden? Maurice Chevalier kim? Onun hakkında bütün bildiklerini anlat bana."</span></p>
<p class="calibre4"><span class="calibre5" style="font-weight: normal;">"Fazla bir şey bilmiyorum. Tek bildiğim onun bir oyuncu olduğu. Bir şarkıcı. Bir vodvil oyuncusu."</span></p>
<p class="calibre4"><span class="calibre5" style="font-weight: normal;">"Ne dçmek bütün bunlar?"</span></p>
<p class="calibre4"><span class="calibre5" style="font-weight: normal;">"Şarkıcı, şarkıcı demek. Şarkıdan geliyor bu sözcük, biliyorsun. Vodvil de, müzikli ve danslı tiyatro."</span></p>
<p class="calibre4"><span class="calibre5" style="font-weight: normal;">"Ama filmde pek fazla dans ve müzik yoktu. Üstelik, bana kalırsa, pek az şarkı söyledi. Ama evdekilerin dediği gibi beni pek 'baştan çıkardığını' sanma."</span></p>
 
<p class="calibre4"><span class="calibre5" style="font-weight: normal;">"Yine de yaşına göre bir film değil bu. Seni sinemada gören oldu mü?"</span></p>
<p class="calibre4"><span class="calibre5" style="font-weight: normal;">"Karanlık bir köşeye iyice gizlenmiştim."</span></p>
<p class="calibre4"><span class="calibre5" style="font-weight: normal;">Bir süre ses çıkarmadan durduk. Kızıl, çok kısa kesilmiş saçlı başını kaşıyordu. Ne yapacağını kestiremediği zamanlardaki gibi, müziksiz bir ıslık çaldı.</span></p>
<p class="calibre4"><span class="calibre5" style="font-weight: normal;">"Peki, Şüş, neden bu oyuncuyla böyle ilgilisin?"</span></p>
<p class="calibre4"><span class="calibre5" style="font-weight: normal;">"Hiç oynarken gördün mü? Hayır. Biliyorum. Ama öyle insan ki. Öyle bir gülüşü var ki. Çok da gülünç. Hep zarif giysiler var sırtında. Adam'la onun benim babam olmasına karar verdik." "Credo, yumurcak! İşte buluşlarından biri daha."</span></p>
<p class="calibre4"><span class="calibre5" style="font-weight: normal;">Ama ciddi görünüşüm ve neredeyse nemli gözlerim karşısında yüzünün anlamı değişti. Fayolle bende, her zamanki yalnız çocuğu yeniden keşfediyordu.</span></p>
<p class="calibre4"><span class="calibre5" style="font-weight: normal;">"Böyle durma, Şüş. Devamını anlat bana."</span></p>
<p class="calibre4"><span class="calibre5" style="font-weight: normal;">"Bu kadar. Gerçekten bu kadar."</span></p>
<p class="calibre4"><span class="calibre5" style="font-weight: normal;">Ellerimi tuttu ve ciddi ciddi sordu:</span></p>
<p class="calibre4"><span class="calibre5" style="font-weight: normal;">"Peki ama neden bu kadar çok baba istiyorsun? Seninki, senin mutlu olmandan başka şey istemeyen iyi bir adam, Şüş..."</span></p>
<p class="calibre4"><span class="calibre5" style="font-weight: normal;">"Belki. Ama beni büyük insan sayan bir baba isterdim. Bana armağan verdiğinde, bunu haketmediğimi söy-lemeyen biri. Bir Kızılderili kadının oğlu olduğumu unutan biri. Bir..."</span></p>
<p class="calibre4"> Ellerini bıraktım, başımı masanın üzerine koydum ve kollarımla gizledim. Hıçkırmaya koyuldum. Bir yandan da konuşmayı sürdürüyordum:  "Odama gelip bana iyi geceler dileyen bir babam olsun isterdim. Elini başıma koyan bir baba. Odama giren, üstüm açılmışsa uyandırmamaya bakarak üstümü örten. Bana iyi geceler dileyerek yanağımdan öpen."</p>
<p class="calibre4"><span class="calibre5" style="font-weight: normal;">Fayolle, elini koluma koydu ve ağlama nöbetimin yatışmasını bekledi:</span></p>
<p class="calibre4"><span class="calibre5" style="font-weight: normal;">"Anlıyorum, Şüş, anlıyorum."</span></p>
 
<p class="calibre4"><span class="calibre5" style="font-weight: normal;">Gözyaşlarımı silmek için siyah beyaz kareli bir mendil çıkardı. İşin kötüsü, bu mendil Manuel Valadares'in mendiline benziyordu.</span></p>
<p class="calibre4"><span class="calibre5" style="font-weight: normal;">"Hadi, hadi. Sil gözlerini. Sümkür. Kötü bir gün geçirdin. Çok mutsuz olman için her şey buna katkıda bulundu. Ama geçecek. Yarın yeni bir gün olacak."</span></p>
<p class="calibre4"><span class="calibre5" style="font-weight: normal;">Aklına büyük bir buluş gelmiş gibi ayağa kalktı:</span></p>
<p class="calibre4"><span class="calibre5" style="font-weight: normal;">"Dinle, Şüş. Beni bir çeyrek saat kadar bekler misin? Buradan çıkmayacağına söz veriyor musun?"</span></p>
<p class="calibre4"><span class="calibre5" style="font-weight: normal;">Burnumu çekerek evet dedim.</span></p>
<p class="calibre4"><span class="calibre5" style="font-weight: normal;">"Şimdi geliyorum."</span></p>
<p class="calibre4"><span class="calibre5" style="font-weight: normal;">Dışarı çıktı. Verdiği sürenin sonunda, hoşnut, geri döndü.</span></p>
<p class="calibre4"><span class="calibre5" style="font-weight: normal;">"Başardım. Peder Manuel'le konuştum. Koridorda seni bekliyor. Cezanı kaldıracak. Şimdi git, Şüş. Cesaretle git onun yanına."</span></p>
<p class="calibre4"> Koridora çıktım, öbür ucunda peder Manuel kuşağının uçlarıyla oynayarak beni bekliyordu. Ayaklarım kurşun gibi ağırlaşmaya başladı. Ama yürümek zorundaydım. O an, Adam bir kere daha dostum olduğunu kanıtladı:  "Git yanına, Zeze. Küstahlık yapmamaya da dikkat et!"</p>
<p class="calibre4"><span class="calibre5" style="font-weight: normal;">Peder, sanki iki yüz metre boyundaydı ve şimdi, beş adımdan daha da yakınımda, kollarını kavuşturmuş duruyordu. Titreyerek ilerlemekteydim. Gözlerimi bir türlü yerden kaldıramıyordum.</span></p>
<p class="calibre4"><span class="calibre5" style="font-weight: normal;">"Vasconcelos!"</span></p>
<p class="calibre4"> Sesi değişmişti. Aynı adam olmamalıydı bu. Daha da çok titredim, öyle ki gözlerimden yaşlar fışkırıyordu. Düşmemek için bir pencereye yaslandığımı görerek yanıma yaklaştı. Önümde diz çöktü ve çenemi tuttu:  "Bu da nesi, koca bebek?"</p>
<p class="calibre4"> Elini cüppesinin cebine soktu, yine siyah beyaz kareli bir mendil çıkardı. Bir şey söylemeden gözlerimi sildi. O an şu itirafta bulundu:  48</p>
<p class="calibre4"><span class="calibre5" style="font-weight: normal;">"Bu cezayı vermem gerekiyordu, yavrum. Hoşuma gitti mi sanıyorsun? Senin gibi küçük bir çocuğa bütün o söylediklerimi söylemenin zor olmadığını mı sanıyorsun?"</span></p>
<p class="calibre4"><span class="calibre5" style="font-weight: normal;">Ayağa kalktı ve beni kollarına aldı.</span></p>
<p class="calibre4"> "Şimdi, bitti artık. Bir daha sözünü etmeyeceğiz. Peder Feliciano bana her şeyi anlattı, suçlu değilsin. Tamam mı." v  Beni yere bıraktı ve kara sakalının arasından gülümse-"Anlaştık mı?"</p>
<p class="calibre4"><span class="calibre5" style="font-weight: normal;">Sıkmam için elini uzattı, istediğini yaptım. "Şimdi git ve her şeyi unut."</span></p>
<p class="calibre4"><span class="calibre5" style="font-weight: normal;">Beni omuzlarımdan tuttu ve çevirdi. İterken dostça sırtıma vurdu.</span></p>
</body>
</html>