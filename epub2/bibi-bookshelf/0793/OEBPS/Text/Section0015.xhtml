<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre4"><span style="font-weight: bold; font-size: 1em;">Paul Louis Fayolle</span><br/></h1>
<p class="calibre4"> Dadada, odamın kapısını vurmuştu, karşılık vermediğim için de nasırlı elleriyle tokmağı çevirip açtı. Önce inlemelerime şaştı. Ama bunları ciddiye almadı:  "Ayağa kalk, yumurcak. Okula gitme zamanı geldi. Bütün gün yatıp uyuyamazsın." inlemelerim sürdüğünden, yatağa yaklaştı ve içinde bulunduğum uyuşukluğa şaştı. Hiçbir zaman tembel çocuklardan olmamıştım. Yataktan kalkmam mı gerekiyordu? Hop, kalkardım. Dadada, yatağın yanına yaklaştı, kan çanağına dönmüş gözlerimi görünce kaygılandı. Hemen elini alnıma koydu, düşünceli düşünceli homurdandı:  Pijamamın üstünün önünü kapadı, yorganı üzerime çekti. Yardım istemek için dışarı fırladı.</p>
<p class="calibre4"> Uyku yeniden bastırıyordu. Yorgunluğum öylesine büyüktü ki kollarımı duymuyordum bile. Annem söylenerek geldi:  "Yine bir şeyler kuruyordur. Okula gitmemek, bugün piyano çalışmamak için bir bahane arıyordur."</p>
<p class="calibre4"><span class="calibre5" style="font-weight: normal;">Ama alnıma dokununca düşüncesini değiştirdi. Ardından da her şeyi suçlamaya koyuldu. Bütün suç bademciklerdeydi. Pencere aralık uyumuştum ve sabah serinliğinde üşütmüştüm. Bir bu eksikti.</span></p>
<p class="calibre4"><span class="calibre5" style="font-weight: normal;">Dadada, olduğu yerde kıvranmaya başlamıştı bile. Benim yanımı tutuyordu:</span></p>
 
<p class="calibre4"> "Zavallı. Hasta bu çocuk. Her zaman uslu, sakin. Doktorun ayinden dönmesini bekleyeceğiz." Babam, ayinden döndüğünde, bir an bile duraksama-dı:  "Zatürree, hem de adamakıllı."</p>
<p class="calibre4"><span class="calibre5" style="font-weight: normal;">Bunun üzerine ortalık karıştı. Eczane, iğneler. Haplar...</span></p>
<p class="calibre4"><span class="calibre5" style="font-weight: normal;">"Durumu düzelmezse şişe çekmek gerekecek."</span></p>
<p class="calibre4"><span class="calibre5" style="font-weight: normal;">Gevşek gevşek karşılık verdim:</span></p>
<p class="calibre4"><span class="calibre5" style="font-weight: normal;">"Zahmetleriniz boşuna. Geçecek."</span></p>
<p class="calibre4"><span class="calibre5" style="font-weight: normal;">"Nereden biliyorsun geçeceğini? Geçmesi gerekli, orası doğru."</span></p>
<p class="calibre4"><span class="calibre5" style="font-weight: normal;">"Ama benimkisi zatürree değil."</span></p>
<p class="calibre4"><span class="calibre5" style="font-weight: normal;">Babam kollarını havaya kaldırdı:</span></p>
<p class="calibre4"><span class="calibre5" style="font-weight: normal;">"Şunu görüyor musun? Bütün hayatınızı kitaplar arasında geçirirsiniz, sonra budalanın teki size okuma yazma öğretmeye kalkar."</span></p>
<p class="calibre4"><span class="calibre5" style="font-weight: normal;">Şu ünlü vantuzlardan ödüm kopuyordu:</span></p>
<p class="calibre4"><span class="calibre5" style="font-weight: normal;">"Nedir o şişe çekmek dediğiniz?"</span></p>
<p class="calibre4"><span class="calibre5" style="font-weight: normal;">"Ciğerleri temizlemek için çok iyi bir şey. Kanının dolaşımını sağlayacak bir şey. Hadi, yeter artık! Anlayamazsın sen."</span></p>
<p class="calibre4"><span class="calibre5" style="font-weight: normal;">"Nasıl yapıyorlar o işi?"</span></p>
<p class="calibre4"><span class="calibre5" style="font-weight: normal;">"Nasıl yapılması gerekiyorsa. Soru da sorma, ateşin çıkacak."</span></p>
<p class="calibre4"><span class="calibre5" style="font-weight: normal;">Bana acıdı ve daha sakin açıklamada bulundu:</span></p>
<p class="calibre4"><span class="calibre5" style="font-weight: normal;">"Karışık bir işlem değil. Şişeler önce göğse, sonra sırta yapıştırılır. Şişe niyetine basit bir çay bardağı da kullanılabilir. Hem korkma, hiç canın acımayacak."</span></p>
<p class="calibre4"><span class="calibre5" style="font-weight: normal;">Bir şey beni için için yiyordu. Kurbağanın canı acımayacak mıydı? Adam, her şeyi dinlemiş olmalıydı, kuşkusuz o da korkudan titriyordu.</span></p>
<p class="calibre4"><span class="calibre5" style="font-weight: normal;">"Şu iğnenin kaynaması da saatler sürüyor!"</span></p>
<p class="calibre4"><span class="calibre5" style="font-weight: normal;">Gidip söylendi ve iğne ortaya çıktı, içinde ilaçla ve hemen ardından emirle:</span></p>
<p class="calibre4"><span class="calibre5" style="font-weight: normal;">"Yüzükoyun dön, kıçını havaya kaldır."</span></p>
 
<p class="calibre4"><span class="calibre5" style="font-weight: normal;">Döndüm. Bir itiraz daha:</span></p>
<p class="calibre4"><span class="calibre5" style="font-weight: normal;">"Bu yumurcak da bir deri bir kemik."</span></p>
<p class="calibre4"><span class="calibre5" style="font-weight: normal;">Annem ona öğüt verdi:</span></p>
<p class="calibre4"><span class="calibre5" style="font-weight: normal;">"Sinirlenip durmayı bırak canım. Ayinden daha yeni döndün."</span></p>
<p class="calibre4"><span class="calibre5" style="font-weight: normal;">Gülmem tuttu. Çünkü o hep böyleydi. Boşu boşuna öfkelenir, öfkesi hemen geçerdi. Ama gülecek yerde, komşuların palmiye dallarında çınlayan bir haykırış koyver-dim.</span></p>
<p class="calibre4"><span class="calibre5" style="font-weight: normal;">"Tamam, tamam, bitti işte. Gerçekten can acıtır. Ama önceden söyleseydim daha beter olurdu."</span></p>
<p class="calibre4"><span class="calibre5" style="font-weight: normal;">Kaba etlerimi ovaladıkları eterin kokusu başımın dönmesini daha da arttırdı.</span></p>
<p class="calibre4"><span class="calibre5" style="font-weight: normal;">Bunun üzerine babam yatağın kıyısına oturdu ve bana bakmaya koyuldu. Bana dikkat etmesi, renkli derisine, mavimtrak bir yansıma yapan sık sakalına bakmak, neredeyse simsiyah olan gözlerini görmek pek enderdi.</span></p>
<p class="calibre4"><span class="calibre5" style="font-weight: normal;">Elini tuttum, beni çok şaşırtarak çekmedi elini.</span></p>
<p class="calibre4"><span class="calibre5" style="font-weight: normal;">"Zatürree değil bu, hayır."</span></p>
<p class="calibre4"><span class="calibre5" style="font-weight: normal;">"Nedir öyleyse?"</span></p>
<p class="calibre4"><span class="calibre5" style="font-weight: normal;">"Yüreğini yiyen kurbağa."</span></p>
<p class="calibre4"><span class="calibre5" style="font-weight: normal;">Gözlerini iyice açtı ve elini yeniden alnımda gezdirdi.</span></p>
<p class="calibre4"><span class="calibre5" style="font-weight: normal;">"Hâlâ sayıklıyor."</span></p>
<p class="calibre4"><span class="calibre5" style="font-weight: normal;">İncecik bir ses pek hafif fısıldadı. Adam'dı bu:</span></p>
<p class="calibre4"><span class="calibre5" style="font-weight: normal;">"Koca budala, büyüklerin hiçbir şey anlamadıklarını görmüyor musun? Yeryüzünün en büyük gerçeklerini söyleyebilirsin, ama hiçbir yere götürmez bu seni."</span></p>
<p class="calibre4"><span class="calibre5" style="font-weight: normal;">"Bağışla beni, Adam."</span></p>
<p class="calibre4"><span class="calibre5" style="font-weight: normal;">Babam şaşırdı.</span></p>
<p class="calibre4"><span class="calibre5" style="font-weight: normal;">"Neden?" •</span></p>
<p class="calibre4"><span class="calibre5" style="font-weight: normal;">"Bir şey yok, hiçbir şey yok. Düş görmekteydim herhalde."</span></p>
<p class="calibre4"><span class="calibre5" style="font-weight: normal;">"Saçmalıyorsun. Yüreğini yemiş olan bir kurbağadan sözediyor ve bana Adam diyorsun."</span></p>
<p class="calibre4"><span class="calibre5" style="font-weight: normal;">Ayağa kalkacaktı. Neredeyse hiç güç harcamadan elini çarşafın üzerinde tuttum.</span></p>
 
<p class="calibre4"><span class="calibre5" style="font-weight: normal;">"Ölecek miyim?"</span></p>
<p class="calibre4"><span class="calibre5" style="font-weight: normal;">"Saçmalama! Çok çabuk geçecek bu. Öğlende biraz daha düzelmezsen şişe çekeceğim."</span></p>
<p class="calibre4"><span class="calibre5" style="font-weight: normal;">"Ya okul?"</span></p>
<p class="calibre4"><span class="calibre5" style="font-weight: normal;">"Debelenip durma. Kımıldamadan yatmalısın. Okul da yok, piyano da. iyileşinceye kadar. Hiç değilse bir hafta süreyle."</span></p>
<p class="calibre4"><span class="calibre5" style="font-weight: normal;">Dışarı çıktı. Tek başıma kaldım. Yok, tek başıma değil, çünkü Adam, varlığını duyurdu:</span></p>
<p class="calibre4"><span class="calibre5" style="font-weight: normal;">"Zeze, Zeze daha dikkatli olmalısın; sırrımızı kimseye anlatamazsın."</span></p>
<p class="calibre4"><span class="calibre5" style="font-weight: normal;">"Anlatmıyorum; şişe çekilirken senin canını acıtmasından korktuğum için öyle söyledim."</span></p>
<p class="calibre4"><span class="calibre5" style="font-weight: normal;">"Tabii. Ama hiçbir zaman yeterince önlem almış sayılmazsın."</span></p>
<p class="calibre4"><span class="calibre5" style="font-weight: normal;">Yine uykum vardı. Sütlü kahve getirmişlerdi, ama istemeyerek içmiştim. En iyisi hiçbir şey yokmuş gibi hareketsiz durmaktı.</span></p>
<p class="calibre4"><span class="calibre5" style="font-weight: normal;">"Adam!"</span></p>
<p class="calibre4"><span class="calibre5" style="font-weight: normal;">"Ne var? Aklına eseni sormak için seslenme bana. Babanın ne dediğini işittim. Dinlenmen gerek. Çünkü, iyileştiğinde, birlikte, yeni bir hayata başlayacağımızı unutma."</span></p>
<p class="calibre4"><span class="calibre5" style="font-weight: normal;">"Sana bir tek şey söylemek istiyordum. Her şeyi anlatmam gereken bir kişi var. Sen de onu çok seveceksin. Okuldaki rahip Feliciano bu. Çok iyidir, dostumdur benim."</span></p>
<p class="calibre4"><span class="calibre5" style="font-weight: normal;">"Anlayacak mı?"</span></p>
<p class="calibre4"><span class="calibre5" style="font-weight: normal;">"Kuşkusuz. Bütün yaptığımı anlar."</span></p>
<p class="calibre4"><span class="calibre5" style="font-weight: normal;">"Bakarız öyleyse. Şimdi sus."</span></p>
<p class="calibre4"><span class="calibre5" style="font-weight: normal;">"Bir şey daha var: Konuşmadan konuşmanın yolu bulunamaz mı?"</span></p>
<p class="calibre4"><span class="calibre5" style="font-weight: normal;">"Düşünceden mi yani?"</span></p>
<p class="calibre4"><span class="calibre5" style="font-weight: normal;">"Evet. Böylece yorulmam, kimse de bir şey keşfedemez."</span></p>
<p class="calibre4"><span class="calibre5" style="font-weight: normal;">"Bu bir çözüm. Öyleyse bir şey düşün bakalım, oluyor mu?"</span></p>
<p class="calibre4"><span class="calibre5" style="font-weight: normal;">:ı</span></p>
<p class="calibre4"><span class="calibre5" style="font-weight: normal;">Düşündüm:</span></p>
<p class="calibre4"><span class="calibre5" style="font-weight: normal;">"Piyano çalışmadan ve okula gitmeden bir hafta geçireceğim."</span></p>
<p class="calibre4"><span class="calibre5" style="font-weight: normal;">Adam, göğsümü titreten bir kahkaha attı. Düşünce aracılığıyla hemen bana karşılık verdi: "Yumurcak! Şimdi bakalım uyayabiliyor musun?"</span></p>
<p class="calibre4"><span class="calibre5" style="font-weight: normal;">Hoşnutlukla gözlerimi kapadım. Olmuştu işte. Artık kimse sırrımızı keşfedemezdi. Dostluğumuz durmadan daha iyiye gidiyordu. Bir arkadaş bulmuştum, bir hafta tatil yapacaktım ve hayatımın nasıl değişeceğini öğrenmek için yanıp tutuşuyordum.</span></p>
<p class="calibre4"><span class="calibre5" style="font-weight: normal;">Okula girdim, merdiveni kararlı adımlarla çıktım. Hastalığımdan iz yoktu. Hayatımın geçtiği yerin her köşesini Adam'a göstermek istiyordum.</span></p>
<p class="calibre4"><span class="calibre5" style="font-weight: normal;">"Görüyor musun, Adam? Şimdi peder Feliciano'yu tanıyacaksın."</span></p>
<p class="calibre4"><span class="calibre5" style="font-weight: normal;">Boyuma ve zayıflığıma göre çok ağır olan çantamı sürükleyerek müdür odasına girdim.</span></p>
<p class="calibre4"> Yüksek masanın ardında peder Feliciano'nun kızıl kafasını gördüm. Tabii başı önündeydi ve yazıyordu; hep yazardı, çünkü müdür yardımcısı olarak hayatını yazı yazmakla geçirmekteydi. Yanma süzüldüm, beni farketmesini bekledim. Far-ketmekte gecikince de dayanamadım:  "Paul Louis Fayolle."</p>
<p class="calibre4"> Bir elektrik akımı geçmiş gibi her şeyi bıraktı elinden. Birden gözlüğünü masanın üzerine attı. Yüzü kocaman bir güneş gibi aydınlandı:  "Şüş!"</p>
<p class="calibre4"><span class="calibre5" style="font-weight: normal;">Bana 'Şüş' demesini özlemiştim. Bunun ne anlama geldiğini bilmiyordum; hiçbir zaman da ona sormamıştım. Bir addı, bir buluş, peder Feliciano'nun benim için yarattığı sevecenlik dolu bir şey. Bir tek o beni bu adla çağırırdı.</span></p>
<p class="calibre4"><span class="calibre5" style="font-weight: normal;">Mutlulukla bana bakakaldı, sonra beni kucaklayıp öpmek için kollarını açtı. İskemlede yanma oturduğumda bile bana bakmaya, tepeden tırnağa incelemeye devam etti.</span></p>
 
<p class="calibre4"><span class="calibre5" style="font-weight: normal;">"Demek döndün Şüş?"</span></p>
<p class="calibre4"><span class="calibre5" style="font-weight: normal;">"Döndüm, evet. Evde kalmaya katlanamıyordum."</span></p>
<p class="calibre4"><span class="calibre5" style="font-weight: normal;">Bana hiçbir zaman kötülük yapmayacak, hırpalanmama da göz yummayacak birinin yanında olduğum için rahattım. Ruhumun yalnızlığını keşfeden ilk öğretmen o olmuştu. Gözleri hüzünden ve kayıtsızlıktan başka şey yansıtmayan anlaşılmamış çocuğun üzüntüsünü ilk keşfedendi. On bir yaşımın mücadelesinin her şeyini biliyordu. Yetiştirilmek üzere zengin ve erkek çocuğu olmayan bir adama verilen yoksul çocuğun öyküsünü. Güneşin, özgürlüğün ve haşarılıkların egemeni, yeni bir aileye bağlanan, kaçınılmaz biçimde yitirilmiş, görmezden gelinmiş, unutulmuş bir sokak çocuğunun bir anda yerinden yurdundan edilmesini. Fayolle kaç kere benim ufak tefek sorunlarımla ilgilenmemiş miydi? Kaç kere gözyaşlarımı silmemiş, çok uzaktaki sokağıma, erişilmez mahalleme dönmemin olanaksızlığını göstererek beni avutmamış mıydı? O, evet, beni ilk keşfeden ve koruyan kişi. Yalnızca öbür Mariste rahipler adının Paul Louis Fayolle olduğunu biliyorlardı. Ben sırrını keşfetmiştim. Ona Fayolle diyebilir, başbaşa olduğumuzda senli benli konuşabilirdim. Öteki çocukların önünde yeniden peder Feliciano oluyordu.</span></p>
<p class="calibre4"><span class="calibre5" style="font-weight: normal;">"Bana her şeyi ankt. Zayıflamışsın Şüş."</span></p>
<p class="calibre4"><span class="calibre5" style="font-weight: normal;">Gülümsedi, ben söze başlamadan bir şey anımsadı:</span></p>
<p class="calibre4"><span class="calibre5" style="font-weight: normal;">"Flaberlerini almak için her gün evine telefon ettim. Biliyor musun?"</span></p>
<p class="calibre4"><span class="calibre5" style="font-weight: normal;">Başımla evetledim.</span></p>
<p class="calibre4"><span class="calibre5" style="font-weight: normal;">"Kaygılıydım, çocuğum. Ama şimdi her şey geçti ve rahiplerin yemekhanesine emir verdim; saat iki paydosunda, din dersinden sonra, gidip her gün oraya bırakacağım bir parça pastayı yiyeceksin. Manuel'e başvurman yeterlidir, haberi var."</span></p>
<p class="calibre4"><span class="calibre5" style="font-weight: normal;">"Sağol."</span></p>
<p class="calibre4"><span class="calibre5" style="font-weight: normal;">Saatine baktı ve vaktimiz olduğunu gördü.</span></p>
<p class="calibre4"><span class="calibre5" style="font-weight: normal;">"Credol Bu yavrucak ateşten yanıyor."</span></p>
 
<p class="calibre4"><span class="calibre5" style="font-weight: normal;">"Vaktimiz var, Fayolle. Daha erken geldim, onun arabasıyla. Hastaları yoklamak için düşkünler evine gitti."</span></p>
<p class="calibre4"><span class="calibre5" style="font-weight: normal;">"Öyleyse anlat."</span></p>
<p class="calibre4"><span class="calibre5" style="font-weight: normal;">Hastalığımdan sözetmek istiyordum. Geçmişte kalmıştı, ilginç bir yanı yoktu. En büyük yenilik Adam'ın varlığıydı. Söze nereden başlayacağımı bilemiyordum.</span></p>
<p class="calibre4"><span class="calibre5" style="font-weight: normal;">"Benimle alay etmeyeceğine söz veriyor musun? Zırdeli olduğumu düşünmeyeceksin ya?" Fayolle, çok ciddi, çok dikkatli bir havaya büründü. Her şeyi anlattım ve gözlerinin İçine baktım. Bir kuşku ya da alay kırıntısı keşfetmekten çekmiyordum. Kestane rengi, tatlı gözlerinde hiç buna benzer bir şey yoktu. Rahatlamıştım.</span></p>
<p class="calibre4"><span class="calibre5" style="font-weight: normal;">"Demek, Şüş, yürek biçiminde bir kurbağan var?"</span></p>
<p class="calibre4"><span class="calibre5" style="font-weight: normal;">Şaşkındım. Yüreğimin kurbağa biçiminde mi, yoksa başka türlü mü olduğunu o güne dek hiç düşünmemiştim.</span></p>
<p class="calibre4"><span class="calibre5" style="font-weight: normal;">"Sanırım evet. Pek hoş. Bana çok yardım edecek."</span></p>
<p class="calibre4"><span class="calibre5" style="font-weight: normal;">Yine de, şimdilik kurbağanın adının Adam olduğunu ona söylememeye karar verdim. Bu Adam'ın hoşuna gitmeyebilirdi.</span></p>
<p class="calibre4"><span class="calibre5" style="font-weight: normal;">"Demek inanıyorsun, Fayolle?"</span></p>
<p class="calibre4"><span class="calibre5" style="font-weight: normal;">"Tabii inanıyorum. Hayatta öyle çok şeye inanılır ki. Kişinin yüreğinde mutlu şeyler beslemesi her zaman iyidir."</span></p>
<p class="calibre4"> Fayolle'un biraz şaşırdığını, ama beni düş kırıklığına uğratmak istemediğini seziyordum; birden, her zamanki gibi saçmasapan düşüncelerden biri geldi aklıma:  "Sanırım yüreğimde bir kurbağa olduğuna inanmak çok güç değil. Ne olursa olsun, ben başıma geleni gördüm. Ayin ekmeğinin içinde Hazreti Isa Efendimizin bedeniyle kanının bulunduğuna inanmıyor muyuz?"</p>
<p class="calibre4"><span class="calibre5" style="font-weight: normal;">Fayolle bana büyük bir tatlılıkla baktı ve gülümsedi:</span></p>
<p class="calibre4"><span class="calibre5" style="font-weight: normal;">"Eh, Şüş, bana söylediklerinden hiç kuşku duymuyorum. Bir keresinde, küçükken, yüreğinde, şakıyan bir kuş olduğunu kendin anlatmadın mı bana?"</span></p>
<p class="calibre4"><span class="calibre5" style="font-weight: normal;">"Evet."</span></p>
 
<p class="calibre4"><span class="calibre5" style="font-weight: normal;">"Öyleyse, tüm umudum kurbağanın sana iyi şeyler öğreteceğinde, yüreğini hep doğru yolda tutacağında."</span></p>
<p class="calibre4"> Sustu ve beni uzun uzun süzerek gülümsemesini sürdürdü. Sonra saatine bir göz attı ve beni yeniden gerçeğe döndürdü:  "Zaman neredeyse geldi, Şüş. Az sonra çan çalacak."</p>
<p class="calibre4"><span class="calibre5" style="font-weight: normal;">Ayağa kalktım. Fayolle ekledi:</span></p>
<p class="calibre4"><span class="calibre5" style="font-weight: normal;">"Sonra daha uzun konuşuruz."</span></p>
<p class="calibre4"><span class="calibre5" style="font-weight: normal;">Kapıya doğru yürüdüm. Ona bir veda işareti yapmak için döndüm, koridorda kaybolmamı bekleyerek gözlüğünü ellerinde evirip çeviriyordu.</span></p>
<p class="calibre4"><span class="calibre5" style="font-weight: normal;">Adam için düşündüm:</span></p>
<p class="calibre4"><span class="calibre5" style="font-weight: normal;">"Ne dersin? Onu sevdin mi?"</span></p>
<p class="calibre4"><span class="calibre5" style="font-weight: normal;">"Çok. Dost budur işte."</span></p>
<p class="calibre4"><span class="calibre5" style="font-weight: normal;">Güneş tüm koridoru aydınlatıyordu; masmavi gökyüzü pencereler tarafından küçük parçalara bölünmüş gibiydi. Adam, eski özgürlüğünü, güneşi, yağmuru, ağustosbö-ceklerinin ötüşünü, uçurtmalarını salan çocukların çığlıklarını, sokakta dönüp duran topaçların gürültüsünü aramıyor muydu?</span></p>
<p class="calibre4"><span class="calibre5" style="font-weight: normal;">"Bir saniye bile aramıyorum."</span></p>
<p class="calibre4"><span class="calibre5" style="font-weight: normal;">Hayranlık doluydum, ekledim:</span></p>
<p class="calibre4"><span class="calibre5" style="font-weight: normal;">"Müthişsin. Ama burada sekiz saat derse ve evde üç saat piyanoya katlanıp, katlanamayacağını göreceğiz."</span></p>
<p class="calibre4"><span class="calibre5" style="font-weight: normal;">"Sevgili Zeze, yeryüzünde herkesin bir alınyazısı vardır. Geldiğimde her şeyi biliyordum."</span></p>
</body>
</html>