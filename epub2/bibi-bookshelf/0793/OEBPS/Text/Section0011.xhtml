<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre">
<h1 class="calibre1"><span style="font-size: 1.29167em; line-height: 1.2;">Gitmek</span><br/></h1>

<p class="calibre4"> Okuldaki beşinci yılım neredeyse on beş yaşımla aynı zamana rastlıyordu. Ve on beş yaşında, kendimi neredeyse bir erkek olarak hissediyordum. Akşamları saat dokuza kadar sokağa çıkma, dilediğimce plajda kalma özgürlüğüm. Yeniyetme parmaklarım arasında kıvançla bir sigara tutma özgürlüğüm. İlk sakalımı tıraş etmem için bir tıraş takımının armağan edilmesi, sesimin iyice kalınlaştığını göstermek için yüksek sesle konuşmak. Bilardo salonlanoa devam etmek ve Conception lisesindeki kızlarla kayıtsızca kırıştırmak. Bir de yalnızca merakımı değil, ama kendimi kanıtlama isteğimi de yerine getiren ve bana kapılarını açan uçsuz bucaksız bir dünya.</p>
<p class="calibre4"> Dolores? Ah! Dolores! Sürdüğü sürece çok güzel olmuştu ilişkimiz. Şimdi önemli olan, sinemaların çarşamba günkü matinelerine devam etmekti, gençlik matinelerine, yeryüzünün en güzel kadınlarının akın akın geldiği matinelere. Hepimiz bir kız elde etmek için gidiyorduk oraya. Yeni romantik duygular aramaya. Ben de, öbürleri gibi, modanın hareketini izlemeye. En geçerli olan, ağızda bir sigarayla sinemanın kapısında durmak ve aşağı yukarı hepsine ihtiyar kız bir teyzenin ya da gereksiz bir annenin eşlik ettiği kolejli kızlara kayıtsızca gülümsemekti.</p>
<p class="calibre4"> Bütün bunlarla birlikte, derslerim bir parça gevşedi. Sınıf birinciliğini elden kaçırdım ve ikinciliği güç korudum.</p>
<p class="calibre4"> Okuduğum kitaplar çok değişikti. Cascudinho, babama ödünç kitap vermeyi sürdürüyordu. Farketmemiş görünüp, kitaplarımı eğilimime göre seçmeme de gözyumu-yordu. Böylece Dostoyevski adında eşsiz bir canavarla içli dışlı oldum. Ciddi şeyler. Tarzan ve Arslan-Adam gibi sevgili kahramanlarımın serüvenlerinin yerini aldı.</p>
<p class="calibre4"> Spor ikinci bir tutku olmuştu. Yüzmek, kilometreler boyunca idman yapmak ve hafif bedenimin kaydığını, kollarımın da hiç yorulmadığını hissetmek. Yıl boyu yanık tenli olmak. Havayı içime çekmek ve minicik bir mayoyla -beyaz kumsallarda dinlenmek.</p>
<p class="calibre4"> Akşam, güzel kızlara rastlamak için piyasa. Ama bütün bunlar safça şeyler.</p>
<p class="calibre4"> Fayolle beni gözlüyor, tüm sırlarımı bilen kişi olarak kalıyordu. Yine de, bir şey onu çok kaygılandırmaktaydı. Geleceğimle ilgili kaygısızlığım. Tarcisio, avukatlık mesleğini seçmişti bile. Tüm arkadaşlarımın tasarıları vardı. Ama benim hiç.</p>
<p class="calibre4"> "Doktor olmayı da istemiyor musun, Şüş?"</p>
<p class="calibre4"> "Daha neler?"</p>
<p class="calibre4"> "Niçin canım? Baba mesleğini sürdürürsün."</p>
<p class="calibre4"> Başını kaşıyordu.</p>
<p class="calibre4"> "Avukatlığı da düşündüm. Tarcisio'yla kalırdın. Çok yakın dostsunuz."</p>
<p class="calibre4"> "İyi olurdu."</p>
<p class="calibre4"> "Ya askerlik? Üniforma sana yakışırdı."</p>
<p class="calibre4"> Kendimi denizci üniformasıyla görüyordum, ama o coşkunluğu nereden bulmalı? Yüzmek bir meslek olsa, belki. Ama bu bile beni pek coşturmuyordu. Benim istediğim, hiçbir şey düşünmeden, bir bağlantıya girmeden gitmekti, gitmek. Hayat, kişinin hiç durmadığı, birbirini izleyen bir trenler, yollar, gemiler dizisiymiş gibi. Derdimi anlatamıyordum. Gitgide daha uzağa gitme isteği. Ama kişinin hiç dönmeyeceği bir uzaklığa. Hep ilerlemek...</p>
<p class="calibre4"> Ve hayat geçti. Öyle çabuk geçti ki onu duymuyordum bile. Hayat da durmaksızın ilerliyordu.</p>
<p class="calibre4"> Böylece de bir şeyi keşfetmeye başladım. Maurice'in hep bir gün başıma geleceğini söylediği bir şeyi. Babamla dost olmaya ve evimi sevmeye başladım. Bir çocuğu büyütmenin güçlüğünü düşünmeye başladım, hele öz oğlunuz değilse ve çok erken uyanmış, şaşırtıcı duyarlıkta bir çocuksa. Yine de, aramızda bir duvar vardı. Doğal olarak benim tarafımdan yaratılmış bir duvar.</p>
<p class="calibre4"> Günler birbirini izledikçe, pek çok kere bu üzücü düşünce de beni izliyordu. Yılın yarısı geçmişti bile ve yakında üçüncü sınav dizisi, ardından da dördüncü ve sonuncu sınav dizisi gelecekti. Diplomamı almış olacaktım. Benim için harcanmış çabaya, karşılık vermek zorundaydım. Ya korku? Bir düzine cururu-kurbağasının bile hafifletmeyi başaramayacağı bir korku. Sınavlar sona erdiğinde gitmem gerekiyordu. Rio'ya dönecektim. Ve kardeşlerimle yaşamak nasıl olacaktı? Birbirimizden enikonu uzaklaşmıştık. Dönümüşü ne gözle göreceklerdi? Sevinçle, kuşkusuz. Kendimi değişik hissediyordum. Eğitim görmüş ve okumuş bir çocuk. Giysilerle ve güzel pabuçlarla dolu bavulu olan bir çocuk. Dişleri bakımlı bir çocuk. Ya onlar? Fabrika hayatı. Kentte çalışmak için trenle yapılan yorucu yolculuklar. Gün doğarken kalkmak ve gecenin karanlığında eve dönmek. Bir boğucu sıcak, bir buz gibi olan bu trenlerde yağmur ve sıcak. Ara sıra yemek sefertaslarında ekşi-diğinden, her öğlen karın doyurmamak. Daha iyi bir öğrenim ve eğitim görülmediğinden, hayatta hiç üstünlüğü olmamak ya da pek az fırsat ele geçirebilmek; Bütün bunlar Rio'ya ayak basacağım gün birden karşıma çıkıverecekti. Şekerportakah fidanımın olduğu günlerde tanıdığım kadar acımasız ve düşman bir dünya. Bütün bunları düşünürken soğuk terler döküyor ve kendi kendimi rahatlatmaya çalışıyordum. Gereğini yapacaktım. Hayatın kötü yanlarını görmemenin ve herhangi bir çevreye uymamamın yolunu bulacaktım. En kötüsü, hiçbir şey olmak istemediğimi keşfedecekleri andı; ya da, hiç değilse, hayatta yolumu bulamadığımı. Bir düş kırıklığı. Kardeşlerimden biri, bana veri—</p>
<p class="calibre4"> len ve kayıtsızlıkla çarçur ettiğim bu fırsattan belki daha iyi yararlanırdı. Unutmak en iyisiydi. Unutmak ve yüzmek. Yüzmek ve denizi küçük küçük yararak ilerlemek; sanki yüzmek bir başka yürüme biçimiymiş gibi.</p>
<p class="calibre4"> Tarcisio'yıı futbol oynarken seyretmeyi seviyordum. Birinci takımın sağ hafiydi. Etkileyici bir ustalıkla oynuyordu. Top nereden gelirse gelsin, durduruyordu. Bir as. Top onun ayaklarına doğru mıknatısla çekiliyordu sanki. Tarcisio, evet, büyük bir dost. Hep o sessiz yürüyüşüyle. Bir tek benimle konuşmayı severdi. Aklıma gelen tüm çılgınlıkları sabırla anlardı. Nankör avukatlık mesleğini yücelterek. Ya ben? Yüreğim cururu-kurbağamın avuntusundan yoksun, şöyle diyordu bana: "Ya sen, Zeze?" Canım, yeterince çılgınlık yaptık; bir şey görünecek, başka türlü olamaz. Bu arada, yolculuk edelim ve bekleyelim. "Ama Zeze, yolculuk ederken beklemek mi?" "Tabii, benim için başka hangi çözüm olabilir?"</p>
<p class="calibre4"> Odamdaydım, bir trigonometri kitabı ve bir logaritma cetveliyle yatağıma uzanmıştım. Gerçekte çalışmıyordum. Bazı derslerin gereksizliğini düşünüyordum arasıra. Latince çekimler gelecekte ne işime yarayacaktı, rosa, ro-sae} Seçeceğim meslekle hiç ilgisi yoksa, su sevimsiz logaritma yüzünden neden peklik çekecektim? Peder Jose'nin çığlıkları arasında kafamı küp -köklere çarpmam eşeklik değil de neydi? (Okulun üç gün tatile girmesi için ölme-mişti peder Jose, tarafımdan da öldürülmemişti elveda Yabancılar Lejyonu?)</p>
<p class="calibre4"> Bu düşüncelere öylesine dalmıştım ki, kapının açıldığını ve bir karaltının önümde durduğunu görmedim:</p>
<p class="calibre4"> "Küçüğüm!"</p>
<p class="calibre4"> Öyle büyük bir korku duydum ki kitaplarımı yere düşürdüm. Maurice gülüyordu:</p>
<p class="calibre4"> "Ne var? Hortlak gördün sanacaklar?"</p>
<p class="calibre4"> Yanıt vermeden, titreyerek, sessiz durdum. Uzun süredir Maurice'in hayatımın en güzel düşlerinden biri olma—</p>
<p class="calibre4"> sına alışmıştım. Birikmiş tüm sevecenliğim için gizli bir sandıktı o.</p>
<p class="calibre4"> "Ayağa kalk, Küçüğüm."</p>
<p class="calibre4"> Ağır ağır dediğini yaptım.</p>
<p class="calibre4"> "Dön."</p>
<p class="calibre4"> Maurice parmaklarını şaklattı ve yorumladı:</p>
<p class="calibre4"> "Tanrım, ne kadar da büyüdün! Ne kadar da güçlüsün. Küçüğüm! Yanmış, kömür gibi olmuşsun."</p>
<p class="calibre4"> Ben, büyülenmiş, gözlerinin içine bakıyordum. Ağladığımı mı, yoksa güldüğümü mü bilmeden. Ya da her ikisini birden yapıp yapmadığımı.</p>
<p class="calibre4"> "Unuttun mu, Küçüğüm!"</p>
<p class="calibre4"> Tabii ki unutmamıştım. Sözleri kulaklarımda çınlıyordu:</p>
<p class="calibre4"> "Büyük bir adam olduğunda bile, beni hep babanmı-şım gibi öpmelisin."</p>
<p class="calibre4"> Neden olmasın? Odamın yalnızlığında beni avutan o olmamış mıydı? Beni hep avutmamış mıydı? Uykuda göz kulak olmamış mıydı?</p>
<p class="calibre4"> Kollarını açtı:</p>
<p class="calibre4"> "Ne bekliyorsun?"</p>
<p class="calibre4"> "Hiç."</p>
<p class="calibre4"> Kendimi onun kollarına attım ve yanaklarından öptüm. Göğsümde iyice sıktım.</p>
<p class="calibre4"> "Ah, Maurice, çok uzun zamandır hiç görünmüyor-dun bana!"</p>
<p class="calibre4"> Bir an gözlerimin içine baktı. Sonra oturmaya karar verdi. ,</p>
<p class="calibre4"> "Çok uzun zamandır, değil mi Maurice?"</p>
<p class="calibre4"> "Evet, doğru. Ama yığınla sözleşme, gazino, film, gösteri beni çok uğraştırdı. Tek boş dakikam yoktu. Bir şeyi de bildiğimden..."</p>
<p class="calibre4"> "Neyi biliyordun?"</p>
<p class="calibre4"> "Olgunlaştığını ve hayatı kendiliğinden keşfettiğini. Pek öyle özlemimi çekmeyeceğini... Doğru değil mi?"</p>
<p class="calibre4"> "Belki. Belki günlerim çok doluydu. Belki ve ne yazık ki yatma saatim geldiğinde öyle yorgun oluyordum ki, başımı yastığa koyar koymaz uykuya dalıyordum..."</p>
<p class="calibre4"> "Biliyorum. Şimdi anlat bana. Her şeyi anlat."</p>
<p class="calibre4"> "Neyi?"</p>
<p class="calibre4"> "Canım, birbirimize söyleyecek pek çok şeyimiz var. Benim hayatım, biliyorsun, hiç değişmedi. Ama seninki?"</p>
<p class="calibre4"> "Nereden başlayacağımı bilmiyorum. İtiraf etmeliyim ki sana olan alışkanlığımı bir parça yitirdim, sevgili Maurice."</p>
<p class="calibre4"> "Öyleyse sana yardım edeceğim. Bu evde günlerin nasıl geçiyor?"</p>
<p class="calibre4"> "Çok iyi, biliyorsun. Yeni şeyler keşfetmeye başladım. Burada kimsenin düşmanım olmadığına beni kesinkes inandıran yeni şeyler."</p>
<p class="calibre4"> "Sana dememiş miydim?"</p>
<p class="calibre4"> "Babam bana hiç görmediğim bir ilgi gösteriyor."</p>
<p class="calibre4"> "Belki ona bu fırsatı vermemiştin."</p>
<p class="calibre4"> "Hatta sana bir şey itiraf edebilirim."</p>
<p class="calibre4"> "Söyle."</p>
<p class="calibre4"> "Hepsi kusursuz, çok iyi insanlar. Beni yetiştirmek güç ve nankör bir işti. Gerçek şu ki, asıl işe yaramaz olan benim."</p>
<p class="calibre4"> "Birinci bölüm konusunda seninle aynı görüşteyim, ikinci bölüm konusunda, değilim. Sana, yüreğinin iyiliğine güvenim var. Böylesine güzel şeyler düşleme yeteneği oldu mu, insanın önünde ancak eşsiz bir hayat bulunur. Adam'ı hatırlıyor musun?"</p>
<p class="calibre4"> "Tabii, Maurice. Öyle gerçekti ki hâlâ onu görüyor gibiyim."</p>
<p class="calibre4"> "Bunu sevdim, Küçüğüm. Çünkü, hayat boyu hep büyük bir çocuk olarak kalacaksın." "Fayolle'un söylediklerini söylüyorsun."</p>
<p class="calibre4"> "Ya o nasıl?"</p>
<p class="calibre4"> "Değişmiyor, her zamanki gibi. Bana hiçbir sert söz söylemedi. Benden hep en iyiyi bekleyen bir insan."</p>
<p class="calibre4"> Maurice koltuğuna gömüldü.</p>
<p class="calibre4"> "Biliyor musun, bugün çok yorgundum. Ama gelmeden edemezdim. Özellikle bugün."</p>
<p class="calibre4"> "Neden özellikle?"</p>
<p class="calibre4"> "Az sonra söylerim."</p>
<p class="calibre4"> Uzun uzun tavanı seyretti, sonra gözleri, çok açık renk gözleri, gözlerimi aradı. Her zaman bakışlarını kaçırmayan kişilerle konuşmayı severdim. Bu bende bir güvenlik, bir güven izlenimi bırakır.</p>
<p class="calibre4"> "Ya yüreğim, Küçüğüm?"</p>
<p class="calibre4"> "Keşfettim, Maurice. Bana uzun süre önce öğrettiğini keşfettim. Aşkın yeryüzünün en önemli şeyi olduğunu keşfettim."</p>
<p class="calibre4"> "Hoşnutum, Küçüğüm, senden çok hoşnutum. Çok hoşnutum, çünkü erkek oluyorsun. Gerçek bir erkek. Onun için sana az önce bugünün özel bir gün olduğunu söyledim."</p>
<p class="calibre4"> Birden yüreğim hüzünle hopladı. Düşündüğüm şey miydi acaba?</p>
<p class="calibre4"> "Evet, Küçüğüm. Bir keresinde sana, aşkı keşfettiğinde bana artık gerek duymayacağını söylemiştim." ,-</p>
<p class="calibre4"> "Adam'ın yaptığı gibi beni bırakıp gideceğini mi söylemek istiyorsun?"</p>
<p class="calibre4"> "Bunu aynı biçimde yapacağımı keşfedeceksin."</p>
<p class="calibre4"> İçimi çektim:</p>
<p class="calibre4"> "Ama Adam bir kurbağaydı. Bir düştü."</p>
<p class="calibre4"> "Ya ben, ben de aynı şey değil miyim?"</p>
<p class="calibre4"> "Nasıl aynı şey? Sana dokunabilir, gerçek olduğunu görebilirim..."</p>
<p class="calibre4"> Bunu ona kanıtlamak için, elini uzun uzun sıktım. "Küçüğüm, hayat böyledir. İnsanlar hep çekip giderler. Yürek unuttuğundan ve pişmanlıklar öldüğünden değil. Birtakım şeyler, sevecenliğimizde kalmayı sürdürür hep. Ama insanlar gerektiği anda gitmek zorundalar." Gözlerim yaşlarla doluyordu. "Bunu yapma. Küçüğüm?"</p>
<p class="calibre4"> Ve büyük üzüntümün arasında, Maurice cebinden siyah beyaz kareli bir mendil çıkardı. O da. Tanrım!</p>
<p class="calibre4"> Özenle yüzümü sildi:</p>
<p class="calibre4"> "Bu gözyaşlarını görüp de gitmek istemem."</p>
<p class="calibre4"> Duygularımı yavaş yavaş bastırarak, kendimi toplamaya çalıştım.</p>
<p class="calibre4"> "Görevim, yüreğinde umutlardan ve özellikle aşktan bir dünya yaratmaktı. Şimdi, Küçüğüm, gidiyorum."</p>
<p class="calibre4"> Beni uzun uzun kollarında sıktı ve öpmem için yanağını uzattı.</p>
<p class="calibre4"> "Bir daha birbirimizi görmeyecek miyiz, Maurice?"</p>
<p class="calibre4"> "Tabii ki göreceğiz. Bir gün. Daha yaşlandığımızda."</p>
<p class="calibre4"> Son kez, tüm içtenliğiyle gözlerimin içine baktı:</p>
<p class="calibre4"> "Bir şey daha var. Nerede olursa olsun, birbirimizi gördüğümüzde, büyük adam da olsan bana bir keresinde verdiğin sözü unutma."</p>
<p class="calibre4"> Bunun ne anlama geldiğini biliyordum. Duraksamadan ve utanmadan onu bir baba gibi öpecektim.</p>
<p class="calibre4"> "Söz mü?"</p>
<p class="calibre4"> "Söz."</p>
<p class="calibre4"> "Öyleyse, hoşçakal, Küçüğüm."</p>
<p class="calibre4"> "Hoşçakal, Maurice."</p>
<p class="calibre4"> Sesim boğuklaşmıştı, gözlerim, göstermeye hakkı olmadığı yaşlarla doluydu.</p>
<p class="calibre4"> Yere düşen kitapların gürültüsü beni uyandırdı. Tek basmaydım, yatağıma uzanmıştım. Bedenim uyuşmuştu. Nemli gözlerim lambanın ışığında yanıyordu.</p>
<p class="calibre4"> Demek Maurice hayatımdan çıkıp gitmişti. Tıpkı Adam'ın yolunu izlemişti. Bir düşte gelmiş, başka bir düşte gitmişti. Neden hayatta her şeyin geçip gitmesi gerekiyordu? Yalnızca, Zeze, doğmak, yola çıkmak olduğundan, ilk dakikadan yola çıkmak. Soluk almaya başladığın andan. Ve hayatın katı gerçeğiyle savaşamazsın.</p>
<p class="calibre4"> Odamın kapısı yavaşça açıldı. Yeniden irkildim. Bana bir şey söylemeyi unutan Maurice miydi bu? Onun yerine, kaygıyla bana bakan babamın esmer yüzü göründü:</p>
<p class="calibre4"> "Hasta mısın? Işık gördüm de."</p>
<p class="calibre4"> "Bir şeyim yok. Geç vakte kadar çalıştım."</p>
<p class="calibre4"> "Bırakmanın zamanıdır. Saat biri geçti."</p>
<p class="calibre4"> Bana dikkatle baktı.</p>
<p class="calibre4"> "Gözlerin çok kırmızı, kan çanağı gibi. Banyoda, dolabın içinde bir ilaç var."</p>
<p class="calibre4"> "Sürerim."</p>
<p class="calibre4"> Gülümsedi:</p>
<p class="calibre4"> "Hadi uyu, iyi geceler."</p>
<p class="calibre4"> İlk kez iyi geceler dilemek için odama gelmesi garipti. Ve bu hareket bende küçük bir minnet güneşi uyandırdı.</p>
</body>
</html>