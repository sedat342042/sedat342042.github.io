<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body class="calibre">
<h1 class="calibre9" style="text-align: center;"><span style="font-size: 1em; line-height: 1.2;">İkinci Bölüm&nbsp;</span></h1>
<h1 class="calibre9" style="text-align: center;" id="sigil_toc_id_3"><span style="font-size: 1em; line-height: 1.2;">ŞEYTAN'IN SAATİ</span><br/></h1>
<h1 class="calibre9 sigil_not_in_toc"><a id="bookmark0" class="calibre2"></a></h1>
<h1 class="calibre4" id="sigil_toc_id_4"> Güç karar</h1>
<p class="calibre4"> Joaozinho, uzun süre salonun bu köşesinde durmamış gibiydi. Eşyalar birbirlerine yaklaşmıştı sanki, büyümüşler ve yavaş yavaş onun yerini almışlardı. Ama gerçek, salonun sonsuz ölü ve çirkin olduğuydu.</p>
<p class="calibre4"> "Unut, Zeze. Kendini suçlu hissetme, cinayet işlemedin. Olacaktı bu."</p>
<p class="calibre4"> "Biliyorum, Adam. Ama görüyorsun, yavaş yavaş unutuyorum onu."</p>
<p class="calibre4"> "Neden Tarzan'ın kitabını okumaya devam etmiyorsun?"</p>
<p class="calibre4"> "Edeceğim, edeceğim."</p>
<p class="calibre4"> Ah! Tarzan! Cascudinho, Kızılderili kanımı uyandıran yeni bir dünya açmıştı önümde. Ormanda yaşayan Maymunlar'm Tarzan'ı, sarmaşıktan sarmaşığa uçuyor, gorillerle boğuşuyordu. Timsahlarla ve suaygırlarıyla yürüyor, panteri ardınca geliyordu. Fillerin sırtına biniyordu. Neredeyse yuttum 'Tarzan'ın Yırtıcı Hayvanları'm. Tek isteğim vardı artık, bir an önce büyüyüp ormana kaçmak, kendime gazal derisinden ufak bir peştemal yaptırmak ve belimde bir bıçak bulundurmak. Böylece her şey kolaylaşacaktı. Kızılderili torunu değil miydim? Vahşi kanı akmıyor muydu damarlarımda? Amazon ormanları da, Afrika gibi, arslanları gizlemiyor muydu? Ama nehirleri<span style="font-size: 1em;">nin hepsi uçsuz bucaksızdı, timsahlarla ve tapirlerlel doluydu.</span></p>
<p class="calibre4"> Doğa bilgisi kitabına bakmaktan bıkıp usanmıyordum. Üstüne üstlük, Fayolle'un öğretmenliğini yaptığı doğa bilgisi dersine bayılıyordum. Cascudinho... (benim için Cascudinho'ydu, ama bilgisine saygı ve hayranlıkla dolu olarak uzaklardan ziyaretine gelen herkesin gözünde Dr. Luiz de Camara Cascudo'ychı o) evet, Cascudinho bana bakıyor ve öğrenmem gerektiğini sanki keşfediyordu. Cılız görünüşümün altında, sabırsızlığı ve bastırılmış serüvenler dünyasını görmüştü. Tarzan dizisini bitirdiğimde, Scaramouche dizisini vermiş, ardından Denizler Kartalı, sonra da öbür eşsiz korsanlar gelmişti.</p>
<p class="calibre4"> Tılsımlı masaya döndüm, parmaklarımı düzenli olarak üzerine vurdum, ama Tarzan'a kavuşmak için duyduğum sabırsızlık dağılmış gibiydi.</p>
<p class="calibre4"> "Zeze, bugün neyin var?"</p>
<p class="calibre4"> "Hiç, Adam. Yalnızca gırtlağımı düğümleyen bir şey, içimde dalgalanan bir hüzün başlangıcı." "Yine boğazın mı ağrıyor?"</p>
<p class="calibre4"> "Sorun bu değil, Adam. Sen ve peder Ambrosio gibi, benzetimli konuşuyorum."</p>
<p class="calibre4"> "Öyleyse nedir?"</p>
<p class="calibre4"> Gevezelik etme isteği de uçup gidiyordu.</p>
<p class="calibre4"> "Biliyorum, yatılı olacağın için kaygılısın, değil mi? Ama çok rahat edeceksin Zeze. Korkunç bir özgürlük olacak bu. Top oynayabileceksin, kimbilir, belki Luiz de Mello'nun takımına da girersin!"</p>
<p class="calibre4"> "inanıyor musun buna? Itarare ancak iyi oyuncuları kabul eder, bense korkunç beceriksizim." "Bir parça idman yaparsan..."</p>
<p class="calibre4"> "Boşuna. Benim güçlü olduğum dal yüzme. Evet. Su gördüm mü deliriyorum."</p>
<p class="calibre4"> Annonciation: Müjde, haber, Hıristiyan inancına göre, Cebrail'in Meryem'e, gebe kalacağı haberini önceden bildirişi. (Çev.) Merde: Fransızcada bir sövgüdür ve 'bok' anlamına gelir.</p>
<p class="calibre4"> Yeniden sustum.</p>
<p class="calibre4"> "Biliyorum, Zeze. İki ay boyunca Maurice'den yoksun kalacaksın. Herhalde seni görmeye gelemez."</p>
<p class="calibre4"> Kendi kendimle bile konuşmak istemediğim bu konu, beni biraz üzüyordu.</p>
<p class="calibre4"> "Tatsız bir konu bu."</p>
<p class="calibre4"> "Ama buna kendini alıştırmalısın."</p>
<p class="calibre4"> "Biliyorum. Okulda, beni görmeye gelemez. Her zaman yaptığımız gibi bütün akşam benimle konuşamaz. Tek çözüm, çok özlediğimde uyumam ve düşlerime girmesi."</p>
<p class="calibre4"> Derinden iç geçirdim.</p>
<p class="calibre4"> "Ama beni mutsuz kılan, yatılı olmak ya da Maurice'in yokluğu değil."</p>
<p class="calibre4"> "İşte o. Ne kadar üzgün ve düşünceli olduğunu farket-tin mi? Artık banyoda 'Uyan, Pencereyi aç, Stella' diye şarkı da söylemiyor. Her şeye kızma tutkusu da kalmadı. Sessiz duruyor, kitapların ve gazetelerin dünyasına dalmış, okumaktan başka bir şey yapmıyor."</p>
<p class="calibre4"> "Doğal bu. Ameliyat her zaman ameliyattır."</p>
<p class="calibre4"> "Evet."</p>
<p class="calibre4"> Suskunluğuma döndüm.</p>
<p class="calibre4"> "Peki, Zeze, duygularına saygım var. Konuşmak istemiyorsan konuşma. Üstelemeyecek kadar iyi tanıyorum seni."</p>
<p class="calibre4"> Maurice'in dizleri üzerinde konuşmaya devam ettim. Kaygılarımdan ona sözettim.</p>
<p class="calibre4"> "Dua et, Zeze. Ameliyat her zaman ameliyattır! Bana onun kaya gibi sağlam olduğunu söyleyen sen değil misin?"</p>
<p class="calibre4"> "Doğru."</p>
<p class="calibre4"> "Öyleyse, çabuk iyileşir. Döndüğünde de sağlıklı olacak ve hayat eski akışına kavuşacak." "Şimdi bile, onunlayken rahat değilim."</p>
<p class="calibre4"> "Onu seviyor musun?"</p>
<p class="calibre4"> "Biraz seviyorum. Eninde sonunda iğreti baba, ama benim babam. Gerçek bir düşman değil. Bazan çocukların, büyüklerin ne istedikleri anlamadıklarını biliyorum. Ama kendince benim iyiliğimi istiyor olmalı."</p>
<p class="calibre4"> "Böyle düşündüğünü işittiğime sevindim."</p>
<p class="calibre4"> Ardından ekledi:</p>
<p class="calibre4"> "Kısa bir süre yatağın üzerine otur. Bugün, inanılmaz bir sıcak var."</p>
<p class="calibre4"> Dediğini yaptım, ama Maurice'den pek fazla uzaklaşmadan. İki ay birbirimizden ayrı kalacağımızı bilerek, bu anlardan, bütün bu anlardan yararlanmak istiyordum.</p>
<p class="calibre4"> "Gerçeği biliyor musun, Küçüğüm? Farkına varmaksızın onu çok seviyorsun. Böylesi de çok iyi."</p>
<p class="calibre4"> "Seni sevdiğimin yarısı kadar seviyorum onu."</p>
<p class="calibre4"> "Evet, seviyorsun. Bir gün, her şeyi olduğu gibi kabul etmeyi öğrendiğinde, onu çok seveceksin üstelik."</p>
<p class="calibre4"> "Doğru mu söylüyorsun?"</p>
<p class="calibre4"> "Yemin ederim. Bir gün, onu olduğu gibi seveceksin. Çünkü insanlardan verebileceklerinin çoğu istenemez."</p>
<p class="calibre4"> "Tıpatıp aynı."</p>
<p class="calibre4"> "Neyin aynı?"</p>
<p class="calibre4"> "Peder Ambrosio bunu bir keresinde başka sözcüklerle söyledi; mutluluğun, bulunduğu yerde olduğunu ve bulunması istenen yerde olmadığını. Tam olarak böyle değil. Onun sözlerini tekrarlamayı beceremiyorum, çünkü peder Ambrosio çok iyi konuşuyor, biliyor musun? Bir gün onu seninle tanıştırmak isterim, Maurice?"</p>
<p class="calibre4"> Bunu büyük bir i-nançla söylemiyordum. İkisi de çok ayrı dünyalarda yaşıyorlardı ve birbirlerinden daha uğraş içindeydiler.</p>
<p class="calibre4"> "Maurice."</p>
<p class="calibre4"> "Hımmmmmm."</p>
<p class="calibre4"> "Johnny Weissmuller'i tanıyor musun?"</p>
<p class="calibre4"> "Hayır."</p>
<p class="calibre4"> "Tanrım! Sinemada Tarzan rolünü oynayan oyuncu."</p>
<p class="calibre4"> "Hah bildim!"</p>
<p class="calibre4"> "Ormanın Çocuğu Tarzan filminin yakında Royal sinemasına geleceğini duydum. Görmek için sabırsızlıktan çatlıyorum."</p>
<p class="calibre4"> Maurice beni biraz düşkınklığına uğratmıştı.</p>
<p class="calibre4"> "Çalıştığın yerde herkesin birbirini tanıdığını sanıyordum."</p>
<p class="calibre4"> "Aman Küçüğüm! Orası uçsuz bucaksız bir yer. Engin bir kent. Natal gibi ufacık değil. Öte yandan, o 'Metro' hesabına film çeviriyor, ben 'Paramount'a bağlıyım. Hani filmlerin başında gösterilen, küçük yıldızlarla dolu dağ var ya."</p>
<p class="calibre4"> "Evet. Oysa 'Metro' korkunç bir büyük aslan."</p>
<p class="calibre4"> "Ama üç yıl sonra Metro'yla bir film çevireceğimi sanıyorum."</p>
<p class="calibre4"> Ona kuşkulu bir yüzle baktım. Bunu beni avutmak için mi söylüyordu? Maurice, düşüncelerimi anladı:</p>
<p class="calibre4"> "Ciddi söylüyorum. Beni Jeanette Mac Donald'la birlikte seyredeceğin büyük bir müzikal filmin hazırlığı yapılıyor. Birlikte, çok ilgi gören bir film yaptık: Aşkın Safa-</p>
<p class="calibre4"> "Ben görmedim. Evde sözünün edildiğini işittim. Ama sinemanın yakınından bile geçmedim. Senin filmin olduğunu bilseydim... Anlıyorsun değil mi, çok küçüktüm."</p>
<p class="calibre4"> "Şimdi nesin ki?"</p>
<p class="calibre4"> "O zaman daha da küçüktüm. Devam et."</p>
<p class="calibre4"> "Evet, Metro hesabına film çevirirsem Tarzan'la da tanışırım."</p>
<p class="calibre4"> "Ne büyük mutluluk!"</p>
<p class="calibre4"> "Bu yeni coşkunluk niye?"</p>
<p class="calibre4"> "Büyüdüğümde, tıpkı onun gibi olmak istiyorum. Ormana gitmek, orada yaşamak. Damarlarımda Kızılderili kanı da olduğundan, hemen alışırım. Buna inanıyor musun, Maurice?" "Genellikle bütün söylediklerine inanırım, ama bu kez..."</p>
<p class="calibre4"> "Neden olmasın?"</p>
<p class="calibre4"> "Yalnızca, ormanda yaşamak için birçok şeyle birlikte büyük bir güç ve dayanıklılık gerek." "Bütün bunlar bende de olamaz mı?"</p>
<p class="calibre4"> "İstersen olabilir!"</p>
<p class="calibre4"> Biber gibi kıpkırmızı kesilmiştim. Maurice'in nereye varmak istediğini kestiriyordum.</p>
<p class="calibre4"> "Biliyorum, Maurice. Bademcik ameliyatından sözetmek istiyorsun. Yaptıracağıma söz verdim ya."</p>
<p class="calibre4"> "Ama ne zaman?"</p>
<p class="calibre4"> "Şimdi olanaksız. İki ay süreyle yatılı okuyacağımı biliyorsun. Ancak Rio'dan döndüklerinde." "Dinle, yavrum, sorun değil bu. Her şeyi düzenlemesi için dostun Fayolle'la konuş."</p>
<p class="calibre4"> Dudak büktüm. Ama beni hizaya getiren Maurice değil, Adam oldu:</p>
<p class="calibre4"> "Haklı, Zeze. Kesin kararını vermelisin."</p>
<p class="calibre4"> Maurice, bir şey söylemiyor, ama gözünü dikmiş bana bakıyordu.</p>
<p class="calibre4"> "Peki Fayolle'la konuşacağım."</p>
<p class="calibre4"> "Hele şükür. Küçüğüm, seni güçlü, güneşte yanmış, balık gibi yüzerken görmek istiyorum; seninle alay eden bütün o yumurcakların ağızlarını burunlarını kırarken."</p>
<p class="calibre4"> "Tabii. Ama bana bir söz vereceksin."</p>
<p class="calibre4"> "Veriyorum."</p>
<p class="calibre4"> "Ameliyat günü yanımda olacaksın, beni destekleyeceksin."</p>
<p class="calibre4"> "Para cezası ödemek zorunda kalsam da yanında olacağım. Senin yakınında olmak için işimi bırakacağım."</p>
<p class="calibre4"> Saatine baktı.</p>
<p class="calibre4"> Yüreğim hopladı. Hiç istemediğim an gelip çatmıştı.</p>
<p class="calibre4"> "Buraya gel, Küçüğüm."</p>
<p class="calibre4"> Kollarını açtı.</p>
<p class="calibre4"> "Gitmem gerekiyor."</p>
<p class="calibre4"> "İki ay ayrı mı kalacağız, Maurice?"</p>
<p class="calibre4"> "Öyle gerekiyor, değil mi?"</p>
<p class="calibre4"> Parmaklarını gözlerimde gezdirdi.</p>
<p class="calibre4"> "Gözyaşı istemiyorum. Çabucak geçecek ve çok mutlu olacaksın, yaşıtın olan bir yığın çocukla oynayacaksın."</p>
<p class="calibre4"> "Belki. Ama seni çok özleyeceğim."</p>
<p class="calibre4"> "Beni yüreğinde Adam'm yanıbaşında sakla. Zaman zaman da düşün."</p>
<p class="calibre4"> Beni bırakmadan saçlarımı okşamaya devam ediyor-</p>
<p class="calibre4"> "Bu akşam, yatmana yardım etmeyeceğim." "Böylesi daha iyi. Duvara dönüyor ve gidişine bakmıyorum."</p>
<p class="calibre4"> Benden uzaklaşıp duvarda kaybolduğunda, bedenimde, ruhumda bir boşluk duydum. Oda yavaş yavaş kararmış gibiydi.</p>
<p class="calibre4"> Verdiğim kararları Fayolle'a anlattığımda, şaşırıp kaldı.</p>
<p class="calibre4"> "İyi anlayamadım, Şüş. Birden bademcik ameliyatı olmaya mı karar verdin?"</p>
<p class="calibre4"> "Maurice'le bunun çok sözünü ettik, ameliyat olmamı istiyor. Adam da, zamanını, kafamı bununla ütüleye-rek geçiriyor."</p>
<p class="calibre4"> "Ben ne yapabilirim?"</p>
<p class="calibre4"> "Evde kimse duymadan benimle doktora gelebilir ve ameliyat kararını alabilirsin."</p>
<p class="calibre4"> Peder Feliciano, bir güçlük çıktığında hep yaptığı gibi başını kaşıdı:</p>
<p class="calibre4"> "Ama, Şüş, bunu yapamam."</p>
<p class="calibre4"> "Yapabilirsin. Maurice bana yapabileceğini söyledi."</p>
<p class="calibre4"> "Evet, tabii. Ama benim sorumluluğum ne olacak?"</p>
<p class="calibre4"> "Kimse bundan ölmez. Bademcik ameliyatı basittir. Hem sonra, döndüklerinde onlara da sürpriz olur."</p>
<p class="calibre4"> "Yine de bu konu üzerinde düşünmeliyim."</p>
<p class="calibre4"> "Uzun süre düşünme. Bunun bir an önce olup bitmesi gerek. Sen de zamanını bana bundan sözetmekle geçiriyor-dun. Dondurmadan ve daha bir sürü şeyden sözetmekle."</p>
<p class="calibre4"> Saatini cebinden çıkarmakla, terli alnını silmek için kareli mendilini almakla zaman kazandı.</p>
<p class="calibre4"> "Bir şey yapacağız, Şüş. Her istediğini yerine getireceğim, ama annenle baban yolculuktan döndüklerinde."</p>
<p class="calibre4"> "Böyle hiç de hoş olmayacak."</p>
<p class="calibre4"> "Olacak, göreceksin. Dönüşlerinde, herhalde üç gün daha yatılı olarak burada kalacaksın. Onlar yerleşinceye kadar. Bundan yararlanıp doktoru görmeye gideriz ve ameliyatını yaptırırız." "Onların haberi olmadan."</p>
<p class="calibre4"> "Mutlak bir sır. Sana söz veriyorum. Ne zaman bizimle kalmaya geliyorsun?"</p>
<p class="calibre4"> "İki gün sonra yola çıkıyorlar. Onlar gider gitmez, eşyamı toplayıp gelirim. Peder Luiz'i kandırmayı basardın mı?"</p>
<p class="calibre4"> "Başardım, küçük şeytan. Büyüklerle birlikte olacaksın. Peder Ambrosio pek istemiyordu bunu."</p>
<p class="calibre4"> "Peder Ambrosio eski kafalı. Düşünebiliyor musun, Fayolle, o yumurcakların arasında yaşamayı?"</p>
<p class="calibre4"> Güldü.</p>
<p class="calibre4"> "Şimdi sınıfa koş, Şüş. Zil çaldı."</p>
<p class="calibre4"> Ve o güne kadarki hayatımın en mutlu iki ayı oldu bu iki ay. Top oynuyordum, eğleniyordum, koşuyordum, güneşe tıkabasa doyuyordum. Ve boğazım bir mucize sonucu, on üzerinden onu hakediyordu. Bir kere bile kendini hissettirmedi. Bir öğleden sonra, Peder Flavio, beni bu kadar iyi bir yüzle, böylesine şen görünce, peder Manuel'e şöyle dedi:</p>
<p class="calibre4"> "Şu yumurcağın suratına bakın, elma gibi kıpkırmızı."</p>
<p class="calibre4"> "Ona gereken buydu. Yaşıtı olan çocuklarla oynamak, kafesinden çıkmak."</p>
<p class="calibre4"> Her istediğimi yapabiliyordum. Kimse bir şey yasaklamıyordu. Yaptığımdan kendim sorumluydum.</p>
<p class="calibre4"> O dönemde, ailem biraz kalabalıklaştı. Fayolle, pazarları sinemaya gitmem için bana para veriyordu. Yirminci Yüzyılımız adlı bir filmde Joan Crawford'u gördüm. Maurice uzaklarda kaldığından, ablam olabileceğine karar verdim. Kötü kızkardeşlerimden çok farklı, böylesine güzel bir ablanın, Johnny Weissmuller'le evlenebileceğini ve hiçbir tehlikeyle karşılaşmaksam ormana gideceğimizi düşündüm.</p>
<p class="calibre4"> Beni etkileyen bir başka film de Boyalı Kadın'dı. Hiç görmediğim bir erkek oyuncu, Spencer Tracy oynuyordu. O, amcam olacaktı. Sonra iki ağabey buldum, George Raft ve Charles Boyer. Benden çok daha yaşlı ağabeylerdi bunlar. Pazar oldu mu, Fayolle beni sinemaya yolluyordu. İstediğim bütün filmleri seyretmeme göz yumuyordu. Bunlardan hiçbirinin bana zararlı olmayacağını anlıyordu. Saat dörde doğru, sanki rastlantıyla, Andre Albuquerque alanına kadar yürüyor ve gidip alanın ucunda beni bekliyordu.</p>
<p class="calibre4"> Sinemada bütün gördüklerimi ona anlatıyordum ve Fayolle bundan zevk alıyordu. Ona yeni ailemden sözetti-ğimde, kahkahalarla güldü:</p>
<p class="calibre4"> "Ama, Şüş, fazla kalabalık olmuyor mu?"</p>
<p class="calibre4"> "Neden? Her zaman bir sürü erkek ve kızkardeşim oldu, Fayolle."</p>
<p class="calibre4"> Uzaklarda olan kardeşlerimi ne kadar özlediğimi görerek yalnızlığımı anlıyordu.</p>
<p class="calibre4"> "Anlamadığım bir şey var. Yeni ablan, Maurice'in kızı mı?"</p>
<p class="calibre4"> "Daha düşünmedim."</p>
<p class="calibre4"> "Yeni ağabeylerinin de kızkardeşi mi?"</p>
<p class="calibre4"> "Hiç önemi yok, Fayolle."</p>
<p class="calibre4"> "Yok mu? Peki bu amca, Maurice'in kardeşi mi?"</p>
<p class="calibre4"> "Olabilir, çünkü o da müthiş biri. İyiliğin ta kendisi. Ama ağabeylerim anlaşamıyorlar. Charles ve Georges, Ha-bil ile Kabil gibi. Birbirlerinden nefret ediyorlar. Biriyley-sem, öbürüyle olamam. Onlar da, ne Maurice'in oğulları, ne de Spencer Tracy' nin yeğenleri."</p>
<p class="calibre4"> Fayolle, dinlenmek için salondaki sıralardan birine oturuyor, kısa bir süre gülüyordu.</p>
<p class="calibre4"> "Devam edersen, her şeyi birbirine karıştıracağım!"</p>
<p class="calibre4"> "Biraz karışık, ama o kadar da değil."</p>
<p class="calibre4"> "Bana şunu söyle, Şüş. Bu kadar insanı görecek zamanı nereden buluyorsun?"</p>
<p class="calibre4"> "Canım istediğinde buluyorum. Matematik dersinde bile. Kitabı elime alıyorum, hafif bir esinti pencereden içeri doluyor ve her şey değişiyor. Sınıfta, okulda değilmişim gibi oluyor. Öyle hoş ki."</p>
<p class="calibre4"> Koca gövdesini kaldırıyor, başımı okşuyor ve yorum-luyordu:</p>
<p class="calibre4"> "Bu kafadan pek çok şey çıkacak. Şimdilik düş kur ve mutlu ol yavrum."</p>
<p class="calibre4"> Adımlarını sıklaştırıyordu.</p>
<p class="calibre4"> "Dönelim. Yemekhanede çörekle peynir var. Seni hiç değilse daha şişman bulmalarını istiyorum."</p>
<p class="calibre4"> Ve yaşıyordum, oynuyordum, düş kuruyordum. Ama Maurice'i düşünmek istemiyordum, çünkü okula gelmeye niyetli görünmüyordu. Gerçek ailemi aklıma bile getirdiğim yoktu. Yalnızca Dadada, kirli çamaşırlarımı almaya geldiğinde, ya da ütülenmiş olarak geri getirdiğinde, bana haberler veriyordu. Babam ameliyat olmuştu, iyiydi. Toplanmak için iki ayı Rio'da tamamlayacaktı. Başka kereler, ablam okula telefon ediyordu.</p>
<p class="calibre4"> Zaman uçup gidiyordu. Babam geri döndü. Bir hafta daha yatılı kaldım. Ve bir sabah hastanenin yolunu tuttum. Hindistancevizli dondurma gibi soğuk soğuk terliyordum.</p>
<p class="calibre4"> Fayolle benimle geldi ve muayene odasından çıkmadı. Bir bademcik ameliyatı, özel ameliyat salonu gerektirmiyordu. Her şeyi kabul ettim. Adam, içimden beni yüreklendiriyordu; Maurice de kapıda, sırtında açık mavi bir gömlekle, beni yüreklendirerek gülümsüyordu.</p>
<p class="calibre4"> Bir haksızlığın yarattığı acı</p>
<p class="calibre4"> , O ufacık şeyleri boğazımdan almalarıyla birlikte, püfft başladım uzamaya. Okulun en ünlü kılıksızının pantolonları diye bilinen pantolonlarım, beni kentin maskarası yaptı. Kollarım da, incecik bir çıtayken düzgünce birer sopaya dönüştüklerinden, onları hiç durmadan hareket ettiriyordum.</p>
<p class="calibre4"> "Maskara, ödlek, hanım evlâdı!"</p>
<p class="calibre4"> Tekme, yumruk ve morarmış göz. Artık başım önde dönmüyordum eve. Beden eğitimi derslerini çok sevmeye başlıyordum. Bütün çabalarımı büyümek ve güçlenmek için harcıyordum.</p>
<p class="calibre4"> Maurice bile hayranlık içindeydi:</p>
<p class="calibre4"> "Sana dememiş miydim, Küçüğüm?"</p>
<p class="calibre4"> O eski şakasından vazgeçmişti! 'Ben küçükken...' diye bir hikâyeye başlamam, 'Sen o zaman daha mı küçücüktün, Küçüğüm' demesine yeterdi. Şimdi bunu bırakmıştı. Sınıfımın en büyük çocuğu olan ve futbolda birinci olan Joao Rocha'nın boyuna erişmiştim.</p>
<p class="calibre4"> Ama en büyük merakım yüzmeydi. Yüzmek, Johnny Weissmuller'in gerçekten Tarzan olduğunda yüzdüğü gibi yüzmek. İtiraf etmek gerekir ki, Fayolle'un da göz yummasıyla, öğleden sonra bazı dersleri asıyordum. Ama yolların uzağından geçerek, babamın muayenehanesinin bulunduğu yoldan kaçınarak, tabanları yağlayıp Potengi Su Sporları Merkezi'ne koşuyordum. Avucuma sığacak kadar küçük bir mayo giyme alışkanlığı edinmiştim. Güneşi Uyandıralım 97/7</p>
<p class="calibre4"> "Şüş, Tanrı aşkına ölçülü ol."</p>
<p class="calibre4"> Her gün biraz daha büyük bir zafer kazanmış olarak dönüyordum.</p>
<p class="calibre4"> "Şüş, her gün olmaz. Üç günde biri aşma."</p>
<p class="calibre4"> Başarılarımla kendimden geçiyordum:</p>
<p class="calibre4"> "Biliyor musun Fayolle, bugün Su Sporları Merkeziyle Spor Kulübü arasında yüzerek gidip gelmeyi başardım. Yakında aynı yolu farkına varmadan, çaba harcamaksızın geçeceğim." Fayolle, keyif içinde beni dinliyordu.</p>
<p class="calibre4"> "Haklı olup olmadığımı bilmiyorum. Ama artık o hüzünlü ve cılız çocuk olmadığını görmek insanın hoşuna gidiyor. Her gün, senin yüzünden kendimi cezalandırmak zorunda kalıyorum. "Zahmetine değmiyor mu?"</p>
<p class="calibre4"> "Evet, ama sen yüzmeye gittin mi, dönünceye kadar duayı kesmiyorum. Bu süre boyunca yüreğim deli gibi çarpıyor."</p>
<p class="calibre4"> "Tehlike yok, Fayolle. Yakında, çok yakında, Tavares de Lira rıhtımına kadar bile gidebileceğim."</p>
<p class="calibre4"> "Bütün bunlar çok güzel, çocuğum. Ama otur şuraya, şu iskemlenin üzerine, ciddi bir konuşma yapmamız gerekiyor seninle."</p>
<p class="calibre4"> Dediğini yaptım. Ne oluyordu. Biri beni evdekilere gammazlayacak mıydı?</p>
<p class="calibre4"> "Su Sporları Merkezinde olup bitenlerin tümünü biliyorum."</p>
<p class="calibre4"> Güldüm:</p>
<p class="calibre4"> "Aman, Fayolle, birlikte soyunmamız seni kızdırmadı ya?"</p>
<p class="calibre4"> "Hayır, bu önemsiz, hiçbir kötülüğü yok. Ama pazar günleri orada yüzmeye giden daha büyük öğrencilerle konuştum. Açıkta demirlemiş büyük gemilerin yakınına kadar yüzen çocuklar olduğunu biliyordum. Doğru mu?"</p>
<p class="calibre4"> "Evet. Ama yalnızca Jonas Honorio ve Ebenezer gibi büyük yüzücüler. Şimdilik o kadarı bana göre değil."</p>
<p class="calibre4"> "Daha iyi yüzdüğün zaman bile gemilerin yanına kadar yüzmeyeceğine söz vermelisin."</p>
<p class="calibre4"> "Neden Fayolle?"</p>
<p class="calibre4"> "Çünkü oralarda köpekbalıklarının kaynaştığı, gemilerden atılan yiyecek kalıntılarının bu balıkları çektiği söyleniyor."</p>
<p class="calibre4"> "Bu da doğru."</p>
<p class="calibre4"> "Öyleyse?"</p>
<p class="calibre4"> "Ama şimdiye kadar kimse köpekbalıklarının saldırısına uğramadı."</p>
<p class="calibre4"> "Yine de bir gün olabilir, değil mi? Hatırım için, gitmeyeceksin oraya, Şüş."</p>
<p class="calibre4"> "Daha sonra sana söz verebilirim. Şimdilik öyle uzaklara gidebilecek kadar iyi yüzmüyorum."</p>
<p class="calibre4"> Bir ayrıntıyı anımsadım:</p>
<p class="calibre4"> "Fayolle, karpuz sever misin?"</p>
<p class="calibre4"> Bu ipesapa gelmeyen soru karşısında şaşırarak gözlerini faltaşı gibi açtı.</p>
<p class="calibre4"> "Pek sevmem. Sever görünürüm. İyi ama, konuştuklarımızla bunun ilgisi ne?"</p>
<p class="calibre4"> "Bir ilgisi var. Karpuz kokusu güçlü müdür?"</p>
<p class="calibre4"> "Çok güçlüdür."</p>
<p class="calibre4"> "İyi işte, bütün kulüp yüzücülerinin bildiği bir uyarı bu. Köpekbalıklarının karpuza benzer bir kokuları var. Bir çocuk bu kokuyu duydu mu, 'karpuz' diye bağırır. Kimse kalmaz ortalıkta. Herkes mendireğe doğru kaçar. Biri kıyıdan çok uzaktaysa, koku geçinceye kadar hemen bir kayığa atlar." ,</p>
<p class="calibre4"> Fayolle, elini göğsüne götürdü. Korkudan neredeyse morarmıştı:</p>
<p class="calibre4"> "Şüş, bana bunu söyleme. Bir daha hiç içim rahatlamayacak."</p>
<p class="calibre4"> En sevecen sesimle konuştum:</p>
<p class="calibre4"> "Korkma, Fayolle, benim başıma hiçbir şey gelmez. Uzaklara yüzmeyeceğime söz veriyorum, idman yaptığım zaman da, hep evlerin bulunduğu yere doğru gidiyorum."</p>
<p class="calibre4"> Rahat bir soluk aldı ve verdiğim sözle yatışmış göründü:</p>
<p class="calibre4"> "Peki, ama söz verdiğini unutma."</p>
<p class="calibre4"> Sonu gelmez bir gevezelikti bu. Büyük bir rahatlıkla bir konudan ötekine atlıyordum. "Düşünebilir musun, Adam? Kingkong'la boğuşan Tarzan. Müthiş bir şey olurdu bu."</p>
<p class="calibre4"> "Evet, ama gorilin yanında Tarzan tavuk gibi kalırdı."</p>
<p class="calibre4"> "Sana öyle geliyor. Tarzan Ormanın Çocuğu nda. neredeyse Kingkong boyunda bir maymunla dövüşüyor Tarzan. Hem sonra, bütün fillerin yardımına koşması için savaş narasını atması yetiyor. Matrak bir boğuşma."</p>
<p class="calibre4"> Tatlı bir esinti doluyordu yemek odasına. Kitap yığını yambaşımdaydı. Ama cesareti nereden bulmalı? Rüzgâr beni çok uzaklara götürmek istiyordu. 'Apaş' adını verdiğim rüzgârdı bu. Winnetou, bozkırlarda koşar, uzun ve siyah saçlarını dalgalandırırken esmeye başlayan rüzgâr. Şimdi sıra Winnetou tutkusundaydı. Babam üç kitabı da almış, okuduktan sonra kitaplığa bırakmıştı ve kitaplar gizli bölmenin yolunu tuttu. Elimin altında hep kitaplardan biri vardı. Annemin komşu kadınlara yaptığı yorumları işittikçe gülümsüyordum:</p>
<p class="calibre4"> "Bu iyiliği var. Sorun çıkarmadan çalışıyor. Notları çok iyi. Yalnızca matematikten biraz zayıf." Matematik korkunç bir şeydi. Fayolle bizim sınıfın öğretmeni olduğundan beri notlarım biraz düzelmişti. Öğretmen olarak Fayolle ve sayıdan çok harfi olan cebir işime <sup class="calibre6">A</sup>eliyordu.</p>
<p class="calibre4"> "Gördün mü, Adam? Okulda herkes bana saygı gösteriyor. Kimse bana bulaşmıyor. Artık yavaş yavaş küçük bir adam olduğuma sen de inanıyor musun?"</p>
<p class="calibre4"> "Hem de nasıl! Yakında bana gereksinme duymayacaksın, ben de gidebileceğim."</p>
<p class="calibre4"> "Yine başladın saçmasapan şeyler söylemeye. Üçüncü keredir bana bundan sözediyorsun." "Kimse kaçınılmaz olandan kaçamaz."</p>
<p class="calibre4"> "Amma da yaptın be Adam! Keyifliyiz, Apaş rüzgârı esiyor, sen gelip havayı bozuyorsun.". Birbirimize surat ediyorduk. Ve düşüncem nesnelerin gizinde kayboluyordu. Gerçek şu ki topu topu on iki yaşındaydım. Zaman geçiyordu. Okuldaki ikinci yılımın or-tasındaydım. Ve hayatım düzeliyordu. Daha uzun süre plajda kalmama izin veriyorlardı. Orada, bütün ağaçları tanıyordum. Sıtmaağacında gizli bir yığın şey vardı. Ve akşamları, pencereden kaçmanın heyecanı ne büyüktü. Tavukları ürkütmeden duvarda yürümenin ve hintkirazının dallarına tırmanmanın. İki kümesi büyük bir tel ayırıyordu. Bir yanda, lekesiz beyaz giysileri içinde Leghorn tavukları. Hepsi de birer Kamelyalı Kadın'di. (Kitabı okumak için yanıp tutuşuyordum). Öbür yanda, çok geniş alev kızılı etekleri, tepelerinde hafif sararmış küçük dantel başlıklarıyla pek zarif olan Rhode-Island Red tavukları. Bütün yaptıkları büyük bir ağırbaşlılık içinde oluyordu. Yaşayışlarını seyrederek duvarın üzerinde saatler geçiriyordum. Karınlarını doyurmak</p>
<p class="calibre4"> için büyük bir incelikle eğiliyorlardı. Mısır değil de pırlanta yiyorlardı sanki. Yemleri gagalarken, çirkin olmayan bir ses çıkarıyorlardı ama, dilleri garipti, İngilizce olmalıydı.</p>
<p class="calibre4"> Oradan başka bir şeye geçiyordum. Evdekiler bir dostum olmasına izin vermişlerdi. Karşıdaki evde oturuyordu. Ve o da benim kadar gözetim altındaydı. Kentin en zengin çocuğu olarak ün salmıştı. Otomobille gidip geliyor, çoğu kez, kornası inek gibi böğüren bu büyük arabaya onunla binip okula gidiyordum. Evi kocamandı ve her yanı kapalıydı. Güneş korkusuyla cephedeki pencereleri hiç açmayan teyzeler elinde büyütülüyordu. Pazarları, zaman kaybetmemek için garajdan çıkar çıkmaz dua etmeye başlayan iki teyzenin arasına oturarak büyük otomobille ayine gidip geliyordu. Teyzelerinden biri çok uzun boylu 101</p>
<p class="calibre4"> ve çok zayıftı, öteki, ufak tefek ve yusyuvarlıktı. Giysilerinin yakası çenelerine kadar çıkıyor, hep pırıl pırıl parlayan siyah rugan ayakkabılar giyiyorlardı.</p>
<p class="calibre4"> Ayda bir kere, öğütle ve tembihlerle yüklü olarak, gelip benimle oynamasına izin veriyorlardı. "Bugün mü geliyor?"</p>
<p class="calibre4"> Adam, düşüncelerimi okuyordu.</p>
<p class="calibre4"> "Gelmesi gerek."</p>
<p class="calibre4"> "Zeze, teyzelerden korkuyor musun?"</p>
<p class="calibre4"> "Teyzelerden mi? Hayır. Bir keresinde benimle konuştular, din ve inanç birliğine on yaşında vardığımı öğrenince haç çıkardılar. 'Credol Pes be küçük! Çocuklar, Küçük İsa'yı altı-yedi yaşındayken tanımalılar. Ruhları daha bembeyazken.' 'Belki. Ama daha önce yaşadığım yerde, kimsenin buna aldırdığı yoktu.' Uzun boylu olanı bana acımayla baktı ve sordu: 'Neden? Annenle baban kâfir miydi?' Bu sözler üzerine, ufak tefek olanı haç çıkardı. Okulda, Fayolle, kâfirin Protestanla aynı anlama geldiğini bana açıkladı."</p>
<p class="calibre4"> Adam sözümü keserek üsteledi:</p>
<p class="calibre4"> "Peki ama bugün gelmiyor mu?"</p>
<p class="calibre4"> "Gelmesi gerektiğini daha önce sana söyledim... Teyzeleri, onun da küçük bir adam olduğunu düşünüyorlar kuşkusuz."</p>
<p class="calibre4"> Bir küçük adam. Bu sözcükler benim için büyük bir haz kaynağıydı. Adam için de sanırım. Ve babam hizmetçilerle gevezelik edemeyecek kadar büyüdüğüme inanıyordu, Dadada'yla bile. Artık ona Dadada diyemeyecektim. 'Isaura, anladın mı? Adı Isaura onun.' Ardından daha da sert bir uyarı: 'Seni mutfakta görmek istemiyorum. Mutfak, çocuklara göre bir yer değil.' "Adam, gelip gelmeyeceğini neden bu kadar soruyorsun bana?"</p>
<p class="calibre4"> "Çünkü, bugün, cankurtaran günü."</p>
<p class="calibre4"> Yerimden fırladım:</p>
<p class="calibre4"> "Doğru."</p>
<p class="calibre4"> Beni evlât edinen aile dolayısıyla kuzenim olan çocuk, bacağını kırmıştı. Babamın muayenehanesinde kırığın filmini alacaklardı. Bir cankurtaran gerekiyordu. Hastanede bir tek cankurtaran bulunduğundan, akşam için önceden ayarlanmıştı. Saat sekizde babamı almaya gelecekti. Nedenini kestiremediğim halde onunla gitmem istenmişti. Gerçek şu ki, bacağına macağına aldırdığım yoktu. Bütün istediğim, cankurtarana binmekti tabii. Kendimi bildim bileli bu düşünce kafamı kurcalıyordu.</p>
<p class="calibre4"> "Vaktimiz olacak. Kaldırımda bir süre oynayabiliriz. Akşam yemeği daha erken yenecek, çünkü bizimki dolu mideyle çalışmayı sevmez. Her şey önceden kararlaştı."</p>
<p class="calibre4"> Onun da adı Joaozinho'ydu. Joao Galvao de Mede-iros. Her zaman iyi giyimliydi. Mavi kaşmir pantolon, ipekli gömlek. Her zamanki saatte akşam yemeğini yemiş ve parktaki sıralardan birine oturmuştuk, yanmış kibrit çöpleriyle arabaların üzerine bahse giriyorduk. Yoldan geçen her otomobilin plakasında dokuz rakamının bulunup bulunmadığı bahsimizin konusuydu. Ve oyun çok yavaş gidiyordu, çünkü Natal'de pek az araba vardı ve üstelik akşamlan sokakta kalanların sayısı daha azdı.</p>
<p class="calibre4"> Zaman zaman teyzeler, üşütmemek için omuzlarına bir şal almaya dikkat ederek, evlerinin üst kat penceresinden başlarını uzatıyorlardı. Nöbetleşe çıkıyorlardı pencereye. Saati geldiğinde de, küçük bir çanı çalıyorlardı. Joaozinho, saçlarını düzeltiyor, gömleğiyle pantolonuna çekidüzen veriyor, elimi sıkıyor ve uzaklaşıyordu. Her zamanki gidiş saati sekiz buçuğu geçmezdi.</p>
<p class="calibre4"> Kapıda, Dadada (hayır, Dadada değil, Isaura), gözü oyunumuzda, hava alarak gelip geçenlere bakıyordu.</p>
<p class="calibre4"> Bahçe yollarının birinden çok güçsüz bir miyavlama yükseldi. Oyunu kestik ve bekledik. Miyavlama, daha güçlü olarak tekrarlandı.</p>
<p class="calibre4"> "Gidip bakalım."</p>
<p class="calibre4"> Çimenlere atladım, elimi uzattım ve mini mini bir kediyle geri çektim elimi.</p>
<p class="calibre4"> "Zavallı, bırakılmış. Burada kalırsa bir araba onu ezer. Ya da bir köpek parçalar onu." Joaozinho, avucumdaki küçük hayvanı okşuyordu.</p>
<p class="calibre4"> "Erkek mi, dişi mi?"</p>
<p class="calibre4"> "Bakacağız. Şurası, şu sokak lambasının altı daha aydınlık."</p>
<p class="calibre4"> Kediye baktım.</p>
<p class="calibre4"> "Daha da kötü. Bir dişi kedi bu."</p>
<p class="calibre4"> "Nereden biliyorsun?"</p>
<p class="calibre4"> Joaozinho'ya şaşkınlıkla baktım. Teyzelerinin ondan her şeyi sakladıkları gerçekti.</p>
<p class="calibre4"> "Bir dişi kedi bu, görmüyor musun?"</p>
<p class="calibre4"> "Onu alabilir miyim?"</p>
<p class="calibre4"> "Al."</p>
<p class="calibre4"> Kollarında küçük dişi kediyle pek mutluydu. Onu durup dinlenmeksizin okşuyordu.</p>
<p class="calibre4"> "Senin hiç hayvanın olmadı mı?"</p>
<p class="calibre4"> "Hayır. Senin?"</p>
<p class="calibre4"> "Benim şu köpeğim var, adı Tulu. Gerçek bir köpek değil, çünkü eciş bücüş, her yanı onarılmış."</p>
<p class="calibre4"> "Bende o da yok."</p>
<p class="calibre4"> "Tavukların da mı yok?"</p>
<p class="calibre4"> "Yok."</p>
<p class="calibre4"> Aklıma bir şey geldi.</p>
<p class="calibre4"> "Neden kediyi evine götürmüyorsun? Birden ortaya çıktığı için de adını Aparecido koyarız." "Teyzelerim izin vermezler. Emin olabilirsin."</p>
<p class="calibre4"> "Ama burada kalırsa ölecek. Onu gizlice götürebilirsin. Evdeki bahçıvana söylersin. O büyük bahçede kimse onu bulamaz."</p>
<p class="calibre4"> "Bulurlar. Her sabah, ayinden önce teyzelerim bahçeye dua etmeye çıkarlar. Kediyi görüverirler. Kurbağalara, sümüklüböceklere bile katlanamıyorlar."</p>
<p class="calibre4"> "Ne kötü insanlar!"</p>
<p class="calibre4"> "Kötü değil. Alışkanlıkları yok. Ancak çiftliğe gittiğimde hayvanlarla oynarım. Orada evet." Sorunu nasıl çözümleyeceğimizi düşünerek sustuk.</p>
<p class="calibre4"> "Niçin sen evinde gizlemiyorsun?"</p>
<p class="calibre4"> "Bizde bir tek hizmetçi odası var. Bir bakalım mı?"</p>
<p class="calibre4"> Isaura'ya doğru koşmaya başladık.</p>
<p class="calibre4"> "Yavrum, o pis hayvanı dışarda bırak."</p>
<p class="calibre4"> "O pis bir hayvan değil, Dadada. Küçük, güzel bir dişi kedi yavrusu. Yarına kadar gizlememiz gerekiyor. Yarın bir çözüm buluruz. Onu odanda gizleyemez misin?"</p>
<p class="calibre4"> "Delirdin mi sen? Her yer pirelerle mi dolsun?"</p>
<p class="calibre4"> Yalvardım:</p>
<p class="calibre4"> "Zavallıcık! Ölecek. Kabul et, Dadada. Yarına kadar, fazla değil."</p>
<p class="calibre4"> Isaura kararını verdi:</p>
<p class="calibre4"> "Belki de yanda, avadanlıkta. Bir yığın eski sandık var, kediyi oraya koyabiliriz. Ama durumu kendisine bağlı. Miyavlamaya kalkarsa hapı yutmuştur."</p>
<p class="calibre4"> "Miyavlamayacak. Bak ne kadar uslu. Üşümezse sakin sakin oturur."</p>
<p class="calibre4"> "Hadi öyleyse."</p>
<p class="calibre4"> Joaozinho, merdiven başında bekledi, ben Isaura'nın ardından indim. Isaura kapıyı açtı:</p>
<p class="calibre4"> "Burası da pek pis. Bütün bu eski püskü şeyleri neden yakmıyorlar, şaşırıyorum doğrusu."</p>
<p class="calibre4"> İyice bir sandık aradı. Mumun titrek ışığı odayı gölgeler ve hayaletlerle dolduruyordu.</p>
<p class="calibre4"> "Onu şunun içine koyalım. Üstümün başımın toz ve örümcek ağıyla kaplanmasına hiç niyetim yok."</p>
<p class="calibre4"> Tam o sıra hayatımın en büyük trajedisi oldu. Her şeyi unutmuştum. Cankurtaranı, saati, kırığın çekilecek filmini. Babam yarım saat önce hazırlanmış ve beni uyarmak için aşağı inmişti.</p>
<p class="calibre4"> Kapıya yürüdü ve bizi görmedi. Evin içinden geçti, bekleyen Joaozinho'yla karşılaştı. Öfkelendi ve kimbilir neler kurmaya başladı: "Nerede?"</p>
<p class="calibre4"> Joaozinho, yaprak gibi titriyordu. Bu ses gözünü yıl-dırmıştı.</p>
<p class="calibre4"> Odayı ve mum ışığını gösterdi.</p>
<p class="calibre4"> Yüreğim çarparak dışarı çıktım. "Buraya gel, dik kafalı pis herif!"</p>
<p class="calibre4"> Merdiveni çıktım, dizlerim birbirine çarpıyordu. Tek söz söyleyecek halde değildim.</p>
<p class="calibre4"> Koluma yapıştı; önünden yürüdüm. Küçük bahçede durduk, ışıkta gözleri de sesi kadar öfkeliydi.</p>
<p class="calibre4"> "Söyle, küçük serseri! Hizmetçinin odasında ne yapıyordun? Pis serkeş! Hemen yukarı çık. Filmin alınışını görmeye gelmeyeceksin."</p>
<p class="calibre4"> Cankurtaranın canavar düdüğü yolun başında çınladı. Beni delip geçiyordu sanki.</p>
<p class="calibre4"> Babam bana sırtını döndü, en ufak bir tepki göstere-miyordum. Utançtan ve üzüntüden ölmüştüm.</p>
<p class="calibre4"> Joaozinho'nun kaçtığını, koşarak evine döndüğünü bile görmemiştim. Yerimden kımıldayamıyordum. Gırtla-ğımdaki acılı bir düğüm ağlamama engel oluyordu. Bir soru beni kovalıyordu: "Bütün bunlar neden, Tanrım?" Bahçeden geçen rüzgâr, terimi buz gibi yapıyordu bedenimde.</p>
<p class="calibre4"> İsaura, öfkeyle merdiveni çıkıyor, bana doğru geliyordu. Acımın tüm uzantısını anlıyordu; kaba düşünce biçimiyle, bir çocuğa böyle davranmayı cinayet saymaktaydı.</p>
<p class="calibre4"> "Gir içeri, gel."</p>
<p class="calibre4"> Beni yavaşça itiyordu. Acı portakal çiğnemiş gibi dişlerim gıcırdıyordu.</p>
<p class="calibre4"> "Hadi, gir içeri. Yarın her şeyi annene anlatacağım ve bu iş bitecek."</p>
<p class="calibre4"> Bir çocuk yüreği, unutur ama bağışlamaz</p>
<p class="calibre4"> Maurice geldiğinde, neredeyse ayakta duramayarak, kendimi kollarına attım. Gözlerim kıpkırmızıydı, ağlamaktan şişmişti.</p>
<p class="calibre4"> "Ne oluyor, yavrum?"</p>
<p class="calibre4"> Gözyaşlarımı tutarak, burnumu çekerek, ufaktan ufağa bütün olanları ona anlattım.</p>
<p class="calibre4"> Maurice, biraz daha ağlamama gözyumdu, sonra beni yatıştırmayı denedi:</p>
<p class="calibre4"> "Geçecek, küçüğüm."</p>
<p class="calibre4"> "Hiçbir zaman geçmeyecek, Maurice. Küçükken babamla Noel'de başımdan geçen olay kadar büyük bir acı bu. Noel oldu mu yaşlarla dolu gözleri ve sakallı yüzü gözümün önüne geliyor. Hiçbir zaman unutmayacağım."</p>
<p class="calibre4"> "Zamanla her şeyi unutacaksın. Şimdi daha yatıştığına göre, bırak da oturayım, çünkü bütün gün ayakta çalıştım."</p>
<p class="calibre4"> Eski koltuğa yerleşti ve beni dizlerine oturttu. Gözyaşlarının arasında, bir şey anımsadım: "Ben bir budalayım, değil mi Maurice?" "Hiç bile. Bugün de, hayat boyu da, hep çocuk olacaksın. Orasına diyecek yok."</p>
<p class="calibre4"> "Adam'la birlikte karar vermiştik, küçük bir erkek olduğuma göre..."</p>
<p class="calibre4"> "Bunu farketmediğimi mi sanıyorsun? Geldiğim de, bazan beni öpüp öpmemekte kararsızlık geçiriyorsun, değil mi?"</p>
<p class="calibre4"> Burnumu çekerek başımla onayladım.</p>
<p class="calibre4"> "Küçük bir erkek, bir adam olmak, bu mu sanıyorsun?"</p>
<p class="calibre4"> Saçlarımı okşayarak güldü.</p>
<p class="calibre4"> "Budalalık bu. Bir oğul babasını neden kucaklayıp öpmesin? Hem şunu bil ki, beni baba olarak seçtiğine göre, yaşlansan, sakalların bile çıksa, yine öpmeye devam edebilirsin."</p>
<p class="calibre4"> Gözyaşlarını dinmek istiyordu, ama kollarım ve bacaklarım sarsılıp durmaktaydı.</p>
<p class="calibre4"> "Hep güneşten, güneşi uyandırmaktan sözeden oğlum nereye gitti? Kişi böyle anlarda kuramlarını kanıtlamak zorundadır."</p>
<p class="calibre4"> "Güç olacak. Sanırım benim güneşim dondu."</p>
<p class="calibre4"> "Yarının başka bir gün olacağını sana daha önce söyledim. Her şey değişecek."</p>
<p class="calibre4"> "Hayat nedir, Maurice?"</p>
<p class="calibre4"> "Bak, bu konuda bir bildiğim yok. Neden sordun?"</p>
<p class="calibre4"> "Düşünüyordum. Düşünüyordum, buraya geldiğimde coğrafyayı bilmediğimi. Burayı Kuzey Amerika sanırdım. Penceremden, her gün kovboy dostlarımı göreceğime inanırdım. Buck Jones'u, Tom Mix' i, özellikle de Fred Thompson'u. Düştü bunlar. Bilseydim hiç gelmezdim." Uzun uzun burnumu çektim.</p>
<p class="calibre4"> "Gelirdim, gelirdim, çünkü çocuklar karar vermezler. Büyüklerin istedikleri her şeyi yapmak zorundadırlar. Bense öyle küçüktüm ki."</p>
<p class="calibre4"> "Bu kadar mı?"</p>
<p class="calibre4"> "Bu kadar."</p>
<p class="calibre4"> "Bir şey unuttun. Ben, her akşam seni görmeye gelmiyor muyum?"</p>
<p class="calibre4"> "Sen başkasın."</p>
<p class="calibre4"> "Kabul ettik diyelim. Ama Johnny Weismuller ya da Tarzan, hem de kaç kere, gelip düşlerinin kapılarını vurmuyorlar mı?" "Doğru."</p>
<p class="calibre4"> "Öyleyse sende eşsiz bir yetenek var. insanda bu yetenek oldu mu, güneşin gerektiği kadar sık uyanabileceğine inanmalıdır kişi. Seni bu üzüntülerle başbaşa bırakırsam yarın nasıl çalışabilirim?"</p>
<p class="calibre4"> Bir an sustu ve saçlarımı okşamayı sürdürdü. Gözka-paklarım ağırlaşmaya başlıyordu. "Sen uyuyuncaya kadar kalacağım."</p>
<p class="calibre4"> Beklenmedik bir rahatlıkla koltuktan fırladı, uykuya dalmak üzere olan bedenimi yatağın üzerine bıraktı. "Soyunmana gerek yok, pijamaların sırtında." Hâlâ titreyerek yattım. Elinin elimi tuttuğunu duydum. Baba buydu işte. Yatıştığımı hissedene kadar uykuma gözkulak olan bir baba.</p>
<p class="calibre4"> Uyandığımda çok geç olmuştu. Işık hâlâ yanıyor, Maurice koltukta uyukluyordu. Kımıldadığımı işitince gözlerini açtı.</p>
<p class="calibre4"> "Hâlâ burada mısın, Maurice?"</p>
<p class="calibre4"> "Biraz daha düzeldiğine ve uyuduğuna güven getirmek için bekledim."</p>
<p class="calibre4"> Ayağa kalktı, yatağa doğru eğildi. "Artık gidiyorum, Küçüğüm." Yorganımı iyice örttü.</p>
<p class="calibre4"> "Üstünü açma, sabah hava çok serin oluyor." Bir kere daha saçlarımı okşadı.</p>
<p class="calibre4"> "İyi uyu çocuğum, çünkü her şeye karşın, hayat çok güzeldir."</p>
<p class="calibre4"> Acı korkunç bir şeydi! Neden bir anda gelmiyordu, neden büyük bir acı, geldiği gibi hemen geçmiyordu?</p>
<p class="calibre4"> Her şeyi bir çırpıda Fayolle'a anlatmış, patates gibi bir burun ve şiş gözlerle sınıfa girmiştim.</p>
<p class="calibre4"> Tarcisio bana ne olduğunu sormuştu. Ama gözlerim yeniden yaşlarla dolduğu için, ne ona bir yanıt verebiliyor, ne de bir şey anlatabiliyordum. Dünya tüm anlamını yitirmişti. Her şey beni öylesine kabaca yaralıyordu ki, nesnelerin kavramını yitiriyordum, içimde beni tüketen bir tek şey vardı: Acım, eskisinden de güçlü göstermişti kendini, gizlenmek, ölmek, yok olmak isteyerek sıramın üzerine yıkıldım.</p>
<p class="calibre4"> "Serseri! Dikkafalı!"</p>
<p class="calibre4"> Sınıfın ağzı açık kaldı. Peter Amadeu yaklaştı, ne olduğunu sordu.</p>
<p class="calibre4"> "Bir şey bilmiyoruz. Hep ağlıyor. Ağlamaktan başka şey yaptığı yok."</p>
<p class="calibre4"> Peder Amadeu hemen dışarı fırladı, peder Feliciano ve peder Leonİa birlikte geri döndü. Beni revire götürdüler. Merdiveni çıkacak gücüm yoktu. Taşıdılar.</p>
<p class="calibre4"> Bir yatağa yatırıp kemerimi gevşettiler.</p>
<p class="calibre4"> "Şunu iç, iyi gelir."</p>
<p class="calibre4"> Acımsı bir ilaç içtim; az sonra, bir boşluk duygusu çöktü içime. Ellerimin gücü çekiliyor, bir yaz güneşi bedenimi ısıtıyordu sanki. Bir tek Fayolle kaldı başımda. Sevecenlikle yüzüme bakıyordu.</p>
<p class="calibre4"> "Fayolle!"</p>
<p class="calibre4"> "Ne var, Şüş? Buradayım. Hadi, ilaç sana iyi gelecek."</p>
<p class="calibre4"> Her şey en kaba biçimiyle yeniden canlanmaktaydı.</p>
<p class="calibre4"> "Bir şey yapmıyordum, Fayolle. Hiçbir kötülük yaptığım yoktu."</p>
<p class="calibre4"> Kendime hâkim olamıyordum ve gözlerimden yaşlar fışkırıyordu.</p>
<p class="calibre4"> "Hiçbir kötülük yaptığım yoktu. Ben ne serseriyim, ne de dikkafalı. Söylediği öbür şeyler de değilim."</p>
<p class="calibre4"> "Tabii değilsin, Şüş. Bunu herkes biliyor. Sen yaratıcılık dolu bir çocuksun, bir parça haşarısın, o kadar."</p>
<p class="calibre4"> "Artık evime dönmek istemiyorum. Yemeğe dönmek istemiyorum. Onu bir daha görmek istemiyorum."</p>
<p class="calibre4"> "Bugün benimle yemek yiyeceksin. Evine telefon edeceğim ve öğretmenlerden birinin doğum günü olduğunu söyleyeceğim. Böylesi uygun mu?"</p>
<p class="calibre4"> "Uygun. Ama kimseyle birlikte yemek istemiyorum. Kimseyi görmek istemiyorum. Ölmek, kaybolmak istiyorum.</p>
<p class="calibre4"> Bütün gücümü topladım, elimi ona uzattım.</p>
<p class="calibre4"> "Neden onu bana vermiyorsun, Fayolle?"</p>
<p class="calibre4"> "İstediğin nedir, çocuğum?"</p>
<p class="calibre4"> "Neden onu bana geri vermiyorsun? Neden küçük mavi taşımı geri vermiyorsun? Yaşamak neye yarar? Niçin yaşamalı?"</p>
<p class="calibre4"> "Hayır, Şüş. Böyle konuşma. Taş maş yok. Hem, sen taşı bana verdin bir kere. Verilen şey geri alınmaz."</p>
<p class="calibre4"> Hıçkırıklarım artıyordu:</p>
<p class="calibre4"> "Onun söylediklerini duymaktansa bir köpekbalığının beni parçalamasını yeğlerdim."</p>
<p class="calibre4"> Fayolle beni nasıl avutacağını bilemiyordu. Gözleri yaşlarla doldu. Elini cebine attı ve kareli mendilini çıkardı; ama bu kez, bana vermek niyetiyle değil.</p>
<p class="calibre4"> Şimdi, peder Ambrosio'yl» başbaşaydım. Fayolle'a, Fransızca, bizi yalnız bırakmasını söylediğini işitmiştim. Ve Fayolle merdivende kaybolmuştu.</p>
<p class="calibre4"> Öbür yatağın üzerine oturdu ve uzun ellerini dizlerine koydu. Öyle ciddiydi ki, sürekli gözlerini kırpmasına yol açan sinirli tiki bile kalmamıştı.</p>
<p class="calibre4"> "Benim gibi otur."</p>
<p class="calibre4"> Güç şeydi bu, çünkü bitkinliğim öylesine büyüktü ki, bedenime söz geçiremiyordum. Ama oturdum.</p>
<p class="calibre4"> "Evet?"</p>
<p class="calibre4"> Sesi sert ve buyurucuydu.</p>
<p class="calibre4"> "Bu işe yakında son verecek miyiz?"</p>
<p class="calibre4"> Şaşkınlıkla, elmacık kemikleri fırlak zayıf yüzüne baktım.</p>
<p class="calibre4"> "Ne olup bittiğini biliyor musunuz?"</p>
<p class="calibre4"> "Biliyorum! Sonra? Her şeye bir son vermek üzere buradayım ben. Seni evine dönmeye hazırlamak üzere buradayım."</p>
<p class="calibre4"> "Bir daha oraya dönmeyeceğim. Onu bir daha görmek istemiyorum. Yüzüne bakmak istemiyorum."</p>
<p class="calibre4"> "Yüzüne ister bak, ister bakma. Evine dönmek zorundasın," dedi.</p>
<p class="calibre4"> "Bütün o duyduklarımdan sonra mı?"</p>
<p class="calibre4"> "Evet. Bütün o duyduklarından sonra. Gerçekte pek bir şey olmayan o duyduklarından sonra." "Bir şey değil mi, dediniz? Bir şey değil, ha? Sizce ben neyim?"</p>
<p class="calibre4"> Bir öfke nöbetiyle dudaklarımı ısırıyordum, gözyaşlarını neredeyse akmaya başlayacaktı. Umutsuzluğum öyle büyüktü ki, her şeyi unutup sesimi yükseltiyordum.</p>
<p class="calibre4"> "Bize ayine gitmeyi öğretiyorsunuz. Din ve inanç birliğine varmayı öğretiyorsunuz. Yüreğimizde Tanrı'yl* Hazreti İsa'yı ve daha başka şeyleri taşımayı öğretiyorsunuz. Tıpkı onun da her gün yaptığı gibi. Ama niçin? Bunlar neye yarıyor? İnsanın göğsünü yumruklaması ve ilk fırsatta böylesine haksızlıklar yapması için mi?"</p>
<p class="calibre4"> O sinirlilikle, ayağımla yere vuruyordum, her şeyi kırmak istercesine; dünyanın o anda yıkılmasını istercesine.</p>
<p class="calibre4"> Peder Ambrosio, büyük bir sinirlilikle ayağa kalktı. Bana bağırdı:</p>
<p class="calibre4"> "Evet. Kır yerdeki çinileri. Kafanı duvara vurmak istemiyor musun? Böylesi çok daha kolay olurdu!"</p>
<p class="calibre4"> Gözlerim yaşlarla dolmuştu bile, ses tonum değişti:</p>
<p class="calibre4"> "Bütün bunlar neye yarar, peder Ambrosio? Sevgi ve acıma nerede kaldı? Ben bu yüzden sık sık, öfke içinde, kiliseye gidiyorum. Yalnızca gitmezsem sinemadan ve plajdan yoksun bırakılacağım için."</p>
<p class="calibre4"> Peder Amrosio, eliyle ağzımı kapattı.</p>
<p class="calibre4"> "Sus! Sus! Kimsenin sana söylemeye cesaret edemediği şeyi işiteceksin."</p>
<p class="calibre4"> Beni oturmaya zorlamak için omuzlarıma yapıştı. Yüzü burnumun dibindeydi.</p>
<p class="calibre4"> "Küçük nankör. Kim oluyorsun da başkalarını yargılamaya kalkışıyorsun? Güç durumdaki bir hastasını iyileştirmesi gereken o adamın kaygısını düşündün mü? Hayır. Senin için bu bir şey değil. Yalnızca bir serüven. Cankurtaranla bir gezinti. O kadar. Kendini onun yerine koy ve düşün."</p>
<p class="calibre4"> Biraz yatıştı ve devam etti:</p>
<p class="calibre4"> "Bir nankör, evet, bir nankörsün sen! O adam seni fabrikadan, yoksulluktan, daha da ötesi veremden bile kurtardı. Sana bir yuva verdi. Giysiler sağladı. Her şeyin daha iyi olması için. Kardeşlerinin erişemedikleri bir eğitim verdi sana. Seni okumuş ve saygın bir adam yapmak istiyor. Kardeşleriyle ana babasının hayat koşullarını düzeltebilecek biri. Ya sen? Sen, ilk fırsatta ona taş atıyorsun. Bu adamın, yaptığın budalalıkları, saçmalıkları kaç kere bağışladığını düşündün mü? Şimdi de tutmuş sızlanmaya, onu suçlamaya kalkışıyorsun. Dinle, küçük..."</p>
<p class="calibre4"> Sesi heyecandan titriyordu.</p>
<p class="calibre4"> "Bir haksızlık yapmış olsa bile. İşitiyor musun, bir haksızlık yapmış olsa bile. Belki de aceleyle hareket ettiğini bilerek vicdanının ne büyük pişmanlıklarla sızlamış olabileceğini düşündün mü? Belki bir öfke anında, belki büyük bir kaygı anında. Evet, Zeca, benim önümde babanı suçlamak için ağzını açmayacaksın. Gerekirse dikeceğim ağzını. İşitiyor musun?"</p>
<p class="calibre4"> O, revirin yatakları arasında enine boyuna yürümeye koyulurken, başımı önüme eğdim.</p>
<p class="calibre4"> Yeniden yüreklendi:</p>
<p class="calibre4"> "Beni zorladığın için seninle böyle konuştum. Bundan hoşlandığımı sanma. Tatsız şeyler, katı gerçekler söylenmelidir. Ama bunun için de senin, bir erkek olman gerekir, anladın mı? Büyümek, sorumlu olmak zorundasın."</p>
<p class="calibre4"> Bende yol açtığı şok, etkisini gösteriyordu. Ama yükselen ses, benim sesim değildi. Kocaman bir buzdolabından geliyordu sanki:</p>
<p class="calibre4"><span style="font-size: 1em;">"Peki, peder Ambrosio. Ne yapmamı istiyorsunuz?"</span><br/></p>
<p class="calibre4"> Şaşkınlıkla yüzüme baktı, çünkü bu kadar kısa sürede böyle bir tutum benimseyeceğimi beklemiyordu.</p>
<p class="calibre4"> "Bu daha iyi işte."</p>
<p class="calibre4"> Sorumu yineledim:</p>
<p class="calibre4"> "Ne yapmamı istiyorsunuz?"</p>
<p class="calibre4"> "Evine dönmeni. Bütün bunlara son vermeni. Babana bir fırsat tanımanı. Her şeyin bitmesini." Şimdi kupkuru olan gözlerim, onun keskin bakışlı gözlerine dikilmişti:</p>
<p class="calibre4"> "Kabul, dediğinizi yapacağım."</p>
<p class="calibre4"> "İyi, Zeca."</p>
<p class="calibre4"> "Ama sandığınız kadar kolay olmayacak bu."</p>
<p class="calibre4"> "Başlangıçta. Sonra, her şey geçecek. Peder Feliciano sana 'Altın Yürek' demiyor mu? İyi ya, bu altın yürek, bağışlamayı bilecektir."</p>
<p class="calibre4"> "Peder Feliciano iyiliğin ta kendisi. Ben iyi değilim. Onun gözünde her şey iyidir. Peki, peder Ambrosio, unutacağım, unutmaya çalışacağım. Çünkü bağışlamaya inanmıyorum."</p>
<p class="calibre4"> "Unutmakla bağışlamak arasında ne fark var?"</p>
<p class="calibre4"> "Bağışlarken kişi her şeyi unutuyor. Ama yalnızca unutmakla, pek çok kez insan yeniden anımsamaya başlıyor."</p>
<p class="calibre4"> Açıklamam karşısında şaşkınlık duyduğunu sezdim. Verecek hiçbir karşılık bulamıyordu. Fırtınanın geçtiğini görerek, ayağa kalkmam için elimi tuttu.</p>
<p class="calibre4"> "Biliyor musun Zeca, olmak istediğin kadar kötü değilsin."</p>
<p class="calibre4"> "İyi ya da kötü olmak istediğim yok."</p>
<p class="calibre4"> "Şendeki tatsız yan, çok gururlu olmaya başlaman."</p>
<p class="calibre4"> "Herkesin vurduğu bir çamaşır tahtası olmak istemiyorum."</p>
<p class="calibre4"> Yanyana revirin merdivenlerini indik. Peder Ambrosio'nun, önündeki dakikaların korkunç sıkıntısını dağıtmaya çalıştığını duyuyordum.</p>
<p class="calibre4"> "Git sınıftan çantanı al, seni bekliyorum. Saray bahçesine kadar seninle yürüyeceğim."</p>
<p class="calibre4"> "Neden? Evime döneceğime söz verdim, döneceğim."</p>
<p class="calibre4"> "Bundan kuşkum yok. Ama bana kızgın gitmeni istemiyorum."</p>
<p class="calibre4"> "Kızgın değilim. Bana yardım bile ettiniz. Çok yardım ettiniz."</p>
<p class="calibre4"> "Hele şükür. Ama seninle bir şey konuşmak istiyorum. Ancak çok sakinken konuşulabilecek bir şey."</p>
<p class="calibre4"> Çantamı aldım, birlikte yola çıktık. Güneş batmaya başladığından, kumun üzerindeki büyük buz çiçeklerinin gölgesi daha da uzamıştı.</p>
<p class="calibre4"> Alanın ortasında, peder Ambrosio yeniden konuşmaya başladı. Sesi alçak ve bir parça acıydı: "Zeze, söylediğin doğru mu?"</p>
<p class="calibre4"> "Hangi söylediğim, peder Ambrosio?"</p>
<p class="calibre4"> "Öfkeyle kiliseye gideceğin?"</p>
<p class="calibre4"> "Bunu söylemek istemiyordum. Kendimden geçtiğim biranda kaçtı ağzımdan."</p>
<p class="calibre4"> "Ama kaçtıysa, bunda bir gerçek payı bulunmalı..."</p>
<p class="calibre4"> Gözlerimi öylesine bir umutsuzlukla ona doğru kaldırdım ki, durdu.</p>
<p class="calibre4"> "Size gerçeği söyleyebilir miyim, peder Ambrosio?"</p>
<p class="calibre4"> "Söyleyebilirsin."</p>
<p class="calibre4"> "Öyleyse şu sıraya oturalım, çünkü kendimi çok güçsüz hissediyorum."</p>
<p class="calibre4"> Söze başlamadan bir süre durdum. Konuşmamı bekliyordu. Sessizliği bozmadığımı görünce, beni sorguya çekmeye karar verdi:</p>
<p class="calibre4"> "Şimdi kaç yaşındasın, Zeca?"</p>
<p class="calibre4"> "Neredeyse on üç."</p>
<p class="calibre4"> "Doğru. Sınıfın en genç öğrencisi. Ve benim Portekiz-ceden ve edebiyattan en iyi öğrencim." Kayıtsızlıkla cesaret kırıklığı arasında bölünmüş, gülümsedim.</p>
<p class="calibre4"> "Sonra?" dedi.</p>
<p class="calibre4"> "Söyleyeceğim, peder Ambrosio. Söze başlamanın yolunu arıyorum."</p>
<p class="calibre4"> Birden sözcükler fışkırıverdi ağzımdan:</p>
<p class="calibre4"> "Ne var biliyor musunuz? Bence din bizlere çok yanlış bir biçimde öğretiliyor. Bir parça pusulamı şaşırmış durumdayım. Ergin bir kişi olarak ilk din ve inanç birliği ayinime gideceğim gün, teyzem, evde beni hazırlıyordu. Bunun hayatımın en güzel günü olacağını söylüyordu. Hazreti İsa'yı insanın yüreğine kabul etmesinin yeryüzündeki en büyük mutluluk olduğunu da. Ve ben bütün bunların hiçbirini duymadım. Duyduğum şey, kendini beğenmişlikti. Çünkü küçüktüm ve üniformamdaki işaretler, ilkokulun dördüncü sınıfında olduğumu gösteriyordu herkese. Tüm bakışların bana yöneldiğini düşünüyordum. Bütün o ilahilerle ve dualarla ayin tamamlanırken, benim duyduğum şey açıktı. Düşkırıklığına uğramıştım, çünkü kutsanmış ekmek, beklememi öğrettikleri o değişikliği getirmiyordu bana. Korkunç bir gün geçirdim. Bir grup fotoğrafı. Çok geç saatte kahvaltı, çikolata. Açlıktan hastalandığımı hissediyordum, başım dönüyordu. Sonra, yeniden fotoğraflar. 7 Eylül Bayramıydı bu. Geçit töreni vardı. Ve tüm öğle sonrası, yorgunluktan ölmüş halde yürüdük. Ruhumda bir eksiklik olduğunu duyuyordum." Peder Ambrosio'ya bir göz attım, o ciddi ciddi yere bakıyordu.</p>
<p class="calibre4"> "Sonra zaman geçti, din ve inanç birliği ayini neredeyse bir zorunluk oldu. Ailemin gerekli gördüğü bir şey. Karnemdeki notlar gibi, denizden ve sinemadan yoksun kalmamak için çok önemli bir şey. Ve bunu yapmam gerekiyordu. Neredeyse yapmak zorundaydım. Demek istediğim öfke değildi, belki de cesaret kırıklığıydı."</p>
<p class="calibre4"> "Korkunç bir şey bu."</p>
<p class="calibre4"> "Korkunç, ama kimse anlamıyor. Günah çıkarmak istemiyorum ve pek çok kere, günah çıkarmaya gitmek zorundayım. Başka kereler, pişmanlık duamı ölümcül bir günah içinde yapma isteği duyuyorum."</p>
<p class="calibre4"> Peder Ambrosio, irkildi: "Şimdiye dek bunu hiç yaptın mı, Zeca?" "Hayır. Daha yapmadım. Ama ilerde yapabileceğimi hissediyorum."</p>
<p class="calibre4"> "Hayır. Hiçbir zaman yapma. Kiliseye gitme, daha&nbsp;<span style="font-size: 1em;">iyi'</span></p>
<p class="calibre4"> "Evdekilere yalan mı söyleyeyim? Yalan söylemeyi sevmiyorum. Çünkü insan ancak kendi kendini kandınla<span style="font-size: 1em;">yor.</span></p>
<p class="calibre4"> Peder Ambrosio, sorunum karşısında, ne yapacağını şaşırmıştı:</p>
<p class="calibre4"> "Belki de böyle bir durumda yalan söylemen daha<span style="font-size: 1em;">&nbsp;iyi'</span></p>
<p class="calibre4"> Söyleyecek şeyimiz kalmamıştı.</p>
<p class="calibre4"> "Gitmem gerekiyor, peder Ambrosio."</p>
<p class="calibre4"> Çantamı aldım. Elini sıktım, yürümeye koyuldum. Cesaretim kırık. Yarı ölü. Gözüm yerde, omuzlarım düşük! Uzaklaştıkça beni izleyen peder Ambrosio'nun hareketsiz bakışını duyarak. 117 4</p>
<p class="calibre4"> Köpekbalığı ve peksimetler savaşı</p>
<p class="calibre4"> Ilık gece, aralık pencereden içeri serin bir rüzgâr sızdırıyordu. Buna karşın üşüyordum, öyle üşüyordum ki, yorganıma sarındım ve çeneme kadar çektim. Zaten yeterince geç kalmış olan Maurice'in görüneceği umuduyla, ışığı söndürmek istemiyordum.</p>
<p class="calibre4"> "Korkunç bir gün geçirdik, değil mi Adam?"</p>
<p class="calibre4"> "insanı yerin dibine geçirecek bir gün! Yine de iyi tepki gösterdin."</p>
<p class="calibre4"> "En kötüsü de akşam yemeğiydi. İnsan kendini mezarlıkta sanıyordu. Buz gibi bir sessizlik. Hiçbir şey yuta-mıyordum, lokmalar gırtlağıma takılıyordu. Zaman geçmek bilmiyordu. Yemek süresini gözlerim tabağıma dikili geçirdim, pilavda o kadar çok tane olduğunu hiç farketme-miştim. Bundan sonra her gün böyle olacak. Gözlerimi bir daha ona doğru kaldırmayacağım. Her an, ağzını açmasını ve bana serseri, dikkafalı ya da başka bir şey söylemesini bekliyordum."</p>
<p class="calibre4"> "Unutacaksın."</p>
<p class="calibre4"> "Ne unutacak, ne de bağışlayacağım. Bastonlu ve çenesi dizlerine değen ufak tefek bir ihtiyar olsam bile unutmayacağım. Sen beni iyi tanımıyorsun Adam."</p>
<p class="calibre4"> Kimsenin gelip bizi rahatsız etmemesi için alçak sesle konuşuyorduk.</p>
<p class="calibre4"> "Unutmayacaksın ve bağışlamayacaksın. Peki. Ama hayatın boyunca bir kez unuttun ve bağışladın."</p>
<p class="calibre4"> Şaşırmıştım:</p>
<p class="calibre4"> "Uyduruyorsun. Neden sözediyorsun sen?"</p>
<p class="calibre4"> "Portekizliden, arabasının üzerinde 'yarasahk' yapıp da ondan dayak yediğin günden sözediyorum."</p>
<p class="calibre4"> Özlem içinde yitip gittim, gerçeğe dönmem uzun bir süreyi gerektirdi.</p>
<p class="calibre4"> "O değişik bir durumdu. Neden sözünü ediyorsun?"</p>
<p class="calibre4"> "Hiç. Hiç."</p>
<p class="calibre4"> Adam, kararlılığımı sınamak istiyordu.</p>
<p class="calibre4"> "Evet, o değişik bir durumdu. Çılgınlık yapıyordum. Dünse durum bambaşkaydı. Hiçbir kötülük yaptığım yoktu ve bana bir köpekten de kötü davranıldı."</p>
<p class="calibre4"> "En iyisi sana hak vermek, çünkü hayatta birtakım şeyler var ki unutulmuyor."</p>
<p class="calibre4"> "Görüş birliğine varmamız büyük talih."</p>
<p class="calibre4"> "Haksızsın, Zeze. Seninle her zaman aynı görüşteyim, ama görevim sana yardım etmek ve öğüt vermek."</p>
<p class="calibre4"> "Biliyorum. Sağol, Adam."</p>
<p class="calibre4"> Yeniden bir sessizlik. Salonun saati on'u çalıyordu. Evin karanlık içinde olduğunu biliyordum. Herkes odasına çekilmişti. Kimsenin anlatacak ya da yorumlayacak bir şeyi kalmamıştı.</p>
<p class="calibre4"> "Adam!" Hımmm...</p>
<p class="calibre4"> "Uykudan geberiyorum ve bir türlü uyuyamıyorum."</p>
<p class="calibre4"> "Mektubu mu düşünüyorsun?"</p>
<p class="calibre4"> "Evet, Godoya'yı düşünüyorum. İşin kötüsü, tatlı, içini rahatlatacak bir mektubun nasıl yazılacağını bilmeyi-şim."</p>
<p class="calibre4"> "Peder Feliciano'dan sana yardım etmesini iste."</p>
<p class="calibre4"> "Bak bu iyi bir buluş. Ama görüyorsun, her şey aynı anda insanın başına geliyor."</p>
<p class="calibre4"> "Hayat bu. Unutmaya çalış. Gözlerini kapat. Neden dua etmeyi denemeyesin?"</p>
<p class="calibre4"> "Niçin? Bugün Tann'yla aram kötü."</p>
<p class="calibre4"> "Neye yarar ki? Sen zararlı çıkarsın."</p>
<p class="calibre4"> Doğruydu. Adam'ın hakkı vardı. Kimse Tanrı'yla sa-vaşamazdı. Afrika'nın tüm filleriyle birlikte Tarzan bile. Tanrı çok büyük bir şeydi, her zaman üstün gelirdi. Hem hayatı da çok güzel</p>
<p class="calibre4"> kılmıştı. Ağaçlarla, masmavi gökyüzüyle, bitip tükenmek bilmeyen ve dalgalarının üzerinde bir hamak gibi salınan denizle.</p>
<p class="calibre4"> Kulaklarım öylesine uykuluydu ki, Maurice'in gelişini duymadım. Omzumdaki bir el yatağımda dönmeme yol açtı. Maurice'in gülen yüzü benimkinin çok yakınındaydı ve hemen güneşimin küçük bir ışını umutla dolu olarak yeniden doğuyordu.</p>
<p class="calibre4"> "Çok geciktin, Maurice."</p>
<p class="calibre4"> "Birtakım sahneleri baştan çekmemiz gerekti; çalışma çok geç bitti."</p>
<p class="calibre4"> Her zamanki gibi eski koltuğa oturdu. Koltuğun tarazlanmış kolunu okşadı, bu hüzünlü havayı dağıtmaya çalıştı:</p>
<p class="calibre4"> "Bu koltuğun adını bana hiç söylemedin?"</p>
<p class="calibre4"> "Doğru mu, hiç söylemedim mi?"</p>
<p class="calibre4"> "Hiç."</p>
<p class="calibre4"> "Onu hiç sevmez. Bu nedenle odamda bıraktılar. Berbat bir adı var. Orozimbo."</p>
<p class="calibre4"> "Yaşlı ve şişko bir bay için sevimli bir ad."</p>
<p class="calibre4"> "Ama soyadı yok. Onu sevdiğine göre, sanırım senin soyadını vereceğim."</p>
<p class="calibre4"> Bir kahkaha attı ve Fransız şivesiyle yorumladı:</p>
<p class="calibre4"> "Orozimbo Chevalier! Kulağa hiç de kötü gelmiyor."</p>
<p class="calibre4"> Güneşimi ısıttığını görünce, Orozimbo'yu yatağımın yanına çekti ve ellerimi tuttu.</p>
<p class="calibre4"> "Eeee, küçüğüm, ne var ne yok?"</p>
<p class="calibre4"> Gözlerimin yaşlarla dolmamasına çalışarak ona her şeyi anlattım.</p>
<p class="calibre4"> "Korkunç bir günmüş, yavrum, insanlara, özellikle büyüklere olan güvenini yeniden kazanmalısın."</p>
<p class="calibre4"> "Ama iş bu kadarla kalmıyor, Maurice. Öteki evimden de kötü bir haber aldım. Ablam Godoya'yı biliyor-120</p>
<p class="calibre4"> sun, değil mi? Korkunç bir otomobil kazası geçirmiş; yüzü tanınmaz haldeymiş. Otomobilin ön camından dışarı fırlamış; yüzünü düzeltmek için şimdiye kadar dört kez ameliyat etmişler. Söylendiğine göre tüm dişleri kırılmış. Çok acı! Hem de beni en çok sevecen ablam!"</p>
<p class="calibre4"> Karşılık vermedi, ama elimi daha büyük bir güçle sıktı.</p>
<p class="calibre4"> "Direnmemde bana o yardımcı oldu."</p>
<p class="calibre4"> "Nede direnmende?"</p>
<p class="calibre4"> "Burada kalmakta. Direneceğim de. Sonuna kadar direneceğim."</p>
<p class="calibre4"> "Bütün gün seni düşündüğümü biliyor musun? Kötü bir karar vermenden korkuyordum." "Zaman zaman dayanıp dayanamayacağımı düşünüyorum. Ama evet. Direneceğim. Kardeşlerimin sürdüğü hayatı düşünüyorum. Peder Ambrosio'nun sözlerini düşünüyorum. Onlar oradalar. Kentte çalışmak için güneşle birlikte kalkıyorlar ve akşam yatıp ertesi gün her şeye yeniden başlamak üzere eve dönüyorlar. Teker teker fabrikaya yetişiyorlar. Dişlerine bile baktıramadan, daha iyi giysiler, daha iyi ayakkabılar satın alamadan büyüyecekler. Bütün bunları biliyorum. Orada, hiç karşı çıkmadan, beni düşünüyorlar ve hoşnutlar. Çünkü ben bütün bunlardan kurtuldum ve bir gün 'doktor' olabileceğim."</p>
<p class="calibre4"> "Çok iyi, çok iyi, Küçüğüm. Böyle konuşmak gerek. Küçük bir adam böyle davranır. Seninle kıvanç duyuyorum."</p>
<p class="calibre4"> "Hep kafama kakılan sözleri yinelemekten başka yaptığım şey yok ve peder Ambrosio'nun bana söylemeye çalıştıklarından, söylemediklerinden, ama benim anladıklarımdan."</p>
<p class="calibre4"> Maurice, saatini gözlerine yaklaştırdı:</p>
<p class="calibre4"> "Ne yazık ki gitmem gerekiyor, yavrum."</p>
<p class="calibre4"> "Biliyorum. Ama daha önce bir soruya karşılık ver."</p>
<p class="calibre4"> "Her zaman karşılık veririm."</p>
<p class="calibre4"> "Sen de mi kötü bir gün geçirdin?"</p>
<p class="calibre4"> "Hem de nasıl. Hiçbir iş yolunda gitmiyordu. Bezdirici bir gündü."</p>
<p class="calibre4"> "Yorgun muydun?"</p>
<p class="calibre4"> "Hâlâ yorgunum."</p>
<p class="calibre4"> Ona gülümsedim.</p>
<p class="calibre4"> "Neden, Küçüğüm?"</p>
<p class="calibre4"> "Hiç, hiç. Kibriti çakmayı basardın."</p>
<p class="calibre4"> "Emin misin?"</p>
<p class="calibre4"> "Evet, güneşimi de umutla ısıttın."</p>
<p class="calibre4"> "Daha iyi. Sevinçle gidebilirim."</p>
<p class="calibre4"> Her zaman yaptığı gibi okşadı saçlarımı..</p>
<p class="calibre4"> "Öyleyse yarın başka bir gün olacak?"</p>
<p class="calibre4"> "Kuşkusuz."</p>
<p class="calibre4"> Yorganımı düzeltti.</p>
<p class="calibre4"> "Şimdi gözlerini kapat ve duvara dön."</p>
<p class="calibre4"> Dediğini yaptım.</p>
<p class="calibre4"> "iyi geceler, Küçüğüm. Rahat rahat uyu."</p>
<p class="calibre4"> Sessizce dışarı çıktı, odanın içinden geçen bir sevecenlik rüzgârıydı. Karanlık ve sessizdi, "Adam!"</p>
<p class="calibre4"> "Hımmm."</p>
<p class="calibre4"> "İşittin mi?"</p>
<p class="calibre4"> "Her şeyi."</p>
<p class="calibre4"> "Baba bu işte. Gününü ağır bir çalışmayla geçirdi. Çok yorgundu, ama yine de bana iyi geceler dilemeye geldi. Baba bu işte."</p>
<p class="calibre4"> "Bence de öyle, ama uvuyalım, uykusuzluktan ölüyorum."</p>
<p class="calibre4"> Adam'm da, verdiğim kararlardan çok hoşnut olduğunu seziyordum.</p>
<p class="calibre4"> Odamın penceresini açtığımda, bir öncekine benzeyen ama 'başka' bir gün olduğunu gördüm. Ama yüreğim daha sağlam ve kararlıydı. Özellikle de kararlı; çünkü bugün, daha sonraki pek çok güne benzeyecekti. Giyinmeliydim. Sofraya oturmalıydım. Tek heceli sözcüklerle kar-122</p>
<p class="calibre4"> «ılıklar vermeli ve gözlerimi hiç ona doğru kaldırmamahy-dını.</p>
<p class="calibre4"> Ve böylece günler birbirlerine eklene eklene bir ayı buldu. Sonraki aylar da aynı kararlılık içindeydim. Adam bile sonunda karşı çıkıyordu:</p>
<p class="calibre4"> "Senden istediğinde, hiç değilse ekmeği ya da tereyağını ona uzatabilirsin!"</p>
<p class="calibre4"> "Benden artık hiç istemiyor. Kızkardeşime ya da anneme söylüyor."</p>
<p class="calibre4"> Okulda, benim kadar yalnız, benim kadar suskun başka kimse yoktu. Okula birlikte gittiğimiz ya da gelip beni bahçedeki sırada bulan Tarcisio bile, suskunluğumu gidermeyi başaramıyordu. Fayolle, sakin sakin bunun geçmesini bekliyor, davranışımı saygıyla karşılıyordu.</p>
<p class="calibre4"> Evde kimsenin notlanma ya da kiliseye gidip gitmediğime aldırdığı yoktu.</p>
<p class="calibre4"> "Babanla plaja gitmek istemiyor musun?"</p>
<p class="calibre4"> "Başım ağrıyor, çalışmam da gerekli."</p>
<p class="calibre4"> Plajdan vazgeçiyordum, çünkü dilediğim zaman dersten kaçıyor, Potengi nehrinde yüzmeye gidiyordum.</p>
<p class="calibre4"> Pazar günleri öğleden sonra, arabayla kente bir gezinti yapma alışkanlığını edinmiştik. Değişmeyen bir şeydi bu. Tiroj'e uzanma, plajda Ereia Preta'ya kadar gidip gelme. Zaman zaman ailemin bir dostunun evinde mola verme.</p>
<p class="calibre4"> "Çıkmak istemiyorum. Burada kalacağım."</p>
<p class="calibre4"> Üstelemiyorlardı. Bazan okuyordum, bazan komşuların duvarını aşıyordum. Sıtmaağaçlarının ya da hintkirazının dallarına oturuyordum. Tavuklar bana bakıyorlar ve kendilerine artık yem ya da su getirmeyişime şaşıyorlardı.</p>
<p class="calibre4"> Kuzenimin bacağı kötüledi ve tedavi için Recife'ye gitti. Babamın da ona eşlik etmesi gerekti. Dönüşünde bana bir armağan getirdi, sesini çıkarmadan siyah bir deri kemer uzattı. Kemeri alıp almamakta kararsızlık çekiyordum.</p>
<p class="calibre4"> "Al."</p>
<p class="calibre4"> "Sağolun."</p>
<p class="calibre4"> Ona sırtımı döndüm, kemer parmaklarımı yakıyordu. Dolabımın gözüne attım ve hiç takmadım. Adam, bana yeniden serzenişte bulundu:</p>
<p class="calibre4"> "Ne olursa olsun Zeze, abartıyorsun."</p>
<p class="calibre4"> "Bana kişilik sahibi olmayı öğretmek için gelmedin mi? Bundan sonra hep böyle olacak."</p>
<p class="calibre4"> Benim de tedirgin edici bulduğum bu durumu yumuşatmak için bir olay olması gerekiyordu. Ve bu da en az beklediğim anda oldu.</p>
<p class="calibre4"> Peder Amadeu, yaklaştığımı görünce isteksizce gülümsedi. Dilediğim şeyin ne olduğunu önceden kestiriyordu.</p>
<p class="calibre4"> "Gidebilir miyim bugün peder Amadeu?"</p>
<p class="calibre4"> "Bugün olmaz."</p>
<p class="calibre4"> "Neden?"</p>
<p class="calibre4"> "Haftada bir kere gideceğine karar vermiştik."</p>
<p class="calibre4"> Düzeltmekte olduğu defterin yaprağını çevirdi. Yerimde durduğumdan, başını olumsuzca salladı.</p>
<p class="calibre4"> "Ben de gerçekten dostum olduğunuzu düşünüyordum."</p>
<p class="calibre4"> "Dostun olduğum için sana izin vermiyorum ya."</p>
<p class="calibre4"> "Ne değiştirir? Derslerimi hep bilmiyor muyum? Sınıfın birincisi değil miyim?"</p>
<p class="calibre4"> "Buna karşın iyi niyetimi sömürüyorsun. Sorumluluğumun farkında mısın?"</p>
<p class="calibre4"> Şeytan beni dürtüyordu.</p>
<p class="calibre4"> "Öbür kerelerden farkı yok ki."</p>
<p class="calibre4"> Gözlüklerinin üzerinden, çok açık, neredeyse bal rengi gözleriyle bana baktı, kaygılı görünüyordu. Görüşlerimin gücünü kabul etmekteydi.</p>
<p class="calibre4"> "Dinleyin, peder Amadeu. Gitgide daha iyi yüzüyorum. Tehlike yok. İdman yapacak ve döneceğim."</p>
<p class="calibre4"> Gözlerini çalışmasına eğdi ve karşılık vermedi. Üsteledim:</p>
<p class="calibre4"> "Size söz veriyorum; yalnızca bugün için. Daha sonra, t°Pu t°Pu haftada iki kere, yüzmeye gideceğim."</p>
<p class="calibre4"> Yalan söylediğimi, bir saat sonra dönmeyeceğimi biliyordum. Denizin yükselmesini beklemek gerekecekti. Sular alçaldığında, lağımlardan gelen ve 'boğulanlar' diye adlandırdığımız garip kalıntılarla kaplıydı deniz. Hem okula dönecek zamanım da olmayacaktı. Dosdoğru eve gidecektim. Bezginlikten pes etti:</p>
<p class="calibre4"> "Vasconcelos, yalnızca bugünlük olduğuna söz veriyor musun?"</p>
<p class="calibre4"> "Yemin ediyorum."</p>
<p class="calibre4"> "Yemin etmeye gerek yok."</p>
<p class="calibre4"> "Peder Feliciano'yla konuştunuz mu?"</p>
<p class="calibre4"> "Onunla konuştum, her şey sana bağlı."</p>
<p class="calibre4"> Yoklama anında, yokluğuma bir gerekçe gösteriyordu. Ona teşekkür ettim ve dörtnal yola koyuldum.</p>
<p class="calibre4"> Çocuklar, suların biraz daha yükselmesini beklerken rıhtım boyundaki pamuk balyalarının üzerinde oturuyorlardı. Oradan Spor Kulübü'ne kadar yüzülüyordu. Göze alan, duvardan denize atlıyordu. Ben de atlamayı düşlüyordum, ama böylesine gösteriler için daha çok erkendi. Hatırı sayılır bir yükseklikteydi duvar.</p>
<p class="calibre4"> "Dr. Renato Vilman'la beden eğitimi çalışalım mı?"</p>
<p class="calibre4"> "Hadi."</p>
<p class="calibre4"> Dr. Renato'ya bayılıyorduk. Bir sporcuydu o. Ve bize yığınla hareket öğretiyor, hareketleri kötü yaptığımızda düzeltiyordu. Bu adamda şeytansı bir güç vardı. Tek başına küçük bir sandalı kaldırır, nehre kadar taşırdı. Onun için çocuk oyuncağıydı bu.</p>
<p class="calibre4"> Biz de gidip Dr. Renato'ya yardım ediyorduk. Kürekleri taşıyorduk.</p>
<p class="calibre4"> "Büyüdüğümde sizin gibi olmak isterim."</p>
<p class="calibre4"> Gülüyordu ve güneyli şivesiyle şöyle diyordu:</p>
<p class="calibre4"> "Öyleyse çok çorba içmen gerek."</p>
<p class="calibre4"> Ve yumurcaklar arasında tartışma başlıyordu:</p>
<p class="calibre4"> "Johnny Weissmuller'den daha güçlüdür."</p>
<p class="calibre4"> "Öyle mi! Tarzan daha güçlü ve daha iridir."</p>
<p class="calibre4"> "Sinemada güçlü olmak kolay."</p>
<p class="calibre4"> "Sen de yap bakalım, görürüz!"</p>
<p class="calibre4"> Tam o sırada Ebenezer göründü. O da kahramanlarımızın bir başkasıydı. Tek çiftenin küreklerine geçti mi, Ebenezer bir krala benzerdi. Bütün hareketleri kusursuzdu ve boynuyla bile yaptığı en küçük bir harekete bile, tekne uyuyordu sanki. Yüzmede bir ustaydı. Her stilde yüzebiliyordu.</p>
<p class="calibre4"> Ebenezer yaklaştı ve suyun ne kadar yükseldiğine baktı.</p>
<p class="calibre4"> "Yüzecek misin, Ebenezer?"</p>
<p class="calibre4"> "Düşünüyorum."</p>
<p class="calibre4"> "Sular iyice yükselmiş, değil mi?"</p>
<p class="calibre4"> "Neredeyse kıvama gelmiş."</p>
<p class="calibre4"> Gözlerimizi ondan ayırmıyorduk ve Ebenezer uzaktaki ırmağa, ağaççıklarla kaplı kıyılarına bakıyordu.</p>
<p class="calibre4"> Birden bizlerden yana döndü:</p>
<p class="calibre4"> "Tek başına yüzmeyi sevmiyorum. Benimle gelecek yürekli biri var mı?"</p>
<p class="calibre4"> "Nereye kadar gidiyorsun?"</p>
<p class="calibre4"> "Akıntı hafifken Liman'ın rıhtımına kadar yüzeceğim. Sonra yavaş vavaş Tavares de Mira rıhtımına döneceğim."</p>
<p class="calibre4"> Kimse yerinden kıpırdamıyordu.</p>
<p class="calibre4"> "Bizler için çok uzak."</p>
<p class="calibre4"> "İlerlemek istemiyor musunuz?"</p>
<p class="calibre4"> Meydan okumasına karşılık vermek için delice bir istek duyuyordum. Daha sonra soluksuz kalsam bile.</p>
<p class="calibre4"> "Onunla gidelim mi, Lele?"</p>
<p class="calibre4"> "Çok hızlı yüzüyor, yetişemeyiz."</p>
<p class="calibre4"> Ebenezer güldü.</p>
<p class="calibre4"> "Tamam, yavaş yüzeceğime söz veriyorum. Kim benimle geliyor?"</p>
<p class="calibre4"> Lele ve ben ayağa kalktık.</p>
<p class="calibre4"> Ebenezer, nefis bir atlayış yaptı ve nehrin sularında kayboldu. Şimdi, geri çekilme olanağı kalmamıştı. Yuhalanırdık. Onun yaptığını yaptık ve Ebenezer'i izledik. Söz verdiği gibi, ağır ağır yüzüyor ve bizi bekliyordu. Nehirde hiç bu kadar uzağa gitmemiştim. Buralarda su temiz ve saydamdı. Hâlâ yüzüyorduk. Şimdi, bizi kızıştırmak için, Ebenezer arayı biraz açmıştı. Spor Kulübü'nün ve Su Sporları Merkezi'nin binaları küçük, küçücük kalmıştı. Demirlemiş birkaç sandal vardı. Daha uzakta da deniz polisinin motoru.</p>
<p class="calibre4"> Tehlike işaretini Ebenezer verdi:</p>
<p class="calibre4"> "Karpuz! Karpuz!"</p>
<p class="calibre4"> Yüreğim göğsümde patlayacak gibi oldu. Karpuz. Yanımızda bir köpekbalığı vardı. Ve koku yaklaşıyordu. Ebenezer bir motora doğru yüzmüştü. Lele dönmüş, tırmanmak için en yakın kayığı arıyordu. Bir tek ben deli gibi yüzüyordum. Ebenezer'in bana bağırarak bir şeyler söylediğini duyuyordum ve ne söylediğini bir türlü anla-yamıyordum. içimden duaya başladım!</p>
<p class="calibre4"> "Lourdes Meryem'i, beni koru. Bundan sonra hep söz dinleyeceğime yemin ediyorum."</p>
<p class="calibre4"> Ve koku artıyor, yaklaşıyordu. Sanki kocaman bir karpuz diliminin önünde oturmuştum. Her kulaçta kollarımla bacaklarımın titrediğini duyuyordum ve koku beni izliyordu. Yatışmaya çalıştım, bağıran Ebenezer'in sesini duyabildim:</p>
<p class="calibre4"> "Çabuk yüz! Polis motoruna doğru yüz! Yüz!"</p>
<p class="calibre4"> Motor bana hiç bu kadar büyük gelmemişti. Ona doğru yüzdüm. Yüreğim göğsümü patlatırcasına çarpıyordu. Yaklaşıyordum. Umutsuzlukla bordalarının yüksekliğine bakıyordum. Motora ulaşsam bile, asla tırmanacak gücü bulamayacaktım. Meryem Ana' ya ettiğim dua mı, yoksa içimi kemiren korku mu, bilmiyorum hangisi sayesinde, bu işi başardım. Ellerim küpeşteye yapıştı, kendimi yukarı Çektim ve teknenin içine atladım. Ağlamak ve kusmak is-127</p>
<p class="calibre4"> teğiyle suya bakarak yüzükoyun uzandım. Koku gitgide güçleniyordu. Ve dehşet dolu gözlerimle köpekbalığının keskin kuyruğunun küçük dalgalar oluşturarak suyu yardığını gördüm. Kurtuluşum biran işi olmuştu. Bu gri, gümüşsü kuyruk uzaklaştı ve kayboldu.</p>
<p class="calibre4"> Motorun içine yattım ve titremeye koyuldum, korkudan değil, ama dehşetten. Derin derin soluk almaya çalışıyor, buz gibi olduğumu hissediyordum. Dizlerim birbirine vuruyordu.</p>
<p class="calibre4"> Şimdi dönüş sorunu ortaya çıkmaktaydı. Yüzerek dönme cesaretini nasıl bulacaktım?</p>
<p class="calibre4"> Ancak o sıra Adam ortaya çıktı:</p>
<p class="calibre4"> "Şşşşt! Zeze, neredeyse..."</p>
<p class="calibre4"> Ona çok öfkelenmiştim:</p>
<p class="calibre4"> "Gık'ın bile çıkmadı," dedim.</p>
<p class="calibre4"> "Korkudan ölmüştüm. Ve yüreğin öylesine hopluyor-du ki neredeyse kusacaktım."</p>
<p class="calibre4"> "Peki şimdi Adam?"</p>
<p class="calibre4"> "Geri dönmek gerek."</p>
<p class="calibre4"> "Buralarda dolaşıyorsa, ben suya atlar atlamaz..."</p>
<p class="calibre4"> "Telâşlanmayalım, bekleyelim. Ötekilerin nerede olduklarına bak."</p>
<p class="calibre4"> Lele de benim durumumdaydı. Ancak Kulüp'e daha yakın bir kayığa yüzecek zamanı bulmuştu. Ebenezer, ayakta suya bakıyor ve havayı kokluyordu. Karpuz kokusunu almaz olunca bana bağırdı:</p>
<p class="calibre4"> "Dönebileceğiz. Tehlike geçti."</p>
<p class="calibre4"> Yine de bana iki yüz elli saat gibi gelen bir on dakika bekledi. Suya atladı ve yanıma kadar yüzdü.</p>
<p class="calibre4"> "Atla, seninle yüzeceğim, yavaş yavaş."</p>
<p class="calibre4"> Başımı olumsuzca salladım:</p>
<p class="calibre4"> "Hayır."</p>
<p class="calibre4"> "Hadi, cesaret. Öteki çocuğun bulunduğu kayığa kadar gideriz. Üçümüz birlikte yüzeceğiz." "İstemiyorum. Burada ölmeyi yeğlerim."</p>
<p class="calibre4"> Yüzmeye çalışsam bile başaramazdım.</p>
<p class="calibre4"> "Gelmek istemiyorsan ben gidiyorum. Ömrümü seni beklemekle geçiremem."</p>
<p class="calibre4"> Birkaç saniyenin sonunda, karar veremediğimi görünce, geçerken Lele'yi de alarak Kulüp yönünde yüzdü. Uzaklaştıklarını, Kulüp' e ulaştıklarını, rampayı çıktıklarını ve polis motorunu gösterdiklerini gördüm.</p>
<p class="calibre4"> Bir mucize bekleyerek motorun burnuna oturdum. İkindi ilerliyordu ve bu saatte okulda ya da evimde olmalıydım.</p>
<p class="calibre4"> Fazla gecikmedi. Akşam rüzgârı çıktı ve güneş alçalmaya başladı. Üşüyordum. Islak mayom da şaşkınlığımı daha çok arttırıyordu.</p>
<p class="calibre4"> "Ya şimdi Adam?"</p>
<p class="calibre4"> Ağlıyordum neredeyse.</p>
<p class="calibre4"> "Buradan çıkmayacağım. Hayvan çok yakında olabilir."</p>
<p class="calibre4"> "Ben de çıkmayacağım."</p>
<p class="calibre4"> Hava kararmaya başlıyordu. Korkum artmaktaydı.</p>
<p class="calibre4"> "Benim küçük Meryem Anam, yardım et yalvarırım!"</p>
<p class="calibre4"> Rıhtımın ışıkları yanıyordu. Kent de aydınlanmaktaydı herhalde.</p>
<p class="calibre4"> "Ya Kulüp de kapanırsa? Bu gece soğuktan öleceğiz."</p>
<p class="calibre4"> "Bütün bunlar tamam, ama gece evde seni neyin beklediğini düşünüyor musun, Zeze?" "Düşünmek bile istemiyorum. İstediğim buradan çıkmak."</p>
<p class="calibre4"> Kulak kabartarak sustuk.</p>
<p class="calibre4"> "İşitiyor musun, Adam?"</p>
<p class="calibre4"> "Sanki hafif bir kürek sesi."</p>
<p class="calibre4"> Daha dikkatli dinledim.</p>
<p class="calibre4"> "Şuradan geliyor."</p>
<p class="calibre4"> ince uzun bir kayık göründü. Dr. Renato Vilman'dı gelen.</p>
<p class="calibre4"> "Ne oluyor, oğlum?"</p>
<p class="calibre4"> Motorun küpeştesine yanaştı ve kayığı durdurdu.</p>
<p class="calibre4"> Öylesine heyecanlanmıştım ki, bir şey söylemiyordum.</p>
<p class="calibre4"> "Köpekbalığı seni neredeyse yakalıyor muydu? Ama bitti artık. Seni almaya geldim. Kayığa geçebilir misin?"</p>
<p class="calibre4"> "Bilmiyorum, bacaklarım çok titriyor."</p>
<p class="calibre4"> "Düzelir. Sakin ol."</p>
<p class="calibre4"> Sesi engin bir iyilikle doluydu.</p>
<p class="calibre4"> "Hadi bakalım."</p>
<p class="calibre4"> Bacaklarımı motorun küpeştesinden sarkıttım ve kayığın burnuna inmeye çalıştım.</p>
<p class="calibre4"> "Bacaklarını suya sokabilirsin. Artık tehlike kalmadı."</p>
<p class="calibre4"> Su ılıktı ve korkum yavaş yavaş dağılıyordu.</p>
<p class="calibre4"> Az sonra güçlü kolların çektiği kürekler, bizi Potengi Su Sporları Merkezi'ne götürüyordu.</p>
<p class="calibre4"> Akşam yemeği biter bitmez pijamalar giyiliyordu. Ardından yarım saatlik bir teneffüs geliyor, sonra da büyük etüt salonuna yöneliyorduk. Bu andan yararlanarak Fayolle'un odasına yürüdüm. Beni sabırsızlıkla beklediğini biliyordum.</p>
<p class="calibre4"> Oradaydı. Okumuyordu, ödev defterini düzeltmiyordu, elleri cetvelle oynamıyordu. Beni beklemekteydi. İçeri girdiğimde de, tombul ve kırmızı yüzünde gözlerini yok eden biçimde gülümsedi.</p>
<p class="calibre4"> "Sevgili Felicien Fayolle!"</p>
<p class="calibre4"> Parmağıyla bana gözdağı verdi:</p>
<p class="calibre4"> "Şüş, Şüş, bir gün senin yüzünden kalp krizi geçirece-ğim."</p>
<p class="calibre4"> Köpekbalığını düşünerek bir kahkaha attım.</p>
<p class="calibre4"> "Daha önce ben ölmemişsem."</p>
<p class="calibre4"> Yanındaki iskemleyi işaret etti.</p>
<p class="calibre4"> "Şimdi otur ve bana her şeyi anlat. Hepsini öğrenmek istiyorum."</p>
<p class="calibre4"> Öykünün dramatik ayrıntılarını ondan gizlemedim. Konuşmamı bitirdiğimde soğuk terler döküyordu. #'</p>
<p class="calibre4"> "Düşünebiliyor musun, ya köpekbalığı seni yakala-saydı?"</p>
<p class="calibre4"> "Aklıma bile getirmek istemiyorum. Gözlerimi kapattığımda o kocaman kuyruğun suyun yarışını görüyorum hâlâ."</p>
<p class="calibre4"> Kaşlarını çatmayı, sert bir görünüşe bürünmeyi denedi. Kuşkusuz müdür bana sıkı bir öğüt geçmesini istemişti. "Evlerden uzaklaşmayacağına söz vermiştin. Hayatını da tehlikeye atmayacağına, öyle değil mi?" "Doğru." .. "Sözün nerede kaldı?" "Dinle, Fayolle. Bu ilk oluyor. Ebenezer bize 'hanım evlâdı' diyordu."</p>
<p class="calibre4"> "Ya köpekbalığı seni yeseydi de ölseydin? Düşünüyor musun?"</p>
<p class="calibre4"> "Ölmedim ya, değil mi? Ölseydim, Bonfim gölünde ölen Chico Dantas'a yaptıkları gibi yaparlardı. Herkes ağlıyordu. Onun için ölüler duasını okudular. Sonunda, beni de düşünmeleri için boğularak ölmeyi istiyordum." "Saçmasapan konuşma."</p>
<p class="calibre4"> Sert görünüş bitmişti. Hayalgücüm karşısında gülmeye başlıyordu.</p>
<p class="calibre4"> "Başına dert açıldı mı, Fayolle?"</p>
<p class="calibre4"> "Bunu konuşmamayı yeğlerim, ama kolay olmadı. Bütün suç benim başıma ve zavallı peder Amadeu'nun başına yıkıldı. Önemi yok, geçti gitti." "Nasıl duydular?"</p>
<p class="calibre4"> "Nasıl duymazlardı ki? Gece olmuş ve sen evine dönmemiştin. Sağa sola telefon edildi. Küçük bir kentte dedikodu çabuk yayılır. Her şey hemen işitilir. 'Vasconcelos'un bir köpekbalığı tarafından parçalanmaktan kıl payı kurtulduğunu biliyor musunuz?"</p>
<p class="calibre4"> "Köpekbalığı değildi, küçük bir camgözdü." "Arada ne fark var, Şüş?"</p>
<p class="calibre4"> "Köpekbalıkları daha iridir, insanı daha çabuk yerler."</p>
<p class="calibre4"> Fayolle bir kahkaha attı.</p>
<p class="calibre4"> "Ya evde ne oldu?"</p>
<p class="calibre4"> "Neler olmadı ki. İğrençti. Eve dönmeye nasıl cesaret ettiğimi bilemiyorum. Adam olmasaydı... O kadar çok söz işittim ki hesabını şaşırdım. Yalnız dün gece son kez evde yatmama izin verdiler. Yatılı okula bir an önce dönmem için de hemen bavulumu hazırladılar. Böylesi daha iyi, değil mi Fayolle? Orada, durum dayanılmaz oluyordu. Hiç değilse yıl sonuna dek yatılı okursam, eve döndüğümde her şeyi unutmuş oluruz..."</p>
<p class="calibre4"> "Yatılı olmayı seviyor musun?"</p>
<p class="calibre4"> "Sana bir sır vereyim mi Fayolle? Evde, bunun cezaların en kötüsü olduğunu sanıyorlar. Ama benim için yeryüzü cenneti. Hele son günlerdeki duruma bakınca."</p>
<p class="calibre4"> "Benden ne istediklerini biliyor musun, Şüş?"</p>
<p class="calibre4"> "Hayır."</p>
<p class="calibre4"> "Pek çok şey, yavrum. Ne pahasına olursa olsun, seni yüzmeye kaçırmamamı istediler. Ne yaptığımı da biliyor musun?"</p>
<p class="calibre4"> "Kestiremiyorum."</p>
<p class="calibre4"> "Yüzmeye gitmene izin vermeyeceğime söz verdim. Bunun ne demek olduğunu anlıyor musun?"</p>
<p class="calibre4"> Bir parça duygulanmış olarak, gözlerinin içine baktım:</p>
<p class="calibre4"> "Kaçmayacağım. Benim yüzümden başına iş açılmasını istemiyorum."</p>
<p class="calibre4"> Güldü.</p>
<p class="calibre4"> "Bana bu konuda söz vereceğini biliyordum. Sözümden çıkmayacağını da biliyorum."</p>
<p class="calibre4"> Bir an birbirimizi süzdük.</p>
<p class="calibre4"> "Ama bir şey daha var, Şüş. Pazar günü çıkamayacaksın. Evine gitmek için bile."</p>
<p class="calibre4"> "Bak, bu iyi. Ama pazar günü bir sinemaya gitme hakkım da olmayacak mı?"</p>
<p class="calibre4"> "İncelenmesi gereken bir konu bu. Hem, şu sinema hikâyesinde biraz ölçülü gitsen hiç kötü olmayacak."</p>
<p class="calibre4"> Şaka ediyordu, biliyordum.</p>
<p class="calibre4"> "Ailen çok kalabalık."</p>
<p class="calibre4"> "Bundan emin olabilirsin. Çok fazla insan arasında bölünmem gerekiyordu. Artık Maurice'den, Tarzan'dan ve Joan Crawford'dan başkası yok."</p>
<p class="calibre4"> Ortalık yatışmıştı. Fayolle her zamanki gibiydi. Bu iş bir aksilik olmadan kapanmıştı; onun rahatlığı için bu tatsız anı unutmak daha iyi olurdu.</p>
<p class="calibre4"> Çan çaldı.</p>
<p class="calibre4"> "Etüt saati. Gitmen gerekiyor."</p>
<p class="calibre4"> Ayağa kalktım.</p>
<p class="calibre4"> Fayolle bana sordu:</p>
<p class="calibre4"> "Dön. Sana bakmak istiyorum."</p>
<p class="calibre4"> Döndüm, gülümsüyordu.</p>
<p class="calibre4"> "Que cet animal a grandil"</p>
<p class="calibre4"> Bu kez ben gülüyordum.</p>
<p class="calibre4"> "Anladın mı?"</p>
<p class="calibre4"> "Evet. Como esse animal cresceuV</p>
<p class="calibre4"> Öylesine sakin ve hafif çıktım ki, önceki gün bir köpekbalığının dişlerinden güç kurtulan o çocuk değildim sanki.</p>
<p class="calibre4"> Adam bile artık davranışlarıma şaşıyordu. Yine de, benim için bir şey değişmemişti. Çok küçük yaştan beri, şeytanın oğlu olduğum söylenirdi. Noel'de Küçük İsa'nın benim için hiç doğmayacağını, doğan şeyin şeytanın ta kendisi olacağını söylemişlerdi. Şimdi de şeytan yanımdan hiç ayrılmıyordu. Yakın dostum olmuştu, ben de onun 'çırağı'.</p>
<p class="calibre4"> Aklıma bir şey gelmezse, şeytan akıl veriyordu. Kımıldamadan, ellerimi oynatmadan durma yeteneğinden yoksundum. Öyle ki bütün rahipler, bütün öğretmenler bir yaramazlık yapmamı bekliyorlardı.</p>
<p class="calibre4"> Herkeste siyah bir kauçuk cetvel vardı. Benimki parmaklarımı yakıyordu. Döndürüp durdukça, iyice kızışana</p>
<p class="calibre4"> Sertao: Bodur ağaçlarla kaplı, uçsuz bucaksız kıraç Brezilya bozkırlarına verilen ad.</p>
<p class="calibre4"> dek sıranın tahtasına sürtmekle iğrenç bir koku çıkardığını keşfettim. Tam o sırada peder Estevao, hastalanan din dersi öğretmeninin yerine geldi. Ben de düşündüm ki... neyse... Peder Estevao'nun kocaman, hep nezleli bir burnu vardı. Bu şaka için eşi bulunmayan bir burun. Düşünmemle uygulamam bir oldu. Çok geçmedi; millet mendilini çıkarmakta yarışıyordu. Ders çığırından çıktı. Herkes öksürmeye koyuldu ve gözlüklerinin ardındaki gözlen yaşa-ran peder Estevao'ytı bırakarak kirişi kırdı herkes.</p>
<p class="calibre4"> Koridorda doğruca yanıma geldi. Bir şey söylemedi. Ama üniformamın koluna yapıştı ve beni kara tahtanın yanında cezaya kaldırdı. Orada bıraktı ve yarım kalan bir din dersinin bedelinin ne olduğunu iyice duymam için bütün pencereleri kapatarak dışarı çıktı.</p>
<p class="calibre4"> Öylesine çekilmez olmuştum ki, şimdi en arkadaki bir sırada tek başıma oturuyordum. Resim çantamı açıyor, içine göz gezdiriyordum. Gözlerim eski bir jilete takılıyordu. İçim acıyordu jilete. Aşınmış bir jilet olmak da ne budalaca şeydi. Kurşun kalemleri yontmaya ya da parmak kesmeye yarardı bir tek. Zavallı küçüğü aldım ve sıramın kapağını kaldırdım. Jiletin ucunu oraya kıstırdım, kapağı kapadım. Çok güzeldi. Parmaklarımın ucuyla jilete fiske vurdum, çok güzel bir ses çıkardı. Bir kere, iki kere, üç kere. Ötekiler de ne olup bittiğini görmek için dönüp bakmaya başladılar. Bakışım kara tahtaya dikili yeryüzünün en suçsuz görünüşüydü bendeki. Sınıf yatışıyordu ve zımm zımm, zımmm. Bir kahkaha başlangıcı kendini göstermişti bile. Bir an kesiyordum, sınıf eski havasına bürün-düğünde de, zım, zımmm sesi duyuluyordu yeniden. Burada iş sarpa sardı. Öğretmen yaklaştı, yaklaştı ve benim yanımda durdu. Yüzüme sert sert baktı. Bense, suçsuz görünüşlü sinsi yaratık, elim jiletteydi.</p>
<p class="calibre4"> "Senbor Vasconcelos, arp sever misiniz?"</p>
<p class="calibre4"> "Ne arp severim, ne piyano, peder."</p>
<p class="calibre4"> Elini uzattı.</p>
<p class="calibre4"> "Sanırım. Ama bana 'Monpti' demeyi sürdürmeyecek misin? Çok seviyorum."</p>
<p class="calibre4"> "Verin bakalım!"</p>
<p class="calibre4"> Yadsımak neye yarardı? Jileti aldım ve ona verdim.</p>
<p class="calibre4"> "Bakın, peder Joao, küçük bir jilet parçasından başka şey değil bu."</p>
<p class="calibre4"> "Peki. Ama dersi kara tahtanın dibinde, ayakların birleştirilmiş kolların kavuşturulmuş olarak bitireceksin."</p>
<p class="calibre4"> Ceza olarak kara tahtanın dibinde geçirdiğim zamanlar sayılmakla bitmiyordu. Bu köşe sanki benim malım olmuştu. Ve şeytan gitgide dostu olmaya kandırıyordu beni. Kuşkusuz bu nedenle, büyüklerin etüdüyle koğuşunun sorumluluğunu taşıyan peder Luiz, ikindi kahvaltısından sonra benimle konuşmak istediğini bildirdi, ikindi kahvaltısı da bir fincan çayla tahta gibi sert üç peksimetti.</p>
<p class="calibre4"> "Teneffüste mi, etütte mi, peder Luiz?"</p>
<p class="calibre4"> "Etüdün başlangıcında."</p>
<p class="calibre4"> Önündeydim:</p>
<p class="calibre4"> "İşte geldim, benimle konuşmak mı istiyorsunuz?"</p>
<p class="calibre4"> Gülümseyerek yüzüme bakıyordu. Çünkü hiç kızmazdı ve hayatta her şeyi eğlendirici bulurdu. Sertlikten yoksun değildi, ama bir şey gülünçse gülerdi.</p>
<p class="calibre4"> "Seni neden çağırttığımı biliyor musun, Zeca?"</p>
<p class="calibre4"> "Hiçbir bilgim yok, efendim."</p>
<p class="calibre4"> "Bence var."</p>
<p class="calibre4"> Bu anda her zamanki masum görünüşüme bürünmüştüm.</p>
<p class="calibre4"> "Dosdoğru konuya gireceğim. Peksimet savaşını kim çıkardı?"</p>
<p class="calibre4"> "Neden ben çıkarayım peder? Her yaramazlıktan ötürü beni suçluyorlar."</p>
<p class="calibre4"> "Sana anlatacağım. Bu iş iki gün önce başladı. Yatılı olarak buraya gelmenden hemen bir hafta sonra."</p>
<p class="calibre4"> Şaşırmış göründüm:</p>
<p class="calibre4"> "Daha önce yok muydu?"</p>
<p class="calibre4"> "Hiç yoktu. Bundan eminim, Zeca. Ve bir isteğimi yerine getireceksin."</p>
<p class="calibre4"> 'Hazine'mi istemek üzere elini uzattı.</p>
<p class="calibre4"> "Ne yazık!" diye geçirdim içimden. Müthiş bir şeydi bu savaş. Bu müttefiksiz savaş. Herkes düşmandı. İkindi kahvaltısı gelip çattı mı, her öğrenciye taş gibi sert üç peksimet verilirdi. Bu peksimetler pijama ceplerinde koğuşa çıkarılırdı. Peder Luiz, ışıkları söndürür ve çıt çıkmadığına güven getirene dek enine boyuna yürürdü. Gürültü çıkarmadan, bir gölge gibi, koğuşun dibindeki küçük köşesine yönelirdi. O zaman da savaş başlardı. Herkes işe girişir, ünlü peksimetler dört bir yanda uçuşurdu. Cephanelerimizi daha da güçlü fırlatmak için yataklara tırmanırdık. Çıkardıkları ıslıklara boğuk kahkahalarımız eşlik ederdi. İlk akşam, peder yeniden ışığı yaktığında, herkes yatağına girmişti bile. İkinci akşam, her şey aynı hızla başlıyordu ki, bir peksimet Öküz Baş Chico adlı bir köylü çocuğuna rastladı. Korkunç bir haykırış işitildi. Işık yandığında Chi-co'nun burnu çeşme gibi kanıyordu. Onu revire çıkarmak gerekti.</p>
<p class="calibre4"> Peder Luiz, kılı kıpırdamadan geçti. Yerlere yayılmış olan peksimetlere baktı. Chico'yu revirden koğuşa getirdi, ışığı söndürdü ve bir şey söylemedi.</p>
<p class="calibre4"> Şimdi yanımdaydı ve beni kolluyordu. Her zamanki gibi, kafasına koyduğunu sonuna dek yapardı. Eli ısrarla uzandı:</p>
<p class="calibre4"> "Cebindekini bana veriyor musun ^vermiyor musun?"</p>
<p class="calibre4"> Elimi cebime soktum ve ona beş peksimet uzattım.</p>
<p class="calibre4"> "Beş mi, Vasconcelos? Ekmeklerin çoğalmasını mı taklit ediyorsun?"</p>
<p class="calibre4"> "Bana üç tane verildi. Öbürlerini değiştokuşla elde ettim, çünkü dövüşmeyi sevmeyen çocuklar var."</p>
<p class="calibre4"> Peksimetleri masanın üzerine sıraladı.</p>
<p class="calibre4"> "Taş gibi sert bunlar, öyle değil mi?" dedim.</p>
<p class="calibre4"> "Doğru. Ama okul ne yapsın? Bu kadar çocuğa ballı çörek mi versin?"</p>
<p class="calibre4"> "Haklısınız."</p>
<p class="calibre4"> "Yerine gidebilirsin."</p>
<p class="calibre4"> Şok geçirdim.</p>
<p class="calibre4"> "Bana bir şey yapmayacak mısınız?"</p>
<p class="calibre4"> İyilikle gülümsedi.</p>
<p class="calibre4"> "Hayır. Neden Zeca?"</p>
<p class="calibre4"> "Bilmiyorum. Başka bir öğretmen olsaydı, kafamın derisini yüzer ya da beni hafif ateşte yavaş yavaş kızartırdı."</p>
<p class="calibre4"> "Ben öyle yapmam. Oldukça garip bir şey bu. Gidebilirsin. Genel bir konuşma yapacağız." Yerime oturduğumda, ellerini çırptı ve kendisini dinlememizi istedi.</p>
<p class="calibre4"> , "Baylar, size korkunç bir şeyden sözetmek istiyorum... Hayır, peksimetler savaşından değil. Çok daha önemli ve etkileyici bir şeyden."</p>
<p class="calibre4"> Bir öğrenciye işaret etti ve çocuk ayağa kalktı.</p>
<p class="calibre4"> "Senhor Clovis, sertao'dansınız değil mi?"</p>
<p class="calibre4"> Clovis, onayladı.</p>
<p class="calibre4"> Bir başkasına döndü:</p>
<p class="calibre4"> "Senhor Jose Arnobio, siz neredensiniz?"</p>
<p class="calibre4"> "Acari sertao'sundan."</p>
<p class="calibre4"> Çevresine bakındı, bu soruların uyandırdığı şaşkınlığı gözleyerek.</p>
<p class="calibre4"> "Sertao'dan olanlar ellerini kaldırsınlar," dedi.</p>
<p class="calibre4"> Aşağı yukarı herkes oradan geliyordu; ellerini kaldırdılar.</p>
<p class="calibre4"> "İçinizden birkaçı hiç kuraklıktan sözedildiğini işitti mi?"</p>
<p class="calibre4"> O bölgelerden gelen hangi çocuk kuraklığı bilmezdi ki? Ben bile, birkaç ay önce, kuraklıktan kaçan flagela-cfo'ların,l Vila Barreto'ya doluştuklarını ve ne bulurlarsa yediklerini görmüştüm. Hintkirazlarının ham meyvelerini bile. Saf bir yağmur suyuymuş gibi küçük gölün çamurlu suyunu içtik lerini de. Hepsi pis, paçavralar içinde, bitli ve leş kokuluydu. Hepsinin kemikleri neredeyse derilerini delip geçecek gibiydi, parmak yerine de kirli pençeleri vardı.</p>
<p class="calibre4"> Monpti: 'Mon Petit'in kısaltılmışı. 'Küçüğüm' anlamında. (Çev.)</p>
<p class="calibre4"> Bunun üzerine peder Luiz öylesine büyük bir duygululuğa kapıldı ki, konuştuğu sürece gözlerinin nemi geçmedi.</p>
<p class="calibre4"> Kuraklıktan, Kuzeydoğu sertao'larını kasıp kavuran o korkunç kuraklıktan sözetti. Herkesin bildiği şeylerden sözetti. Bilmediğimiz açlıktan ve susuzluktan sözetti. Hayat boyu hiç tatmadığımız sıkıntılardan sözetti.</p>
<p class="calibre4"> Peksimetleri ellerinde sıkarak sözlerini bitirdi:</p>
<p class="calibre4"> "Eğlencelik diye kullandığınız bu şeyler, pek çok reti-rante'nm açlığını giderebilir. Sertao'dan gelen bayların çok iyi tanıdıkları pek çok kişinin açlığını."</p>
<p class="calibre4"> Peksimetleri önüne koydu.</p>
<p class="calibre4"> "Okul size daha seçkin yiyecekler sağlayamıyor. Bu peksimetleri yemek istemiyorsanız, kuşkusuz aç olmadığı-nızdandır. Hiçbir önlem almayacak, ceza vermeyeceğim. Sîzlerden yalnızca bir şey istiyorum. Yemekhanede çanın yanına koydurttuğum bir torba var. Koğuşa çıkmadan önce, isteyenlerin peksimetlerini bu torbaya bırakmaları için size beş dakikalık bir süre tanıyacağım. Her gece böyle olacak. Peksimetler de açlık çeken flagelado']ara gönderilecek."</p>
<p class="calibre4"> Çok duygulu bir sessizlik oldu. Neredeyse gözyaşlarını akacaktı.</p>
<p class="calibre4"> Sesi yeniden duyuldu, o denli iyi ve sakindi ki bizi daha çok etkiliyordu.</p>
<p class="calibre4"> "Bir tek şey ekleyeceğim. Bir tek. Savaşı sürdürmek isteyenler sürdürebilirler. Hiçbir ceza verilmeyecektir."</p>
<p class="calibre4"> Sözlerini noktaladı:</p>


<p class="calibre4"> "Bugünlük bu kadar."</p>
<p class="calibre4"> Gözleri yerde, sıra dizisinin önünden geçerek sınıftan çıktı. Koridora da başı önünde girdi ve okulun karanlıklarında kayboldu.</p>
</body>
</html>