<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:be48b043-d3a3-47b2-b6ad-9f57b600bdbe" name="Adept.expected.resource" />
</head>

<body>
  <div id="x3.html" xml:lang="en-GB" xmlns:xml="http://www.w3.org/XML/1998/namespace">
    <div class="Basic-Text-Frame">
      <p class="para-style-override-4"><span style="font-family: 'Minion Pro', serif; font-size: 1em; font-weight: bold; line-height: 1;"><br /></span></p>

      <h1 class="para-style-override-4" style="text-align: center;"><span style="font-family: 'Minion Pro', serif; font-size: 1em; font-weight: bold; line-height: 1;">XI.BÖLÜM - SON VAKA</span><br /></h1>

      <p class="para-style-override-3"><br /></p>

      <p class="Normal para-style-override-5"><span class="Normal" xml:lang="en-GB">Dostum Sherlock Holmes’un sahip olduğu özel yetenekleriyle ilgili sizlere aktarabileceğim son satırları yazmak için kalemimi bir kez daha elime alırken, gerçekten de içim kan ağlıyor. Bizi şans eseri bir araya getiren ilk vaka olan ‘Kızıl Dosya’dan itibaren, çok ciddi uluslararası sorunlar doğurabilecek ‘Kayıp Antlaşma’ olayının çözümüne kadar onunla yaşadığım olağanüstü maceraların bir dökümünü oluşturmak için çaba göstermişimdir, ama üslubumun gerçekten de yetersiz olduğunun ve Holmes’un inanılmaz yeteneğinin tam olarak hakkını veremediğimin hep farkındaydım. Amacım, orada durmak ve geçen son iki yılın kapatamadığı yaraları açan olaydan hiçbir şekilde bahsetmemekti. Ama yakın bir zaman önce Albay James Moriarty’den gelen ve kardeşinin anısına haksızlık edilmiş olduğunu savunduğu mektubu yüzünden kendimi kalemi tekrar elime almaya zorlanmış bulunuyorum. Olayları, tam meydana geliş şekilleriyle halka sunmaktan başka çarem kalmadı artık. Meselenin aslını bilen tek kişiyim bu dünyada ve artık saklı kalmalarına gerek kalmayan bir zamanın gelmiş olması beni sevindiriyor. Bildiğim kadarıyla yalnızca üç kez hakkında bir şeyler yazıldı: 6 Mayıs 1891’de</span> <span class="Normal char-style-override-7" xml:lang="en-GB">Journal de Geneve</span><span class="Normal" xml:lang="en-GB">’de, 7’sinde İngiliz gazetelerin haber sütunlarında ve en son olarak da bana gelen mektupta. İlk ikisi son derece üstünkörü değinmişti olaya, sonuncusuysa, şimdi sizlere göstereceğim gibi, gerçeklerden tam olarak sapmış bir yazı. Benim görevim, Profesör Moriarty’yle Bay Sherlock Holmes’un arasında geçen olayları bütün gerçekliğiyle ilk kez gözler önüne sermektir.</span></p>

      <p class="Normal para-style-override-5"><span class="Normal" xml:lang="en-GB">Hatırlanacağı gibi, Holmes’la son derece yakın olmama rağmen, evliliğimden ve doktorluk yapmaya başladığımdan beri ilişkimiz biraz değişmişti. Araştırmalarında bir arkadaş istediği zamanlarda bana yine de gelmesine rağmen bu ziyaretler giderek azalıyordu, hatta sonunda, 1890 yılında sadece üç vaka kayıt edebilmiş olduğumu fark ettim. Aynı yılın kışı ve 1891’in ilkbaharında, son derece önemli bir meselede Fransız hükümeti için çalışmış olduğunu gazetelerden öğrendim. Narbonne’den ve Nimes’ten olmak üzere iki adet not almıştım Holmes’tan; Fransa’da uzun bir süre kalmayı planladığını anlatan iki not. Onun için Nisan’ın 24’ünde, akşamüzeri muayene odama girdiğini görmek beni oldukça şaşırttı. Her zamankinden daha zayıf ve solgun göründüğünü hemen fark ettim.</span></p>

      <p class="Normal para-style-override-5"><span class="Normal" xml:lang="en-GB">“Evet, son zamanlarda kendimi fazla yordum,” diye konuştu, sözlerimden çok yüz ifademe cevap olarak. “Oldukça stresli zamanlar geçirdim. Kepenklerini kapatmama bir itira-zın var mı acaba?”</span></p>

      <p class="Normal para-style-override-5"><span class="Normal" xml:lang="en-GB">Odadaki tek ışık, kitabımı okumak için yakmış olduğum lambadan geliyordu. Holmes, duvara yapışarak kepenkleri kapattı ve sürgülerini de kapatmayı ihmal etmedi.</span></p>

      <p class="Normal para-style-override-5"><span class="Normal" xml:lang="en-GB">“Bir şeyden mi korkuyorsun?” diye sordum.</span></p>

      <p class="Normal para-style-override-5"><span class="Normal" xml:lang="en-GB">“Evet, öyle diyebilirsin.”</span></p>

      <p class="Normal para-style-override-5"><span class="Normal" xml:lang="en-GB">“Neyden?”</span></p>

      <p class="Normal para-style-override-5"><span class="Normal" xml:lang="en-GB">“Silahlar ve kurşunlardan.”</span></p>

      <p class="Normal para-style-override-5"><span class="Normal" xml:lang="en-GB">“Ne demek istiyorsun?”</span></p>

      <p class="Normal para-style-override-5"><span class="Normal" xml:lang="en-GB">“Eminim ki, hiçbir şekilde boşuna heyecanlanmayan bir adam olduğumu bilecek kadar iyi tanıyorsundur beni Watson. Tehlikede olduğunda bunu reddetmek, cesaretten çok aptallıktır. Ateşin var mıydı?” Sigarasının dumanını, sanki sağladığı gevşeklik bir hediyeymiş gibi çekiyordu ciğerlerine.</span></p>

      <p class="Normal para-style-override-5"><span class="Normal" xml:lang="en-GB">“Bu kadar geç geldiğim için senden özür dilemeliyim,” dedi. “Ayrıca evini, arka bahçenin duvarından tırmanarak terk etmeme izin vermeni istemek zorunda olduğum için de özür dilerim.”</span></p>

      <p class="Normal para-style-override-5"><span class="Normal" xml:lang="en-GB">“Sevgili Holmes, bütün bunlar ne anlama geliyor?” diye sordum.</span></p>

      <p class="Normal para-style-override-5"><span class="Normal" xml:lang="en-GB">Elini bana doğru uzattığında, lambanın ışığında elinin kanadığını gördüm.</span></p>

      <p class="Normal para-style-override-5"><span class="Normal" xml:lang="en-GB">“Görüyorsun ya, bu öyle uyduruk bir şey değil,” dedi gülümseyerek. “Tersine, insanın elini kırmasına yetecek ka-dar sağlam bir şey. Bayan Watson evde mi?”</span></p>

      <p class="Normal para-style-override-5"><span class="Normal" xml:lang="en-GB">“Birini ziyarete gitti.”</span></p>

      <p class="Normal para-style-override-5"><span class="Normal" xml:lang="en-GB">“Gerçekten mi? Demek yalnızsın!”</span></p>

      <p class="Normal para-style-override-5"><span class="Normal" xml:lang="en-GB">“Oldukça.”</span></p>

      <p class="Normal para-style-override-5"><span class="Normal" xml:lang="en-GB">“O halde benimle bir haftalığına kıtaya gelmeni istediğimi söylersem ne dersin?”</span></p>

      <p class="Normal para-style-override-5"><span class="Normal" xml:lang="en-GB">“Nereye?”</span></p>

      <p class="Normal para-style-override-5"><span class="Normal" xml:lang="en-GB">“Ah, herhangi bir yere. Her yer aynı nasıl olsa.”</span></p>

      <p class="Normal para-style-override-5"><span class="Normal" xml:lang="en-GB">Bütün bunlarda çok tuhaf bir şey vardı. Sebepsiz yere tatile çıkmak Holmes’un yapacağı bir şey değildi ve solgun, bitkin yüzündeki bir şey, sinirlerinin her zamankinden fazla gergin olduğunu gösteriyordu bana. Gözlerimdeki soruyu gördü ve parmak uçlarını birleştirip dirseklerini dizlerine yerleştirdikten sonra durumu anlatmaya başladı.</span></p>

      <p class="Normal para-style-override-5"><span class="Normal" xml:lang="en-GB">“Büyük bir ihtimalle Profesör Moriarty diye birini daha önce duymamışsındır.”</span></p>

      <p class="Normal para-style-override-5"><span class="Normal" xml:lang="en-GB">“Hayır duymamıştım.”</span></p>

      <p class="Normal para-style-override-5"><span class="Normal" xml:lang="en-GB">“İşte, durumun ilginç ve olağanüstü olmasının sebebi de bu!” diye atıldı. “Adam Londra’da giderek yayılıyor ve hiç kimse, hakkında bir şey bilmiyor. İşte bundan suçluların suçlusu olmayı hak kazanıyor. Bütün kalbimle söylüyorum Watson, o adamı bir yenebilsem, toplumu ondan bir kurtarabilsem, kariyerimin en üst basamağına geldiğimi hissedecek ve daha sakin bir yaşantı seçmeye hazır olacağım. Aramızda kalsın Watson, İskandinavya Krallığı’na ve Fransız Cumhuriyeti’ne yardımcı olduğum son vakalarımdan sonra, kişiliğime uygun olan sessiz sakin bir hayat sürüp kimyasal araştırmalarıma gömülmeye hazır bir hale gelmiştim. Ama dinlenemiyordum Watson, sandalyemde sakin tek bir dakika geçiremiyordum; Profesör Moriarty gibi bir adamın Londra’da serbest dolaşabiliyor olmasının düşüncesi beni çılgına çeviriyor.”</span></p>

      <p class="Normal para-style-override-5"><span class="Normal" xml:lang="en-GB">“Bu adam ne yapmış peki?”</span></p>

      <p class="Normal para-style-override-5"><span class="Normal" xml:lang="en-GB">“Son derece sıra dışı bir kariyeri olmuş. İyi bir aileden geliyor ve mükemmel bir eğitim almış olmasının yanı sıra, matematik konusunda olağanüstü bir dehaya sahip. Yirmi bir yaşındayken Binom Teorisi üzerine yaptığı bir araştırma Avrupa’da büyük yankı uyandırmıştı. Bununla birlikte küçük üniversitelerimizden birinde matematik kürsüsünün başına geçmeye hak kazandı. Her açıdan parlak bir kariyer uzanıyordu önünde. Ne var ki genetik olarak son derece şeytansı özelliklere de sahip. Damarlarında suçluların kanı akıyor ve bu özelliği yumuşayıp yok olacağına, olağanüstü zekâsıyla daha da gelişerek son derece tehlikeli bir hal aldı. Üniversite kentinde, hakkında karanlık söylentiler çıkmaya başladı ve sonunda kürsüden ayrılıp, orduda eğitmen olmak için Londra’ya gelmek zorunda kaldı. Buraya kadarı herkesin bilebileceği şeyler ama sana şimdi anlatacaklarım kendi keşiflerimdir.</span></p>

      <p class="Normal para-style-override-5"><span class="Normal" xml:lang="en-GB">“Bildiğin gibi Watson, Londra’nın suçlular dünyasını benden daha iyi tanıyan yoktur. Yıllardır, suçların arkasında daha büyük bir gücün varlığını, kanunlara meydan okuyan ve suçluları kanatlarının altına alan organize bir örgütün gücünü hissetmişimdir. Her türlü vakada –sahtekârlık, hırsızlık, cinayet olaylarında– tekrar ve tekrar hissetmişimdir bunu ve şahsen başvurulmadığım o çözülmemiş vakaların birçoğunda da o örgütün bir parmağının olduğunu düşündüm hep. Yıllar boyunca etrafını saran sır perdesini kaldırmak için uğraştım ve en sonunda bir ipucu bulup onu takip etmeye karar verdim. İpime tutunarak uzun ve dolambaçlı bir yoldan ilerledikten sonra, eski matematik Profesörü Moriarty’ye ulaştığını gördüm.</span></p>

      <p class="Normal para-style-override-5"><span class="Normal" xml:lang="en-GB">“Adam, suçluların Napolyon’u Watson. Bu şehirde işle-nen kötülüklerin yarısının ve çözülememiş neredeyse her su-çun organizatörü o. Kesinlikle bir dâhi, bir filozof, soyut düşüncelerin üstadı o. Birinci sınıf bir zekâya sahip. Bir örümcek gibi, ağının ortasında hiç hareket etmeden oturuyor, ama ağı her yere uzanıyor ve her köşesinden gelen titreşimleri hemen algılayıp tanımlayabiliyor. Kendisi pek bir şey yapmaz; plan dışında tabii. Örgütün elemanlarının sayısı inanılmaz büyük ve olağanüstü iyi bir şekilde organize edilmiş durumda.</span></p>

      <p class="Normal para-style-override-5"><span class="Normal" xml:lang="en-GB">İşlenecek bir suç varsa; ortadan yok edilmesi gereken kâğıtlar, soyulacak bir ev ya da öldürülecek bir adam diyelim, hemen profesöre haber verilir ve olay ayarlanıp halledilir. Suçu gerçekleştirenin yakalanması durumunda kefaletini ya da savunmasını karşılayacak para hemen bulunur. Üyeleri yakalansa bile, merkezi güç ne olursa olsun yakayı ele vermiyor – ondan en ufak bir şüphe dahi duyulmuyor. İşte bulduğum örgüt bu Watson ve bütün enerjimi bunu ortaya çıkarıp dağıtmak için harcadım.</span></p>

      <p class="Normal para-style-override-5"><span class="Normal" xml:lang="en-GB">“Ama profesörün çevresi öyle iyi hazırlanmış gardiyanlarla çevriliydi ki, ne yaparsam yapayım, bir mahkemede delil sayılacak bir şey bulmam imkânsız görünüyordu. Güçlerimi ve yeteneğimi biliyorsun sevgili Watson, her şeyi denememe rağmen üç aylık bir sürecin sonunda, entelektüel açıdan eşitim olan bir adamla karşı karşıya olduğumu kabul etmek zorunda kaldım. İşlediği suçlara karşı duyduğum dehşet, yeteneğinin karşısında uyanan hayranlığımla beraber kayboldu. Her neyse, sonunda bir hata yaptı –ufacık bir hata – ama ben o kadar yakınındayken ona çok pahalıya mal oldu. Şansımı yakalamıştım ve o noktadan başlayarak, etrafına ağı-mı ördüm ve artık onu neredeyse kapana kıstırmış durumdayım. Üç gün içinde –yani önümüzdeki pazartesi– son darbe mi indireceğim ve profesörle beraber en önde gelen tüm elemanları polisin ellerinde olacak. Ardından yüzyılın en kapsamlı mahkemesi yapılacak; çözülememiş kırktan fazla dava gün ışığına çıkacak ve her biri ipi boylayacak ama anlıyorsun ya, yanlış atacağımız tek bir adımla son anda elimizden kurtulabilirler.</span></p>

      <p class="Normal para-style-override-5"><span class="Normal" xml:lang="en-GB">“Şimdi, bütün bunları Profesör Moriarty’nin haberi olmadan yapabilseydim her şey yolunda olacaktı. Ama o fazlasıyla uyanıktı. Etrafımı sarmak için attığım her adımı gördü. Tekrar tekrar deneyerek benden kurtulmaya çalışsa da ben her seferinde ona yeniden asıldım. Şunu rahatlıkla söyleyebilirim ki dostum, o sessiz kavganın ayrıntılı bir raporu hazırlanabilseydi, dedektiflik tarihinde şimdiye kadar yapılmış en olağanüstü kaçma kovalama işi olarak hak ettiği yeri alırdı. Hayatım boyunca bu kadar başarılı olmamıştım ve hiçbir zaman da bu denli şiddetle bastırılmamıştım bir rakip tarafından. Çok sıkı savaştığını söylemeliyim ama peşini kesinlikle bırakmadım. Bu sabah son adımları da attık ve işin tamamlanması için sadece üç gün gerekiyor. Bu sabah odam-da oturmuş, meseleyi düşünüyordum ki, kapı açıldı ve birden Profesör Moriarty önümde belirdi.</span></p>

      <p class="Normal para-style-override-5"><span class="Normal" xml:lang="en-GB">“Sinirlerim oldukça sağlamdır Watson, ama aklımı bu kadar kurcalamış olan adamı kapı eşiğinde gördüğümde şaşkınlıktan donakaldığımı itiraf etmeliyim. Dış görünüşü bana oldukça tanıdıktı artık. Çok uzun ve ince bir adam, alnı geniş ve hafif şişkin, gözleriyse oldukça içe çökük. Tıraşlı, solgun ve alçakgönüllü bir görünümü olmasıyla, bir zamanların profesörünün bazı özelliklerini hâlâ koruyor. Sırtı, çok kitap okuyup devamlı araştırma yapmaktan dolayı biraz kamburlaşmış, yüzü de hafif bir şekilde öne doğru çıkıntılı olup, meraklı bir sürüngen edasına sahip kafasını bir o tarafa, bir o tarafa devamlı olarak çevirip duruyor. Kırışıklarla çevrili gözlerinde büyük bir merakla beni baştan aşağı süzdü.</span></p>

      <p class="Normal para-style-override-5"><span class="Normal" xml:lang="en-GB">“ ‘Beklediğimden daha az gelişmiş bir beynin var,’ dedi sonunda. ‘Sabahlığının cebinde dolu silahlarla oynamanın tehlikeli olduğunu bilmiyor musun?’</span></p>

      <p class="Normal para-style-override-5"><span class="Normal" xml:lang="en-GB">“İşin gerçeği şu ki, içinde bulunduğum tehlikeli durumun hemen farkına varmıştım. Ondan kurtulmamın tek yolu ağzımı kapalı tutmamdan geçerdi. Çekmecemdeki silahı he-men cebime indirmiştim ve onu kumaşın içinden ona doğrultuyordum. Konuşmasının üzerine silahı dışarı çıkarıp masanın üzerine koydum. Hâlâ gülümseyip bana bakıyordu ama gözlerinde, silahın yanımda olmasına çok sevinmeme sebep olan bir ışık vardı.</span></p>

      <p class="Normal para-style-override-5"><span class="Normal" xml:lang="en-GB">“ ‘Belli ki beni tanımıyorsun,’ dedi.</span></p>

      <p class="Normal para-style-override-5"><span class="Normal" xml:lang="en-GB">“ ‘Tam tersi olduğu ortada bence,’ diye cevap verdim. ‘Lütfen oturun. Söyleyecek bir şeyiniz varsa, size beş dakikamı ayırabilirim.’</span></p>

      <p class="Normal para-style-override-5"><span class="Normal" xml:lang="en-GB">“ ‘Söyleyeceğim her şey aklınızdan geçti zaten,’ dedi.</span></p>

      <p class="Normal para-style-override-5"><span class="Normal" xml:lang="en-GB">“ ‘Öyleyse cevabım da büyük olasılıkla sizinkinden geçmiştir,’diye karşılık verdim.</span></p>

      <p class="Normal para-style-override-5"><span class="Normal" xml:lang="en-GB">“ ‘Hâlâ kararlı mısınız?’</span></p>

      <p class="Normal para-style-override-5"><span class="Normal" xml:lang="en-GB">“ ‘Kesinlikle.’</span></p>

      <p class="Normal para-style-override-5"><span class="Normal" xml:lang="en-GB">“Elini cebine soktu ve ben de hemen silahı masadan kaldırdım. Ama o, sadece içine bir takım tarihler yazmış olduğu bir defter çıkardı.</span></p>

      <p class="Normal para-style-override-5"><span class="Normal" xml:lang="en-GB">“ ‘İlk olarak 4 Ocak’ta yoluma çıktınız,’ dedi. ‘23 Ocak’ ta beni artık rahatsız etmeye başladınız, şubatın ortalarına doğru varlığınız beni şiddetle sinirlendirmeye başlamıştı, martın sonunda planlarımı tamamen bozdunuz ve şimdi, nisanın sonuna geldiğimizde de, ısrarlı takibiniz yüzünden özgürlüğümü tamamen kaybetme tehlikesiyle karşı karşıya olduğum bir durumda buluyorum kendimi. Mesele, içinden çıkılmaz bir hal almak üzere.’</span></p>

      <p class="Normal para-style-override-5"><span class="Normal" xml:lang="en-GB">“ ‘Bir öneriniz var mı?’ diye sordum.</span></p>

      <p class="Normal para-style-override-5"><span class="Normal" xml:lang="en-GB">“ ‘Hemen durmanız gerekiyor Bay Holmes,’ dedi, kafa-sını sallayarak. ‘Buna gerçekten mecbursunuz, biliyorsunuz değil mi?’</span></p>

      <p class="Normal para-style-override-5"><span class="Normal" xml:lang="en-GB">“ ‘Pazartesiden sonra,’ dedim.</span></p>

      <p class="Normal para-style-override-5"><span class="Normal" xml:lang="en-GB">“ ‘Yazık, yazık,’ dedi. ‘Sizinki gibi bir zekâya sahip olan bir adam bu meseleden yalnızca bir çıkış yolunun olduğunu görebilir. Geri çekilmeniz gerekiyor. Çalışmalarınızı öyle bir şekilde yürüttünüz ki tek çıkar yolumuz kaldı. Bu meseleyi ele alış tarzınızı izlemek benim için entelektüel açıdan son derece hoş bir deneyim oldu. Şunu söylemeliyim ki, aşırı bir önlem almak zorunda kalmak beni gerçekten üzecektir. Gülümsüyorsunuz Efendim, ama sizi temin ederim ki üzer.’</span></p>

      <p class="Normal para-style-override-5"><span class="Normal" xml:lang="en-GB">“ ‘Tehlike, mesleğimin bir parçasıdır,’ diye belirttim.</span></p>

      <p class="Normal para-style-override-5"><span class="Normal" xml:lang="en-GB">“ ‘Sözünü ettiğimiz şey tehlike değil,’ dedi. ‘Konumuz, kesin bir yok oluş. Karşısında durduğun şey tek bir kişi değil, büyük bir örgüt; tüm zekâna rağmen büyüklüğünü kavrayamamış olduğun bir örgüt. Ya geri çekileceksiniz Bay Holmes ya da ayak altında ezileceksiniz.’</span></p>

      <p class="Normal para-style-override-5"><span class="Normal" xml:lang="en-GB">“ ‘Korkarım ki,’ dedim ayağa kalkarak, ‘bu zevkli sohbete katılırken, önemli bir işi bekletiyorum.’</span></p>

      <p class="Normal para-style-override-5"><span class="Normal" xml:lang="en-GB">“O da ayağa kalktı ve bana sessizce bakarak kafasını tekrar üzgünce salladı.</span></p>

      <p class="Normal para-style-override-5"><span class="Normal" xml:lang="en-GB">“ ‘Pekâlâ,’ dedi sonunda. ‘Çok üzücü bir durum ama elimden geleni yaptım. Oyununuzun her adımından haberdarım. Pazartesi gününden önce hiçbir şey yapamayacaksınız. Sizinle aramızda bir düello yapıldı, Bay Holmes. Siz beni mahkeme önüne çıkarmak istiyorsunuz; ben ise mahkemeye asla çıkmayacağıma garanti veriyorum size. Siz, beni yenmeyi umuyorsunuz, ben bunun asla olmayacağını söylüyorum. Beni yok edecek kadar zeki olursanız, benim de buna karşılık olarak aynı şeyi yapacağımdan emin olun.’</span></p>

      <p class="Normal para-style-override-5"><span class="Normal" xml:lang="en-GB">“ ‘Bana birçok açıdan iltifat ettiniz, Bay Moriarty,’ de-dim. ‘Bir tane de ben size edeyim; söylediğiniz ilk durumun gerçekleşeceğinden kesinlikle emin olsam, halkın iyiliği için ikincisini seve seve kabul ederdim.’</span></p>

      <p class="Normal para-style-override-5"><span class="Normal" xml:lang="en-GB">“ ‘Size birinin olacağına dair söz verebilirim ama diğe-ri imkânsız,’ diye konuştu küstahça, sonra da kamburlaşmış sırtını bana doğru çevirerek gözlerini kırpıştırıp etrafını inceledikten sonra odamdan çıktı.</span></p>

      <p class="Normal para-style-override-5"><span class="Normal" xml:lang="en-GB">“Profesör Moriarty’yle ilginç sohbetimiz böyleydi işte. Üzerimde rahatsız edici bir etki bıraktığını itiraf etmeliyim. Konuşmasının yumuşaklığı ve açık tavrı sözlerine, bir kabadayının asla uyandıramayacağı bir inanç bırakıyor insanda. Şimdi polise neden haber vermediğimi soracaksın, sebep şu:; Darbenin, kendisi tarafından değil, örgüt üyelerinden geleceğinden eminim de ondan. Öyle olacağına dair ispatım bile var.”</span></p>

      <p class="Normal para-style-override-5"><span class="Normal" xml:lang="en-GB">“Saldırıya uğradın mı şimdiden?”</span></p>

      <p class="Normal para-style-override-5"><span class="Normal" xml:lang="en-GB">“Sevgili Watson, Profesör Moriarty, durup ilk yumruğun başkasından gelmesini bekleyecek bir adam değildir. Öğlende, Oxford Caddesi’nde bir takım işlerimi halletmek için dışarı çıktım. Bentinck ile Welbeck Sokakları’nın kesiştikleri köşeye vardığımda, iki atlı bir araba birden çılgınlar gibi üzerime gelmeye başladı. Kaldırıma koşup hayatımı son anda kurtardım. Araba hızla Marylebone Sokağı’na sapıp gözden kayboldu. O andan sonra kaldırımların üzerinde kaldım Watson. Daha sonra Vere Sokağı’ndan aşağı yürürken, bir evin çatısından aşağı bir tuğla atılıp ayaklarımın dibinde paramparça oldu. Hemen polisi çağırıp yeri incelettirdim. Binanın çatısında, bir tamirat işi için oraya getirilmiş tuğlalar ve kiremitler bulunuyordu ve polisler, bunlardan birinin rüzgârın etkisiyle düşmüş olduğuna inandırmaya çalıştı beni. Ben tabii ki daha iyi biliyordum ama hiçbir şey ispatlayamadım. Bu olaydan sonra bir araba tutup Pall Mall’daki ağabeyime gittim ve günün geri kalanını orada geçirdim. Şimdi sendeyim ve yolda sopalı bir kabadayının saldırısına uğradım. Onu yere serdim ve şu an polis sorgulamasından geçiyor ama sana şu kadarını söyleyebilirim ki, yumruğumu ağzına indirdiğim adamla, eski matematik profesörü arasında en ufak bir bağlantı kesinlikle bulunamayacaktır. O, on kilometre uzakta bir yerlerde, bir karatahtanın üzerine problem yazıp çözüyordur şimdi. Bunları düşündüğünde, evine geldiğimde ilk hareketimin neden kepenkleri kapatmak ve evini neden arka bahçeden terk etmek istediğimi anlıyorsundur artık.”</span></p>

      <p class="Normal para-style-override-5"><span class="Normal" xml:lang="en-GB">Dostumun cesareti bende her zaman hayranlık uyandırmıştı, ama şimdi önümde oturup dehşet uyandıran bir günün ayrıntılarını sakince sıralarken, bu his hiçbir zaman olmadığı kadar yoğunlaşmıştı.</span></p>

      <p class="Normal para-style-override-5"><span class="Normal" xml:lang="en-GB">“Geceyi burada mı geçireceksin?” diye sordum.</span></p>

      <p class="Normal para-style-override-5"><span class="Normal" xml:lang="en-GB">“Hayır, dostum. Tehlikeli bir misafir olabilirim. Planlarım hazır ve her şey yolunda gidecektir. Tutuklama işine gelince, olaylar artık bensiz idare edilebilecek kadar ileri gitmiş durumda ama yargılanabilmeleri için mahkemede bulunmam şart olacaktır. Polisin harekete geçebileceği tarih gelene kadar birkaç gün ortalıkta görünmemem en iyisi olacak herhalde. Yani kısacası, sen de benimle anakaraya gelsen gerçekten çok sevinirdim.”</span></p>

      <p class="Normal para-style-override-5"><span class="Normal" xml:lang="en-GB">“İşlerim yoğun değil,”dedim,“ve yardımcı bir komşum var. Seninle gelmeyi çok isterim.”</span></p>

      <p class="Normal para-style-override-5"><span class="Normal" xml:lang="en-GB">“Yarın sabah yola çıksak nasıl olur?”</span></p>

      <p class="Normal para-style-override-5"><span class="Normal" xml:lang="en-GB">“Mecbursak, neden olmasın?”</span></p>

      <p class="Normal para-style-override-5"><span class="Normal" xml:lang="en-GB">“Oh, evet, gerçekten mecburuz. Öyleyse talimatlarım şunlar; ama yalvarırım Watson, söylediklerimi harfiyen uygula çünkü şu andan itibaren Avrupa’nın en zeki haydutu ve örgütüne karşı benimle beraber oyundasın. Dinle! Yanına almayı düşündüğün her türlü bagajı, güvenilir bir ulakla bu geceden Victoria’ya gönder; çocuğun üzerinde adres olmasın. Sa</span><span class="Normal" xml:lang="en-GB">bah olunca bir araba çağırt ve çağırmaya gönderdiğin adamdan da birinciyi değil, ikinciyi de değil, sıradaki üçüncü</span> <span class="Normal" xml:lang="en-GB">arabayı getirmesini iste. Bu arabaya atlayacaksın ve adama, bir kâğıdın üzerine yazılmış şekilde adresi verip de onu atmama-sını isteyecek, Lowther Pasajı’nın ucuna kadar gideceksin. Arabaya ödeyeceğin parayı önceden hazırla ve araba durduğu anda pasajın içinden koşarak, saat dokuzu çeyrek geçe diğer ucundan çıkacak şekilde hızını ayarla. Köşede yakası kırmızı, kocaman siyah bir palto giymiş sürücüsüyle seni kü-çük bir fayton bekliyor olacak. Buna binecek ve Anakara Ekspresi’nin kalkış saatinde Victoria’da olacaksın.”</span></p>

      <p class="Normal para-style-override-5"><span class="Normal" xml:lang="en-GB">“Seninle nerede buluşacağım?”</span></p>

      <p class="Normal para-style-override-5"><span class="Normal" xml:lang="en-GB">“İstasyonda. Önden ikinci, birinci sınıf kompartıman bize ayrılmış olacak.”</span></p>

      <p class="Normal para-style-override-5"><span class="Normal" xml:lang="en-GB">“Öyleyse buluşma yerimiz kompartıman olacak, değil mi?”</span></p>

      <p class="Normal para-style-override-5"><span class="Normal" xml:lang="en-GB">“Evet.”</span></p>

      <p class="Normal para-style-override-5"><span class="Normal" xml:lang="en-GB">Gece kalması için Holmes’a ne kadar ısrar ettiysem de boşunaydı. Geceyi geçireceği evin başına sorun açabileceğini düşündüğü belliydi ve gitmeyi bu kadar çok istemesinin sebebi de buydu. Ertesi günkü planlarımızla ilgili birkaç kelime daha ettikten sonra kalktı ve benimle beraber bahçeye çıkıp Mortimer Sokağı’na bakan bahçe duvarımın üzerinden tırmandı. Diğer tarafa geçtiği anda ıslıkla bir araba çağırdığım ve onun içinde uzaklaştığını duydum.</span></p>

      <p class="Normal para-style-override-5"><span class="Normal" xml:lang="en-GB">Sabah olunca, Holmes’un talimatlarına harfiyen uydum. Beni götürecek olan arabanın Moriarty’nin bizim için hazırladığı bir araba olmaması için, inanılmaz önlemler aldık ve ben de kahvaltıdan hemen sonra Lowther Pasajı’na doğru yol aldım. Son hızla pasajdan geçerek, koyu renkli bir palto gi-yen, kocaman sürücüsüyle beni bekleyen faytona atladım ve ben biner binmez hemen kalktı. Victoria İstasyonu’na vardığımızda faytonu çevirdi ve arkasına bile bakmadan uzaklaştı.</span></p>

      <p class="Normal para-style-override-5"><span class="Normal" xml:lang="en-GB">Buraya kadar harika gitmişti her şey. Bagajım beni bekliyordu ve Holmes’un bahsetmiş olduğu kompartımanı bulmakta hiç zorlanmadım; özellikle de trende ‘Rezerve’ levhalı tek kompartıman o olduğu için. Beni meraklandıran tek şey, Holmes’un görünürde olmamasıydı. İstasyon saati, trenin kalkmasına sadece yedi dakikanın kaldığını gösteriyordu. İstasyondaki yolculardan ve yolcu geçirenlerden oluşan kalabalığın içinde dostumun sıska şeklini aradım durdum ama boşunaydı. Hiçbir yerde yoktu. Birkaç dakika boyunca, bo-zuk İngilizcesiyle, bir hamala bagajlarının Paris’e kadar bağlanması gerektiğini anlatmaya çalışan İtalyan bir rahibe yardım ettim. Etrafıma son bir kez bakındıktan sonra vagonuma geri döndüm ve orada, az önce yardımcı olmaya çalışmış olduğum hamalın, biletleri göstermeme rağmen, yaşlı İtalyan rahibi bana yol arkadaşı tayin etmiş olduğunu gördüm. Orada bulunmasının doğru olmadığını anlatmaya çalıştıysam da boşuna, benim İtalyancam onun İngilizcesinden bile daha kötüydü. Sonunda pes edip yerime oturdum. Holmes hâlâ ortalıkta yoktu ve artık ciddi ciddi korkmaya başlamıştım; yokluğu, gece bir saldırıya kurban gitmiş olduğu anlamına gelebilirdi. Bütün kapılar kapanmış ve düdük çalmıştı ki...</span></p>

      <p class="Normal para-style-override-5"><span class="Normal" xml:lang="en-GB">“Sevgili Watson,” dedi biri, “günaydın bile demedin da-ha.”</span></p>

      <p class="Normal para-style-override-5"><span class="Normal" xml:lang="en-GB">Şaşkınlıktan donakaldım. Yaşlı rahip bana doğru dön-müştü. Kısacık bir an için kırışıkları ortadan kaybolmuş, burnu kalkmış, alt dudağı sarkıklığını yitirmiş, yaşlı gözleri eski ışıklarına kavuşmuş ve kambur sırtı düzelmişti. Bir saniye sonra tüm görüntü tekrar çöktü; Holmes, geldiği hızla yeniden kaybolmuştu.</span></p>

      <p class="Normal para-style-override-5"><span class="Normal" xml:lang="en-GB">“Yüce Tanrım!” diye atıldım; “bir an için delirdiğimi sandım!”</span></p>

      <p class="Normal para-style-override-5"><span class="Normal" xml:lang="en-GB">“Hâlâ her türlü önlemi almamız gerekiyor,” diye fısılda-dı. “İzimizi bulduklarına inanmak için sebeplerim var. Ah, işte Moriarty gözüktü bile!”</span></p>

      <p class="Normal para-style-override-5"><span class="Normal" xml:lang="en-GB">Holmes konuşurken, tren bir yandan hareket etmeye başlamıştı. Arkama baktığımda, kalabalığı öfkeyle yararak ilerleyen uzun boylu bir adam gördüm. Elini, sanki treni durdurmak istiyormuşçasına sallıyordu ama onun için artık çok geçti. Hızlanmaya başlamıştık ve bir iki saniye içinde istasyondan çıkmıştık bile.</span></p>

      <p class="Normal para-style-override-5"><span class="Normal" xml:lang="en-GB">“Aldığımız bütün önlemler sayesinde işlerimiz tıkırında gitmişe benziyor,” dedi Holmes gülerek. Ayağa kalkıp, kostümünü oluşturan siyah cüppeyi ve şapkayı çıkardı ve ikisini de bir çantaya kaldırdı.</span></p>

      <p class="Normal para-style-override-5"><span class="Normal" xml:lang="en-GB">“Sabah gazetesini gördün mü Watson?”</span></p>

      <p class="Normal para-style-override-5"><span class="Normal" xml:lang="en-GB">“Hayır.”</span></p>

      <p class="Normal para-style-override-5"><span class="Normal" xml:lang="en-GB">“Öyleyse Baker Sokağı’nda olanları bilmiyorsun, öyle mi?”</span></p>

      <p class="Normal para-style-override-5"><span class="Normal" xml:lang="en-GB">“Baker Sokağı mı?”</span></p>

      <p class="Normal para-style-override-5"><span class="Normal" xml:lang="en-GB">“Dün gece apartmanımızı ateşe vermişler. Neyse ki bü-yük bir zarar yok.”</span></p>

      <p class="Normal para-style-override-5"><span class="Normal" xml:lang="en-GB">“Aman Tanrım, Holmes! Bütün bunlar dayanılacak gibi değil!”</span></p>

      <p class="Normal para-style-override-5"><span class="Normal" xml:lang="en-GB">“Bana dün sopayla saldıran adam tutuklandıktan sonra izimi tamamen kaybetmiş olmalılar. Aksi olsa, evime döndüğümü düşünmezlerdi. Ne var ki seni izlemiş oldukları şim-di açığa çıktı; Moriarty’yi Victoria’ya getiren o. Gelirken herhangi bir aksilik yaşadın mı acaba?”</span></p>

      <p class="Normal para-style-override-5"><span class="Normal" xml:lang="en-GB">“Hayır, talimatlarına kelimesi kelimesine uydum.”</span></p>

      <p class="Normal para-style-override-5"><span class="Normal" xml:lang="en-GB">“Faytonunu buldun mu?”</span></p>

      <p class="Normal para-style-override-5"><span class="Normal" xml:lang="en-GB">“Evet, tam söylediğin yerde beni bekliyordu.”</span></p>

      <p class="Normal para-style-override-5"><span class="Normal" xml:lang="en-GB">“Arabacıyı tanıdın mı?”</span></p>

      <p class="Normal para-style-override-5"><span class="Normal" xml:lang="en-GB">“Hayır.”</span></p>

      <p class="Normal para-style-override-5"><span class="Normal" xml:lang="en-GB">“Ağabeyim Mycroft’tu. Böyle bir durumda kiralık bir adama güvenmektense, arkadaşlarından faydalanmak daha iyidir. Her neyse, artık Moriarty konusunda ne yapacağımızı planlamamız gerekiyor.”</span></p>

      <p class="Normal para-style-override-5"><span class="Normal" xml:lang="en-GB">“Bu bir ekspres olduğuna ve bineceğimiz gemi de trenin gelişine göre hareket edeceğine göre, ondan gayet başarılı bir şekilde kurtulduk derim.”</span></p>

      <p class="Normal para-style-override-5"><span class="Normal" xml:lang="en-GB">“Sevgili Watson, söz konusu adamın benimle eşit zekâya sahip olduğunu varsayabileceğimizi söylediğimde beni pek ciddiye almamışsın anlaşılan. Kovalayan kişi ben olsam, o kadar küçük bir engelin beni durdurabileceğini düşünmüyorsun değil mi? Onu bu kadar hafife almamalısın.”</span></p>

      <p class="Normal para-style-override-5"><span class="Normal" xml:lang="en-GB">“Ne yapacaktır sence?”</span></p>

      <p class="Normal para-style-override-5"><span class="Normal" xml:lang="en-GB">“Onun durumunda olsam benim yapacağımın aynısını.”</span></p>

      <p class="Normal para-style-override-5"><span class="Normal" xml:lang="en-GB">“Peki sen ne yapardın o halde?”</span></p>

      <p class="Normal para-style-override-5"><span class="Normal" xml:lang="en-GB">“Özel bir sefer ayarlatırdım.”</span></p>

      <p class="Normal para-style-override-5"><span class="Normal" xml:lang="en-GB">“Ama onun için çok geç olmalı artık.”</span></p>

      <p class="Normal para-style-override-5"><span class="Normal" xml:lang="en-GB">“Kesinlikle değil. Bu tren Canterbury’de duruyor ve ge-mi de her zaman en azından on beş dakika gecikmeli kalkar. Bizi orada yakalayacaktır.”</span></p>

      <p class="Normal para-style-override-5"><span class="Normal" xml:lang="en-GB">“Suçlu kişiler biz değiliz ki. Geldiğinde onu tutuklatalım!”</span></p>

      <p class="Normal para-style-override-5"><span class="Normal" xml:lang="en-GB">“Öyle bir şey, üç aylık çalışmanın sonu anlamına gelir-di. Büyük balığı yakalamış olurduk ama daha küçükler ağın sağından solundan kaçmaya başlardı. Hayır, bir tutuklama söz konusu olmayacak.”</span></p>

      <p class="Normal para-style-override-5"><span class="Normal" xml:lang="en-GB">“O halde ne yapacağız?”</span></p>

      <p class="Normal para-style-override-5"><span class="Normal" xml:lang="en-GB">“Canterburg’de ineceğiz.”</span></p>

      <p class="Normal para-style-override-5"><span class="Normal" xml:lang="en-GB">“Peki sonra?”</span></p>

      <p class="Normal para-style-override-5"><span class="Normal" xml:lang="en-GB">“Sonra uzun bir yolculuk yapıp Newhaven’a, oradan da Deippe’ye geçmeliyiz. Moriarty yine benim gibi hareket edecek ve Paris’e gidip bagajımızın yerini bulacak. Depoda en azından iki gün bekleyecektir. Bu sırada biz de kendimize hasır çantalar alıp, içinden geçtiğimiz ülkelerin tüccarlarını etkilemeye çalışacağız ve Lüksemburg ve Basle yoluyla İsviçre’ye geçeceğiz.”</span></p>

      <p class="Normal para-style-override-5"><span class="Normal" xml:lang="en-GB">Böylece Canterbury’de indik ama Newhaven’a giden trenin kalkmasına daha bir saat vardı.</span></p>

      <p class="Normal para-style-override-5"><span class="Normal" xml:lang="en-GB">İçinde kıyafetlerimin bulunduğu çantaları kaybetmiş olmaktan dolayı hâlâ oldukça üzgündüm ki Holmes beni kolumdan çekiştirerek tren yolunun yukarısını gösterdi.</span></p>

      <p class="Normal para-style-override-5"><span class="Normal" xml:lang="en-GB">“Görüyor musun, geldi bile,” dedi.</span></p>

      <p class="Normal para-style-override-5"><span class="Normal" xml:lang="en-GB">Çok uzakta, Kentish Ormanı’nın içinden, dumandan ince bir sütun yükseliyordu. Bir dakika sonra, istasyonun yakınındaki dönemeçte bir lokomotif ile vagonu görüş alanımıza girdi. Göz açıp kapayana kadar büyük bir gürültü eşliğinde yanımızdan geçip yüzümüze doğru sıcak buhar üfledi; öyle hızlı hareket etmişti ki ancak son saniyede bir tomar bavulun arkasına saklanmaya fırsat bulabilmiştik.</span></p>

      <p class="Normal para-style-override-5"><span class="Normal" xml:lang="en-GB">“İşte gidiyor,” dedi Holmes, vagonun arkasından baktığımızda. “Gördüğün gibi arkadaşımızın da zekâsının bir sınırı var. Benim ne düşündüğümü düşünüp ona göre hareket etmiş olsaydı, gerçekten de on ikiden vurmuş olacaktı.”</span></p>

      <p class="Normal para-style-override-5"><span class="Normal" xml:lang="en-GB">“Peki bizi yakalamış olsa ne yapardı?”</span></p>

      <p class="Normal para-style-override-5"><span class="Normal" xml:lang="en-GB">“Beni öldürmeye çalışacağından en ufak bir kuşkum yok. Ne var ki, iki kişinin oynayabileceği bir oyun bu. Şimdiki sorumuz ise şu; burada mı bir şeyler atıştıracağız yoksa Newhaven’daki büfeye ulaşana kadar açlık mı çekeceğiz?”</span></p>

      <p class="Normal para-style-override-5"><span class="Normal" xml:lang="en-GB">O gece Brüksel’e geçtik ve iki gün orada kaldıktan sonra Strasbourg’a hareket ettik. Holmes, pazartesi sabahı Londra polisine telgraf çekmişti ve akşam olunca, cevabı otelimizde bizi bekler bulduk. Holmes, mesajı yırtarak açtı, ardından da lanet okuyarak kâğıdı şömineye fırlattı.</span></p>

      <p class="Normal para-style-override-5"><span class="Normal" xml:lang="en-GB">“Bunu tahmin etmeliydim!” diye homurdandı. “Kaçmayı başarmış!”</span></p>

      <p class="Normal para-style-override-5"><span class="Normal" xml:lang="en-GB">“Moriarty mi?”</span></p>

      <p class="Normal para-style-override-5"><span class="Normal" xml:lang="en-GB">“Kendisi hariç bütün örgütü ele geçirmişler. Moriarty onları atlatmayı başarmış. Tabii, ben ülkeden çıktığımda onunla başa çıkabilecek kimse kalmadı. Fakat gerekli her şe-yi sağlamış olduğumu düşünmüştüm. Neyse, sanırım artık İngiltere’ye dönsen iyi olacak Watson.”</span></p>

      <p class="Normal para-style-override-5"><span class="Normal" xml:lang="en-GB">“Neden?”</span></p>

      <p class="Normal para-style-override-5"><span class="Normal" xml:lang="en-GB">“Çünkü artık senin için de tehlike teşkil eden bir yol arkadaşıyım. Adamın işini yok ettim. Londra’ya dönecek olsa mahvolur. Karakterini doğru anladıysam, bütün enerjisini benden intikam almak için harcayacaktır. Kısa konuşmamız-da da öyle söylemişti ve sözlerinde gayet samimi olduğundan eminim. İşine geri dönmeni şiddetle tavsiye ediyorum.”</span></p>

      <p class="Normal para-style-override-5"><span class="Normal" xml:lang="en-GB">Hem ezelden beri iyi bir tartışmacı hem de eski bir dost olan kişiyi ikna etmek kolay olmadı. Strasbourg’daki bir kafede oturup yaklaşık yarım saat boyunca konuyu tartıştık, ama aynı akşam tekrar yola koyulmuştuk bile; yeni hedefimiz Cenevre’ydi. Mükemmel geçen bir hafta boyunca Rhone Vadisi’nde dolaştık. Leuk’a vardığımızda da yoldan ayrılıp hâlâ karlarla kaplı olan Gemmi Geçidi’nden geçtik ve İnterlaken yoluyla Meiringen’e vardık. Harika bir yolculuktu: Altımızda, yaşanan ilkbaharın muhteşem yeşillikleri, yukarıdaysa kışın bembeyaz karları ama Holmes’un, bir an için bile olsa, peşinde dolaşan gölgeyi unutmadığının farkındaydım. Alplerin tatlı küçük köylerinde de, bomboş dağ geçitlerinde de olsak, etrafı tarayan gözlerinden ve yanımızdan geçen her yüzü dikkatlice incelemesinden, nereye yürürse yürüsün, peşimizde olan tehlikeden yeterince uzaklaşamayacağımızın bilincinde olduğunu anlayabiliyordum.</span></p>

      <p class="Normal para-style-override-5"><span class="Normal" xml:lang="en-GB">Bir keresinde, Gemmi Geçidi’nden geçip melankolik Daubensee’nin sınırlarında yürüdüğümüzde, sağ üstümüzdeki tepelerden birinde yerinden oynamış bir kaya, aşağı yuvarlanıp arkamızdaki nehre düştü. Holmes, hemen tepeye fırladı ve küçük bir kayanın üzerine tırmanıp sağına soluna bakındı. Rehberimiz, özellikle ilkbaharda böyle kayaların düşmesinin sık rastlanan bir olay olduğunu söylese de boşunaydı. Holmes sessiz kaldı ama bana, beklediği şeylerin gerçekleştiğini gören bir adamın edasıyla gülümsedi.</span></p>

      <p class="Normal para-style-override-5"><span class="Normal" xml:lang="en-GB">Sürekli tetikte olmasına rağmen kesinlikle mutsuz değil-di. Tam tersine, onu daha önce bu kadar neşeli bir halde gördüğümü sanmıyorum. Toplumun, Profesör Moriarty’den kurtulduğuna bir inansa, kendi kariyerine mutlulukla son vereceği gerçeğini bıkıp usanmadan tekrar ediyordu.</span></p>

      <p class="Normal para-style-override-5"><span class="Normal" xml:lang="en-GB">“Sanırım, hayatımı boşa harcamadığımı söyleyecek ka-dar ileri gidebilirim Watson,” diye belirtti. “Meslek hayatım bu akşam sona erecek olsa, yine de içim rahat bir şekilde düşünebilirim geçen yılları. Londra’nın havası benim sayemde daha tatlı artık. Binin üzerinde vaka çözdüğüm halde, birinde bile güçlerimi yanlış taraf için kullandığım olmamıştır. Son zamanlarda, toplumumuzun yapaylığının sorumlu olduğu sığ problemlerdense, içimde doğanın kendisinde oluşan problemleriyle ilgilenmeye karşı bir istek duyuyorum. Yazıların sona erecek Watson; Avrupa’nın en tehlikeli ve en yetenekli suçlusunu yakaladığım ya da yok ettiğim gün mesleğime son noktayı koyacağım ve benimle ilgili yazdıkların da böylece tükenecek.”</span></p>

      <p class="Normal para-style-override-5"><span class="Normal" xml:lang="en-GB">Anlatmam gereken az bir şey daha var ve kısa ve öz olacağım. Üzerinde durmak istemediğim bir konu olmasına rağmen görevlerimden birinin, en ufak bir ayrıntıyı bile atlamamak olduğunu biliyorum.</span></p>

      <p class="Normal para-style-override-5"><span class="Normal" xml:lang="en-GB">3 Mayıs’ta Meiringen adlı küçük köye ulaştık. O zamanlar yaşlı Peter Steiler tarafından işletilen, Englisher Hof adında küçük bir pansiyona yerleştik. İşletmeci çok zeki bir adamdı ve Londra’daki Grosvenor Oteli’nde üç yıl boyunca garson olarak çalışmış olduğu için de mükemmel İngilizce konuşuyordu. Onun tavsiyesi üzerine, tepeleri aşıp geceyi Rosenlaui adlı yerleşim biriminde geçirmek niyetiyle ayın dördünde dostumla beraber yola çıktık. Reichenbach Şelalesi’ni geçmememiz konusunda kesin emirler almıştık, ama orayı görmeden de olmayacağını söyleyip, yanından geçen bir patika olduğu konusunda bilgi verdiler.</span></p>

      <p class="Normal para-style-override-5"><span class="Normal" xml:lang="en-GB">Gerçekten de korkunç bir yerdi. Eriyen karlarla beraber kabarmış olan sular, inanılmaz büyüklükteki bir uçurumdan aşağı dökülüyor ve dibinde, yanan bir evden çıkan dumanları andıran bir fıskiyeye dönüşüyordu. Nehrin içine fışkırarak aktığı oyuk, parlak siyah kayalarla çevrili devasa bir yarıktan başka bir şey değildi. Köpük üreten kaynayan bir kazan halini alıncaya kadar daraldıktan sonra, nehri sivri dişlerinin üzerinden yoluna devam etmeye adeta zorluyordu. Sonsuza kadar kükreyerek aşağıya doğru inen yeşil sular ve sonsuza kadar yukarıya doğru tıslayan su damlacıkları insanın başını döndürüyordu. Uçurumun kenarında durup altımızdaki siyah kayaların üzerinde kırılan suyun parlaklığını seyrediyor, uçurumun dibinden yükselen buharıyla kulaklarımızı tırmalayan, insanınkine benzeyen çığlık seslerini dinliyorduk.</span></p>

      <p class="Normal para-style-override-5"><span class="Normal" xml:lang="en-GB">Patika, manzarayı tamamlamak için şelalenin yarısını sarmalayacak şekilde yapılmışsa da çok ani bir şekilde bitiyordu. Ziyaretçi, böylece geldiği yönden geri dönmek zorun-daydı. Biz de öyle yapmak için tam dönmüştük ki, İsviçreli bir genç, elinde bir mektupla koşarak yanımıza geldi. Üzerinde, az önce terk etmiş olduğumuz pansiyonun amblemi vardı ve işletmecisi tarafından benim adıma yazılmıştı. Görünüşe göre, pansiyondan ayrılmamızdan birkaç dakika sonra, ölmek üzere olan İngiliz bir bayan gelmiş. Kışı Davos Platz’da geçirmiş ve tam da Lucerne’deki arkadaşlarına katılmak için yola çıkacakken, birden şiddetli bir kanaması ol-muş. Sadece birkaç saat daha yaşayabileceği düşünülüyormuş ama İngiliz bir doktor görmek onu çok rahatlatabilirmiş ve ben bir dönseymişim... vesaire. İyi kalpli Bay Steiler, bir dipnot yazıp, kadının İsviçreli bir doktoru görmeyi kesinlikle reddettiği için kendisini sorumlu hissetmekten alamadığını ve yardımlarıma çok büyük bir iyilik olarak bakacağını eklemeyi ihmal etmemişti.</span></p>

      <p class="Normal para-style-override-5"><span class="Normal" xml:lang="en-GB">Bu görmezden gelemeyeceğim bir istekti. Yabancı bir ülkede ölmek üzere olan bir bayanın isteğini reddedemezdim, diğer taraftan Holmes’u tek başına bırakmak konusunda endişelerim vardı. Sonunda, mektubu getiren genç İsviçrelinin bir rehber olarak yanında kalacağı konusunda anlaştık. Ben otele dönerken dostum, şelalenin yanında bir süre daha kaldıktan sonra yavaş bir tempoda tepeyi aşıp Rosenlaui’ye yürüyeceğini, akşam orada buluşacağımızı söyledi. Biraz yürüdükten sonra arkamı döndüğümde, Holmes’un, bir kayaya yaslanıp kollarını kavuşturmuş halde suların fokurdamasını izlediğini gördüm. Bu dünyada onu son kez gördüğüm an oydu. Patikanın sonuna geldiğimde tekrar arkama baktım. Bulunduğum yerden şelaleyi görmem artık mümkün değildi, ama tepenin üzerini aşıp oraya giden patikanın kıvrımını görebiliyordum. Patikanın üzerinde, çok iyi hatırlıyorum ki, hızla ilerleyen bir adam vardı.</span></p>

      <p class="Normal para-style-override-5"><span class="Normal" xml:lang="en-GB">Etrafındaki yeşilde iyice belirginleşen siyah şeklini çok net görebiliyordum ve yürüyüşündeki enerjiklik ilgimi çekmişti ama görevimin başına gitmek için tekrar arkamı döndüğümde aklımdan tamamen uçup gitti. Bir saat kadar sonra Meiringen’e ulaşmıştım. Yaşlı Steiler, pansiyonunun kapısında duruyordu.</span></p>

      <p class="Normal para-style-override-5"><span class="Normal" xml:lang="en-GB">“Ee,” dedim, hızla ona yaklaşırken, “durumu nasıl? Da-ha da kötüleşmemiştir umarım.”</span></p>

      <p class="Normal para-style-override-5"><span class="Normal" xml:lang="en-GB">Adamın yüzünde şaşkın bir ifade belirdi ve kaşlarını hareket ettirmesiyle beraber kalbime bir ağrı saplandı.</span></p>

      <p class="Normal para-style-override-5"><span class="Normal" xml:lang="en-GB">“Bunu siz yazmadınız mı?” dedim, mektubu cebimden çıkararak. “Otelde hasta, hatta ölmek üzere olan İngiliz bir bayan yok mu?”</span></p>

      <p class="Normal para-style-override-5"><span class="Normal" xml:lang="en-GB">“Hayır, olur mu hiç!” diye atıldı heyecanla. “Ama üzerinde gerçekten de benim amblemim var! Gidişinizden hemen sonra gelen şu uzun boylu İngiliz yazmış olmalı. Demişti ki...”</span></p>

      <p class="Normal para-style-override-5"><span class="Normal" xml:lang="en-GB">Ama açıklamalarını dinlemek için kalmadım. Yüreğim korkuyla dolu bir halde köyün sokağından aşağı koşmaya başlamış ve yalnız birkaç dakika önce inmiş olduğum patikayı tekrar tırmanmaya koyulmuştum bile. Aşağı inmek tam bir saatimi almıştı. Bütün çabama rağmen, Reichenbach Şelalesi’ne yeniden ulaşabildiğimde iki saat daha geçmişti. Holmes’u bıraktığımda yanında durmuş olduğu kayaya yaslanmış bir halde, tırmanırken kullandığı asayı gördüm. Holmes’ tan en ufak bir iz yoktu ve ne kadar bağırdıysam da faydasız-dı. Aldığım tek yanıt, etrafımdaki dağlarda yankılanıp bana geri dönen kendi sesimdi.</span></p>

      <p class="Normal para-style-override-5"><span class="Normal" xml:lang="en-GB">Asasını görmekti kalbimi dondurup kendimi hasta hissetmeme sebep olan. Rosenlaui’ye gitmemiş olduğunun kanıtıydı. Düşmanı ona ulaşana kadar, bir tarafı geçilmez kayalar, diğer tarafı da bir uçurumla bezenmiş bu ince patikada kalmıştı. İsviçreli genç de görünürde yoktu. Büyük bir ihtimalle Moriarty’nin tutmuş olduğu bir çocuktu ve adamları kendi başlarına bırakmıştı. Peki sonra neler olmuştu? Sonra olanları bize kim anlatacaktı?</span></p>

      <p class="Normal para-style-override-5"><span class="Normal" xml:lang="en-GB">Kendimi toparlayabilmek için bir iki dakika hiçbir şey yapmadan durdum – olayın dehşetiyle uyuşmuş gibiydim. Ardından, Holmes’un kendi yöntemlerini düşünmeye ve onları kullanarak bu trajik sonu anlamaya çalıştım. Bu ne yazık ki hiç zor olmadı. Sohbetimiz boyunca patikanın sonuna kadar gitmemiştik ve asa da durmuş olduğumuz yeri gösteriyordu. Kara renkli topraklar, şelaleden devamlı olarak yükselen su damlaları sayesinde nemli ve yumuşak bir yapıya sahipti; öyle ki bir kuş bile ayak izlerini bırakırdı yere. Patikanın benden uzaktaki kısmında, uzaklaşmış olan iki kişinin ayak izleri çok net bir şekilde görülebiliyordu. Geri de dönmemişlerdi. Patikanın sonunda toprak eşelenmiş, çamur haline gelmişti ve uçurumu çerçeveleyen çalılıklar ezilmişti. Bir yandan su damlalarıyla çevrilmiş haldeyken, yüzüstü yatıp kenardan aşağı baktım. Ortalık kararmaya başlamıştı ve artık tek ışık sadece kayaların üzerinde sıçrayan suyun orada burada yarattığı yansımalarıydı. Bağırdım ama kulaklarıma gelen ses yalnızca şelalenin insanımsı çığlığıydı.</span></p>

      <p class="Normal para-style-override-5"><span class="Normal" xml:lang="en-GB">Ne var ki dostum ve yoldaşımdan, veda içeren son birkaç kelime duymak varmış kaderimde. Daha önce de söylediğim gibi asası, patikanın kenarında bulunan bir kayaya yaslanmış duruyordu. Yuvarlak uçlu üst kısmında, gözüme parlak bir şey çarptı. Nesneye uzandığımda, Holmes’un genellikle yanında taşıdığı gümüş sigaralık olduğunu fark ettim ve onu elime aldığımda da altında bulunan küçük bir kâğıt tomarı yere düştü. Defterinden yırtılmış ve bana yazılmış üç sayfalık bir mektupmuş. Holmes’un karakterine uygun olarak doğru bir dil kullanılmış ve yazısı, sanki kendi odasındaki masada oturup yazmış gibi düzenli ve temizdi.</span></p>

      <p class="Normal para-style-override-5"></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-7" xml:lang="en-GB">Sevgili Watson</span></p>

      <p class="Normal para-style-override-5"><span class="Normal char-style-override-7" xml:lang="en-GB">Bu birkaç satırı, aramızdaki sorunları son bir kez tartışmak için beni bekleyen Bay Moriarty’nin rızasıyla yazıyorum. İngiliz polisini atlatmak ve bizim hareketlerimizden haberdar kalmak için kullandığı yöntemler konusunda beni aydınlattı ve anlattıkları, yapabildikleri ve parlak zekâsıyla ilgili düşüncelerimi kesinlikle doğruladı. Toplumu ondan ve korkunç yeteneklerinden kurtaracağımı düşündüğümde çok memnun oluyorum, ama korkarım ki bunun bedeli, arkadaşlarıma, özellikle de sana Sevgili Watson, çok acı verecektir. Ne var ki, sana kariyerimin zaten bir dönüm noktasına vardığını açıklamıştım ve bundan başka bir son bu kadar işime gelmezdi. Gerçekten de öyle. Sana bir şey itiraf etmek istiyorum; Meiringen’den gelmiş gibi gösterilen mektubun bir uydurma olduğundan neredeyse emindim ve buna benzer bir gelişmenin olabileceğini tahmin ettiğim için senin uzaklaşmanın daha iyi olacağını düşündüm. Müfettiş Patterson’a, çetenin suçlarını ispatlayabilmesi için ihtiyaç duyduğu kâğıt-ların, üzeri ‘Moriarty’ yazılı mavi bir zarfa konmuş halde M. Güvercin yuvasında bulabileceğini söyle. İngiltere’den ayrıl-madan önce bütün malvarlığımı ağabeyim Mycroft’a bıraktım. Lütfen Bayan Watson’a sevgilerimi ilet ve daima seninle olduğumu unutma sevgili dostum,</span></p>

      <p class="Normal para-style-override-5"><span class="Normal char-style-override-7" xml:lang="en-GB">Sherlock Holmes.</span></p>

      <p class="Normal para-style-override-5"></p>

      <p class="Normal para-style-override-5"><span class="Normal" xml:lang="en-GB">Geri kalanı anlatmak uzun sürmeyecektir. Uzmanlar tarafından bölgede yapılan incelemelerden sonra, iki adamın arasında yapılmış olan kavganın –zaten öyle bir durumda beklenen şekilde– birbirlerine kenetlenmiş halde uçurumdan aşağı yuvarlanmalarıyla sonuçlandığına dair pek şüphe kalmadı. Cesetlere ulaşmaya çalışmak imkânsızdı ve orada, fokurdayan ve köpüren suların kazanının dibinde bir yerlerde, dünyanın en tehlikeli suçlusuyla, neslinin en önde gelen ka-nun koruyucusu sonsuza kadar yatacak. İsviçreli gençten bir daha haber alınamadı ve Moriarty’nin çetesinin sayısız elemanlarından biri olduğu konusunda böylece kuşku kalmadı. Çetenin geri kalanına gelince; Holmes’un sunmuş olduğu delillerin örgüt çalışmalarını ne denli açık bir şekilde gözler önüne serdiği ve ölmüş adamın elinin onları nasıl sarmalamış olduğu hiçbir zaman unutulmayacaktır. Mahkeme sırasında, korkunç liderleriyle ilgili pek az ayrıntı ortaya çıkmıştı ve şimdi kariyerinin gerçek boyutlarını açıklamak zorunda hissediyorsam kendimi bunun sebebi, tüm hayatım boyunca tanıdığım en iyi ve en akıllı adama saldırılar yönelterek, Moriarty’nin anısını temizlemeye uğraşan tüm akılsızların yüzündendir.</span></p>
    </div>

    <div class="Basic-Text-Frame">
      <p class="Basic-Paragraph"></p>
    </div>

    <div class="Basic-Text-Frame">
      <p class="Basic-Paragraph"></p>
    </div>

    <div class="Basic-Text-Frame">
      <p class="Basic-Paragraph"></p>
    </div>

    <div class="Basic-Text-Frame">
      <p class="Basic-Paragraph"></p>
    </div>

    <div class="Basic-Text-Frame">
      <p class="Basic-Paragraph"></p>
    </div>

    <div class="Basic-Text-Frame">
      <p class="Basic-Paragraph"></p>
    </div>
  </div>
</body>
</html>
