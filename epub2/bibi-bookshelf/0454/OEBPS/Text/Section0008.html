<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:be48b043-d3a3-47b2-b6ad-9f57b600bdbe" name="Adept.expected.resource" />
</head>

<body>
  <div id="x3.html" xml:lang="en-GB" xmlns:xml="http://www.w3.org/XML/1998/namespace">
    <div class="Basic-Text-Frame">
      <p class="para-style-override-4"><span style="font-family: 'Minion Pro', serif; font-size: 1em; font-weight: bold; line-height: 1;"><br /></span></p>

      <h1 class="para-style-override-4" style="text-align: center;"><span style="font-family: 'Minion Pro', serif; font-size: 1em; font-weight: bold; line-height: 1;">V.BÖLÜM - MUSGRAVE TÖRENİ</span><br /></h1>

      <p class="para-style-override-3"><br /></p>

      <p class="Normal para-style-override-5"><span class="Normal char-style-override-1" xml:lang="en-GB">Dostum Sherlock Holmes’un karakterinde rastladığım anormalliklerden biri de, düşünce metotlarında nasıl dünyanın en düzenli adamıysa kişisel alışkanlıklarında da o kadar düzensiz oluşudur. Çok derli toplu bir adam olduğum için söylemiyorum bunu. Benim de Afganistan’da geçirdiğim zorlu günler sonucu bir çeşit bohem hayatına alıştığım söylenebilir. Ama purolarımı kömür kovasında, tütünümü bir terliğin içinde ve mektup açmakta kullandığım bıçağımı şöminenin üstünde saklayacak kadar ileri gitmediğimi de rahatlıkla ifade edebilirim. Örneğin, ben her zaman tabanca atış antrenmanlarının açık havada yapılması gereken bir şey olduğunu düşünmüşümdür ama Holmes nedense koltuğuna oturup yanına da bir kutu mermi alarak duvarda güzel şekiller oluşturmayı severdi. Tabii sonuçta odanın havasının ve görünümünün pek de iç açıcı bir hale gelmediğini söylememe gerek yok herhalde.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Odalarımız her zaman çeşit çeşit kimyasal maddelerle ve cinayet delilleriyle dolu olurdu ve bunlara da en olmayacak yerlerde, mesela kahvaltı tabaklarında rastlamak pek nadir bir durum değildi. Ama en kötüsü evraklarıydı. Özellikle geçmiş vakalarla ilgili belgeleri atmaktan adeta ödü kopardı. Fakat bunları düzenlemesi bir iki yılda bir olurdu. Daha önce de bahsetmişimdir; iz peşine düştüğünde olayı çözene kadar inanılmaz bir enerji gösterirdi ama sonrasında yine gevşeklik dönemleri gelir, vaktini keman çalıp kitap okuyarak, kanepeden masaya gitmeye bile üşenerek geçirirdi. Bu şekilde, sonunda oda her köşedeki kâğıtlardan geçilmez hale gelene kadar devam ederdi. Bu kâğıtların yakılmasına kesinlikle izin vermez ve kendi de düzenlemeye kalkışmazdı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Yine bir kış akşamı şöminenin başında otururken bir iki saatliğine odayı düzenleyip daha yaşanılır bir hale getirmeyi teklif ettim. Nasıl olduysa dediğime hak verdi ve biraz üzüntülü bir yüzle yatak odasına gidip büyükçe bir teneke kutu getirdi. Kutuyu odanın ortasına koydu ve önünde çömelerek kapağını açtı. İçinde ayrı ayrı paketler halinde evrak yığınları vardı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Burada o kadar çok vaka var ki Watson,” dedi bana, muzip gözlerle bakarak. “Herhalde bu kutudakileri bilsen, evrakları atma konusunu bir kere daha düşünürdün.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunlar eski çalışmaların mı?” diye sordum. “Ben de hep onları görmek istemişimdir.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet doğru, bunlar sen hikâyelerinle beni yüceltmeye başlamadan önceki işler.” Yığınları teker teker, adeta okşayarak çıkardı. “Ama hepsi de başarıyla sonuçlanmış değil Watson,” dedi. “Yine de güzel küçük örnekler de yok değil. Bunlar Tarleton cinayetlerinin kayıtları, Vamberry vakası, şarap tüccarı, şu yaşlı Rus kadının macerası, alüminyum koltuk değneği meselesi ve şu da topal Ricoletti ve korkunç karısıyla ilgili belgeler. Bu ise... bak işte bu çok önemli.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Kolunu evrakların dibine kadar daldırarak çocukların oyuncaklarını koyduklarına benzer tahta bir kutu çıkardı. Kutunun içinden kırışmış bir kâğıt parçası, eski tarz pirinç bir anahtar, ucuna bir tahta parçası bağlı uzun bir ip ve üç tane paslı metal parçası çıktı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“E dostum, bu yığından ne çıkarabiliyorsun?” diye sordu yüzümdeki anlamsız ifadeye bakıp gülümseyerek.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Garip bir koleksiyon.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Çok garip, ama hikâyeyi dinlesen çok daha garip olduğunu anlarsın.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu kalıntıların bir de hikâyesi var demek.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, öyle ya da böyle, artık tarih oldular.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Nasıl yani?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Sherlock Holmes parçaları teker teker çıkararak masanın</span> <span class="Normal charstyle-override-1" xml:lang="en-GB">üstüne koydu. Sonra sandalyesine oturarak yüzünde memnun bir</span> <span class="Normal char-style-override-1" xml:lang="en-GB">ifadeyle parçaları alıp incelemeye koyuldu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunlar,” dedi, “Musgrave Töreni macerasından kalan tek hatıralar.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Bu vakadan daha önce de bahsettiğini duymuş ama ne kadar uğraşırsam uğraşayım ağzından daha fazla bilgi alamamıştım. “Anlatırsan çok sevinirim,” dedim haliyle.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Şu dağınıklığı böyle mi bırakayım yani?” diye sordu muzipçe. “Senin titizliğinin kimseye zararı dokunmaz tabii Watson, ama bunu da kayıtlarına alırsan sevinirim çünkü bu öyle bir vaka ki, benzeri sırf bu ülkede değil dünyada görülmemiştir. Bu sıra dışı meseleyi de yazmazsan diğer başarılarımı anlattığın koleksiyonum eksik kalır.”</span></p>

      <p class="Normal para-style-override-5"></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“Gloria Scott meselesini ve o zavallı insanların kaderini daha önce anlatmıştım. İşte ilk kez o zamanlar bu ilgi alanımın bir mesleğe dönüşebileceğini fark etmiştim. Ve sonunda, görüyorsun, beni herkes tanıyor ve resmi makamlar bile zorlu vakalarda son adres olarak görüyorlar. Seninle ilk tanıştığımız zamanlarda, hani ‘Kızıl Çalışma’nın olduğu sıralar bile henüz çok büyük olmamasına rağmen bir ünüm vardı. Ama o noktaya gelmenin nasıl zor olduğunu ve ne kadar çok beklemem gerektiğini bilemezsin.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Londra’ya ilk geldiğimde, müzenin arkasında Montague Sokağı’nda kalmaya başlamıştım. Oradaki boş zamanımı ileride başarılı olmam için gerekli bilim dallarını inceleyerek geçirdim. Ara sıra, eski okul arkadaşlarım aracılığıyla vakalar gelmiyor değildi. Üniversitenin son yıllarında kendim ve yöntemlerimle ilgili edindiğim ün biraz olsun işe yarıyordu. Neyse, o sıralar aldığım üçüncü vaka bu Musgrave Töreni. Kendine özgü olay zinciri ve sahip olduğu önem dolayısıyla ve şu an bulunduğum yere gelmem açısından takdire değer bir olaydır.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Reginald Musgrave’le aynı okuldaydık ve az da olsa bir yakınlığımız vardı. Okul arkadaşları arasında pek popüler biri değildi ama ben her zaman ona atfedilen kibrin doğal bir çekingenliğin yansıması olduğunu düşünmüşümdür. Görünümü tipik bir burnu havada aristokrat gibiydi: Zayıf, parlak gözlü, uyuşuk ama kibar. Ama gerçekten de krallığın en köklü ailelerinin birinden geliyordu. Sülalesi on altıncı yüzyılda Kuzey Musgrave’lerden ayrılıp Batı Sussex’e yerleşmiş ve bölgedeki en eski yerleşimlerden biri olan Hurlstone Malikânesi’ni kurmuştu. Adamın soluk ve keskin hatlı yüzüne ve k</span><span class="Normal charstyle-override-1" xml:lang="en-GB">ibirli tavırlarına her bakışımda hep büyük kemerler ve tirizli penc</span><span class="Normal char-style-override-1" xml:lang="en-GB">ereler altında eski bir derebeyi görmüşümdür. Okul sırasında birkaç kez konuşmuşluğumuz vardı. Gözlem ve akıl yürütme metotlarıma her zaman büyük bir ilgiyle yaklaştığını hatırlarım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ama o sabah Montague Sokağı’ndaki odama gelene kadar görüşmeyeli dört yıl olmuştu. Fazla değişmemişti. Yine o modayı yakından takip eden züppe görünüm ve kendine özgü o sessiz ve yumuşak karakter...</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İçten bir şekilde el sıkıştıktan sonra, ‘Neler yapıyorsun, Musgrave?’ diye sordum.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Babamın ölümünü duymuşsundur,’ dedi. ‘Onu kaybedeli iki yıl oldu. O zamandan beri Hurlstone topraklarıyla ben ilgilendim tabii ve açıkçası işten güçten başımı kaldıramadım. Anladığım kadarıyla, bizi hayretlere düşürdüğün o becerilerini artık pratik amaçlar için de kullanmaya başlamışsın Holmes.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Evet,’ dedim. ‘Hayatımı kazanmak için aklımı kullanıyorum.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bunu duyduğuma sevindim çünkü şu an yardımına ihtiyacım var. Hurlstone’da garip olaylar oldu ve polis meseleye pek ışık tutamadı. Çok sıra dışı ve anlaşılmaz bir durum.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Aylarca hiçbir şey yapmadan beklediğim için Musgrave’i ne kadar hevesle dinlediğimi tahmin edebilirsin Watson. Her zaman başkalarının başaramadığı şeyleri yapabileceğimi düşünmüştüm ve şimdi de önümde büyük bir fırsat duruyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Lütfen her şeyi en ince ayrıntısına kadar anlat,’ diye atıldım heyecanla.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Reginald Musgrave karşıma oturdu ve uzattığım sigarayı yaktı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Anlarsın,’ diye söze başladı, ‘bekâr olmama rağmen Hurlstone’da çok fazla hizmetkâr bulundurmak zorundayım, çünkü ev eski olduğu için bakımı da zor oluyor. Özellikle sülün mevsiminde evde sık sık parti de verdiğim için çalışanla-rın sayısını hiç eksiltmedim. Sonuçta sekiz hizmetçi kız, bir aşçı, kâhya, iki uşak ve bir de yamak var. Tabii bahçe ve ahırlar için de başkaları görevli.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Hepsi arasında kâhya Brunton en eski olanı. Babam ilk kez yanına aldığında işsiz bir okul öğretmeniymiş ve çalışkanlığı ve güvenilirliğiyle kısa sürede göze girmiş. Atletik yapılı, yakışıklı bir adamdır ve yirmi yıldır bizimle olmasına rağmen kırkından fazla olamaz. Onun gibi birkaç dil konuşabilen ve hemen hemen her müzik aletini çalabilen yetenekli bir adamın bulunduğu konumdan memnun olması güzel bir şey. Hurlstone’un kâhyasını bir gören bir daha unutmaz.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Ama bu örnek adamın da bir kusuru var Holmes. Biraz Don Juan’lığı vardır ve tahmin edersin ki, bizimki gibi sa-kin bir çevrede önemli bir çapta üne sahiptir. Gerçi evlenince biraz durulmuştu ama dul kaldığından beri onunla başa çıkamıyoruz. Birkaç ay önce ikinci hizmetçi Rachel Howells’ le nişanlanınca yine akıllanacağını düşündük ama nafile; Rachel’ı bırakıp av bekçisinin kızı Janet Tregellis’e asılmaya başladı. Bu olay üzerine, zavallı Rachel beyin humması geçirdi. Şu sıralar evde ruh gibi dolanıyor. Bu, Hurlstone’daki ilk önemli olay oldu ama sonradan kâhya Brunton’un rezaleti ve işten çıkarılmasıyla son bulan olay ilkini unutturdu diyebilirim.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Onu da anlatayım. Adamın zeki olduğunu söylemiştim. Başına bela açan da bu zekâsı zaten. Adamın kendini ilgilendirmeyen şeyler üzerine bitmek bilmez bir merakı var. En son başımıza gelen o küçük kaza olmasa bunu fark etmeyecektim.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Evin ne kadar eski olduğunu ve nasıl döküldüğünü söylemiştim. Geçen hafta bir gün –perşembe gecesi– yemekten sonra koyu bir kahve içme akılsızlığını gösterdiğim için uyuyamadım. Gece ikiye kadar yatakta dönüp durduktan sonra bari kitabımı okuyayım diyerek kalktım ve mumu yaktım. Ama kitabı bilardo odasında unuttuğumu fark ederek üstüme bir şeyler alarak aşağı indim.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bilardo odasına gitmek için merdivenlerden inip, kütüphane ve silah odasına giden koridorun başından geçmek gerekiyor. İşte o koridorun önünden geçerken kütüphanenin açık kapısından ışık sızdığını görünce nasıl şaşırdığımı tahmin edebilirsin. Yatak odama çıkmadan önce kendim ışığı söndürmüş ve kapıyı kapatmıştım. Haliyle ilk aklıma gelen hırsızlar oldu. Hurlstone’da bütün koridorların duvarları eski silahlarla süslenmiştir. Ben de koridordan bir savaş baltası alıp mumu arkamda bırakarak koridorda ses çıkarmadan ilerledim ve açık kapıdan içeri baktım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Kâhya Brunton’undu içerideki. Gündelik kıyafetleriyle oturmuş, derin düşünceler içinde, kucağındaki haritaya benzer bir kâğıda bakıyordu. Karanlıkta durup izlemeye koyuldum. Bir süre sonra kalkıp yandaki dolaplardan birinin kilidi</span><span class="Normal charstyle-override-1" xml:lang="en-GB">ni açarak çekmeceyi çekti. Bir kâğıt çıkarıp masaya yaydı v</span><span class="Normal char-style-override-1" xml:lang="en-GB">e yeniden incelemeye koyuldu. Aile belgelerimizi böyle rahatça karıştırması üzerine öfkelenip daha fazla dayanamaya-rak ileri fırladım. Brunton beni görünce ayağa sıçradı. Korkudan beti benzi atmıştı. Biraz önce incelemekte olduğu kâğıdı korumak istercesine göğsüne bastırdı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Vay vay!’ dedim. ‘Demek sana gösterdiğimiz güvenin karşılığını böyle veriyorsun. Yarın bu evden gidiyorsun.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Tamamen yıkılmış bir adam görüntüsüyle önümde eğildi ve yanımdan sıyrılıp geçti. Gidip masanın üzerinde bıraktığı kâğıda baktım. Önemli bir şey değildi; sadece eski Musgrave Töreni gelenekleriyle ilgili bir belgenin kopyasıydı. Yüzyıllardır, yaşı gelen her Musgrave’in geçmesi gereken bir törendir bu. Armalarımız ve silahlarımız gibi bize özgü eski geleneklerden biridir ve olsa olsa bir arkeoloğun ilgi-sini çekecek cinsten şeylerdir.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Şu kâğıda geri dönsek iyi olur,’ dedim.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Önemli olduğunu düşünüyorsan,’ diye cevap verdi biraz tereddüt ederek. ‘Ama önce şunu bitireyim: Brunton’un bıraktığı anahtarla dolabı kilitlemiş tam gidiyordum ki, döndüğümde kâhyayı görünce çok şaşırdım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bay Musgrave, Efendim,’ diye atıldı heyecanla, ‘bu rezalete dayanamam, Efendim. Sahip olduğum itibarı kaybetmek öldürür. Eğer beni buna iterseniz ölümümün sorumlusu siz olursunuz. En azından bir ay daha kalıp kendi isteğimle ayrılıyormuş gibi gitmeme izin verin. Bütün tanıdıklarımın önünde rezil olmaya dayanamam Bay Musgrave.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Böyle bir anlayışı hak etmiyorsun Brunton,’ diye karşılık verdim. ‘Davranışın affedilmezdi. Ama ailemizde uzun bir geçmişin olduğu için isteğini bir kez daha düşünebiliriz. Ama bir ay çok uzun. Bir haftaya kadar gideceksin. İstediğin bahaneyi bul.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Sadece bir hafta mı Efendim?’ diye bağırdı umutsuzlukla. ‘On beş gün olsun en azından.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bir hafta,’ diye tekrarladım, ‘buna da şükret.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Başı önüne düştü ve gitti. Ben de ışığı söndürüp odama çıktım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘O günden sonraki iki gün Brunton canla başla çalıştı. Ben hiçbir şey olmamış gibi davranıp bu rezaletini nasıl örtbas edeceğini bekledim merakla. Ama üçüncü gün, her zamanki gibi kahvaltıdan sonra talimatlarımı almaya gelmedi. Yemek odasından çıktığımda Rachel Howells’la karşılaştım. Hastalıktan yeni kalktığını söylemiştim ya, solgun haliyle hemen çalışmaya başlamasına karşı çıkmıştım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Senin yatakta olman gerekmiyor mu?’ dedim. ‘İyileşince başlarsın çalışmaya.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Yüzüme öyle garip bir şekilde bakıyordu ki bir an aklını yitirdiğini sandım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Ben iyiyim Bay Musgrave,’ dedi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Onu doktor bilir,’ diye cevap verdim. ‘Şimdi çalışmayı bırakıp istirahat et ve aşağı inerken Brunton’u görürsen onu görmek istediğimi söyle.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Kâhya gitmiş,’ dedi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Gitmiş mi? Nereye?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Gitmiş işte. Onu hiç kimse görmemiş bugün. Odasında değil. Evet, evet, gitmiş, gitmiş işte!’ dedikten sonra histerik kahkahalar atıp yerde yuvarlanmaya başladı. Hemen zile asılıp hizmetçileri çağırdım. Kızı yatağına götürürlerken hâlâ çığlıklar atıp ağlıyordu. Bense Brunton’u araştırmaya başladım. Gittiğine şüphe yoktu. Yatağı bozulmamıştı ve önceki gece yatağına gittiğinden beri kimse görmemişti ama bütün pencereler ve kapılar sürgülü olduğu için nasıl olup da gidebildiği meçhuldü. Kıyafetleri, saati ve hatta parası bile odada</span><span class="Normal charstyle-override-1" xml:lang="en-GB">ydı. Bir tek o her zaman giydiği siyah takımı yoktu. Terlikleri de y</span><span class="Normal char-style-override-1" xml:lang="en-GB">oktu ama çizmeleri duruyordu. Bu durumda Brunton gece nereye gitmiş ve başına ne gelmiş olabilirdi?</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Tabii onu kilerden çatıya kadar her yerde aradık ama hiç iz yoktu. Evin özellikle, artık kullanılmayan eski kanadı tam bir labirent gibidir ama o kadar aramamıza rağmen adamdan eser yoktu. Her şeyini bırakıp gitmesini aklım almıyordu. Nerede olabilirdi? Polise haber verdim ama nafile. Evin çevresinde iz arayıp durduk ama önceki gece yağmur yağdığı için bu da işe yaramadı. İşler bu durumdayken, olan yeni bir gelişme bütün dikkatimizi asıl olaydan uzaklaştırdı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Rachel Howells iki gün boyunca bazen sayıklayarak, bazen histeri krizlerine girerek yattı. Sonunda o kadar başa çıkılmaz oldu ki, bir hemşire tutmak zorunda kaldık. Brunton’un kayboluşundan sonraki üçüncü gece hemşire, hastasının sessizce uyuduğunu görüp koltukta kestirmeye başlamış ama sabah kalktığında pencerenin açık, yatağın da boş olduğunu görmüş. Haber duyulunca hemen beni uyandırdılar ve iki uşakla beraber kayıp kızı aramaya çıktık. Ne tarafa gittiğini anlamak zor olmadı çünkü ayak izleri penceresinin altında başlıyor, çimenlerden geçerek göl civarında kayboluyordu. Gölün derinliği iki üç metre vardır. Zavallı kızın izlerinin gölün kenarında bittiğini görünce ne hissettiğimizi tahmin edebilirsin.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Tabii hemen ağları hazırlayıp aramaya koyulduk ama cesetten iz yoktu. Yine de suyun yüzeyine hiç beklenmedik bir şey çıkardık. İçinde birkaç paslı metal parça ve çakıl dolu keten bir torba vardı. Düne kadar her türlü yolu denememize rağmen Rachel Howells ve Richard Brunton’un kaderi hakkında hiçbir şey öğrenemedik. Yerel polis artık umudunu kesince ben de son çare olarak sana geldim.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu sıra dışı hikâyeyi nasıl hevesle dinlediğimi ve parçaları birleştirmek için nasıl uğraştığımı tahmin edebilirsin Watson. Kâhya gitmişti. Hizmetçi de. Hizmetçi kız bir zamanlar kâhyayı sevmiş ama sonradan ondan nefret etmeye başlamıştı. Kız tam bir İskoç’tu: Heyecanlı ve tutkulu. Adam kaybolduktan sonra kız histeri krizine girmişti. Göle de içi garip nesnelerle dolu bir torba atmıştı. Bütün bunlar göz önünde bulundurulması gereken faktörlerdi ama aslında hiçbiri meselenin özüne inmeye yetmiyordu. Bu olaylar zincirinin başlangıç noktası neredeydi?</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Şu kâğıdı görmem gerekiyor Musgrave,’ dedim. ‘Kâhyan işini kaybetmeyi göze alarak ele geçirdiyse önemli olabilir.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Şu bizim garip töreni anlatan saçma sapan bir şey,’ dedi. ‘Ama eskiyi koruması açısından önemli. Eğer bakmak istiyorsan yanımda bir kopyası var.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bana o anda verdiği kâğıt yanımda Watson. Musgrave’in erkekliğe adım atmak için geçmesi gereken törenin kuralları soru cevap şeklinde hazırlanmış. Sana da okuyayım:</span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Kimindi o?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Gidenin.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Kimin olacak?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Sıradakinin.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Güneş neredeydi?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Meşenin tepesinde.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Gölge neredeydi?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Karaağacın dibinde.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Oraya nasıl gidilir?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Kuzeye onar, doğuya beşer, güneye ikişer, batıya birer adım ve aşağı.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Karşılığında ne verebiliriz?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Neyimiz varsa.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Neden verelim?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘İtimat adına.’</span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Orijinalinin üzerinde tarih yok ama aşağı yukarı on yedinci yüzyıldan kalma olduğu tahmin ediliyor,’ dedi Musgrave. ‘Ama korkarım bu meseleyi çözmende pek yardımcı olamaz.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘En azından,’ diye söze girdim, ‘önümüze başka bir esrar daha çıkarıyor, ki bu ilkinden çok daha ilginç. Ama birinin çözümü diğerininkiyle aynı da olabilir. Kusura bakma Musgrave ama söylemek zorundayım, senin kâhya atalarından daha zeki çıktı.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Seni takip edemiyorum,’ dedi Musgrave. ‘Şu kâğıdın bence hiçbir anlamı yok.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Ama bana kalırsa son derece önemli ve sanırım Brunton da benim gibi düşünmüş. O kâğıda, onu yakaladığın geceden önce de bakmış olması muhtemel.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Evet haklısın çünkü hiçbir zaman gizlemeye çalışmadık.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Ve o son kez de hafızasını tazelemek için bakmış olmalı. Anladığım kadarıyla yanında bir de harita gibi bir şey vardı. Seni görünce hemen cebine atmış olmalı.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Olabilir. Ama bu eski aile geleneğiyle bağlantısı ne?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bunu bulmakta fazla zorlanacağımızı sanmıyorum,’ dedim. ‘İstersen ilk trenle Sussex’e gidelim ve meseleyi derinlemesine araştıralım.’</span></p>

      <p class="Normal para-style-override-5"></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“Öğleden sonra Hurlstone’a vardık. Bu ünlü, eski evin resimlerini görmüş olmalısın. Ben sadece binanın L şeklinde yapıldığını, uzun kolun daha eski olan kısa koldan çıkan, daha modern bir yapı olduğunu ekleyeceğim. Alçak ve geniş kapıya “1607” tarihi kazınmış ama uzmanlara bakarsan kirişler ve taş işçiliği çok daha eski. Bu kısmın son derece kalın duvarları ve dar pencereleri kullanışsız olduğu için aile geçen yüzyılda diğer yeni kanada taşınmış ve burayı da bir ambar gibi kullanmaya başlamışlar. Evin çevresinde eski ağaçlarla dolu çok güzel bir bahçe vardı. Müşterimin bahsettiği göl ise binaya sadece iki yüz metre kadar uzaklıktaydı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Oraya gittiğimde, vakada üç değil, sadece bir tane esrar olduğunu düşünüyordum Watson. Eğer bu Musgrave Töreni’ni doğru okumayı başarırsam, bu ipucu beni kâhya Brunton ve hizmetçi kız Howells’la ilgili gerçeğe de götürecekti. Bunun üzerine bütün dikkatimi bu konuya yönelttim. Adam bu eski formülü bulmaya neden bu kadar istekliydi? Herhalde bütün o geçmiş nesillerin akıl edemediği bir sebeptendi. Peki ama neydi ve kaderini nasıl değiştirmişti?</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İlk okuduğumda da, bahsedilen ölçülerin belli bir noktaya işaret ettiğini fark etmiştim. O noktayı bulduğumuzda, Musgrave ailesinin bunu gizlemek için neden böyle garip bir yol seçtiğini anlayacaktık. Elimizde sadece iki ipucu vardı: Bir meşe ve bir karaağaç. Meşenin nerede olduğu belliydi. Evin tam önünde, araba yolunun solunda şimdiye kadar gördüğüm en görkemli meşe ağaçlarından biri duruyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Törenin yapıldığı yer şu ağaç olmalı,’ dedim yanından geçerken.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Haklısın,’ dedi Musgrave. ‘Çapı sekiz metre kadar vardır.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Civarda eski karaağaçlar da var mı?’ diye sordum.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Şurada ileride vardı bir tane ama üstüne şimşek düşünce biz de kestik.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Tam olarak nerede olduğunu hatırlıyor musun?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Elbette.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bu civarda başka karaağaç yok mu peki?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Olanlar pek eski değiller. Daha çok kayın yetişir buralarda.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘O ağacın yerini görmek isterim.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Eve girmeden önce o meşhur karaağacın durduğu yere gittik. Neredeyse meşeyle evin tam ortasındaydı. Araştırma iyi gidiyor gibiydi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Herhalde şimdiden sonra karaağacın uzunluğunu bulmak imkânsızdır,’ dedim.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Yanılıyorsun, söyleyebilirim. Yirmi metre kadar.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Nereden bildin?’ diye sordum şaşkınlıkla.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Eski öğretmenim trigonometri öğretmek için örnek olarak hep yükseklik ölçümlerini verirdi. Gençliğimde bütün ağaçların ve binaların uzunluklarını hesaplamıştım.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu beklenmedik bir şanstı. Bilgiler umduğumdan daha hızlı geliyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Söylesene,’ dedim, ‘kâhya da böyle bir soru sormuş muydu sana?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Reginald Musgrave şaşkınlıkla yüzüme baktı. ‘Sen şimdi sorunca hatırladım,’ diye cevap verdi, ‘birkaç ay önce, seyisle bahse girdiklerini söyleyerek sormuştu ağacın uzunluğunu.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İşte bu çok iyi haberdi Watson. Çünkü doğru yolda olduğumu gösteriyordu. Kafamı kaldırıp güneşe baktım. Batmaya başlamıştı. Hesaplarıma göre, bir saate kalmadan eski meşenin üst dallarına inecekti. O zaman da törende bahsedilen şartlardan biri gerçekleşmiş olacaktı. Şimdi de güneş meşeden kurtulunca karaağacın gölgesinin nereye düşeceğini bulmalıydım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ağaç yerinde olmayınca bulmak epey zor olmuştur herhalde, Holmes.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“En azından, Brunton yapabildiyse ben de yapabilirim diye düşünüyordum. Ayrıca düşündüğün kadar da zor olmadı. Musgrave’le içeri girip şu gördüğün parçayı buldum ve ucuna da, her bir metrede bir düğüm bulunan bu uzun ipi bağladım. Sonra boyları iki metreyi geçmeyen iki olta aldım ve müşterimle birlikte karaağacın olduğu yere gittim. Oltayı yere sapladım, gölgenin yönünü tespit edip ölçtüm. İki metre yetmiş santimetreydi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Artık gerisi kolaydı. Eğer seksenlik bir oltanın gölgesi iki metre yetmiş santimetre oluyorsa, yirmi metrelik bir ağacın gölgesi otuz metre olurdu. Ağacın bulunduğu yerden gölge kadar bir mesafe ilerisini ölçtüğümde neredeyse evin sınırına geldiğini gördüm. Şimdi bulunduğum yerde ufak bir çuk</span><span class="Normal char-style-override-1" xml:lang="en-GB">ur bulunca ne kadar sevindiğimi anlatamam Watson. Çünkü bu, Brunton’un da aynı ölçümleri yaptığını ve doğru</span> <span class="Normal char-style-override-1" xml:lang="en-GB">iz üzerin-de olduğumuzu gösteriyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu noktadan başlayarak cep pusulamın yardımıyla törenin talimatlarını uygulamaya koyuldum. İlk on adım evin dış duvarlarına paraleldi. Geldiğim noktayı işaretledim. Sonra beş adım doğuya, iki adım güneye gittim. Eski kapının eşiğine gelmiştim. Son olarak iki adım da batıya gitmek için koridora girdim ve törende bahsedilen yere vardım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hayatımda hiç bu kadar hayal kırıklığına uğramamıştım Watson. Bir an hesaplamalarımda büyük bir hata yapmış olduğumu düşündüm. Batmakta olan güneşin aydınlattığı koridorun eski, aşınmış gri taşlarının uzun yıllardır yerinden oynatılmamış oldukları belliydi. Brunton buraya gelmemişti. Yere vurdum ama ses her yerde aynıydı. Herhangi bir çatlak veya delik yoktu. Bu arada yaptıklarımın ne anlama geldiğini anlamış olan Musgrave de kâğıdı çıkarıp hesaplamalarımı kontrol etti.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Ve aşağı!’ diye atıldı. ‘Orayı atladın.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İlk anda kazmamız gerekeceğini düşündüm ama yanılmışım. ‘Bunun altında kiler gibi bir şey var mı?’ diye sordum heyecanla.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Evet, en az ev kadar eski bir kiler var. Şu kapıdan girince aşağıda.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Arkadaşım köşede bulduğu bir lambayı yaktı ve dönen taş merdivenlerden aşağı indik. Sonunda gerçek yere geldiğimiz ve son zamanlarda oraya gelenlerin sadece biz olmadığımız kesindi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Oranın odun saklamak için kullanıldığı belliydi. Ama şimdi odunlar kenarlara yığılmış ve ortaya bir boşluk açılmıştı. O boşlukta ortasında paslı demirden bir halka bulunan geniş ve büyük bir taş kapak ve ucuna bağlanmış bir atkı duruyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Aman Tanrım!’ diye bağırdı müşterim. ‘Bu Brunton’ un atkısı. Daha önce onun üstünde gördüğüme yemin edebilirim. O alçağın ne işi varmış burada?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İsteğim üzerine polis çağırıldı ve birlikte atkıdan çekerek taşı çektik. Ben tek başıma ancak hafifçe oynatabildiğim için memurlardan birinin yardımıyla kenara itmeyi başardık. Önümüzde karanlık bir delik duruyordu. Musgrave diz çöküp lambasını deliğe tuttu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Yaklaşık iki buçuk metre derinliğinde, bir buçuk metre kare küçük bir odaydı. Odanın bir köşesinde anahtar deliğinde bu garip eski tarz anahtarın durduğu, kapağı hafifçe açılmış pirinç kaplı tahta bir kutu duruyordu. Üstü tozla kaplanmış, nemden ve kurtlardan tahtası aşınmıştı. Kutunun dibinde, şu an elimde gördüğün eski paralara benzer maden parçaları dışında başka bir şey yoktu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ama o anda eski sandığı düşündüğümüz yoktu. Gözlerimiz sandığın yanında yatan şeye takılmıştı. Kollarıyla kutu-ya sarılmış, siyah takımlı bir adamdı. Aslında o şekil değiştirmiş mosmor yüzü tanımak imkânsızdı ama arkadaşım adamın boyu, kıyafeti ve hatta saçından cesedin kayıp kâhyaya ait olduğunu anladı. Birkaç gün önce öldüğü belliydi ama vücutta hiçbir yara izine rastlanmadığı için bu ölümün nasıl olduğunu anlamak güçtü. Ceset kilerden taşındığında o eski problemle tekrar karşı karşıya kalmıştık.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Araştırmamın buraya kadar olan kısmının başarısız olduğu açıktı Watson. Söz konusu yeri bulduğumda meseleyi de çözeceğimi ummuştum ama şimdi oradaydım ve hâlâ işin başındaydım. Ailenin bu kadar önemle koruduğu şeyin ne olduğunu bilmiyordum. Gerçi Brunton’un kaderi hakkında bir ışık tutmuştum ama şimdi bunun nasıl olduğunu ve kayıp kadının bu işteki rolünü bulmak zorundaydım. Köşedeki fıçılardan birinin üstüne oturup bütün meseleyi dikkatlice düşündüm.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Yöntemlerimi bilirsin Watson. Kendimi adamın yerine koyar, aynı şartlarda ben ne yapardım onu hayal etmeye çalışırım. Burada Brunton’un zekâsı önemliydi. Değerli bir şeylerin saklanmakta olduğunu biliyordu. Yerini de bulmuştu. Ama kapağın, tek başına kaldıramayacak kadar ağır olduğu-nu görmüştü. Peki ne yapabilirdi? Güvendiği birisi bile olsa, yakalanma riski yüksek olduğu için evin dışından birinden yardım alamazdı. Bu durumda içeriden yardım almak daha iyiydi. Ama kimden? Şu kız ona âşıktı. Bir erkek, ne kadar kötü davranmış olursa olsun, bir kadının aşkını kaybettiğini hiçbir zaman kabullenemez. Bu durumda Howells’la barışıp onu da suç ortağı yapabilirdi. Gece kilere gelirler ve birlikte kapağı açabilirlerdi. Buraya kadar bütün olanları sanki kendi gözlerimle görmüşüm gibi takip edebiliyordum.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ama iki kişi için, hele biri de kadınsa, o taşı kaldırmak zor olmuş olmalı. İriyarı bir Sussex polisiyle ben bile epeyce zorlandık. Başka ne kullanabilirlerdi? Muhtemelen aynı durum</span><span class="Normal charstyle-override-1" xml:lang="en-GB">da kalsam benim kullanacağım şeyi. Kalkıp yerdeki odunları inceledim ve aradığım şeyi hemen buldum. Yakla</span><span class="Normal char-style-override-1" xml:lang="en-GB">şık bir metre uzunluğunda bir parçanın ucunda derin çentikler vardı. Bazılarınınsa yanları aşınmıştı. Demek ki taşı biraz çektikten sonra boşluğa bir odun parçası sokarak onunla bastırıp taşı iyice kaldırmışlardı. Sonra da daha uzun başka bir odun parçasını araya koyup taşı kalkık halde tutmuşlardı. Taşın bütün ağırlığı bastırınca bu çentikler olmuş olmalıydı. Buraya kadar her şey yolundaydı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Peki ama nasıl devam edecektim? O delikten sadece bir kişi geçebilirdi ve o da Brunton’du. Kız yukarıda beklemiş olmalıydı. Brunton kapağı açmış ve içindekileri yukarı uzatmış olmalıydı çünkü gittiğimizde kutunun içi boştu. Peki ama sonra ne olmuştu?</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Onu –belki de düşündüğümüzden daha kötü bir şekilde– aldatan adamı gördüğünde, o heyecanlı İskoç kızının içinde nasıl bir intikam ateşi büyümüştü acaba? Peki ama odun parçası kazara kaymış ve Brunton orada hapis kalmış olabilir miydi? Yoksa o kapağı kapatan kızın kendisi miydi? Bu durumda kızı görebiliyordum; ganimetini kapmış, arkasından gelen boğuk çığlıklara ve kapağa vuran ellere aldırmadan çılgınlar gibi yukarı koştuğunu hayal edebiliyordum.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ertesi sabahki solgun yüzün, bozuk sinirlerin ve histerik kahkahaların sırrı buydu. Peki ama kutuda ne vardı? Ve kız onları ne yapmıştı? Müşterimin gölün dibinden çıkardığı madenler ve çakıllar olmalıydı. Hizmetçi kız ilk fırsatta, işlediği suçun izlerini yok etmek için oraya atmış olmalıydı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Yirmi dakika boyunca kıpırdamadan oturup meseleyi düşündüm. Musgrave üzgün bir şekilde, elindeki feneri deliğe uzatmış bakıyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bunlar Birinci Charles’ın sikkeleri,’ dedi, kutuda kalan birkaç parçayı göstererek. ‘Görüyorsun ya, töreni tam zamanında yapmışız.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Birinci Charles’tan kalan başka şeyler de bulabiliriz,’ dedim heyecanla. ‘Gölün dibinden çıkardığınız torbanın içindekileri de göreyim.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Çalışma odasına çıktığımızda torbaların içindekileri ortaya çıkardı. İlk bakışta neden fazla önemsemediğini anladım; metal parçalar iyice kararmış, taşlarsa bütün parlaklığını kaybetmişti. Ama birini alıp koluma silince altın gibi parlamaya başladı. Metal işçiliği iki halka şeklinde yapılmıştı ama zamanla eğilip bükülerek orijinal şeklini kaybetmişti.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Unutma ki,’ dedim, ‘İngiltere’de kraliyet yanlıları kralın ölümünden sonra da hâkimiyetlerini bir süre devam ettirdiler. Kaçarken de, daha rahat bir zamanda geri dönüp alabilmek için en değerli varlıklarını gömerek sakladılar.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Atalarımdan Sir Ralph Musgrave, önde gelen bir şövalye ve II. Charles’ın sağ koluydu,’ dedi arkadaşım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Öyle mi?’ dedim. ‘Bu da ihtiyacımız olan son halkaydı. Böyle bir servete kavuştuğun için seni tebrik ederim. Her ne kadar trajik bir yolla olduysa da, özellikle manevi değeri olan bir hazine bu.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Neymiş peki?’ diye sordu Musgrave şaşkınlık içinde.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Eski İngiltere krallarının tacı.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Taç mı?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Kesinlikle. Ayini hatırlasana; ne diyordu? ‘Kimindi o?’‘Gidenin.’ Bu Charles’ın idamından sonrasına karşılık geliyo</span><span class="Normal charstyle-override-1" xml:lang="en-GB">r. Sonra, ‘Kimin olacak?’‘Sıradakinin.’Bu da II. Charles. Şüphesiz bu yıpranmış, şekilsiz taç bir zamanlar Stuart’ ların</span> <span class="Normal char-style-override-1" xml:lang="en-GB">başlarını süslüyordu.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Peki gölde ne işi vardı?’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Bu, cevaplaması zaman alacak bir soru,’ dedim ve sonra da daha önceden tasarladığım uzun olaylar zincirini anlattım ona. Hikâyem bittiğinde alacakaranlık çökmüş, ay gökyüzünde parlamaya başlamıştı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘Peki Charles geri döndüğünde tacını neden almadı?’ diye sordu Musgrave, parçaları torbaya koyduktan sonra.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“ ‘İşte bu, belki de asla çözemeyeceğimiz noktalardan biri. Muhtemelen bu sırrı bilen tek Musgrave de öldü ama kendinden sonra geleceklere açıklayabilmek için bu kâğıdı bıraktı. O günden bugüne babadan oğula geçti ve sonunda biri sırrı çözdü ama bunun için hayatından oldu.’</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İşte Musgrave Töreni’nin hikâyesi böyle Watson. Bunun için yasal sorunlar yaşasalar ve önemli miktarda bir para vermek zorunda kalsalar da sonunda tacı Hurlstone’da tutmayı başardılar. Herhalde bir gün oralardan geçerken adımı verirsen sana da gösterirler. Kadından bir daha haber alınamadı. Muhtemelen İngiltere dışına çıkmış ve kendisiyle birlikte işlediği cinayetin hatırasını da denizin ötesine götürmüştür.”</span></p>

      <p class="Normal para-style-override-5"></p>

      <p class="Normal para-style-override-5"></p>

      <p class="para-style-override-4"></p>
    </div>
  </div>
</body>
</html>
