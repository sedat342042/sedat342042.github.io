<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:be48b043-d3a3-47b2-b6ad-9f57b600bdbe" name="Adept.expected.resource" />
</head>

<body>
  <div id="x3.html" xml:lang="en-GB" xmlns:xml="http://www.w3.org/XML/1998/namespace">
    <div class="Basic-Text-Frame">
      <p class="para-style-override-4"><br /></p>

      <h1 class="B-l-m-Ba-l---" id="toc_marker-6" style="text-align: center;" xml:lang="tr-TR"><span class="Normal char-style-override-3" style="font-size:0.86em;" xml:lang="en-GB">VI.BÖLÜM - REİGATE BULMACASI</span></h1>

      <p class="para-style-override-3"><br /></p>

      <p class="Normal para-style-override-5"><span class="Normal char-style-override-1" xml:lang="en-GB">Dostum Bay Sherlock Holmes, 1887’nin ilkbaharında ilgilendiği vakalarda kendine çok yüklenmişti ve bundan dolayı gelişen depresyonu henüz tam olarak atlatamamıştı. HollandaSumatra şirketiyle Baron Maupertuis’nın inanılmaz entrikalarının halk tarafından gördüğü yoğun ilginin hâlâ sürmesinden ve olayın politika ve ekonomiyle iç içe olmasından dolayı bu kitapta bir vaka olarak yer alması mümkün değil; fakat ne olursa olsun, suçlara karşı hayat boyu süren mücadelesinde dostuma birçok seçeneğinin arasında yeni bir silah seçmenin ne kadar değerli olduğunu göstermesine olanak sağlayan karmaşık ve kendine has bir problemi gözler önüne serdi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Notlarıma baktığımda, Lyons’tan gelen ve Holmes’un Dulong Oteli’nde hâlâ hasta yattığını bildiren telgrafın geliş tarihinin 14 Nisan’a denk geldiğini görüyorum. Yirmi dört saatten az bir süre içinde dostumun hasta odasına varmış,</span> <span class="Normal charstyle-override-1" xml:lang="en-GB">semptomlarının korku uyandıracak cinsten olmadıklarını gördüğümde</span> <span class="Normal char-style-override-1" xml:lang="en-GB">de son derece rahatlamıştım. Ama şu da bir gerçek-ti ki, zor bir araştırmanın başında olduğu iki aylık bir süreç boyunca günde on beş saatten fazla çalışmış, üstelik iki üç defa da hiç ara vermeksizin beş gün boyunca işinin başından ayrılmamıştı. Bunların sonucunda, gayet doğal bir biçimde, güçlü</span> <span class="Normal char-style-override-1" xml:lang="en-GB">ve inatçı yapısı çökmüştü. Çalışmasının bol ödüllü meyveleri bile</span> <span class="Normal char-style-override-1" xml:lang="en-GB">bu denli ağır bir programda çalışmaktan gelişmiş olan bitkinliğine ilaç olamadı. Avrupa’nın her yerinde ismi konuşulduğu ve odası dünyanın dört bir yanından gelen binlerce tebrik mektubuyla adeta dolup taştığı sırada, dostum korkunç bir depresyonun etkisindeydi. Üç ülkenin polis güçlerin</span><span class="Normal char-style-override-1" xml:lang="en-GB">in başarısızlığa uğramış olduğu bir konudan alnının akıyla çıkmış olduğunun ve Avrupa’nın gelmiş geçmiş en</span> <span class="Normal char-style-override-1" xml:lang="en-GB">büyük dolandırıcılarından birini dize getirmekteki başarısının bilinci bile çökmüş sinirlerinin etkisinden kurtulmasına yetmedi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Üç gün sonra Baker Sokağı’ndaki odamıza dönmüştük ama dostumun bir değişikliğe ihtiyacı olduğu her halinden belli oluyordu. Kırlarda bir hafta geçirmenin düşüncesi, açıkçası bana da çok cazip geliyordu. Afganistan’da doktorluk yaptığım zamanlarda hastalarımdan biri olan eski dostum Albay Hayter, Reigate yakınlarındaki Surrey kasabasında bir ev almıştı ve ziyaretine gelmem için beni belirli aralıklarda davet edip durmuştu. Son görüşmemizde, dostumun da istemesi durumunda, ona da misafirperverliğini gösterebilmekten mutluluk duyacağını belirtmişti. Holmes’u ikna etmek biraz uzun sürdüyse de, söz konusu ev sahibinin bekâr olduğunu ve evde dilediği gibi hareket edebileceğini anlayınca, o da planıma uydu ve Lyons’tan döndükten bir hafta sonra albayın çatısı altındaydık. Hayter, dünyanın dört bir yanını görmüş eski bir askerdi ve tam da beklediğim gibi Holmes’la birçok ortak yanlarının olduğunu keşfetti.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Evdeki ilk akşamımızda, bir şeyler yedikten sonra albayın silah odasında oturuyorduk. Holmes koltuğa uzanmış, Hayter ve ben ise doğu ülkelerden gelen silahlardan oluşan küçük koleksiyonunu inceliyorduk.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu arada,” dedi albay birden, “sanırım bu silahlarından birini odama götürsem iyi olacak. Bir alarmla karşılaşmamız mümkün çünkü.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bir alarm mı?” diye atıldım şaşkınlıkla.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, bir süredir buralarda dolaşan bir çete var. Geçen pazartesi, bölgenin en zenginlerinden olan yaşlı Acton’un evini soydular. Büyük bir zarar veremediler ama çete hâlâ buralarda.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Herhangi bir ipucu var mı?” diye sordu Holmes, kafasını albaya çevirerek.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Şimdilik yok. Ama olay sadece bölgemizdeki ufak tefek suçlardan biri ve eminim ki ilgilendiğiniz şu uluslararası davadan sonra bunu ilgi çekici bulmazsınız.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes albayın sözlerini geçiştirmeye çalıştıysa da yüzünde oluşan gülümseme, iltifatın hoşuna gitmiş olduğunu gösteriyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İlginç bir bulgu var mıydı?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Korkarım yok. Hırsızlar kitaplığı soymuşlar ama çabalarına değdiğini sanmıyorum. Bütün odayı altüst etmişler, çekmeceleri karıştırıp kitapları etrafa saçmışlar ve Pope’un</span> <span class="Normal char-style-override-2" xml:lang="en-GB">Homer</span> <span class="Normal char-style-override-1" xml:lang="en-GB">adlı kitabını, iki gümüş kaplı şamdan, fildişinden bir kâğıt ağırlığı, küçük bir barometre ve bir yumak yün alıp gitmişler.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ne kadar ilginç bir karışım,” diye atıldım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ah, adamlar ellerine geçirebildikleriyle yetinmişler galiba.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes, koltuktaki yerinde homurdandı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bölge polisinin bu ipuçlarından bir şeyler çıkarması gerekiyordu,” dedi.“Yani açıkça görülüyor ki...”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Onu uyarmak için parmağımı uzattım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sevgili dostum, buraya dinlenmeye geldiğini unutma. Sinirlerin yeni bir davaya atılmanı kaldıramayacak kadar yıpranmış durumda.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes, omuzlarını silkerek albaya anlamlı bir gülümsemeyle baktıktan sonra sohbetimiz daha tehlikesiz konulara kaydı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Ne var ki, Holmes’u heyecandan uzak tutmaya çabalamamın tamamıyla boşuna olduğu ertesi sabah ortaya çıkacaktı; konu kesinlikle görmezden gelemeyeceğimiz bir şekilde hayatımıza giriverdi ve böylece şehir dışındaki tatilimiz, ikimizin de önceden tahmin edemeyeceği bir şekle büründü. Kahvaltımızı ederken albayın uşağı heyecanla odaya daldı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Haberleri aldınız mı Efendim?” dedi, bir yandan nefesini düzenlemeye çalışırken. “Cunningham’larda olanları?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Soygun!” diye bağırdı albay, kahve fincanını havada sallayarak.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Cinayet!”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Albay ıslık çaldı. “Aman Tanrım!” dedi. “Kim öldürülmüş? J.P. mi yoksa oğlu mu?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İkisi de değil, Efendim. Sürücüleri William. Kalbinden vurulmuş ve anında ölmüş.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Kimin vurduğu belli mi peki?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Soyguncu, Efendim. Yıldırım hızıyla kaçmış. Tam mahzenin küçük penceresinden içeri giriyormuş ki, William</span> <span class="Normal charstyle-override-1" xml:lang="en-GB">koşarak gelmiş ve yalnızca efendisinin mallarını korumaya çalışan adamcağız oracıkta hayatını kaybetmiş.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bütün bunlar ne zaman oldu?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Dün gece, gece yarısı civarı.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ah, öyleyse daha sonra oraya bir uğrarız,” dedi albay ve gayet sakin bir şekilde tekrar kahvaltısına devam etti. “Köt</span><span class="Normal charstyle-override-1" xml:lang="en-GB">ü olaylar bunlar,” diye ekledi, uşak çekildikten sonra. “Buradaki</span> <span class="Normal char-style-override-1" xml:lang="en-GB">en önemli insanlardan biridir Cunningham. Ayrıca çok da iyi bir adam. Bu olay onu yıkacaktır çünkü öldürülen adam yıllardır onun için çalışıyor ve bildiğim kadarıyla da ondan çok memnundu. Acton’ları soyanların yine iş başında oldukları kesin.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Şu ilginç hırsızlığı yapanlar,” dedi Holmes düşünceli bir şekilde.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, kesinlikle onlar.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hım! Belki dünyanın en basit işi olduğu ortaya çıkar, ama ilk bakışta oldukça ilginç göründüğü doğru değil mi? Şehir dışını bölge seçen soyguncuların devamlı sahne değiştirmeleri beklenir, birkaç gün arayla aynı yeri talan etmeleri değil. Dün akşam önlem almaktan bahsettiğinizde, burası için koca İngiltere’de bir hırsızın en az ilgi çekici bulacağı yerlerden biri olduğunu düşündüğümü hatırlıyorum, ki bu da daha öğrenecek çok şeyimin olduğunun bir göstergesidir.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Öyle sanıyorum ki söz konusu hırsızlar buranın yerlilerinden,” dedi albay. “Öyle bir durumda pek tabii ki Acton ve Cunningham’ları soymaya kalkışacaklardır; en nihayetinde buraların en önemli kişileri onlar.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Peki en zenginleri olduklarını söyleyebilir miyiz?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Şey, öyle olmaları gerekir; gerçi birkaç yıldır bütün kanlarını emi</span><span class="Normal charstyle-override-1" xml:lang="en-GB">p bitiren bir dava yüzünden mahkemedeler. Yaşlı Acton, Cunningham’ın topraklarının yarısının kendisine ait olduğunu iddia ediyor ve avukatlar davaya dört elle sarılmış durumdalar.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Suçlu gerçekten de bölge halkının içinden biriyse onu yakalamak o kadar zor olmayacaktır,” diyerek esnedi Holmes. “Pekâlâ Watson, rahat olabilirsin, olayı karıştırmayı düşünmüyorum.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Müfettiş Forrester, Efendim,” dedi uşak, kapıyı hızla açarak.</span></p>

      <p class="Normal para-style-override-5"><span class="Normal char-style-override-1" xml:lang="en-GB">İyi görünüşlü, neşeli genç bir adam olan müfettiş odaya girdi. “Günaydın Albay,” dedi, “umarım rahatsız etmiyorumdur, ama Baker Sokağı’ndan Bay Holmes’un burada olduğunu duyduk.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Albay, elini dostuma doğru salladı ve genç adam saygıyla eğildi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Belki olay yerine uğramak istersiniz diye düşündük, Bay Holmes.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Görünüşe göre kader sana karşı geliyor Watson,” dedi Holmes gülerek. “İçeri girdiğinizde olayla ilgili sohbet ediyorduk Müfettiş. Belki de bize ayrıntıları aktarma nezaketini gösterirsiniz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">O bilindik tavrıyla arkasına yaslanırken, her şey için artık çok geç olduğunu biliyordum.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Acton davasında herhangi bir ipucumuz yoktu. Ama artık elimizde birçok bulgu var ve aynı kişilerin söz konusu olduğundan kuşkumuz kalmadı. Adamı görmüşler.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Oh!”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, Efendim. Ama zavallı William’ı öldüren kurşundan sonra bir geyik kadar hızlı kaçmış. Bay Cunningham onu yatak odasının penceresinden görmüş ve Bay Alec Cunningham de arka kapıdan. Bay Cunningham henüz yatmış, Bay Alec ise sabahlığını giymiş bir halde pipo içiyormuş. İkisi de William’ın imdat çığlığını duymuşlar ve Bay Alec neler olduğunu görmek için koşmuş. Arka kapının açık olduğunu fark etmiş ve merdivenlerinin dibine ulaştığında iki adamın dışarıda güreştiklerini görmüş. Adamlardan biri bir silahı ateşlemiş, diğeri ise düşmüş. Ardından bahçeyi geçerek çalıların üzerinden atlayıp kaçmış. Yatak odasından seyreden Bay Cunningham adamın yola çıktığını görmüşse de sonra gözden kaybetmiş. Bay Alec ölen adama yardım edip edeme-yeceğine bakmak için durmuş ve katil de böylece kaçabilmiş. Orta boylu bir adam olduğu ve koyu bir şeyler giymiş olduğunun haricinde bir bilgi yok elimizde, ama geniş çaplı bir araştırma sürdürüyoruz ve yabancı biriyse onu yakında bulacağız.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“William’ın orada ne işi varmış peki? Ölmeden önce bir şey demiş mi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Tek bir kelime bile etmemiş. Lodgeda yaşlı annesiyle beraber yaşıyor ve çok sadık bir adam olduğu için evde her şeyin yolunda olup olmadığını yoklamak için oraya gitmiş olabileceğini düşünüyoruz. Şu Acton işinden sonra civardaki bütün insanlar dikkat kesilmiş durumda. William üzerine geldiğinde soyguncu büyük ihtimalle kapıyı daha yeni açmayı başarmıştı – kilit zorlanmış.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“William dışarı çıkmadan önce annesine bir şeyler söylemiş miydi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Kadın çok yaşlı ve sağır, ondan hiçbir bilgi alamadık. Olayın şokuyla aklını kaybetmiş gibi, ama sanırım hiçbir zaman fazla parlak bir zekâya sahip değilmiş zaten. Her neyse, son derece önemli bir şey var. Buna bir bakın!”</span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">Bir defterden yırtılmış küçük bir kâğıdı çıkarıp kucağında düzeltti.</span></p>

      <p class="Normal para-style-override-5"></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunu ölü adamın elinde bulduk, başparmağıyla işaret parmağının arasında. Daha büyük bir kâğıttan yırtılmış küçük bir parçaya benziyor. Üzerinde yazan saatin, zavallı adamın ölüm saatinin aynısı olduğunu fark edeceksiniz. Ya katil kâğıdın gerisini ondan çekip yırtmış ya da tam tersi olmuş. Neredeyse bir buluşma saati varmış gibi bir izlenim veriyor.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes küçük kâğıt parçasını aldı. Üzerinde şunlar yazılıydı:</span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">saat on ikiye çeyrek kala</span></p>

      <p class="Normal para-style-override-5"><span class="Normal char-style-override-1" xml:lang="en-GB">belki de</span></p>

      <p class="Normal para-style-override-5"><span class="Normal char-style-override-1" xml:lang="en-GB">ve bunun</span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunun bir buluşma saati olduğunu farz edersek,” diye devam etti müfettiş, “William Kirwan’ın –her ne kadar namuslu bir adam olarak ün yapmışsa da– hırsızla işbirliği yaptığını düşünmemiz gayet doğal. Orada hırsızla buluşmuş, hatta belki de kapıyı açmasına bile yardım etmiş olabilir. Belki de sonra aralarında bir kavga çıkmıştır.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu yazı son derece ilginç,” dedi kâğıdı evire çevire incelemiş olan Holmes. “Düşündüğümden çok daha karmaşık bir olayla karşı karşıyayız.” Kafasını ellerinin arasına aldı. Müfettiş, davasının ünlü Londra profesyonelinin üzerindeki etkisini görünce gülümsemeye başladı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Söylediğiniz şu son şey,” dedi Holmes, “çalışan ile hırsızın arasında bir anlaşma olabileceğine dair teoriniz dâhiyane ve gerçekten de göz önüne almamız gereken bir olasılık. Ama bu yazı aklıma bir şey...”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Kafasının yeniden ellerinin arasına aldı ve birkaç dakika boyunca derin düşüncelere dalmış bir halde oturdu. Yüzünü tekrar kaldırdığında yanaklarında hoş bir rengin oluştuğunu ve gözlerinin hastalanmadan önceki kadar parlak olduğunu görerek şaşırdım. Eski enerjik haliyle ayağa fırladı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bakın size ne diyeceğim,” dedi, “bu davanın ayrıntılarına bir göz atmak istiyorum. Olayda son derece ilginç bulduğum bir taraf var. Bana izin verirseniz Albay, sizi ve dostum Watson’u bir süre yalnız bırakıp müfettişle beraber olay yerine gideceğim ve bir iki küçük ayrıntının düşündüğüm gibi olup olmadığına bakacağım. Yarım saat içinde aranıza dönmüş olurum.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Bir buçuk saat geçmişti ki müfettiş yanımıza döndü; yalnızdı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bay Holmes evin dışındaki arazide bir aşağı bir yukarı yürüyüp duruyor,” dedi. “Dördümüzün hep beraber gidip evi incelememizi istiyor.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bay Cunningham’ın evini mi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, Efendim.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Neden?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Müfettiş omuzlarını silkti. “Aslını isterseniz bilmiyorum, Efendim. Aramızda kalsın, ama Bay Holmes’un daha tam olarak iyileştiğini sanmıyorum. Çok tuhaf davranmasının yanı sıra son derece de heyecanlı.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunun için endişelenmeniz gerektiğini sanmıyorum,” dedim adama. “Holmes’un ‘deliliğinde’ belli bir yöntem olduğuna birçok kez şahit olmuşumdur.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bazı insanların, yöntemlerini çılgınca bulabildiği bir gerçek,” diye homurdandı müfettiş. “Ama bir an önce araştırmasına başlamak için yanıp tutuştuğu bir gerçek. Onun için Albay, hazırsanız artık çıksak iyi olur.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes’u, arazide bir aşağı bir yukarı yürür halde bulduk. Çenesi göğsüne düşmüş, ellerini pantolonunun ceplerine sokmuştu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Olay giderek ilginçleşiyor,” dedi. “Watson, şehir dışını ziyaret etmenin harika bir fikir olduğu ortaya çıkmış bulunuyor. Mükemmel bir sabah geçirdim.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Anladığım kadarıyla suç bölgesini ziyaret etmişsiniz,” dedi albay.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, müfettişle beraber ufak çaplı bir araştırma yaptık.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Herhangi bir şey bulabildiniz mi peki?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Çok ilginç bir takım ipucuyla karşılaştık. Yürüyüş sırasında anlatırım. İlk olarak şu şanssız adamın cesedini gördük. Gerçekten de söylendiği gibi vurularak öldürülmüş.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Yani buna kuşkunuz mu vardı?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Oh, her şeyi kontrol etmek gerekir. İncelememiz boşuna değildi. Neyse, sonra Bay Cunningham’la ve katilin o gece nereden kaçtığını tam olarak söyleyebilen oğluyla biraz konuştuk. Bu da son derece verimli oldu.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Doğal olarak.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ardından ölen adamın zavallı annesine uğradık. Ama ondan bir bilgi edinemedik; yaşlı ve bunak bir kadın.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Peki araştırmalarınızdan ne sonuç çıkardınız?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Son derece özel bir durumla karşı karşıya olduğumuz bir gerçek. Ziyaretimiz, belki de sır perdesini biraz aralamamıza yardımcı olur. Ölü adamın elindeki kâğıdın özellikle önemli olduğu konusunda hemfikiriz, değil mi Müfettiş; zavallı adamın ölüm saatinin yazılı olması bir tesadüf olamaz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu bir ipucu olmalı Bay Holmes.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Kesinlikle. O notu yazan her kimse, William Kirwan’ın o saatte yatağından kalkmasını sağladı. Ama o kâğıdın geri kalanının nerede olduğunu merak ediyorum doğrusu.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Onu bulmak umuduyla adamın çevresini çok dikkatli bir şekilde aradım,” dedi müfettiş.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ölü adamın elinden yırtılarak alınmış. Birilerinin bu kâğıdı ele geçirmek konusunda çok hevesli olduğu açıkça görülüyor ve bu da pek tabii ki suçlunun kimliğinin o notta yazılı olduğunun kanıtıdır. Peki, suçlu o kâğıdı ele geçirdiğinde ne yaptı sizce? Büyük ihtimalle cebine soktu ve küçük bir köşesinin cesette kalmış olduğunu da asla fark etmedi. Kâğıdın geri kalanına ulaşabilmemiz durumunda, bilmecemizin büyük bir kısmının çözülmüş olacağı kesin.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İyi güzel de, suçluyu yakalamadan cebini nasıl bulacağız?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Akıl yürütmek boşuna değildir. Her neyse, çok açık olan başka bir nokta daha var. Notun William’a birinin vasıtasıyla gönderilmiş olduğu kesin. Notu yazan adamın onu teslim etmiş olması mümkün değil; çünkü böyle bir durumda notunu pek tabii ki sözlü olarak da iletebilirdi. Öyleyse notu kim teslim etti? Yoksa posta yoluyla mı gelmişti?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ben bunu araştırdım,” dedi müfettiş. “William’a, dünkü posta dağıtımında bir mektup gelmiş. Zarfı kendi yok et-miş.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Mükemmel!” diye bağırdı Holmes, müfettişin sırtını sıvazlayarak. “Postacıyla görüşmüşsün. Seninle çalışmak büyük bir zevk doğrusu. Neyse, işte geldik. Haydi siz de gelin Albay, size suç mahallini göstermek istiyorum.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Öldürülen adamın yaşamış olduğu şirin kulübenin yanından geçtik ve meşe ağaçlarıyla çevrili bir yoldan ilerleyerek şahane bir konağa vardık. Holmes ve müfettiş bizi evin yanından dolaştırıp, yola bakan çalılarla çevrili geniş bir bahçesi olan yan girişe kadar götürdüler. Mutfak kapısında bir polis memuru duruyordu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Kapıyı açın Bayım,” dedi Holmes. “Şimdi, genç Bay Cunningham adamların güreştiklerini gördüğünde bu merdivenlerde duruyormuş, ki adamlar da şu anda bizim durduğumuz yerdelermiş. Yaşlı Bay Cunningham ise şu pencereden bakıyormuş –soldan ikinci pencere– ve katilin, şuradaki çalının hemen solundan kaçtığını görmüş. Ardından Bay Alec koşup yaralı adamın yanına çömelmiş. Toprak çok sert olduğu için bizi yönlendirecek herhangi bir iz yok ne yazık ki.” Holmes konuşurken, iki adam evin köşesinden dönüp bahçe patikasında bize doğru ilerlemeye başladı. İlki, güçlü hatlara sahip kırışık bir yüzü ve üzgün bakışları olan yaşlıca bir adamdı; ikincisiyse parlak gülümsemesi ve gösterişli kıyafetleriyle, gelişimizin karanlık sebebinin yarattığı ortama hiç uymayan yakışıklı bir delikanlıydı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Demek hâlâ buradasınız,” dedi genç adam, Holmes’a. “Siz Londralıların şehir dışında çalışmadıklarını düşünürdüm. Gördüğüm kadarıyla pek aceleci değilsiniz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Oh, bize biraz zaman tanımalısınız,” dedi Holmes neşeyle.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Buna ihtiyacınız var zaten,” dedi genç Alec Cunningham. “Hâlâ herhangi bir ipucumuzun olmadığına göre.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sadece bir tane var,” diye cevap verdi müfettiş. “Düşündük ki şeyi bulabilirsek – Aman Tanrım, Bay Holmes! Neler oluyor?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Zavallı dostumun yüzü birden korkunç bir hal almıştı. Gözleri yuvalarında yukarı dönmüş, kolları, bacakları acıyla kasılıyordu. Birden, boğuk bir inlemeyle yüzüstü yere kapaklandı. Durumundaki ani değişiklikten ve atağın şiddetinden panikleyerek, onu mutfağa sokup büyük bir sandalyeye oturttuk. Arkasına yaslanmış halde birkaç dakika zorlukla nefes aldıktan sonra, zayıflığı için üzgün ve utanmış görünerek yeniden ayağa kalktı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Watson size ciddi bir hastalığın pençesinden daha yeni kurtulduğumu anlatabilir,” diye konuştu. “Ani sinir krizlerine girmem gayet doğaldır herhalde.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sizin için arabamı hazırlatıp eve dönmenize yardımcı olabilirim,” dedi yaşlı Cunningham.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hazır buraya kadar gelmişken, emin olmak istediğim bir nokta var. Bunu kolaylıkla ispatlayabiliriz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Nedir?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Şu var ki, ölen adamcağızın buraya gelişi, hırsızın evinize girmeden öncesine değil girdikten sonrasına da denk gelmiş olabilir. Kapı zorlanarak açılmış olduğu halde soygunun hiç gerçekleşmediği konusunda inancınız tam gibi görü-nüyor.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bence her şey ortada,” diye homurdandı Bay Cunningham. “Sonuçta oğlum daha yatmamıştı ve birileri evin içinde dolaşsa bunu herhalde duyardı.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Oğlunuz tam olarak nerede bulunuyordu?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Yatak odamın hemen yanındaki giyinme odasında pipo içiyordum.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Odanın penceresi hangisi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Babamınkinin yanında, en soldaki.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İkinizin de lambaları yanıktı sanırım.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Elbette.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Burada, üzerinde durulması gereken çok önemli birkaç nokta var,” dedi Holmes gülümseyerek. “Bir hırsızın –daha öncesinden de tecrübesi olan bir hırsızın– aile üyelerinin ikisinin de ayakta olduğunu gösteren ışıklı bir eve girmeyi istemesi sizce de garip değil mi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Herhalde çok soğukkanlıydı.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Tabii, eğer garip bir olayla karşı karşıya olmasaydık cevapları bulmak için size sormak zorunda kalmayacaktık zaten,” dedi genç Alec. “Ama William tarafından yakalanmadan önce adamın evi soymuş olabileceğiyle ilgili düşünceni-ze gelince, bunu çok garip buldum doğrusu. Ortalığı dağınık halde bulup çaldığı şeyleri fark etmez miydik?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ne olduklarına göre değişir,” dedi Holmes. “Çok özel bir hırsızla karşı karşıya olduğumuzu unutmayın. Üstelik farklı bir çalma stili var. Örneğin, Acton’lardan aldıklarını bir düşünün: Bir yün yumağı, bir kâğıt ağırlığı ve bir sürü garip şey daha.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Neyse, aslını isterseniz sizin elinize bakıyor gibiyiz, Bay Homes,” dedi yaşlı Cunningham. “Sizin ya da müfettişin önereceği her şeyi harfiyen yerine getireceğimizden emin olabilirsiniz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İlk olarak,” dedi Holmes, “bir ödül koymanızı istiyorum – sizin tarafınızdan gelmeli çünkü resmi daireler miktar konusunda anlaşmakta pek hızlı değillerdir. Buraya bir form taslağı hazırladım, eğer imzalamanız mümkünse... Elli sterlin yeterli bir miktar olacaktır bence.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Seve seve beş yüz de verirdim,” dedi J.P, Holmes’un ona doğru uzatmış olduğu kâğıt ve kalemi alarak. “Ama bunlar pek doğru gözükmüyor,” diye ekledi, kâğıdın içeriklerine bakarken.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Aceleyle yazdım.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bakın şöyle başlamışsınız, ‘Salı sabahı, bire çeyrek kala korkunç bir olay yaşandı,” ve saire. Aslını isterseniz on ikiye çeyrek kala olacaktı.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Bu hata beni çok üzdü çünkü Holmes’un böyle dikkatsizliklere ne kadar alındığını bilirdim. Kesinlik kazanmış konularda asla yanılmamak en önemli özelliklerinden biriydi, ama hastalığı onu sarsmıştı ve bu küçücük olay, henüz kendine gelememiş olduğunun kanıtıydı. Müfettiş kaşlarını çatmış bir halde ve şaşırmış bir ifadeyle ona bakarken Alec Cunningham da kahkahalarla gülüyordu ve dostum, çok utanmış ve rahatsız olmuşa benziyordu. Yaşlı adam hatayı düzeltti ve kâğıdı Holmes’a geri verdi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“En kısa zamanda basılmasını istiyorum,” dedi, “bence fikriniz mükemmel.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes kâğıdı katlayıp dikkatle cep kitabının içine koydu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ve şimdi,” dedi, “evi hep beraber dolaşıp şu garip hırsızın gerçekten de bir şey çalıp çalmadığından emin olsak iyi olur.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Dolaşmaya koyulmadan önce, Holmes zorlanmış olan kapıyı dikkatlice inceledi. Büyük bir bıçak ya da tornavidanın araya sokulmuş olduğu belliydi, kilit itilerek açılmıştı. Tahtadaki izleri açık ve net bir şekilde görebiliyorduk.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Demek sürgü kullanmıyorsunuz?” dedi Holmes, soru sorarcasına.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Buna hiçbir zaman gerek duymadık.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Köpeğiniz de mi yok?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Var, ama evin diğer tarafında zincirli.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hizmetçiler saat kaçta yataklarına çekiliyor?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Gece on civarında.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Herhalde William da o saatte yatıyordu, öyle değil mi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu özel gecede ayakta olması da oldukça garip bir durum. Neyse, şimdi bize evinizi gezdirme nezaketini gösterirseniz çok memnun olurum, Bay Cunningham.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Çatallaşarak mutfaklara açılan taş kaplı bir pasajın sonundaki tahta merdivenlerden çıkarak konağın ilk katına geldik. Merdivenin tepesine vardığımızda, giriş salonuna giden daha süslü ikinci bir merdiven çıktı karşımıza. Buradan ikinci kata çıktık ve bir oturma odasıyla Bay Cunningham ve oğlununkinin de dahil olmak üzere birçok yatak odasına ev sahipliği yapan bir koridora geldik. Holmes yavaşça ilerliyor, konağın mimarisini inceliyordu. Yüz ifadesinden bir iz peşinde olduğunu anlayabiliyordum ama düşüncelerinin hangi yönde geliştiği konusunda en ufak bir fikrim yoktu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sevgili Beyefendi,” dedi Bay Cunningham biraz sabırsızlanarak, “bu son derece gereksiz değil mi? Şu merdivenlerin sonundaki oda benimki ve onun ötesindeki de oğlumun. Bir hırsızın buraya kadar bizim haberimiz olmadan çıkması sizce mümkün olabilir miydi gerçekten?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sanırım dönüp yeni bir izin peşine düşmelisiniz,” dedi oğlu alay dolu bir gülümsemeyle.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Yine de beni birazcık daha eğlendirmenizi isteyeceğim. Yatak odalarının pencerelerinden evin önünün nasıl göründüğünü bilmek isterim örneğin. Anladığım kadarıyla, burası oğlunuzun odası, öyle mi?” –odanın kapısını iterek açtı– “ve şurası da, yanılmıyorsam, alarmı duyduğunda, oturup piposunu içtiği oda olmalı. O odanın penceresi nereye bakıyor acaba?” Yatak odasından geçerek ikinci odaya giden kapıyı açtı ve etrafına bakındı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Umarım artık tatmin olmuşsunuzdur,” dedi Bay Cunningham kaba bir sesle.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Teşekkür ederim, sanırım görmek istediğim her şeyi gördüm.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Öyleyse gerçekten gerekliyse benim yatak odama da gidebiliriz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Eğer çok zahmet olmayacaksa, bunu çok isterim.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">J. P. omuzlarını silkti ve bizi sade döşenmiş sıradan bir oda olan kendi yatak odasına götürdü. Adam pencereye doğru ilerlerken Holmes adımlarını yavaşlatarak, ikimizin diğerlerinin arkasında kalmamızı sağladı. Yatağın bir ucunda portakallarla dolu bir tabak ve bir sürahi su duruyordu. Onun yanından geçtiğimizde, Holmes beni şaşkına çevirerek üzerime yaslandı ve kasti bir şekilde tabakla sürahiyi yere devirdi. Cam, yere çarptığı anda bin parçaya ayrıldı ve meyveler odanın dört bir yanına yuvarlandı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu kadar dikkatsiz olabildiğine inanamıyorum Watson,” dedi soğukça. “Bak, sakarlığın halıyı ne hale getirdi.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Kafam karışmış bir halde meyveleri toplamak için yere eğildim, çünkü dostumun bir nedenden dolayı bu suçu üstlenmemi istediğini anlamıştım. Diğerleri bana katılıp sehpayı düzeltti.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hey!” diye bağırdı müfettiş, meyvelerin hepsini sonunda topladığımızda, “Holmes nereye kayboldu?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Holmes görünürde yoktu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bir dakika burada bekleyin,” dedi genç Alec Cunningham. “Adamcağız pek normal değil bana sorarsanız. Benimle gel baba, gidip onu bulalım.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Odadan koşar adımlarla çıkıp, beni ve müfettişi şaşkınlık içinde birbirimize bakar halde bıraktılar.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Söylediklerim için beni bağışlayın, ama Bay Alec’e katılmadan edemeyeceğim,” dedi resmi görevli. “Belki de rahatsızlığının bir etkisi vardır ama bana daha çok...”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Cümlesi, imdat çığlıklarıyla yarıda kesildi. “İmdat! İmdat! Adam öldürüyorlar!” Büyük bir dehşetle, bağıranın Holmes olduğunu anladım. Odadan fırlayıp koridora çıktım. Artık anlamsız, boğuk seslere dönüşmüş olan çığlıklar, ilk olarak girdiğimiz odadan geliyordu. Hızla oraya koştum, oradan da arkasındaki odaya daldım hışımla. Cunningham’ların ikisi Sherlock Holmes’un üzerine abanmıştı; genç olanı onu iki eliyle boğmaya çalışırken, yaşlı olanı da bileğini büküyormuş gibi görünüyordu. Bir saniye içinde adamları Holmes’un üzerinden çekmiştik ve dostum büyük bir çabayla ayağa kalktı. Yüzü kireç rengine bürünmüştü ve son derece bitkin olduğu her halinden belliydi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu adamları tutuklayın Müfettiş,” dedi, bir yandan da nefes almak için uğraşırken.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hangi gerekçeyle?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Arabacı William Kirwan’ın katilleri olmaları gerekçesiyle.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Müfettiş, Holmes’a bir süre anlamsız anlamsız baktı. “Oh, hadi ama Bay Holmes,” dedi sonunda, “şaka yapıyorsunuz, öyle değil...”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sus adam, suratlarına baksana şunların!” diye bağırdı Holmes sinirle.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Daha önce suçlu oldukları bu kadar belli olan iki insanı gördüğümü kesinlikle hatırlamıyorum. Yaşlı adamın normalde sert olan yüz ifadesi bomboş bir hal almıştı; oğlununsa tüm o etkileyici hali kaybolmuş ve yakışıklılığını bozan tehlikeli bir canavarın öfkesi parıldıyordu koyu renkli gözlerinde. Müfettiş hiçbir şey söylemedi ama kapıya çıkıp düdüğünü öttürdü. İki polis memuru koşarak geldi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Başka çarem yok Bay Cunningham,” dedi. “Bütün bunların saçma bir hata olduğunun ortaya çıkacağından eminim ama anlamalısınız ki... Ah, şunu bırakır mısın? Bırak şunu bakayım!” Elini hızlıca uzatarak, genç adamın ateşlemek üzere olduğu silahı gürültüyle yere düşürdü.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunu sakla,” dedi Holmes, ayağını silahın üzerine koyarak, “mahkemede faydasını göreceksin. Ama asıl istediğimiz şey buydu.” Küçük, buruşmuş bir kâğıt parçasını salladı havada.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Notun geri kalanı!” diye bağırdı müfettiş heyecanla.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Kesinlikle.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Peki neredeydi?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Olduğundan emin olduğum yerde. Bütün meseleyi az sonra açıklayacağım. Albay, sanırım siz ve Watson artık dönebilirsiniz. En geç bir saat içinde size katılmış olacağımdan eminim. Müfettişle beraber tutuklulara soracağımız bir şeyler daha var, ama öğlen yemeğinde dönmüş olurum.”</span></p>

      <p class="Normal para-style-override-5"></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">Sherlock Holmes sözünde duran bir adam olduğunu gösterdi; saat bire gelirken albayın kitaplığında bize katıldı. Yanında, kısa boylu yaşlıca bir adam vardı. İlk soygunun yapılmış olduğu evin sahibi Bay Acton’du bu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu küçük meseleyi sizlere aydınlattığımda onun da yanımda olmasını istedim,” dedi Holmes, “çünkü doğal olarak ayrıntıları çok ilginç bulacaktır. Sevgili Albay, umarım benim gibi yerinde oturamayan bir adamı kapıdan içeri aldığınız anı lanetlerle anmıyorsunuzdur.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Tam tersi,” diye cevap verdi albay sıcak bir gülümsemeyle, “çalışma stilinizi yakından görmüş olma şerefine eriştiğim için kendimi şanslı hissediyorum. Beklentilerimi birazcık aştıklarını itiraf ediyorum ve sonucu anlamaktan tamamen aciz kaldığımı da. Henüz tek bir ipucu dahi görmüş değilim.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Korkarım açıklamam aklınızı biraz karıştırabilir ama yöntemlerimi, Watson’dan ya da onlarla ilgilenecek kadar zeki gördüğüm insanlardan saklamak hiçbir zaman huyum olmadı. Ama genç adamın odasında yaşadığım boğuşmadan sonra oldukça bitkin olduğum için, önce sizin brendinizden biraz alacağım Albay. Son zamanlarda kendimi biraz fazla zorladım.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Umarım şu krizlerden birini daha geçirmediniz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">Sherlock Holmes içten bir kahkaha attı. “O konuya da geleceğiz,” dedi.“Her şeyi sırasıyla anlatacağım ki, bu karara varmamı sağlayan noktalar iyice açıklığa kavuşsun. Kaçırdığınız bir ayrıntı olursa lütfen beni uyarın.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Dedektif mesleğinde, bir dizi verinin içinden hangilerinin birbirlerine bağlı olduğunun ayırımına varabilmek son derece önemlidir. Aksi takdirde enerjini ve dikkatini olaya yoğunlaştırmak yerine dağıtmak zorunda kalırsın. Neyse, bu davada en başından beri kuşku duymadığım bir şey vardıysa, o da çözümünün anahtarının ölü adamın elinde bulunan yırtık notta gizli olduğuydu.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Buna değinmeden önce başka bir konuya dikkatinizi çekmek isterim; genç Alec’in ifadesinin doğru olduğunu varsayarsak, yani William Kirwan’ı vurduktan hemen sonra katil kaçtıysa, o zaman kâğıdı ölü adamın elinden çekenin aynı kişi olamayacağı ortada. Ve kâğıdı alan katil değilse, Alec Cunningham’ın kendisi olmalı, çünkü yaşlı babası aşağı ine-ne kadar hizmetçilerinden birçoğu olay yerine varmış olurdu. Bu basit bir çıkarımdır ve müfettişin bunu gözden kaçırmasının sebebi, baştan beri konağın sahiplerinin yaşanan olayla herhangi bir ilgilerinin olmadığı inancıyla hareket etmesiydi. Ben hiçbir zaman ön yargılarla hareket etmemek gerektiğini öğrendim, sadece sağlam bir temele oturmuş bilgilerin peşinden giderim. Böylece araştırmanın en başında, Alec Cunningham’ın bu karanlık meseledeki rolünü merak ederken buldum kendimi.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Müfettişin bize verdiği küçük kâğıt parçasını dikkatle incelemekle işe başladım; daha büyük ve son derece özel bir sayfadan yırtılmış olduğu açık açık belli oluyordu. Alın, işte burada. İlginçliği sizin de gözünüzden kaçmamıştır.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Gerçekten de biraz alışılmadık bir görüntüsü var,” dedi albay.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Sevgili Bayım,” diye bağırdı Holmes, “iki ayrı kişi tarafından yazılmış olduğu su götürmez bir gerçek. ‘Çeyrek’ ve ‘belki’ kelimelerindeki e harflerinin, ‘öğren’ ve ‘on ikiye’ kelimelerindeki e harflerinden çok daha güçlü olduğuna dikkatinizi çekmek isterim. Bu dört kelimeyi analiz ederek ‘kala’ ve ‘belki’ kelimelerinin güçlü bir elyazısı olan biri tarafından; ‘saat’ ve ‘öğren’ kelimelerininse daha zayıf olan bir elyazısı olan biri tarafından yazılmış olduğunu rahatlıkla söyleyebiliriz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Vay canına, gün gibi ortadaymış!” diye haykırdı albay heyecanla. “İki adam ne diye böyle tuhaf bir şekilde mektup yazdılar acaba?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Kötü bir iş olduğu belli; diğerine güvenmeyen adamlardan biri, mektubu böyle hazırlayarak her ne yapılacaksa ikisinin de suçu eşit derece üstlenmelerini garanti altına almak istemiş. Şimdi, iki adama gelince; ‘kala’ ve ‘belki’ keli-melerini yazanın olayı planlayan kişi olduğu belli.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bunu nasıl anlıyorsunuz?”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Elyazılarını kıyaslayarak da bu sonuca varabileceğimiz gibi, bu teoriyi desteklemek için daha da önemli bir ipucu var elimizde. Kâğıt parçasını dikkatle incelerseniz fark edeceksiniz ki güçlü elyazısına sahip olan adam kelimelerini önce yazarak, diğer adamın kelimeleri için boşluklar bırakmış. Bu boşluklar bazı yerlerde yeteri kadar uzun olmamış ve böylece ikinci adamın, kelimelerini sığdırabilmek için bazılarını küçük yazmak zorunda kalmış olduğunu görebilirsiniz. Kelimelerini önce yazan adamın, olayı planladığını böylece anlayabiliyoruz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Mükemmel!” diye haykırdı Bay Acton.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Ama son derece yüzeysel,” dedi Holmes. “Şimdi çok önemli bir noktaya geliyoruz. Elyazısından hareket ederek, bir adamın yaşının aşağı yukarı belirlenebileceğini bilmiyor olabilirsiniz. Bu genellikle mümkün. Genellikle diyorum, çünkü sağlığın bozuk olması ve fiziksel zayıflıklar ilerlemiş yaşın bir göstergesidir. Bu durumda, kalın ve güçlü elyazısını, zayıflamış olan diğeriyle kıyaslayarak hareket edecek olursak, adamlardan birinin genç, diğerininse yaşlı olduğu sonucuna ulaşabiliriz.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Mükemmel!” diye haykırdı Bay Acton yeniden.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Daha da ilginç olan son bir nokta daha var. Bu iki farklı elyazısının ortak bir yanları var. Aralarında bir kan bağı bulunan iki kişiye ait. Siz de bunu, kullandıkları ‘e’ harflerinin benzerliklerinden anlamış olabilirsiniz, ama ben pek çok küçük noktada aynı şeyi görebiliyorum. Bu iki yazının aynı aileye mensup iki kişiye ait olduklarından kuşkum yok. Şu anda size sadece bu küçük kâğıttan çıkardığım sonuçları aktarıyorum, size değil de profesyonel araştırmacılara ilginç gelecek yirmi üç ayrı nokta daha mevcut. Bunlardan hareketle Cunningham’ların, baba ve oğul olarak bu mektubu yazmış oldukları sonucuna vardım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu kadar ilerlemişken, ikinci adımım pek tabii ki suçun ayrıntılarını araştırmak oldu. Müfettişle beraber konağa gittim ve görmem gereken her şeyi gördüm. Ölü adamın yarası, hiç kuşku yoktu ki, yaklaşık yirmi metre öteden ateşlenmiş bir silahla açılmıştı. Adamın giysilerinin üzerinde hiç toz, toprak olmadığı için, Alec Cunninham’ın adamların boğuştuğuyla ilgili yalan söylemiş olduğunu hemen anladım. Baba ve oğul, adamın nereden kaçmış olduğuyla ilgili aynı ifadeyi vermişti ve orayı incelediğimde, ki tam da orada çamurlu bir çukur bulunuyordu, herhangi bir ayak izine rastlayamadığım için Cunningham’ların yine yalan söylemiş olduklarından kuşkum kalmadı. Hırsız konusu tamamıyla uydurmaydı.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Bu kadarını anladıktan sonra, suçun gerekçesini bulmam gerekiyordu. Bu durumda, öncelikle Bay Acton’lardaki ilk soygunu düşündüm. Albayın bize söylemiş olduğu bir şeyden dolayı Bay Acton ve Cunninham’ların arasında bir mahkeme davasının sürdüğünü biliyordum. Sizin kitaplığınızı soymalarının nedeninin, davada işlerine yarayabilecek bir döküman bulma umuduyla olduğunu hemen anladım.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Evet, tam olarak öyle,” dedi Bay Acton. “Amaçlarından bir kuşkum yok. Şu anda üzerinde yaşadıkları topraklarının yarısının bana ait olduğunu ispatlayabilirim ve o tek kâğıdı bulabilselerdi –onu neyse ki avukatlarımın kasasında saklı tutuyorum– herhalde dava düşerdi.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“İşte bu kadar,” dedi Holmes gülümseyerek. “Tehlikeli ve meyve vermeyen bir girişimdi ve bana kalırsa fikir Bay Alec’e aitti. Aradıklarını bulamayınca, şüphe uyandırmamak için sıradan bir soygun sahnesi yaratmaya çalıştılar, böylece sonunda ellerine geçirebildikleri her şeyi götürdüler. Bunların hepsi apaçık ortadaydı ama bilemediğim birkaç nokta hâlâ vardı. Peşinde olduğum şey o notun geri kalan kısmıydı. Alec’in onu ölü adamın elinden yırtıp sabahlığının cebine soktuğundan emindim. Başka nereye koyabilirdi ki? Tek sorun hâlâ orada bulunup bulunmadığıydı. Bu sorunun cevabını bulmak için bir girişimde bulunmaya değerdi ve böylece hepimiz eve girdik.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Hatırlayacağınız gibi, Cunningham’lar bizi mutfak kapısının önünde karşıladılar. Pek tabii ki kâğıdın varlığından haberdar olmamaları gerekiyordu, aksi takdirde hiç vakit kaybetmeden geri kalanını yok edeceklerdi. Müfettiş, nota verdiğimiz önemi açıklamak üzereydi ki ben ilginç bir şekilde kriz geçirerek yere düştüm ve konuşmanın yönünü değiştirmeyi başardım.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Aman Tanrım!” diye bağırdı albay gülerek, “Yoksa rol yaptığını mı söylemeye çalışıyorsun? Bir de o kadar endişelenmiştik!”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Mesleki bilgilerime dayanarak son derece başarılı olduğunu söylemeliyim,” diye bağırdım, her gün bilmediğim yeni bir yönünü göstererek beni sürekli şaşırtan adama hayran hayran bakarak.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Genellikle işe yarayan bir sanattır,” dedi Holmes. “Kendime geldiğimde, bu konudaki uyanık davranışımla övündüğümü itiraf etmeliyim, Bay Cunningham’a, ‘on iki’ yazdırmayı başardım. Böylece elimizdeki kâğıdın üzerindeki ‘on iki’ kelimesiyle bir kıyas yapabildim.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Tanrım, ne kadar da aptalmışım,” diye afalladım.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Zayıflığım için nasıl endişelendiğini gördüm,” diye güldü Holmes. “Sana o şekilde acı verdiğim için üzüldüm. Beraber üst kata çıktığımızda kapının arkasında asılı duran sabahlığı gördüğüm için küçük sehpayı devirerek dikkatlerini bir süreliğine başka yöne çekmeyi başardım, sonra da sabahlığın ceplerini karıştırmaya gittim. Gerçekten de tam beklediğim yerde bulduğum kâğıdı henüz elime geçirmiştim ki Cunningham’ların ikisi üzerime çullandı. Sizin yardımınız olmasa beni öldüreceklerinden kuşkum yok. Şu anda bile, o genç adamın elini boğazımda hissediyorum ve babasının elimdeki kâğıdı almaya çalışırken büktüğü bileğim hâlâ ağrı-yor. Her şeyi anladığımı görebiliyorlardı ve tamamen güvende hissederlerken birden suçlanacaklarını anladıklarında paniğe kapıldıkları bir gerçek.</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Siz gittikten sonra Bay Cunningham’la küçük bir sohbetimiz oldu; onları suç işlemeye iten sebebi tam olarak öğrenmem gerekiyordu. Bay Cunningham süt dökmüş kediye dönmüştü, ama oğlu için aynı şeyi söylemek güç; silahına bir ulaşabilse, herhangi birimizin kafasını uçurmaya çekinmeyecek bir canavardı adeta. Bay Cunningham her şeyi kaybettiğini anlayıp anlatmaya başladı. Görünüşe göre William, Acton’lara soyguna gittikleri gece iki patronunu gizlice takip etmiş ve ardından da, her şeyi açıklayacağını anlatan şantaj mektupları yollamaya başlamış. Genç Bay Alec, o türden oyunlara gelmeyecek tehlikeli bir adam. Kasabanın soyguncu korkusunu, onları tehdit eden adamdan kurtulmak için bir fırsat olarak görmek açıkçası onun açısından dâhiyaneydi. William kandırıldı ve hatasını hayatıyla ödedi. Babayla oğul bütün kâğıdı ele geçirebilmiş ve detaylara biraz daha dikkat etmiş olsa, suçları büyük bir ihtimalle hiçbir zaman ortaya çıkmayacaktı.”</span></p>

      <p class="Normal para-style-override-5"><span class="Normal char-style-override-1" xml:lang="en-GB">“Peki ya not?” diye sordum.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Sherlock Holmes, notla kâğıdın geri kalanını birleştirip önümüze koydu.</span></p>

      <p class="Normal para-style-override-5"><span class="Normal char-style-override-1" xml:lang="en-GB"><br />
      <br /></span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">Saat on ikiye çeyrek kala Doğu kapısına gelirsen</span></p>

      <p class="Normal para-style-override-5"><span class="Normal char-style-override-1" xml:lang="en-GB">Belki de seni çok şaşırtacak bir şey bulacaksın</span></p>

      <p class="Normal para-style-override-5"><span class="Normal char-style-override-1" xml:lang="en-GB">ve bunun hem sana hem de Anne Morrison’a</span></p>

      <p class="Normal para-style-override-5"><span class="Normal char-style-override-1" xml:lang="en-GB">büyük faydasının olduğunu göreceksin.</span></p>

      <p class="Normal para-style-override-5"><span class="Normal char-style-override-1" xml:lang="en-GB">Ama kimseye bundan bahsetme.</span></p>

      <p class="Normal para-style-override-5"><span class="Normal char-style-override-1" xml:lang="en-GB"><br />
      <br /></span></p>

      <p class="Normal para-style-override-5"></p>

      <p class="Normal para-style-override-5"><span class="Normal char-style-override-1" xml:lang="en-GB">“Aşağı yukarı böyle bir şey bulmayı beklemiştim zaten,” dedi Holmes. “Henüz Alec Cunningham, William Kirwan ve Annie Morrison’un arasındaki bağlantıyı bilmiyoruz tabii ama sonuçlar, bize tuzağın işe yaradığını göstermiş bulunuyor. Eminim ‘g’lerin kuyruklarında ve ‘p’ harflerindeki üstünlük duygusunu görmekten siz de zevk almışsınızdır. Yaşlı adamın ‘i’ harflerinin noktasız olması oldukça karakteristik. Watson, şehir dışındaki tatilimiz, bence son dere-ce başarılı oldu. Yarın, Baker Sokağı’na çok daha enerjik ve tazelenmiş olarak döneceğim kesin.”</span></p>

      <p class="para-style-override-4"></p>
    </div>
  </div>
</body>
</html>
