<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_">JULIAN BARNES</h1>

  <p class="block_1">Çağdaş İngiliz edebiyatının önde gelen adlarından olan Julian Barnes, 1946’da Leicester’da doğdu. Oxford Üniversitesi, Magdalen College’da okudu. <i class="calibre1">The Oxford English Dictionary’de</i> sözlükbilimci; daha sonraları ise <i class="calibre1">The New Statesman</i> ve <i class="calibre1">The Sunday Times’ta</i> gazeteci olarak çalıştı. Kitap eleştirileri ve takma adla polisiye romanlar kaleme aldı. 1982den 1986’ya değin <i class="calibre1">The Observer’da</i> televizyon eleştirmenliği yaptı.</p>

  <p class="block_1">İlk romanı <i class="calibre1">Metroland</i> [1980; <i class="calibre1">Metroland,</i> Çev. Serdar Rifat Kırkoğlu, Ayrıntı Yayınları, 2005] 1981’de Somerset Maugham Ödülü’nü kazandı ve bunu 1982’de yayımlanan <i class="calibre1">Before She Met Me</i> [1986; <i class="calibre1">Benimle Tanışmadan Önce,</i> Çev. Serdar Rifat Kırkoğlu, Ayrıntı Yayınları, 2000] adlı romanı izledi. Asıl üne kavuşmasını sağlayan yapıtı ise, 1984’te yayımlanan romanı <i class="calibre1">Flaubert’s Parrot [Flaubert’in Papağanı,</i> Çev. Serdar Rifat Kırkoğlu, Ayrıntı Yayınları, 2001] oldu; bu yapıtıyla Geoffrey Faber Memorial Ödülü’nü kazandı ve ayrıca Fransa’da Medicis Ödülü’nü kazanan ilk İngiliz olarak daha büyük okur kitlelerine ulaştı. 1986’da <i class="calibre1">Staring at tlıe Sun [Gündoğumuna Yolculuk,</i> Çev. Didem Atay, Ayrıntı Yayınları, 2006] ve 1989’da ise, edebiyat alanındaki yenilikçiliğinin ve geniş hayal gücünün somut bir kanıtı olan ve birçok eleştirmence çarpıcı ve çizgidışı bir yapıt olarak değerlendirilen <i class="calibre1">A History Of The World In 10½ [10½ Bölümde Dünya Tarihi,</i> Çev. Serdar Rifat Kırkoğlu, Ayrıntı Yayınları, 1999] yayımlandı. Bunları 1992’de yayımlanan <i class="calibre1">Talking lt Over [Seni Sevmiyorum,</i> Çev. Serdar Rifat Kırkoğlu, Ayrıntı Yayınları, 2000] ve 1993 tarihli, politik hiciv romanı <i class="calibre1">The Porcupine [Oklukirpi]</i> izledi. 1995’te, <i class="calibre1">The New Yorker</i> dergisi için yazdığı ve İngiliz kültür ve siyaset yaşamı üzerine kaleme aldığı makalelerden oluşan <i class="calibre1">Letters from London</i> gün ışığına çıktı. 1996 yılının Ocak ayında, 50. yaş gününün arifesinde, içinde daha önce çeşitli dergilerde yayımlanmış hikâyelerinin de bulunduğu ilk hikâye kitabı <i class="calibre1">Manş Ötesi</i> [Çev. Serdar Rifat Kırkoğlu, Ayrıntı Yayınları, 1999] okurla buluştu. Ve 1998 Eylül’ünde, <i class="calibre1">England, England (İngiltere İngiltere’ye Karşı,</i> Çev. Serdar Rifat Kırkoğlu, Ayrıntı Yayınları, 2003] kitapçı raflarında boy gösterdi. <i class="calibre1">Seni Sevmiyorum’un</i> devamı olarak da okunabilecek olan romanı <i class="calibre1">Love, etc. (Aşk, Vesaire,</i> Çev. Serdar Rifat Kırkoğlu, Ayrıntı Yayınları, 2002] Temmuz 2000’de, denemelerinin toplandığı <i class="calibre1">Something to Declare [Bir Çift Söz,</i> Çev. Serdar Rifat Kırkoğlu, Ayrıntı Yayınları, 2004] 2001’de, son romanı <i class="calibre1">Arthur &amp; George</i> ise 2005’te yayımlandı.</p>

  <p class="block_1">Julian Barnes, ilk bakışta biraz farklı gibi gözüken ama daha dikkatle incelenince tümü de ortak bir yazarlık özelliğinin harcıyla karılmış yapıtlar vermiş olan bir yazardır. Onun yazarlık üslubu, hemen hemen bütün yapıtlarında, fazlasıyla kendine özgü bir kimlikle, hem matrak hem de trajik ve insani olana alabildiğine açık ve salt “negatif” olanla yetinmeyen çok yönlü bir “ironi” unsuruyla belirginleşir. Böylelikle; burjuva-bohem yaşam değerlerindeki karşıtlığın irdelendiği bir gençlik ve “oluşum” romanı olan <i class="calibre1">Metroland</i>’den, onun daha çok mercekli ve fanteziye daha yakın bir izdüşümü sayılabilecek <i class="calibre1">Seni Sevmiyorum</i> adlı değişik aşk romanına; politik bir hiciv <i class="calibre1">novellası</i> olan <i class="calibre1">Oklukirpi’den,</i> saplantılı bir kıskançlık öyküsünün anlatıldığı <i class="calibre1">Benimle Tanışmadan Önce</i> adlı romana; dinsel efsanelerdeki ikirciklik, Tarih’in ve Aşk’ın insan yaşamındaki yeri, Sanat’ın anlamı ve önemi ve bunlarla iç içe ve koşut olarak öykülenen deniz kazaları, terörizm ve nükleer felaket gibi güncel dünya sorunlarının işlendiği alegorik bir roman olan <i class="calibre1">10½Bölümde Dünya Tarihi</i>’nden, yaşam-sanat etkileşimi ve otantik yaşam sorunsalının işlendiği deneme romanı <i class="calibre1">Flaubert’in Papağanı’na</i> kadar Barnes’ın bütün yapıtları bu çok yönlü ironi faktörünün izlerini taşır.</p>

  <p class="block_2">Yapıtları yirmi beşin üzerinde dünya diline çevrilmiş olan Julian Barnes, ayrıca E.M. Forster Ödülü (1986), Amerikan Sanat ve Edebiyat Akademisi Ödülü (1988), Hamburg FVS Vakfı Shakespeare Ödülü gibi birçok ödüle de sahiptir. Ayrıntı Yayınları, Julian Barnes’ın tüm yapıtlarını yayın programına almıştır.</p>

  <p class="block_3"> </p>
</body>
</html>
