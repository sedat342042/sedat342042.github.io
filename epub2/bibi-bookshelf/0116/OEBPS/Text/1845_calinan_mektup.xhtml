<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <h1>Çalınan Mektup</h1>

  <p class="alinti">Nil sapientiae odiosius acumine nimio. SENECA<a href="#n1" id="n1d"><sup>[1]</sup></a></p>

  <p class="ilk">18— güzünde, fırtınalı bir akşamüstü Paris'te, hava karardıktan hemen sonra, dostum C. Auguste Dupin ile birlikte Faubourg St. Germain’deki Dunöt Sokağı No. 33’te, au troisiéme<a href="#n2" id="n2d"><sup>[2]</sup></a> onun kütüphane ya da kitap dolabı niyetine kullandığı küçük odada oturmuş, derin düşüncelere dalmanın ve lületaşı pipolarımızı tüttürmenin çifte keyfini sürüyorduk. En az bir saattir tek kelime etmemiştik. Dışarıdan bakan biri odayı dolduran duman bulutlarının dalgalanmalarını izlemekle meşgul olduğumuzu sanabilirdi. Oysa ben şahsen o akşam daha erken saatlerde konuşmuş olduğumuz bir konuyu düşünmekteydim; yani Morgue Sokağı olayını ve Marie Röget cinayetinin esrarını. Bu yüzden birden dairenin kapısı açılıp içeri Komiser Mösyö G-girince bu bana oldukça anlamlı bir tesadüf gibi geldi.</p>

  <p>Onu candan karşıladık, çünkü alçak olduğu kadar da eğlenceli bir adamdı ve görüşmeyeli yıllar olmuştu. Oda karanlıktı. Dupin lamba yakmak için ayağa kalktı, ama G. son derece önemli bir resmi mesele hakkında bize danışmaya veya daha doğrusu, arkadaşımın fikrini sormaya geldiğini söyleyince tekrar yerine oturdu.</p>

  <p>“Eğer üstünde düşünmemiz gereken bir meseleyse," dedi Dupin elini fitilden çekerek, “karanlıkta oturmamız daha iyi olur."</p>

  <p>“İşte tuhaf fikirlerinden biri daha,” dedi Komiser. Anlam veremediği her şeyi “tuhaf’ bulurdu. Bu yüzden “tuhaflıklarla" dolu bir dünyada yaşamaktaydı.</p>

  <p style="text-align: right;"><b>E. A. Poe</b></p>

  <p><br /></p>

  <p>Çok doğru," dedi Dupin. Ziyaretçisine bir pipo verip onu rahat bir koltuğa oturttu.</p>

  <p>“Bu sefer mesele ne?" diye sordum. “Yine cinayet türünden bir şey yoktur umarım?"</p>

  <p>“Ah, hayır. Öyle bir şey değil. Aslında bu çok basit bir mesele. Biz de halledebiliriz. Ama öyle tuhaf ki, ayrıntılarını öğrenmek Dupin’in hoşuna gider, diye düşündüm."</p>

  <p>“Basit ve tuhaf," dedi Dupin.</p>

  <p>“Evet, kesinlikle. Ama bir yandan da tam olarak değil. Aslında hepimizin kafasını karıştırdı. Çünkü gerçekten çok basit, ama işin içinden bir türlü çıkamıyoruz."</p>

  <p>“Belki de fazla basit olduğu için kafanızı karıştırıyordur,” dedi dostum.</p>

  <p>“Amma saçmalıyorsun," dedi Komiser içten bir kahkahayla.</p>

  <p>“Belki de bu meselenin sırrı fazla basit,” dedi Dupin.</p>

  <p>“Olur mu öyle şey canım?”</p>

  <p>“Belki fazla apaçık."</p>

  <p>“Ha! Ha! Ha! - Ha! Ha! Ha! — Ho! Ho! Ho!” diye kahkahayı bastı konuğumuz. “Ah Dupin, yeter artık, çatlayacağım!"</p>

  <p>“Eee, neymiş bu mesele?” diye sordum.</p>

  <p>“Anlatayım,” dedi Komiser piposundan derin bir nefes çekip koltuğuna yaslanarak. “Kısaca anlatacağım. Ama sizi uyarıyorum. Bu çok gizli bir mesele. Herhangi birine açtığım duyulursa herhalde işimden olurum.”</p>

  <p>“Devam et," dedim.</p>

  <p>“Ya da etme,” dedi Dupin.</p>

  <p>“Pekala, anlatıyorum. Çok yüksek yerlerden, saraydan son derece mühim bir belgenin çalındığına dair bir haber aldım. Kimin çaldığı biliniyor. Bu kesin; çalarken görülmüş. Ayrıca belgenin hâlâ elinde olduğu da bilmiyor.”</p>

  <p>“Nereden biliniyor?" diye sordu Dupin.</p>

  <p>“Belgenin içeriğinden,” diye karşılık verdi Komiser, “bunu anlamak mümkün. Eğer hırsızın elinden çıkmış olsaydı, hemen bir takım sonuçlara yol açardı. Yani onu kullanmış olsaydı; zira niyeti onu eninde sonunda kullanmaktır mutlaka.”</p>

  <p>“Biraz daha açık konuş," dedim.</p>

  <p>“Şu kadarını söyleyeyim; bu mektup ona sahip olan kişiye, böylesi bir gücün son derece değerli olduğu, belirli bir muhitte belli bir güç sağlar." Komiser belagat uğruna lafı dönüp dolaştırmaktan hoşlanırdı.</p>

  <p>“Hâlâ pek anlamıyorum,” dedi Dupin.</p>

  <p>“Sahi mi? Peki öyleyse, şöyle söyleyeyim: Bu belgenin üçüncü bir şahsa (adını söylemeyeceğim) verilmesi, son derece yüksek mevkiden bir şahsın şerefine leke düşmesine yol açar. Bu yüzden mektubu elinde bulunduran kişi, şerefi ve huzuru böylesine tehlikede olan bu meşhur şahsa karşı üstün bir konum elde eder.”</p>

  <p>“Ama bu üstünlük,” diye araya girdim, “aynı zamanda hırsızın, kimliğinin o şahıs tarafından bilindiğini bilmesi anlamına gelir. Buna kim cesaret edebilir-”</p>

  <p>“Hırsız,” dedi G., “Bakan D—’dir. O her şeye cesaret eder; hem şerefli, hem de şerefsizce işlere. Hırsızlığın şekli cüretkar olduğu kadar da dahiceydi. Bu belge -açıkçası bir mektup- hırsızlığa uğrayan hanımın eline kraliyet boudoir’ında tek başınayken geçmiş. Onu okurken içeri diğer önemli şahıs girmiş. Hanım özellikle onun görmemesini istiyormuş. Önce bir çekmeceye tıkıştırmaya çalışmış, ama başaramayınca açık halde masanın üstüne koymak zorunda kalmış. Ancak adres üst tarafta kaldığından, içinde yazılanlar görünmüyormuş ve mektup gözden kaçmış. Tam o sırada içeri Bakan D- giriyor.</p>

  <p>Gözünden hiçbir şey kaçmaz. Hemen mektubu görüyor, adresteki el yazısını tanıyor, mektubu alan şahsın mahcubiyetini fark ediyor ve işin sırrını anlıyor. Her zamanki gibi bazı devlet meseleleriyle ilgilendikten sonra, cebinden o mektubun benzeri bir başka mektup çıkarıyor. Bu mektubu açıp okur gibi yapıyor, sonra diğerinin hemen yanına koyuyor. Yine, on beş dakika kadar içişlerinden bahsetmeye devam ediyor. Sonunda çıkarken masadan kendi mektubunu değil, diğerini alıyor. Mektubun asıl sahibi bunu görüyor tabii, ama üçüncü şahıs hemen yanı başında durduğundan itiraz edip dikkatini mektuba çekmek istemiyor. Bakan kendi mektubunu -hiçbir önemi olmayan o mektubu- masanın üstünde bırakarak çıkıp gidiyor."</p>

  <p>“İşte,” dedi Dupin bana. “Bu durumda hırsız mutlak üstünlüğü elde etmiş oluyor -kimliğinin o şahıs tarafından bilindiğini biliyor."</p>

  <p>“Evet,” diye karşılık verdi Komiser, “ve bu sayede elde ettiği gücü son birkaç aydır siyasi emellerine ulaşmak için, son derece tehlikeli bir şekilde kullanıyor. Soyulan kişi mektubunu geri almasının şart olduğuna her geçen gün biraz daha inanıyor. Ama bunu açık açık yapamaz tabii. Sonunda umutsuzluğa kapılarak meseleyi bana açtı.”</p>

  <p>“Zaten,” dedi Dupin, yoğun bir duman girdabının içinden, “senden daha akıllı bir mümessil bulunamaz, hatta hayal bile edilemez.”</p>

  <p>“İltifat ediyorsun,” dedi Komiser. “Ama evet, böyle düşünmüş olabilir.” “Söylediklerinden anladığım kadarıyla,” dedim, “mektup hâlâ bakanın elinde. Ne de olsa mektup ancak kullanmadığı sürece işine yarar. Kullandıktan sonra işe yaramaz olur.”</p>

  <p>“Doğru," dedi G. “Ben de böyle düşünerek hareket ettim. İlk iş olarak bakanın kaldığı oteli etraflıca arattım. Buradaki başlıca sıkıntım onun bilgisi dışında arama yapma zorunluluğuydu. Her şeyden öte, ona tasarımızdan şüphelenmesi için bir neden sağlamaktan kaynaklanacak tehlike konusunda uya-rılmıştım.”</p>

  <p>“Ama,” dedim, “bu soruşturmalar konusunda oldukça au fait<a href="#n3" id="n3d"><sup>[3]</sup></a> birisindir. Paris polisi böyle şeyleri daha önce de pek çok kez yaptı.”</p>

  <p>“Evet. Zaten umutsuzluğa kapılmamı önleyen de bu oldu. Bakanın alışkanlıkları da bana büyük bir avantaj sağlıyordu. Gecelerini genellikle dışarıda geçirir. Fazla hizmetçisi yok. Efendilerinin odasından biraz uzakta kalıyorlar ve Napolili olduklarından onları sarhoş etmek sorun değil. Bildiğiniz gibi, elimde Paris’teki bütün odaların ve dolapların kilitlerini açacak anahtarlar var. Üç aydır hemen her gece bizzat D-Oteli’nin altını üstüne getiriyorum. Bu işi şeref meselesi yaptım. Ayrıca aramızda kalsın, ama ödül de çok büyük. Bu yüzden aramayı sürdürdüm, ta ki hırsızın benden daha kurnaz olduğunu anlayana dek. Kullandığı odalardaki, mektubun gizlenmiş olabileceği her yeri aradığıma inanıyorum.”</p>

  <p>“Ama,” dedim, “mektup bakanın elinde ise -ki şüphesiz öyle- onu kaldığı mekandan başka bir yere saklamış olamaz mı?”</p>

  <p>“Bu pek mümkün değil," dedi Dupin. “D---’nin bazı entrikalara karıştığı biliniyor ve mahkemelerde bunların davaları görülüyor. Bu yüzden o belgeyi gerekirse hemen, anında ortaya çıkarabilmesi şart. Bu neredeyse ona sahip olmak kadar önemli.”</p>

  <p>“Kolaylıkla ortaya çıkarılabilir olması mı?” dedim.</p>

  <p>“Yani yok edilebilir olması,” dedi Dupin.</p>

  <p>“Haklısın,” dedim. “Öyleyse mektubun, kaldığı odalarda olduğu açık. Üstünde taşımadığı kesin zaten.”</p>

  <p>“Evet," dedi Komiser. “Haydut kılığına girip iki kez yolunu kestik ve üstünü aradık."</p>

  <p>“Boşuna zahmet etmeseymişsiniz,” dedi Dupin. “D-'nin o kadar da aptal olduğunu sanmıyorum. Bu yol kesme numarasına başvuracağınızı tahmin etmiş olsa gerek."</p>

  <p>“O kadar da aptal değil,” dedi G. “Ama ne de olsa bir şair, bu da fikrimce aptaldan az hallice sayılır.”</p>

  <p>“Haklısın," dedi Dupin piposundan düşünceli bir edayla derin bir nefes çektikten sonra. “Gerçi benim de böyle saçmalıklarla uğraştığım oldu."</p>

  <p>“Herhalde,” dedim, “oteli nasıl aradığınızı ayrıntılarıyla anlatacaksın."</p>

  <p>“Acele etmedik. Her yere baktık. Bu konuda yılların tecrübesine sahibim. Bütün binayı oda oda aradım: Her odayı birer hafta boyunca her gece. Önce her odadaki eşyalara baktık. Bütün çekmeceleri açtık. Herhalde bilirsiniz, eğitimli polisler için gizli çekmece diye bir şey yoktur. Böyle bir aramada ‘gizli’ bir çekmeceyi ancak bir salak gözden kaçırabilir. Bunları bulmak öyle kolaydır ki... Her dolabın içinde belli bir miktar boşluk bulunur. Kesin kurallara göre hareket ederiz. Hiçbir şey gözümüzden kaçmaz. Dolaplardan sonra koltuklan aradık. Yastıkları, uzun ince iğnelerle yokladık. Bunları kullandığımı görmüştünüz. Masaların üstünü çıkardık.”</p>

  <p>“Niye?"</p>

  <p>“Bazen bir şey saklamak isteyen biri masa ya da benzeri bir eşyanın üstünü çıkarır. Sonra ayağını oyar, saklamak istediği şeyi bunun içine sokar, ardından da üstünü gerisingeri yerleştirir. Bu iş için karyola direklerinin üst ve alt kısımları da kullanılabilir."</p>

  <p>“Ama boşluğu tıklatarak, çıkan sesten içinde bir şey olup olmadığını anlayamaz mısınız?"</p>

  <p>“Eğer içine konan şey pamukla sarılmışsa, hayır. Üstelik biz sessiz çalışmak zorundaydık."</p>

  <p>“Ama içine söylediğin şekilde bir şey gizlenebilecek bütün eşyaları parçalamış olamazsınız. Bir mektup büyük bir örgü şişine benzeyecek şekilde, spiral olarak kıvrılabilir ve mesela bir sandalyenin bacaklarının arasındaki yatay değneklerden birinin içine sokulabilir. Bütün sandalyeleri parçalamadınız, herhalde?”</p>

  <p>“Tabii ki, hayır. Ama daha iyisini yaptık. Oteldeki bütün sandalyelerin yatay değneklerini, hattâ bütün mobilyaların bağlantı yerlerini son derece güçlü bir mikroskopla inceledik. Son günlerde buralar kurcalanmış olsa hemen fark ederdik. Mesela tek bir matkap tozu zerresi görmemiz bile yeterli olurdu. Yapışma şeklinde bir tuhaflık eklem yerlerinde olağandışı bir açıklık fark etsek mobilyayı hemen parçalardık.”</p>

  <p>“Aynaların ve perdelerin arkasına; yatakların, çarşafların ve halıların altına da bakmışsınızdır herhalde."</p>

  <p>“Baktık tabii. Bu şekilde bütün eşyaları inceledikten sonra da binanın kendisine geçtik. Tüm yüzeyleri bölümlere ayırıp numaraladık, hiçbirini atlamayalım diye. Sonra her bölümü ve iki bitişik binanın tamamını yine mikroskopla santim santim inceledik."</p>

  <p>“İki bitişik binayı da mı?" diye haykırdım. “Epey yorulmuş olmalısınız."</p>

  <p>“Evet. Ama ödül çok büyük.”</p>

  <p>“Binaların bahçelerini de mi aradınız?”</p>

  <p>“Bütün bahçelere tuğla döşenmiş. Bunlarda arama yapmak daha kolay oldu. Tuğlaların arasındaki yosunlara baktık ve kımıldatılmamış olduklarını gördük.”</p>

  <p>“D-’nin kağıtlarına ve kütüphanesindeki kitaplara da baktınız herhalde?”</p>

  <p>“Elbette. Bütün paketleri ve kutulan açtık. Her kitabı açmakla kalmadık, bütün sayfalarını da teker teker çevirdik. Bazı polisler gibi sadece kitabı çevirip sallamakla yetinmedik. Her kitap kabının kalınlığını da son derece hassas aletlerle ölçtük ve mikroskopla iyice inceledik. Kaplardan herhangi biri yakın zamanda açılmış olsa, bunu mutlaka anlardık. Ciltçiden yeni gelmiş birkaç kitabın kabınıysa iğneler sokarak yoklayıp dikkatle araştırdık.”</p>

  <p>“Halıların altındaki döşemelere de baktınız mı?”</p>

  <p>“Evet. Her halıyı kaldırıp alttaki döşeme tahtalarını mikroskopla inceledik.”</p>

  <p>“Ya duvar kağıtlarını?"</p>

  <p>“Evet.”</p>

  <p>“Bodrumlara da baktınız mı?"</p>

  <p>“Baktık."</p>

  <p>“Öyleyse," dedim, “demek ki mektup sandığınız gibi orada değilmiş. Yanılmışsınız.”</p>

  <p>“Korkarım haklısın,” dedi Komiser. “Pekala, Dupin. Ne yapmamı tavsiye edersin?"</p>

  <p>Bütün Hikayeleri</p>

  <p>“Oteli tekrar baştan aşağı aramanızı."</p>

  <p>“Buna hiç gerek yok,” diye karşılık verdi G-. “Yaşadığımdan nasıl eminsem, mektubun da otelde olmadığına eminim.”</p>

  <p>“Verebileceğim en iyi tavsiye bu,” dedi Dupin. “Mektubun net bir tarifine sahipsin herhalde?”</p>

  <p>“Ah, Evet!" —Komiser cebinden küçük bir not defteri çıkarıp mektubun içeriğini ve özellikle de dış görünüşünü ayrıntılarıyla okumaya başladı. Okumayı bitirdikten az sonra da kalkıp gitti. Zavallıyı hiç bu kadar üzgün görmemiştim.</p>

  <p>Bir ay sonra yine geldi. Geldiğinde yine aynı şekilde oturmaktaydık. Bir koltuğa oturup piposunu yaktıktan sonra havadan sudan konuşmaya başladı. Sonunda dayanamadım:</p>

  <p>“İyi ama G---, çalınan mektuba ne oldu? Herhalde bakanın ne kadar kurnaz olduğunu anlamışsındır.”</p>

  <p>“Tanrı belasını versin -evet. Dupin'in tavsiyesine uyup oteli tekrar aradım. Ama hiçbir şey bulamadım. Bulamayacağımı da biliyordum zaten."</p>

  <p>“Vaat edilen ödül ne kadardı demiştin?” diye sordu Dupin.</p>

  <p>“Oldukça -oldukça yüklü bir meblağ. Miktarını vermek istemiyorum, ama şu kadarını söyleyeyim: Bana o mektubu getirene elli bin franklık bir çek veririm. İşin doğrusu, mektubun önemi her geçen gün artıyor. Ödül geçenlerde iki katına çıkarıldı. Ama üç katına da çıksa, yaptığımdan fazlasını yapamam."</p>

  <p>“Evet,” dedi Dupin ağır ağır, bir yandan da piposunu tüttürerek. “Bence bu - konuda - kendini - fazla yormamışsın. Biraz daha - uğraşabilirsin, değil mi?"</p>

  <p>“Nasıl? -Ne yapabilirim?”</p>

  <p>“Tabii ki - püf, püf - tavsiye - püf, püf - alabilirsin, değil mi? - Püf, püf, püf. Abernethy hakkında anlatılan öyküyü hatırlıyor musun?"</p>

  <p>“Hayır. Abernethy’nin canı cehenneme!”</p>

  <p>“Kesinlikle! Canı cehenneme. Ama bir zamanlar cimri bir zengin Abernethy’ye bedavadan tavsiye almaya gitmiş. Bunun için doktorla oturup havadan sudan konuşmaya başlamış. Sonra kendi durumunu, sanki hayali birinden bahseder gibi anlatmaya başlamış.</p>

  <p>“'Diyelim ki,’ demiş cimri, ‘belirtiler bu anlattığım şeyler olsun. Sizce adam ne almalı?’”</p>

  <p>“‘Ne mi almalı!’ demiş Abernethy. Tabii ki tavsiye almalı.”'</p>

  <p>“Ama,” dedi biraz bozulan Komiser, “tavsiye almaya ve karşılığını ye kesinlikle hazırım. Bana bu konuda yardım edene gerçekten elli bin frank vereceğim.”</p>

  <p>“Madem öyle,” dedi Dupin bir çekmeceyi açıp içinden bir çek defteri çıkararak, “bana elli bin franklık bir çek yaz bakalım. İmzaladığında sana mektubu vereceğim."</p>

  <p>Hayretler içinde kalmıştım. Komiser ise donup kalmıştı. Dakikalarca kımıldamadan, konuşmadan durdu. Ağzı açık kalakalmıştı. Faltaşı gibi açık gözlerle dostuma bakıyordu. Bir süre sonra kendini biraz toparladı. Eline bir kalem aldı ve yer yer epey duraksayıp donuk gözlerle boşluğa baktıktan sonra, sonunda elli bin franklık bir çek yazıp imzalayarak masanın diğer ucundaki Dupin’e uzattı. Dupin çeki dikkatle inceledikten sonra cüzdanına koydu. Sonra escritoireının<a href="#n4" id="n4d"><sup>[4]</sup></a> kilidini açıp içinden bir mektup çıkardı ve bunu Komiser’e verdi. Komiser müthiş bir sevinçle mektubu kaptı, titreyen ellerle açtı, üstünde yazanlara hızla göz attı, sonra ayağa fırlayıp koşarak, tökezleyerek çıkıp gitti. Dupin’in ondan çeki imzalamasını istemesinden beri tek kelime etmemişti.</p>

  <p>O çıktıktan sonra dostum açıklamaya girişti.</p>

  <p>“Paris polisi,” dedi, “kendi çapında oldukça beceriklidir. Sebatlı, zeki, kurnaz ve mesleklerinin gerektirdiği konularda son derece bilgilidirler. Bu yüzden G-----, D---- Oteli’ni nasıl aradığını anlatınca, bu işi çok iyi yapmış olduğuna kesinlikle emin oldum -baktığı yerleri çok iyi aramıştı.”</p>

  <p>“Baktığı yerleri mi?" dedim.</p>

  <p>“Evet," dedi Dupin. “En iyi yöntemleri, en iyi şekilde uygulamıştı. Mektup aradıkları yerlerden birinde olsa, mutlaka bulurlardı.”</p>

  <p>Sadece güldüm -ama o bu söylediklerinde ciddi gibiydi.</p>

  <p>“Demek ki,” diye devam etti, “yöntem doğruydu ve iyi uygulanmıştı. Tek kusuru yanlış vakaya ve yanlış adama karşı uygulanmış olmasıydı. Bazı dahice fikirler Komiser için bir tür Procrustes yatağı<a href="#n5" id="n5d"><sup>[5]</sup></a> gibidir; planlarını buraya zorla uydurmaya çalışır. Ama düşünce şekli bazen elindeki vakaya göre fazla derin ya da fazla yüzeysel olduğu için hata yapar. Böyle durumlarda küçük bir çocuk bile ondan daha iyi mantık yürütebilir. Sekiz yaşında bir çocuk tanımıştım. Tek mi çift mi’ oyunundaki tahmin başarısıyla herkesin hayranlığını kazanmıştı. Bu çok basit bir oyun ve misketlerle oynanır. Oyunculardan biri elinde misketler tutar ve diğerinden bunların sayısının tek mi çift mi olduğunu bilmesini ister. Diğeri doğru tahmin ederse bir misket kazanır; yanlış tahmin ederse bir misket kaybeder. Bu bahsettiğim çocuk okuldaki bütün misketleri kazanmıştı. Tahminlerini gelişigüzel yapmıyordu tabii. Karşısındakinin kurnazlığına bakıyordu. Diyelim ki, karşısında salağın teki var ve kapalı elini uzatmış, ‘Tek mi çift mi?’ diye soruyor. Bizimki Tek,’ diyor ve kaybediyor. Ama ikinci seferde şöyle düşünüyor: ‘Bu salak birincisini çift yapmıştı. Kurnazlığı ancak İkincisini de tek yapmaya yeter. Bu yüzden tek diyeceğim.’ Böylece tek der ve kazanır. Karşısında daha az salak biri olsa şöyle düşünürdü: ‘Bu herif birinci tahminimin tek olduğunu biliyor. İkinci seferde ilk güdüsü çiftten teke basit bir geçiş yapmak olacaktır; tıpkı o salağın yaptığı gibi. Ama sonra bunun fazla basit bir varyasyon olduğunu düşünecek ve en sonunda önceki gibi çift yapmaya karar verecek. Bu yüzden çift diyeceğim.' Böylece çift der ve kazanır. Şimdi, arkadaşları çocuğun yürüttüğü bu mantık tarzını ‘şans’ olarak tanımlıyor. Sence son tahlilde bu nedir?"</p>

  <p>“Bence,” dedim, “kişinin kendi mantığını hasmınınkiyle özdeşleştirmesinden başka bir şey değildir.”</p>

  <p>“Öyle,” dedi Dupin, “ve çocuğun başarılı olmak için bu özdeşleştirmeyi nasıl mükemmel bir şekilde yapabildiğini düşündüğümde, şu yanıtı buldum: ‘Birinin ne kadar akıllı ya da aptal, iyi ya da kötü olduğunu veya o anda ne düşündüğünü anlamak istediğimde, yüzündeki ifadeye bakar, bu ifadeyi olabildiğince kendi yüzüme yerleştirmeye çalışır, sonra da zihnimde ya da kalbimde bu ifadeye hangi düşünce ya da hislerin karşılık geldiğini görmek için beklerim.’ Çocuğun bu taktiği aslında Rochefoucault’dan La Bougive’e, Machiavelli’den Campanella'ya dek pek çok ünlü insanın kullandığı, onlara atfedilen yapay derinliğin altında yatan şeydir.”</p>

  <p>“Yanlış anlamadıysam,” dedim, “mantık yürütücünün kendi aklını hasmınınkiyle özdeşleştirmesindeki belirleyici etken, onun zekasını doğru şekilde ölçebilmesidir.”</p>

  <p>“Çünkü pratik değeri buna bağlıdır,” diye karşılık verdi Dupin. “Komiser ile adamlarının sık sık yanılmalarının sebebi de öncelikle bu özdeşleştirmeyi yapmamaları, ikinci olarak da karşılarındakinin zekasını yanlış değerlendirmeleri; daha doğrusu hiç dikkate almamalarıdır. Onlar sadece kendi zekalarıyla fikirlerini dikkate alır ve bu yüzden gizlenmiş bir şeyi ararken sadece kendilerinin gizleyecekleri yerlere bakarlar. Bu konuda haksız da sayılmazlar çoğu insan onlar gibi düşünür. Ama arada sırada karşılarına farklı düşünen bir suçlu çıkarsa, onları atlatır tabii. Onlardan daha zekiyse mutlaka ellerinden kurtulur. Daha az zekiyse de genellikle kurtulur. Onlar soruşturma yaparken ilkelerinden sapmazlar. En iyi ihtimalle, olağanüstü bir durum -büyük bir ödül- söz konusuysa eski yöntemlerini abartır ya da daha uzun süreli uygularlar, o kadar. Ama ilkelerini değiştirmezler. Mesela bu D— vakasında, yaklaşımlarını nasıl değiştirdiler? Ortalığı delmeleri, parçalamaları, tıklatmaları, mikroskopla incelemeleri ve binanın yüzeylerini düzenli karelere bölmeleri -bütün bunlar yıllardır belirli rutinler içinde çalışan Komiser’in, insan zekası konusundaki bazı kanılarına dayandırdığı bir takım ilkeleri abartılı bir şekilde uygulamasından başka bir şey değil. Genel mantığını anlıyor musun? Ona göre herkes bir mektubu yatay sandalye değneklerinin içindeki deliklere olmasa bile, kuytu bir deliğe ya da köşeye saklar. Ona göre bir insanı mektubu yatay bir sandalye değneğinin içindeki deliğe saklamaya iten dürtü herkeste aynıdır. Ayrıca böyle rechercés<a href="#n6" id="n6d"><sup>[6]</sup></a> saklama yerleri sadece sıradan durumlarda, sıradan zekalı insanlar tarafından kullanılır. Çünkü söz konusu nesnenin saklanması -böyle rechercés bir şekilde gizlenmesi- her halükarda zaten tahmin edilir ve beklenir bir şeydir. Böylece bulunması arayanların zekasına değil; titizliğine, sabrına ve kararlılığına dayanır. Eğer vaka önemliyse -ya da ödül büyükse, ki bu polislerin gözünde aynı şeydir- bu niteliklerin başarısız olduğu asla görülmemiştir. Çalınan mektubun Komiser’in arama yaptığı yerlerden birinde olması -yani bir başka deyişle, Komiser’in onun hangi ilkelere göre gizlenmiş olduğunu kavrayabilmesi- durumunda bulunamaması diye bir şeyin söz konusu olmadığını söylerken ne kastettiğimi artık anlıyorsun. Ancak Komiser tamamen şaşkına dönmüş durumda. Başarısızlığının sebebi ise bakanın, şair olarak ün kazanması nedeniyle, bir aptal olduğunu varsayması. Komiser bütün aptalların şair olduğunu düşünüyor, bu yüzden de bütün şairlerin aptal olduğu sonucuna varmakla basit bir non distributio medii<a href="#n7" id="n7d"><sup>[7]</sup></a> hatasına düşmüş oluyor.”</p>

  <p>“Ama bakan gerçekten şair mi?” diye sordum. “Bir ağabeyi olduğunu biliyorum. İkisi de kitaplarıyla ünlendi. Bakan ise Ayrımsal Kalkülüs üstüne oldukça alimane bir kitap yazmıştı sanırım. O şair değil matematikçidir."</p>

  <p>“Yanılıyorsun. Onu iyi tanırım. Her ikisidir de. Hem şair, hem matematikçi olduğundan, çok iyi mantık yürütebilir. Sadece matematikçi olsa, mantık filan yürütemezdi ve Komiser’in eline düşerdi.”</p>

  <p>“Bu aykırı fikirlerinle beni şaşırtıyorsun,” dedim. “Yüzyıllardır benimsenmiş kanılara karşı çıkıyorsun. Matematiksel mantık çok uzun süredir par ex-cellence"<a href="#n8" id="n8d"><sup>[8]</sup></a> mantık olarak kabul edilir.”</p>

  <p>“'Il ya a parier,' ” diye Chamfort'tan alıntı yaptı Dupin, “ ‘que toute idée pub-lique, toute convention reçue, est une sottise, car elle a convenu au plus grand nombre.’<a href="#n9" id="n9d"><sup>[9]</sup></a> Evet, matematikçiler bu bahsettiğin yanlış genel kanının yaygınlaşması için ellerinden geleni yaptılar. Mesela büyük bir işgüzarlıkla ‘analiz’ terimini ‘cebir’ ile ilişkilendirdiler. Bunun sorumlusu özellikle Fransızlardır. Ama herhangi bir terim gerçekten önemliyse -sözcükler değerlerini ilişkilendirilebilmelerine göre alıyorsa-, o zaman ‘analiz’in ‘cebir’i ifade etmesi Latince’de ‘ambitus’un ‘hırs’ı, ‘religio’nun ‘din’i ya da ‘homines honesti’nin onurlu adamları ifade etmesine benzer.”</p>

  <p>“Anladığım kadarıyla,” dedim, “Paris’teki bazı cebircilerle fena kapışacaksın. Neyse, devam et.”</p>

  <p>“Soyut mantık dışındaki tüm mantıkların kullanışsız, bu yüzden de değersiz olduğunu savunuyorum. Özellikle de matematiksel çalışmalar yoluyla ortaya çıkarılan mantığa karşı çıkıyorum. Matematik şekil ve miktarın bilimidir; matematiksel mantık ise sadece şekil ve miktarın gözlemine uygulanan mantıktır. Burada yapılan büyük hata, saf cebir denen şeyin dahi doğrularının soyut ya da genel doğrular olduğunu varsaymaktır. Bu öyle büyük bir hata ki, bu kadar yaygın olmasına şaşıyorum. Matematiksel aksiyomlar genel geçerliliği olan aksiyomlar değildir. Mesela ilişkiler -şekilsel ve miktarsal- açısından doğru olan bir şey genellikle etik açıdan son derece yanlıştır. Etik biliminde, birleşmiş parçalar çoğunlukla bütüne eşit değildir. Bu aksiyom kimyada da hatalıdır. Güdülerin incelenmesi açısından hatalıdır; çünkü iki güdüyü ele alıp bunların her birine birer değer versek, bunlar birleştiklerinde oluşturdukları değerin ayrı hallerindekinin toplamı olması şart değildir. Daha pek çok matematiksel gerçek vardır ki, sadece karşılıklı ilişkiler açısından geçerlidir. Ama matematikçi alışkanlıktan dolayı sınırlı gerçeklerinin mutlak olduğunu, genel bir uygulanırlığa sahip olduğunu savunur -herkes de ona inanır. Bryant son derece alimane bir eser olan ‘Mitoloji’sinde benzer bir hatadan bahseder: ‘Putperest masallarına inanmasak da, masal olduklarını hep unutur ve sanki gerçekmişler gibi onlardan çıkarımlarda bulunuruz.’ Ama cebirciler putperesttir ve ‘putperest masallarına’ inanır, bunlardan çıkarımlarda bulunur. Bunun sebebi hafızalarının zayıflığından çok, beyinlerinin anlaşılmaz bir şekilde bulanmasıdır. Kısacası şimdiye kadar eşitliklere ya da X2 + px’in mutlaka q'ya eşit olmayabileceğine körü körüne inanmayan bir matematikçiye rastlamadım. İstersen bir deney yap ve bu adamlardan birine X2 + px’nin g’ya tamamen eşit olmadığı durumların olabileceğine inandığını söyle. Ne demek istediğini açıkladıktan sonra da yanından hemen kaç, çünkü mutlaka seni dövmeye kalkacaktır.</p>

  <p>“Demek istediğim,” diye devam etti Dupin, ben bu son sözlerine gülerken, “bakan sadece bir matematikçi olsa, Komiser bana bu çeki vermek zorunda kalmazdı. Ama onun hem matematikçi, hem de şair olduğunu biliyordum. Bu yüzden durumu onun yetilerine ve içinde bulunduğu koşullara göre değerlendirdim. Bir saray mensubu ve gözüpek bir intriguant<a href="#n10" id="n10d"><sup>[10]</sup></a> olduğunu da biliyordum. Böyle bir adam mutlaka polislerin sıradan hareket tarzlarını iyi biliyor olmalıydı. Yolunun kesileceğini de mutlaka tahmin etmiş olmalıydı -zaten olayların gelişimi de bunu kanıtlıyor-. Odalarının gizlice aranacağını da tahmin etmiştir, diye düşündüm. Gecelerini sık sık dışarıda geçiriyordu. Komiser buna çok seviniyor, böylece daha kolay sonuca ulaşacağını düşünüyordu. Oysa bence bu sadece bir hileydi. Polisin rahat rahat arama yapmasını istiyordu. Böylece mektubun odalarında olmadığına daha çabuk kanaat getireceklerdi. Zaten G-’de sonunda buna inandı. Sana saklı nesneleri bulma konusundaki değişmez resmi hareket tarzlarının ilkelerini uzun uzadıya anlatıyorum. Bakanın da bunları aklından geçirmiş olduğunu düşündüm. Bunları düşününce, sonunda bütün sıradan gizleme yerlerinden vazgeçecekti mutlaka. Kaldığı oteldeki en gizli, en kuytu köşenin bile Komiser’in gözünden, iğnelerinden, matkaplarından ve mikroskoplarından kaçmayacağını anlamamış olamazdı. Sonuçta basitliğe başvurmak zorunda kalacaktı ister istemez. Hatırlarsın, Komiser ilk geldiğinde ona bu gizemi belki de fazla apaçık olduğu için çözemediğini söylediğimde gülmüştü.”</p>

  <p>“Evet," dedim, “çok iyi hatırlıyorum. Gülmekten neredeyse gözlerinden yaş gelecekti.”</p>

  <p>“Maddi dünya," diye devam etti Dupin, “ile ruhani dünya arasındaki paralellikler çoktur. Bu yüzden metaforların ya da benzetmelerin, tanımları süslemenin yanı sıra savları da güçlendirdikleri düşünülür. Bu bir belagat dogmasıdır. Mesela vis inertiae<a href="#n11" id="n11d"><sup>[11]</sup></a> ilkesi hem fizikte, hem de metafizikte aynı gibi görünür. Birincisinde, büyük bir cisim küçük bir cisimden daha zor harekete geçer ve sonuçtaki devinirliği bu güçlüğe yaraşır oranda fazladır; İkincisinde ise daha akıllı insanlar, diğerlerine göre daha güçlü, daha tutarlı ve daha etkili hareket etmelerine karşın, daha zor harekete geçerler ve ilk adımlarında kararsızdırlar. Bu ikisi aynı derecede doğrudur. Sokaklardaki dükkan tabelalarının hangilerinin daha dikkat çekici olduğunu fark ettin mi?"</p>

  <p>“Bunu hiç düşünmemiştim,” dedim.</p>

  <p>“Harita üstünde oynanan bir bulmaca oyunu vardır," diye devam etti. “Oyunculardan biri diğerinden bir sözcüğü -bir şehrin, ırmağın, eyaletin ya da ülkenin ismini-, kısacası haritanın karmaşık yüzeyindeki herhangi bir ismi bulmasını ister. Oyunda acemi olanlar genellikle rakiplerinin işini zorlaştırmak için onlara en küçük harflerle yazılmış adları vermeye çalışır. Ama ustalar büyük puntoyla yazılmış, haritanın bir ucundan diğerine uzanan sözcükleri seçer. Bunlar, tıpkı sokaklardaki dev puntolu harflerle yazılmış tabelalar ve ilanlar gibi, fazla bariz oldukları için dikkat çekmez. Burada da fiziksel ve zihinsel dikkatsizlikler arasında bir paralellik vardır. İnsan aklı da fazla açık ve belirgin fikirleri gözden kaçırır. Ama, anlaşılan bu Komiser için fazla basit ya da karmaşık bir fikir. Bakanın mektubu ortalık bir yere bırakabileceğini hiç aklına getirmedi. Oysa bu, onu gizlemenin en etkili yoluydu.</p>

  <p>“Ama ben, D---'nin cüretkarca, atak, inceleyici, dahice zekasını düşündükçe; mektubu kullanmak istiyorsa onu hep elinin altında bulundurması gerektiğini düşündükçe; ve özellikle de Komiser’in mektubu aradığı yerlerde bulamadığını öğrenince -bakanın mektubu saklamak için en anlaşılır ve akıllıca yola başvurduğunu, yani onu aslında saklamadığını anladım.</p>

  <p>“Bu kanıya vardıktan sonra yeşil camlı bir gözlük bulup güzel bir sabah sanki oradan tesadüfen geçiyormuş gibi bakanın kapısını çaldım. D---her zamanki gibi evinde esneye esneye tembellik ediyor ve sanki can sıkıntısından ölmek üzereymiş gibi davranıyordu. Oysa aslında belki de dünyanın en enerjik insanıdır -ama bunu kimseye belli etmez.</p>

  <p>“Buna karşılık ben de gözlerimin zayıflığından yakındım ve ne yazık ki gözlük kullanmak zorunda olduğumu söyledim. Sohbet ederken bir yandan da gözlük camlarının arkasından odayı dikkatle, iyice inceledim.</p>

  <p>“Özellikle de D-’nin yanındaki büyük bir yazı masası dikkatimi çekti.</p>

  <p>Bunun üstünde karmakarışık mektuplar ve başka kağıtlar, bir iki müzik aleti ve birkaç kitap vardı. Ama masanın üstünü büyük bir dikkatle uzun uzun incelememe karşın, şüphe uyandırıcı bir şey göremedim.</p>

  <p>“Sonunda odayı incelerken gözüme karton, telkari bir kartvizit kutusu ilişti. Bu kutu şöminenin ortasının hemen altındaki küçük bir pirinç topuza pis bir mavi şeritle asılıydı. İğreti duruyordu. Üç dört gözü olan bu kutuda birkaç kartvizit ve tek bir mektup durmaktaydı. Bu mektup kirli ve buruş buruştu. Ortasından neredeyse ikiye yırtılmıştı -sanki ilk başta değersiz görülerek yırtılıp atılmak istenmiş, ama sonra fikir değiştirilmiş ve bundan vazgeçilmişti. Üstünde büyük bir siyah mühür vardı. Bu mühürde D---’nin adıyla soyadının baş harfleri çok açıkça görülüyordu. Bir kadının küçük el yazısıyla D----’nin adresi yazılmıştı. Mektup kutunun üst gözlerinden birine dikkatsizce, hattâ sanki horgörüyle tıkıştırılmıştı.</p>

  <p>“Bu mektubu görür görmez aradığım şeyin o olduğunu anladım. Aslında görünüş itibarıyla Komiser’in bize okuduğu ayrıntılı tariften çok farklıydı. Bunun damgası iri ve siyahtı ve üstünde D-’nin adıyla soyadının baş harfleri vardı; diğerininkiyse küçük ve kırmızıydı ve üstünde S-ailesinin düklük arması bulunuyordu. Bunun üstündeki adres bakanınkiydi ve bir kadının küçük el yazısıyla yazılmıştı; diğerindeki ise soylu bir şahsa aitti ve oldukça iri ve belirgin harflerle yazılmıştı. İki mektubun sadece boyutları aynıydı. Ama bu farklılıklar öyle aşırı uçtaydı ki; o mektubun kirliliği, lekeli ve yırtık hali titiz D-’nin asıl mizacına öyle ters düşüyordu ki; sanki bakanları kandırmak, değersiz olduğunu ikna etmek için bilerek bu hale getirilmiş gibiydi. Bütün bunlar ve mektubun fazla uluorta, gelen herkesin görebileceği bir yerde durması; daha önce vardığım kanılarla tamamen uyuşuyordu. Zaten şüpheyle gelmiştim ve bu beni iyice şüphelendiriyordu.</p>

  <p>“Orada olabildiğince uzun süre kaldım. Bir ara bakanın son derece ilginç bulduğunu bildiğim bir konuyu açtım ve bu konuda hararetle konuşurken asıl dikkatimi mektuba yönelttim. Dış görünüşünü ve kutudaki yerini hafızama kazıdım. Ayrıca bir şey daha keşfettim ki, bu son kuşkularımı da giderdi. Mektubun kenarlarına bakarken, fazla yıpranmış olduklarını gördüm. Görünüş, sonra da aynı yerden geriye katlanmış olduğu anlaşılıyordu. Bunu keşfetmek yeterli oldu. Artık mektubun ters yüz edilmiş ve üstüne tekrar adres yazılıp mühür basılmış olduğundan emindim. Bakana veda edip hemen oradan ayrıldım. Çıkarken masanın üstünde altın bir enfiye kutusu bıraktım.</p>

  <p>“Ertesi sabah enfiye kutusunu almak için geri döndüm. Sohbetimize kaldığımız yerden devam ettik. Ama biz konuşurken otelin hemen önünde, silah sesini andıran bir patlama oldu. Bunu korku dolu çığlıklar ile bir güruhun bağrışmaları izledi. D---hemen pencerelerden birine koşup açtı ve dışarı baktı. Bu arada ben kartvizit kutusuna gittim, mektubu alıp cebime attım ve yerine dış görünüş itibarıyla onun tıpatıp aynısı bir başka mektup bıraktım. Bu mektubu evde, ekmekten yaptığım bir mühürle D-’nin adıyla soyadının baş harflerinin yazılışını titizlikle taklit ederek, özenle hazırlamıştım.</p>

  <p>“Sokaktaki patırtıya yol açan şey, tüfekli bir adamın çılgınca davranışlarıydı. Tüfeği kadınlı çocuklu bir gruba doğrultup ateş etmişti. Ama tüfekte mermi olmadığı anlaşılınca, adamın ya deli ya da sarhoş olduğuna karar verildi ve gitmesine izin verdiler. Adam gidince penceredeki D— içeri döndü. Ben de işimi halleder halletmez yanına gitmiştim. Az sonra kalkıp ona veda ettim ve ayrıldım. Deli rolü yapan o adamı aslında ben, parayla tutmuştum.”</p>

  <p>“Ama niye mektubu bir benzeriyle değiştirdin ki?" diye sordum. “İlk gidişinde açıkça alıp çıkıp gitsen olmaz mıydı?”</p>

  <p>“D-,” diye karşılık verdi Dupin, “gözü kara ve sinirleri çelik gibi sağlam bir adamdır. Oteli adamlarıyla doludur. Tavsiye ettiğin o çılgınca girişimde bulunsam, o otelden sağ çıkamayabilirdim. Parisliler bir daha adımı bile duymazdı. Ama bunun dışında bir sebebi daha vardı. Politik görüşlerimi bilirsin. Bu kez söz konusu o bayanın yandaşı olarak hareket ettim. Bakan onu on sekiz aydır avcunun içinde tutuyor. Ama şimdi durum tersine döndü. Bakan mektubun artık elinde olmadığını fark etmediğinden, eskisi gibi davranmayı sürdürecek. Böylece mutlaka çok yakın zamanda kendi politik kariyerini mahvedecek. Neye uğradığını anlamadan tepetaklak olacak. Facilis descensus Averni,<a href="#n12" id="n12d"><sup>[12]</sup></a> demek çok kolay, ama Catalani’nin<a href="#n13" id="n13d"><sup>[13]</sup></a> şarkı söylemek konusunda söylediği gibi, her türden tırmanışta çıkmak inmekten çok daha kolaydır. Bu kez düşen adama hiç üzülmüyorum -en azından acımıyorum. O bir monstrum horrendum,<a href="#n14" id="n14d"><sup>[14]</sup></a> ilkesiz bir dahi. Ama şunu itiraf ediyorum: Komiserin ‘önemli bir kişi’ olarak bahsettiği o bayan taleplerine boyun eğmez olunca, bakan kartvizit kutusuna onun için bıraktığım mektubu alıp açmak zorunda kalacak. Onu okurken neler düşüneceğini çok merak ediyorum.”</p>

  <p>“Yoksa mektuba özel bir şey mi yazdın?”</p>

  <p>“Eh, boş bir mektup bırakmaya gönlüm razı olmadı. Bu onur kırıcı olurdu. D----bir zamanlar Viyana’da bana bir kötülük yapmıştı. Ona gülerek bunu hiç unutmayacağımı söylemiştim. Zaten kendisini zekasıyla yenen kişinin kim olduğunu merak edeceğini de biliyordum. Bu yüzden ona bir ipucu vermemek yazık olur gibi geldi. El yazımı çok iyi tanır. Sayfanın tam ortasına şunu yazdım:</p>

  <p><i>-Un dessein si Juneste,</i></p>

  <p><i>S'il n’est digne d’Atrée, est digne de Thyeste.<a href="#n15" id="n15d"><sup>[15]</sup></a></i></p>

  <p style="text-align: right;">Crébillon’un ‘Atrée’sinden alıntıdır.”</p>

  <p><b>Notlar</b></p>

  <p><a href="#n1d" id="n1">[1]</a> Aşırı kurnazlık en büyük akılcılıktır.</p>

  <p><a href="#n2d" id="n2">[2]</a> Üçüncü katta.</p>

  <p><a href="#n3d" id="n3">[3]</a> Tecrübeli.</p>

  <p><a href="#n4d" id="n4">[4]</a> Yazı masası.</p>

  <p><a href="#n5d" id="n5">[5]</a> Yunan mitolojisinde, Procrusles adlı dev, yakaladığı yolcuları demirden bir yatağa bağlar; onları yatağa uydurmak İçin uzatır veya kollarıyla bacaklarını keserdi.</p>

  <p><a href="#n6d" id="n6">[6]</a> Sıradışı, tuhaf.</p>

  <p><a href="#n7d" id="n7">[7]</a> "Dağıtılmamış merkez"; bir mantık hatasıdır.</p>

  <p><a href="#n8d" id="n8">[8]</a> Kusursuz.</p>

  <p><a href="#n9d" id="n9">[9]</a> Her yerleşik kanı muhtemelen saçmadır, çünkü çoğunluğa uydurulmuştur.</p>

  <p><a href="#n10d" id="n10">[10]</a> Entrikacı.</p>

  <p><a href="#n11d" id="n11">[11]</a> Ataletin gücü.</p>

  <p><a href="#n12d" id="n12">[12]</a> Cehenneme inmek kolaydır.</p>

  <p><a href="#n13d" id="n13">[13]</a> Angelica Catalani, ünlü bir İtalyan sopranoydu.</p>

  <p><a href="#n14d" id="n14">[14]</a> Korkunç canavar.</p>

  <p><a href="#n15d" id="n15">[15]</a> "Böylesine korkunç bir plan Atreus'a olmasa da Thyestes'e yakışır." Thyesies kardeşi Atreus'un karısını baştan çıkarır ve kardeşini öldürmeyi planlar. Atreus ise Tyesies'in üç oğlunu öldürüp babalarının onuruna düzenlenen bir ziyafetle ana yemek olarak sunar.</p>
</body>
</html>
