<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <h1>Bir Haftada Üç Pazar</h1>

  <p class="ilk">“Seni taş kalpli, kalın kafalı, inatçı, kof, huysuz, kocamış, yaygaracı ihtiyar yabani seni!” dedim bir ikindi vakti büyük amcam Rumgudgeon'a içimden -ona yumruğumu salladığımı hayal ederek.</p>

  <p>Sadece hayal ederek. Aslında o sırada söylediğim şeyle söylemeye cesaret edemediğim şey arasında küçük bir fark vardı - yaptığımla yapmak konusunda kararsız olduğum şey arasında.</p>

  <p>Ben salonun kapısını açarken o yaşlı domuz balığı ayaklarını şömine rafına dayamış, elinde porto şarabı dolu bir bardakla oturuyor, şu küçük şarkıyı söylemek için büyük çaba sarf ediyordu -</p>

  <p>Boş bardağını doldur!</p>

  <p>Dolu bardağını boşalt!</p>

  <p>“Sevgili amcacığım,'' dedim kapıyı usulca kaparken. Olabilecek en uysalca gülümsemeyi takınarak yanına gittim.. “Hep o kadar iyi ve düşüncelisiniz ki. Cömertliğinizi o kadar çok - öyle çok - şekilde gösterdiniz ki - küçücük bir noktayı size bir kez daha, rızanızı aldığımdan emin olmak için tekrarlamam gerektiğini hissediyorum."</p>

  <p>“Hımm!” dedi. “Aferin sana! Devam et!”</p>

  <p>“Sevgili amcacığım [seni kahrolası ihtiyar çakal!] eminim ki Kate ile evlenmeme ciddi bir itirazınız yok. Bu konuda sadece şaka yaptığınızı biliyorum -Ha! Ha! Ha! - Bazen öyle hoş oluyorsunuz ki.”</p>

  <p>“Ha! Ha! Ha!” dedi. “Allah belam versin! Evet!”</p>

  <p>“Sadece emin olmak için sordum tabii! Şaka yaptığınızı biliyordum. Şimdi, amcacığım, Kate ile benim istediğimiz tek şey sizin tavsiyeniz - tarih konusunda — şey biliyorsunuz işte amcacığım - yani kısacası, düğünümüzü ne zaman - ne zaman yapmamız sizin için en uygun olur?”</p>

  <p>“Alçak herif! - Ne demek istiyorsun? Dügün başlayana kadar bekle işte. Patladın mı?”</p>

  <p>"Ha! Ha! Ha! - He! He! He! - Hi! Hi! Hi! - Ho! Ho! Ho! -Hu! Hu! Hu! - Ay vallahi ömürsünüz amcacığım! - Oh, çok iyiydi - espri kabiliyetinize hayranım! Ama hepimiz şimdi kesin bir tarih vermenizi istiyoruz amcacığım.”</p>

  <p>“Ya - kesin bir tarih, öyle mi?”</p>

  <p>“Evet amcacığım - yani, bu sizin için sorun olmazsa.”</p>

  <p>“Bobby, bu işi zamana bırakalım desem? Mesela bir yıl içinde filan desem? -Kesin tarih vermem şart mı?"</p>

  <p>“Eğer isterseniz amcacığım - kesinlikle.”</p>

  <p>“Peki Bobby, peki evladım - seni iyi birisin, değil mi? - Madem kesin tarih istiyorsun - bir kez olsun isteğini yerine getireceğim."</p>

  <p>“Canım amcacığım benim!”</p>

  <p>“Sus bakayım!” [sesimi bastırdı] - “Bir kez olsun isteğini yerine getireceğim. Rızamı alacaksın - sonra da servete konacaksın - serveti unutmamak gerek. Bir düşüneyim! Pazar günündeyiz, değil mi? Tamam öyleyse, siz tam olarak -bak kesin tarih veriyorum!- bir haftada üç Pazar bir araya gelince evleneceksiniz! Duydun mu dediğimi? Ne öyle aval aval bakıyorsun? Diyorum ki, Kate ile servetini ancak bir haftada üç Pazar bir araya gelince elde edebilirsin. Ama o zamana kadar -seni genç serseri seni- o zamana kadar cesedimi çiğnemeden evlenemezsiniz. Beni tanırsın -sözüme sadığımdır- şimdi defol karşımdan!” O porto şarabını içerken ben odadan umutsuzluk içinde kaçtım.</p>

  <p>Büyük amcam Rumgudgeon oldukça “hoş bir ihtiyar İngiliz centilmeni” idi, Ama o şarkıdaki kişinin tersine, büyük amcamın zayıf yönleri vardı. Ufak tefek, şişman ve dar soluklu, kurumlu, çabuk öfkelenen, yarım daire şeklinde biriydi. Kırmızı bir burnu, kalın bir kafatası, dolgun bir cüzdanı ve kendi önemine ilişkin güçlü bir inancı vardı. Dünyanın en iyi kalpli insanlarından biriydi, ama zıtlık çıkarmaya bayıldığından, onu sadece yüzeysel olarak tanıyanların cimri olduğuna inanmaları için elinden geleni yapmıştı. Üstün kişilerin çoğu gibi o da insanlarda boş ümitler uyandırmaya bayılırdı. Bu onu fazla tanımayan birine kötü niyetlilik gibi gelebilirdi. Her talebi hemen “Hayır!" diye yanıtlamak âdetiydi. Ama sonuçta -epey uzun zaman geçtikten sonra- kabul etmediği talepler pek azdı. Cüzdanına yapılan her saldırıya müthiş bir dirençle karşı koyardı. Ama sonuçta ondan alman meblağ genelde kuşatmanın süresiyle ve onun gösterdiği direncin inatçılığıyla doğru orantılı olurdu. Onun kadar eli açık ya da huysuz bir hayırsever yoktu.</p>

  <p>Güzel sanatlara, özellikle de edebiyata karşı büyük bir horgörü beslerdi. Bu konuda Casimier Perier’den epey etkilenmişti. Onun o küstahça sorusunu, "A quoi un poete est-il bon?”u<a href="#n1" id="n1d"><sup>[1]</sup></a> sık sık, mantıksal zekanın ne plus ultra’sı<a href="#n2" id="n2d"><sup>[2]</sup></a> olarak, oldukça monoton bir sesle tekrarlardı. Bu yüzden ilham perileriyle olan ilişkim hiç hoşuna gitmiyordu. Bir gün, ondan Horace'ın yeni bir baskısını istediğimde bana “Poeta nascitur non fit"in<a href="#n3" id="n3d"><sup>[3]</sup></a> çevirisinin “hiçbir haltı beceremeyen pis bir şair” olduğunu söyledi. Bu lafı yüzünden ona darıldım. Son zamanlarda “edebi ilimlere” karşı duyduğu tiksinti de epey artmış, doğal bilim sandığı şeyi yeğlemeye başlamıştı. Bir gün sokakta birisi onu fizik konferansları veren şarlatan Doktor Dubble L. Dee sanarak yanına gidip konuşmaya başlamıştı. Bu olay büyük amcamın fikirlerini değiştirdi. Büyük amcam Rumgudgeon bu öykünün -ne de olsa sonuçta bir öyküye dönüşüyor- başladığı sıralarda sadece ilgilendiği hobiyle ilişkili konularda sakin konuşabilir olmuştu. Geri kalan tüm meselelere kahkahalarla gülüyordu. Siyasi görüşü katı ve basitti. Horsley gibi o da “insanların kanunlarla olan tek ilişkisinin onlara uymak olduğunu" düşünüyordu,</p>

  <p>Hayatım boyunca o yaşlı adamla birlikte yaşamıştım. Ebeveynlerim ölürken, zengin olduğu için beni ona emanet etmişlerdi. O hain ihtiyarın beni öz evladı gibi sevdiğini düşünüyorum - Kate kadar olmasa bile, yine de ona beslediğine yakın bir sevgiyle - ama yine de beni bir köpek gibi yaşattı. Bir yaşımdan beş yaşıma kadar beni düzenli olarak kırbaçladı. Beş yaşımdan on beş yaşıma kadar her saat başı Islah Evine göndermekle tehdit etti. On beşle yirmi yaşlarım arasında beni verdiği parayı kesmekle tehdit etmediği tek bir gün yoktu. Evet, sefil bir haldeydim - ama sonuçta bu doğamın bir parçasıydı - inançlarımla örtüşüyordu. Ama Kate güvenilir bir dostumdu ve bunu biliyordum. İyi bir kızdı. Büyük amcam Rumgudgeon’dan gerekli izni alabilirsem ona (ve servetine) sahip olabileceğimi çok tatlı bir sesle söyledi. Zavallı kız! Daha on beşinde bile değildi. Bu izni alamazsak, beş uzun seneyi meteliksiz geçirmek zorunda kalacaktık. Peki ne yapmalıydık? İnsan on beşindeyken, hattâ yirmi birindeyken (ben yirminci senemi geride bırakmıştım) beş sene beş yüz sene gibi gelir. İhtiyara ısrarla yalvarıp yakardık, ama boşunaydı. Bu piece de resistance<a href="#n4" id="n4d"><sup>[4]</sup></a> (Mösye Ude ile Mösyö Carfeme’nin deyimiyle) onun sapkınca haz anlayışına tamamen uyuyordu. Bizimle fare gibi oynuyordu. Sabırtaşı olsa çatlardı. Bu arada kararını çoktan vermişti. Aslında bizim çok doğal isteğimize rıza göstermek için bir bahane bulsa, kendi cebinden on bin pound çıkarıp verecekti (Kate'in kendi serveti vardı). Ama biz bu meseleyi kendimiz açma ihtiyatsızlığını göstermiştik. Bu koşullar altında bence büyük amcam istese de karşı çıkmadan duramazdı.</p>

  <p>Zayıf yönleri olduğunu söylemiştim. Ama bunlardan bahsederken dikkafalılığım kastettiğimi sanmayın. Bu onun güçlü yönlerinden biriydi - "assurement ce n'etait pas son faible "<a href="#n5" id="n5d"><sup>[5]</sup></a> Zayıflığından bahsederken yaşlı kadınlara yakışan, tuhaf bir batıl inancını kastediyorum. Hayallere, işaretlere et id genus<a href="#n6" id="n6d"><sup>[6]</sup></a> omme deli saçmalıklarına pek düşkündü. Ayrıca ufak tefek onur meselelerinde de aşırı titizdi. Kesinlikle sözüne sadık bir adam olduğu şüphesizdi. Aslında bu hobilerinden biriydi. Onun için önemli olan ettiği yeminlerin özünden çok biçimsel anlamıydı. Kate’in dahice fikri işte karakterindeki bu tuhaflıktan beklenmedik bir şekilde faydalanmamızı sağladı. Güzel bir gündü. Salonda yaptığımız konuşmadan sonra pek fazla zaman geçmemişti. Olup bitenleri tüm çağdaş ozan ve hatipler gibi kısaca, prolegomena’yla,<a href="#n7" id="n7d"><sup>[7]</sup></a> tamamen kendi açımdan özetleyeceğim.</p>

  <p>Nişanlımın iki denizci arkadaşı vardı. Bunlar bir sene yabancı ülkelerde seyahat ettikten sonra İngiltere’ye yeni dönmüşlerdi. Bir Pazar ikindisinde ben, bu adamlar ve yeğenim önceden kararlaştırdığımız gibi hep birlikle amcam Rumgudgeon’u ziyaret ettik. Kasım’ın onuydu - umutlarımızın zalimce boşa çıkarıldığı o unutulmaz günün üstünden sadece üç hafta geçmişti. Yarım saat kadar havadan sudan konuştuk. Ama sonunda şu konuşmayı yaptık:</p>

  <p>Kaplan Pratt. “Bir yıldır yurtdışındayım. Bugün tam bir yıl doluyor Evet! Bugün, On Kasım da. Bay Rumgudgeon, hatırlarsınız, geçen sene bugün size veda etmeye gelmiştim. Bu arada, dostumuz Kaptan Smitherton da bir yıldır yurtdışındaydı. Onun da bugün tam bir yılı doluyor. Ne tesadüf, değil mi?"</p>

  <p>Smitherton. “Evet, bugün tam bir yıl doluyor. Hatırlarsınız Bay Rumgudgeon, geçen sene tam bugün Kaptan Pratol<a href="#n8" id="n8d"><sup>[8]</sup></a> ile birlikte size veda etmeye gelmiştim."</p>

  <p>Amcam. “Evet, evet, evet - çok iyi hatırlıyorum - gerçekten çok tuhaf! İkiniz de tam bir yıldır yoksunuz. Gerçekten ne garip bir tesadüf! Doktor Dubble L. Dee buna son derece sıradışı bir rastlantısallık derdi. Doktor Dub-"</p>

  <p>Kate (Sözünü keserek.) “Babacığım, bu sahiden de tuhaf bir şey. Ama Kaptan Pratt ile Kaplan Smitherton aynı yoldan gitmediler, Bu da bir fark yaratıyor tabii."</p>

  <p>Amcam. "Bundan hiç haberim yoktu! Nereden bileyim? Bence bu durum iyice tuhaflaştırıyor. Doktor Dubble L. Dee”-Kate. “Ama babacığım, Kaptan Pratt Horn Burnu’ndan, Kaptan Smitherton ise Ümit Burnu’ndan geçti."</p>

  <p>Amcam, “İyi ya işte! Biri doğuya, diğeri batıya gitmiş sersem, ikisi de dünyayı dolaşmış. Bu arada Doktor Dubble L. Dee”-Ben (telaşla.) “Kaptan Pratt, yarın akşam bize gelin - Smitherton'la birlikte -bize yolculuğunuzdan bahsedersiniz, vist oynarız ve"-Pratt. “Vist mi? Dostum, yarının Pazar olduğunu unutuyorsunuz. Başka bir akşam"-</p>

  <p>Kate. “Yok canım! Robert o kadar unutkan mı? Bugün Pazar.”</p>

  <p>Amcam. “Evet - kesinlikle evet!”</p>

  <p>Pratt. “Afedersiniz ama yanılmış olamam. Yarının Pazar olduğunu biliyorum çünkü”-</p>

  <p>Smitherton (hayretler içinde.) “Ne diyorsunuz? Dün Pazar değil miydi?" Herkes. “Dün mü! Sen iyice şaşırmışsın.”</p>

  <p>Amcam. “Bugün Pazar. Kesinlikle eminim.”</p>

  <p>Pratt. “Yo hayır! Yarın Pazar."</p>

  <p>Smitherton. “Hepiniz delirmişsiniz - hepiniz. Şu sandalyede oturduğumdan nasıl eminsem, dünün de Pazar olduğundan eminim.”</p>

  <p>Kate (heyecanla ayağa fırlayarak.) “Anlıyorum - her şeyi anlıyorum. Babacığım, işte size kararınızı değiştirtecek bir şey - şey hakkındaki. İzin verin açıklayayım. Aslında çok basit. Kaptan Smitherton dünün Pazar olduğunu söylüyor. Haklı, gerçekten de öyleydi. Yeğenim Bobby, siz ve ben bugünün Pazar olduğunu söylüyoruz. Haklıyız, gerçekten de bugün Pazar. Kaptan Pratt yarının Pazar olacağını söylüyor. Doğru, o da haklı. Aslında hepimiz haklıyız. Böylece bir haftada üç Pazar bir araya gelmiş oluyor."</p>

  <p>Smitherton (biraz duraksadıktan sonra.) “Pratt, Kate haklı. Ne aptalız! Bay Rumgudgeon, mesele şu: Bildiğiniz gibi dünyanın çevresi yirmi dört bin mildir. Dünya kendi ekseni etrafında batıdan doğuya tam yirmi dört saatte döner. Anlıyor musunuz Bay Rumgudgeon?”</p>

  <p>Amcam. “Evet - tabii - Doktor Dub"-</p>

  <p>Smitherton (amcamın sesini bastırarak.) “Evet, yani dünya saatte bin millik hızla döner. Şimdi diyelim ki ben buradan yola çıkıp bin mil doğuya gittim. Güneşi Londra’dakinden bir saat önce göreceğim demektir. Yani sizden bir saat önce görürüm. Aynı yönde bin mil daha ilerlersem, iki saat önce görürüm -bin mil daha gidersem, üç saat önce görürüm. Böylece dünyayı tamamen turlayıp bu noktaya geri dönersem, yani doğuya giderek yirmi dört bin mil kat edersem, güneşi sizden yirmi dört saat önce görmüş olurum. Yanı sizden bir gün ileride olurum. Anlıyorsunuz, değil mi?"</p>

  <p>Amcam. “Ama Dubble L. Dee"-</p>

  <p>Smitherton (sesini iyice yükselterek.) “Kaptan Pratt ise, tam tersine, buradan bin mil batıya gittiğinde bir saat geride kaldı. Batıya yirmi dön bin mil gittiğinde ise Londra’daki vaktin yirmi dört saat, yani bir gün gerisinde kaldı Bu yüzden benim için dün Pazar’dı - sizin için bugün Pazar - Bay Pratt içinse yarın Pazar olacak. Dahası, Bay Rumgudgeon, hepimizin haklı olduğu da apaçık; çünkü birimizin diğerlerinden daha haklı olması için mantıksal bir sebep yok."</p>

  <p>Amcam. “Pekala Kate! Pekala Bobby! Bu gerçekten de kararımı degiştirtecek bir şey. Ama ben sözümün eriyim - bunu unutmayın! Evlat, Kate'i (ve serveti) istediğin zaman elde edebilirsin. Jüpiter aşkına! Ben de gidip Dubble L. Dee bu konuda ne diyormuş bir bakayım."</p>

  <p><b>Notlar</b></p>

  <p><a href="#n1d" id="n1">[1]</a> "Bir şair ne işe yarar ki?"</p>

  <p><a href="#n2d" id="n2">[2]</a> Zirve.</p>

  <p><a href="#n3d" id="n3">[3]</a> "İnsan şair doğar, sonradan şair olmaz"</p>

  <p><a href="#n4d" id="n4">[4]</a> Bir öğünün ana yemeği.</p>

  <p><a href="#n5d" id="n5">[5]</a> "Bu kesinlikle zayıf yönlerinden biri değildi."</p>

  <p><a href="#n6d" id="n6">[6]</a> Ve bu gibi.</p>

  <p><a href="#n7d" id="n7">[7]</a> Giriş niyetine.</p>

  <p><a href="#n8d" id="n8">[8]</a> Pratt’ın lakabı olsa gerek. - ÇN.</p>
</body>
</html>
