<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <h1>Sözcüklerin Gücü</h1>

  <p>(ilk olarak Haziran 1845'te United States Magazine and Democratic Revieu'da, sonra da 25 Ekini 1845'te The Broadway Journal'de yayımlanmıştır.</p>

  <p>Thomas Carlyle'ın (1795-1881) "Boswell's Life of Johnson"adlı denemesi 1832'de yayımlanmıştı ve Poe'nun öyküsü için bir'motto' oluşturuyordu,</p>

  <p>"Hiçbir şey ölmez, hiçbir şey ölemez.</p>

  <p>Ağzından çıkan en değersiz söz bile</p>

  <p>Zamana atılmış bir tohumdur ve</p>

  <p>Sonsuzluk boyunca büyür."</p>

  <p>Poe, Carlyle'ın denemesini çok iyi biliyordu ve özellikle bu fikir, Poe'nun benimsediği felsefi tavra çok uygun düşüyordu. Carlyle'ın metninin "Kitabı Mukaddes"in dilini andıran tonu da Poe'da yankı bulmuş olmalıydı.)</p>

  <p>Oinos<a href="#n1" id="n1d"><sup>[1]</sup></a>, Agathos<a href="#n2" id="n2d"><sup>[2]</sup></a>, ölümsüzlüğü yeni kuşanmış bir ruhun zayıflığını bağışla.</p>

  <p class="ilk">Agathos. Bağışlama dileğinde bulunduğun şey konusunda, azizim Oinos, hiçbir şey demedin. Burada bile, bilgi içe doğan bir şey değildir. Bilgeliğe gelince, onun sana verilmesini hiç çekinmeden meleklerden iste!</p>

  <p>Oinos. Ama bu şimdiki varoluşumda, her şeyi hemen bileceğim ve böylece herşeyi bilmenin mutluluğuna hemen ulaşacağımı düşlerdim.</p>

  <p>Agathos. Al, mutluluk bilgide değil, bilgiyi edinmededir! Sonsuza dek bilmek öncesiz ve sonrasız mutluluktur; ama her şeyi bilmek şeytanın lanetidir.</p>

  <p>Oinos. Ama, Ulu Tanrı her şeyi bilmiyor mu?</p>

  <p>Agathos. Onun bile (madem ki o En Mutludur) bilmediği bir şey olmalıdır.</p>

  <p>Oinos. Ama her dakika bilgimiz arttığına göre, sonunda her şeyi bilmemiz kaçınılmaz değil midir?</p>

  <p>Agathos. Şu dipsiz uçuruma bak! -Biz yavaşça aralarından -şöyle, -şöyle -ve şöyle süzülüp geçerken, bakışlarınla bu sayısız yıldız manzarasının derinliklerine nüfuz etmeye çalış! Ruhsal bakış bile, her noktada evrenin sürekli altın duvarlarıyla engellenmiş değil midir? -Bu duvarlar sınırsız büyüklükte bir birlik gibi gözüken sayısız parlak cisimden oluşmamış mıdır?</p>

  <p>Oinos. Maddenin sonsuzluğunun bir düş olmadığını açıkça görüyorum.</p>

  <p>Agathos. Cennette hiç düş yoktur -ama burada maddenin sonsuzluğunun tek amacının ruhun içindeki sonsuza dek dinmeyecek olan -çünkü dinecek olursa ruhun kendisi de yok olur- bilme susuzluğunu dindirmesi için ruha sonsuz pınarlar sağlamak olduğu fısıldanmaktadır. Sorular sor bana, azizim Oinos, serbestçe ve hiçbir şeyden çekinmeden. Hadi! Süreyya burcunun yüce uyumunu<a href="#n3" id="n3d"><sup>[3]</sup></a> solumuzda bırakarak tahttan ileri doğru atılıp Oriyon'un ötesindeki hercai menekşe, menekşe ve kalp huzuru için üçlü güneşlerin ve üç renkli güneşlerin yatak olduğu yıldızlı çayırlara doğru gideceğiz.</p>

  <p>Oinos. Şimdi, Agathos, yolumuza devam ederken bana bilgi ver! Benimle Dünyada bilinen bir tonla konuş! Ölümlü iken Yaratılış dediğimiz tarz ve usuller konusunda biraz önce bana çıtlattığın şeyleri anlayamadım. Yaratıcının, Tanrı olmadığını mı söylemek istiyorsun? Agathos- Demek istiyorum ki, Ulu Tanrı yaratmaz.</p>

  <p>Oinos. Açıklayın!</p>

  <p>Agathos. Tanrı, yalnızca başlangıçta yaratmıştır. Bugün evrenin her tarafında hiç durmacasına varlık buluyor gibi gözüken yaratıklar, Kutsal yaratıcı gücün dolaysız ve doğrudan değil, dolaylı ve doğrudan olmayan sonuçları olarak görülebilir.</p>

  <p>Oinos. İnsanlar arasında, azizim Agathos, bu düşünceye son derece büyük bir küfür gözüyle bakılırdı.</p>

  <p>Agathos. Melekler arasında, azizim Oinos, yalın gerçek olarak kabul edilmektedir.</p>

  <p>Oinos. Buraya kadar seni anlayabiliyorum -bizim Doğa ya da doğal yasalar dediğimiz bazı işlemlerin, bazı koşullarda, bütünüyle yaratılış görüntüsüne sahip olan şeyi ortaya çıkaracağını söylemek istiyorsun. Kıyametten önce, çok iyi anımsıyorum da, bazı filozofların çocukça bir tavırla, gözle görülemeyecek kadar küçük canlıların yaratılışı olarak adlandırdıkları bazı çok başarılı deneyler yapılmıştı.</p>

  <p>Agathos. Sözünü ettiğin vakalar, gerçekte, sadece ikincil yaratılış örnekleridir -ilk sözün ilk yasayı var ettiği andan bu yana meydana gelmiş tek yaratılış türüdür.</p>

  <p>Oinos. Yıldızlı dünyalar, hiçlik uçurumunun derinliklerinden, gözyüzüne her an fırlayıp çıkmazlar mı? Bu yıldızlar, Agathos, Yüce Efendimizin eseri değil midir?</p>

  <p>Agathos. Bırak da, azizim Oinos, görüşlerimi sana adım adım anlatayım. Senin de çok iyi bildiğin gibi, nasıl ki hiçbir fikir yok olmazsa, sonsuza dek etkili olmayan hiçbir eylem de olamaz. Örneğin dünyada yaşarken ellerimizi hareket ettirir ve bunu yapmakla dünyayı çevreleyen atmosferi titreştirirdik. Bu titreşim, dünya atmosferinin (elimizin bir tek hareketiyle bu andan itibaren sonsuza kadar hareket halinde olacak olan) her molekülüne kadar yayılırdı. Bu gerçek gezegenimizin matematikçilerince çok iyi biliniyordu. Belirli itici güçlerle bir akışkan içerisinde yaratılan özel etkiler üzerinde kesin hesaplar yaptılar - böylece belli büyüklükte bir itici gücün, dünyayı dolaşması ve onu çevreleyen atmosferin her atomunu (sonsuza kadar) etkilemesi için tam olarak ne kadar süre gerektiğini kolaylıkla belirleyebildiler. Belirli koşullarda belirli bir etkiden hareketle, geriye doğru hesap ederek, ilk itici gücün büyüklüğünü belirlemede güçlük çekmediler. O zaman, itici bir gücün etkilerinin mutlak olarak sonsuz olduğunu, bu etkilerden bir kısmının cebirsel analiz yoluyla tam olarak izlenebildiğini gören ve geriye doğru hesaplamarın kolaylığını anlayan matematikçiler aynı zamanda, bu tür bir analizin de kendi içerisinde muazzam bir ilerleme gücüne sahip olduğunu -onu geliştiren ya da uygulayan kişinin zekasından başka bir analizin geliştirilmesine ve uygulanabilirliğine kavranabilir bir engel olmadığını- da anladılar. Ama, bu noktada matematikçilerimiz durdular.</p>

  <p>Oinos. Peki, azizim Agathos, niçin daha ileri gitmeliydiler? Agathos. Çünkü bunun ötesinde bazı son derece ilginç düşünceler yatıyordu. Bilinenlerden hareketle, sonsuz zekaya sahip birinin -cebirsel analizi en son noktasına götürmüş birinin- havaya bırakılmış (ve hava yoluyla esire<a href="#n4" id="n4d"><sup>[4]</sup></a> ) aktarılmış) her etkiyi sonsuz uzak bir dönemdeki en ileri sonuçlarına kadar izlemekte hiçbir güçlük çekmeyeceği sonucunu çıkardılar. Hataya bırakılan böylesi her etkinin, sonunda, evrende mevcut olan her varlığı ayrı ayrı etkilemek zorunda olduğu; sonsuz zekaya sahip varlığın -hayal ettiğimiz varlığın- hareketin en uzak dalgalanmalarını -maddenin bütün parçacıkları üzerindeki yukarıya ve ileriye doğru etkilerini- eski biçimlerin yukarıya ve ileriye doğru sonsuz değişimini -ya da bir başka deyişle, yerinin yaratılışını- Ulu Tanrı'nın tahtından -sonunda etkisiz kalarak- gerisin geri yansıdığını görünceye dek izleyebileceği kuşkusuz gösterilebilir. Ve böyle bir varlık yalnızca bunu yapmakla kalmaz, herhangi bir çağdaki herhangi bir sonuç ona verilecek olsa, örneğin şu sayısız kuyruklu yıldızdan birisi onun incelemesine sunulduğunda, geriye dönük analizle bu kuyruklu yıldızın, varlığını hangi ilk etkiye borçlu olduğunu belirlemekte hiç güçlük çekmezdi. Mükemmelliğe ulaşmış ve eksiksiz haliyle bu geriye dönük analiz gücü -bu, bütün çağlarda, bütün sonuçların bütün nedenlerine ulaşma yeteneği- elbetteki yalnızca Ulu Tanrı'ya has bir ayrıcalıktır ama bu güç, mutlak mükemmelliğin altında çok çeşitli düzeylerde, Melek ordusunun tamamı tarafından kullanılır.</p>

  <p>Oinos. Ama yalnızca havaya bırakılmış etkilerden söz ediyorsun.</p>

  <p>Agathos. Havadan söz ederken sadece dünyayı kastediyorum; ama genel önerme, bütün uzayı dolduran ve böylece yaratılışın büyük ortamını oluşturan esir içerisindeki etkilerle ilgilidir.</p>

  <p>Oinos. Öyleyse, her hareket, niteliği ne olursa olsun, yaratır mı?</p>

  <p>Agathos. Yaratmalı: Ama doğru bir felsefe uzun zamandan beri bütün hareketlerin kaynağının düşünce olduğunu öğretmektedir -ve bütün düşüncenin kaynağı da-</p>

  <p>Oinos. Tanrıdır.</p>

  <p>Agathos. Oinos, sana Dünya atmosferinde yaratılan hareketlerden -yakın zamanlarda yok olan bu güzelim Dünyanın bir çocuğuyla konuşurmuşum gibi- söz ettim.</p>

  <p>Oinos. Evet, sevgili Agathos.</p>

  <p>Agathos. Peki ben böyle konuşurken, sözcüklerin fiziksel gücü ile ilgili hiçbir düşünce aklından geçmedi mi? Her sözcük havaya bırakılmış bir itici güç değil midir?</p>

  <p>Oinos. Ama, Agathos, niçin ağlıyorsun? -ama niçin bu güzelim yıldızın- uçuşumuz sırasında karşılaştığımız yıldızların en yeşili, ama yine de en korkuncu olan bu yıldızın üzerinde yükselirken, niçin kanatların aşağı sarkıyor? Bu yıldızın parlak çiçekleri inanılmaz güzellikte bir düşe, korkunç görünüşlü volkanları ise fırtınalı bir yüreğin tutkularına benzemiyor mu? Agathos- Benzemiyorlar, öyleler! Onlar baştan aşağı düş ve tutku! Bu yabanıl yıldıza -üç yüz yıl önce, sevdiceğimin ayakları dibinde, ellerim ellerine kenetlenmiş, gözlerimden sel gibi gözyaşları boşanırken -birkaç tutkulu tümceyle- ben konuşarak hayat verdim. Onun parlak çiçekleri, gerçekleşmemiş düşlerin en değerlisi, öfkeyle köpüren volkanları ise en fırtınalı, en günahlar ruhların tutkularıdır.</p>

  <p>NOTLAR</p>

  <p><a href="#n1d" id="n1"><sup>[1]</sup></a> "Oinos" Yunanca "şarap" ve aynı zamanda da "bir" anlamına geliyor.</p>

  <p><a href="#n2d" id="n2"><sup>[2]</sup></a> Agathos, "iyi" demektir.</p>

  <p><a href="#n3d" id="n3"><sup>[3]</sup></a> Poe, orta çağların küresel müziği düşüncesiyle (evrenin mükemmel matematiği bir tür "müzik"tir) ve ölümden sonra ya da bilincin belli bir yükseklik derecesine ulaşmasından sonra duyuların birleşeceği ya da karışacağı düşüncesiyle oynuyor. Poe, bu fikri birçok öyküsünde kullanır, sözgelimi "Bir Uyur-Uyanıkla Sohbet'te.</p>

  <p><a href="#n4d" id="n4"><sup>[4]</sup></a> Esir: Atomlar arasındaki boşluğu ve bütün evreni doldurduğu varsayılan, ısı ve ışığı ileten ağırlıksız töz (cevher).</p>
</body>
</html>
