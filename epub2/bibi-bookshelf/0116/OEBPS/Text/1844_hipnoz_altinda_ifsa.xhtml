<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <h1>Hipnoz Altında İfşa</h1>

  <p class="ilk">Hipnotizmanın işleyiş tarzı hakkında hâlâ şüpheler olsa da, ortaya koyduğu şaşırtıcı gerçekler artık hemen herkes tarafından kabul edilmektedir. Bu gerçeklerden şüphe edenler sadece işi şüphe etmek olan insanlardır ve kesinlikle işe yaramaz, adı kötüye çıkmış bir topluluktur. Günümüzde insanın sadece irade gücüyle bir başka insanı etkileyip onu ölümü andıran (ya da en azından bildiğimiz her şeyden daha çok ölümü andıran) tuhaf bir hal içine sokabileceğini; bu haldeki kişinin dış duyu organlarını çok az ve güçlükle kullanabilirken, fiziksel organların algı sınırlarının ötesindeki şeyleri, henüz açıklayamadığımız bir şekilde, oldukça yoğun bir şekilde algılayabildiğim; dahası zihinsel yetilerinin şaşırtıcı bir şekilde güçlendiğini; onu etki altında tutan kişiye büyük bir yakınlık duyduğunu; ve son olarak da bu etkiye ne kadar sık maruz kalırsa, etkinin aynı oranda güçlendiğini, daha uzun süreli ve yoğun olduğunu kanıtlamaya çalışmaktan daha büyük bir zaman kaybı olamaz.</p>

  <p>Dediğim gibi, bunları -genel hipnotizma kanunlarını- kanıtlamaya çalışmak zaman kaybıdır. Ben de bu çağda bunu yaparak okuyucularımın vaktini harcayacak değilim. Amacım bundan çok farklı. Bütün önyargılara karşın, bir uyurgezerle aramda geçen oldukça ilginç bir konuşmayı yorumsuz aktarmak istiyorum.</p>

  <p>Söz konusu kişiyi (Bay Vankirk’i) uzun süredir hipnotize etmekteydim. Bu yüzden onu giderek daha kolay ve daha uzun süreyle hipnotize etmeye başlamıştım. Aylardır astımdan muzdaripti, ama manipulasyonlarım sayesinde hastalığın en kötü etkilerini hissetmez olmuştu. İçinde bulunduğumuz ayın on beşinde, Çarşamba gecesi beni yanına çağırttı. Gittiğimde yatakta yatıyordu.</p>

  <p>Kalbinde şiddetli ağrılar vardı ve zor nefes alıyordu. Astımın bütün belirtilerini sergiliyordu. Geçirdiği spazmları genellikle sinir merkezlerine hardal sürerek dindirirdi, ama o gece işe yaramamıştı.</p>

  <p>Odasına girince beni neşeli bir gülümsemeyle karşıladı. Şiddetli fiziksel ağrılar çekmesine karşın zihinsel olarak epey sakin görünüyordu.</p>

  <p>“Bu gece seni çağırtmamın sebebi,” dedi, “ağrılarımı dindirmeni istemem değil. Son günlerde beni epey kaygılandıran ve şaşırtan bir takım fiziksel izlenimlere açıklama getirmeni istiyorum. Şimdiye kadar ruhun ölümsüzlüğü meselesine hep şüpheyle yaklaşmışımdır, bilirsin: Evet, ruhum, varlığını reddettiğim ruhum sanki belli belirsiz bir hisle kendisinin farkında olmuştur, bunu inkar edemem; ama bu belirsiz his kesinlikle beni iknaya yetmiyordu. Mantığımla ilgisi yoktu. Aslında yaptığım bütün mantıksal araştırmalar bu konuda iyice şüpheci olmama yol açtı. Cousin’in<a href="#n1" id="n1d"><sup>[1]</sup></a> eserlerini okumamı tavsiye ettiler. Hem onunkileri, hem de Avrupa ve Amerika’daki, ondan etkilenenlerin kitaplarını okudum. Örneğin Bay Brownson'ın<a href="#n2" id="n2d"><sup>[2]</sup></a> ‘Charles Elwood'unu büyük bir dikkatle okudum. Kitabı genelde mantıklı buldum, ama sadece mantıklı olmakla kalmayan kısımları ne yazık ki kitabın kahramanını inandırıcı bulmamı engelledi. Bana sanki yazarın kendisi de savunduğu şeyden emin değilmiş gibi geldi. Kitabın sonunun başıyla ilgisi yoktu. Bana Trinculo’nun<a href="#n3" id="n3d"><sup>[3]</sup></a> başına gelenleri anımsatıyordu. Kısacası, şunu anladım ki, insan kendi ölümsüzlüğünden emin olmak istiyorsa, sadece İngiliz, Fransız ve Alman tetikçileri arasında çok uzun süredir moda olan soyutlamalara başvurarak ulaşamaz bu sonuca. Soyutlamalar ilginç alıştırmalar olabilir, ama zihni fethedemezler. Şuna eminim ki felsefe -en azından bu dünyada- niteliği, bize olgu olarak kabul ettirmeyi asla başaramaz. İnsan iradesiyle bunu kabul edebilir - ama ruhuyla - aklıyla asla.</p>

  <p>“Bu yüzden tekrarlıyorum: Ruhumun varlığını belli belirsiz hissetsem de, mantıksal açıdan buna asla inanmamıştım. Ama son zamanlarda hislerim derinleşti. Sonunda mantığıma öyle benzemeye başladı ki, ikisini neredeyse ayırt edemez hale geldim. Bunun sebebinin hipnotizma olduğu çok açık bence. Bunu en iyi şu varsayımla açıklayabilirim: Hipnotize olduğumda artan farkındalığım öyle bir düşünce zincirini algılamamı sağlıyor ki, bu düşünce zinciri o halimde beni tamamen ikna ediyor; ama hipnotizmada hep olduğu gibi, normal halime döndüğümde artık beni ikna etmeyip sadece etkisini sürdürüyor. Uyurgezerlik halinde mantık yürütme ve bunun sonucu -sebep ve sonuç- bir arada yer alıyor. Doğal halimdeyse sebep ortadan kalktığından geride sadece sonuç, o da belki kısmen, kalıyor.</p>

  <p>"Bunları düşünürken aklıma bir fikir geldi. Beni hipnotize ettikten sonra, bir takım yerinde sorular sorarsan ilginç sonuçlar elde edebiliriz diye düşündüm. Uyurgezerlerin kendilerinin ne kadar derin bir şekilde farkında olduklarını, hipnotik durum konusunda her şeyi bildiklerini sık sık gözlemlemişsindir. Bu kendinin farkında olma durumu sayesinde, soru-cevap yöntemini kullanarak önemli bilgiler elde edebiliriz."</p>

  <p>Bu deneyi yapmaya karar verdim tabii. Bay Vankirk’i hipnotize etmem uzun sürmedi. Nefesi hemen yavaşladı. Artık fiziksel acı çekmiyor gibiydi. Sonra aşağıdaki konuşmayı yaptık: — Diyalogtaki V. hastayı, P. ise beni temsil ediyor.</p>

  <p>P. Uyuyor musun?</p>

  <p>V. Evet - hayır. Daha derin uyumak istiyorum.</p>

  <p>P. [Biraz daha hipnotize ettikten sonra.] Simdi uyuyor musun?</p>

  <p>V. Evet.</p>

  <p>P. Geçirdiğin bu hastalığın sonu ne olacak sence?</p>

  <p>V. [Uzun bir sessizlikten sonra, güçlükle.] Öleceğim.</p>

  <p>P. Ölümden korkuyor musun?</p>

  <p>V. [Hemen.] Hayır - hayır!</p>

  <p>P. Hoşuna mı gidiyor?</p>

  <p>V. Uyanık olsam ölmek isterdim, ama şimdi fark etmez. Hipnotize olmak ölmek gibi zaten. Bu bana yetiyor.</p>

  <p>P. Bunu biraz açar mısın?</p>

  <p>V. İsterdim, ama bu çok fazla çaba gerektiriyor. Şu anda bunu yapamam. Bana doğru soruları sormuyorsun.</p>

  <p>P. Ne sorayım?</p>

  <p>V. Başlangıçtan başlamalısın.</p>

  <p>P. Başlangıçtan mı! Ama başlangıç neresi?</p>

  <p>V. Başlangıç TANRI’dır, biliyorsun. [Bunu alçak, titrek bir sesle, büyük bir saygıyla söylemişti.]</p>

  <p>P. Tanrı nedir peki?</p>

  <p>V. [Dakikalarca duraksadıktan sonra.] Söyleyemem.</p>

  <p>P. Tanrı ruh değil mi?</p>

  <p>V. Uyanıkken “ruh”tan ne kastettiğini anlardım, ama şimdi bana sadece bir sözcük gibi geliyor - tıpkı örneğin gerçek, ya da güzellik gibi - yani bir nitelik.</p>

  <p>P. Tanrı cisimsiz değil mi?</p>

  <p>V. Cisimsizlik diye bir şey yok. Bu sadece laftan ibaret. Cismani olmayan şey yoktur. Nitelikleri saymazsak.</p>

  <p>P. Tanrı madde mi yani?</p>

  <p>V. Hayır. [Bu yanıt beni çok şaşırttı.]</p>

  <p>P. Ne öyleyse?</p>

  <p>V. [Uzun bir duraksamadan sonra, mırıldanarak.] Anlıyorum -ama anlatmakta zorlanıyorum. [Tekrar uzun bir duraksama ] O ruh değil, çünkü var. Bildiğin anlamda madde de değil. Ama maddenin çeşitli dereceleri vardır ki, insanoğlu bunları hiç bilmez. Kaba olan ince olanı harekete geçirir, ince olan kaba olanın içine yayılır. Örneğin atmosfer elektriği harekete geçirir ve elektrik atmosfere yayılır. Maddeler bu derecelendirmeler içinde giderek seyrelir ve sonunda parçacıksız olan - parçacığı olmayan - bölünemez - tek bir maddeye ulaşırız. işte bu noktada hareketlenme ve yayılma kanunu değişir. Mutlak, yani parçacıksız madde sadece her şeyin içine yayılmakla kalmaz, her şeyi harekete geçirir. Yani kendi içinde her şeydir. Bu madde Tanrı’dır. İnsanların “düşünce” ile ifade etmeye çalıştıkları şey, bu hareketli maddedir.</p>

  <p>P. Metafizikçiler bütün eylemlerin hareket ve düşünceye indirgenebileceğine ve hareketin düşünceden kaynaklandığına inanıyor.</p>

  <p>V. Evet. Şimdi bu fikrin nerede hatalı olduğunu anlıyorum. Hareket düşüncenin değil, zihnin eylemidir. Parçacıksız madde, yani Tanrı, hareketsizken zihin dediğimiz şeydir (kavrayabildiğimiz kadarıyla tabii). Parçacıksız maddenin kendini hareket ettirme gücü (ki etkisinin insandaki karşılığı iradedir) tek oluşundan ve her şeye nüfuz etmesinden gelir. Bu nasıl olur bilemiyorum. Asla bilemeyeceğimi de şimdi açıkça görüyorum. Ama parçacıksız maddenin kendi içindeki bir kanun ya da nitelik tarafından harekete geçirilmesi, düşünmektir.</p>

  <p>P. Parçacıksız madde dediğin şeyi biraz daha açıklar mısın?</p>

  <p>V. İnsanın varlığının bilincinde olduğu maddelerin bir kısmı, derece farkları yüzünden duyulan tarafından algılanmaz. Örneğin bir metale, bir tahta parçasına, bir damla suya, atmosfere, bir gaza, kaloriye, elektriğe, ışık dalgasına; bütün bunlara madde deriz ve bütün maddeleri tek bir genel tanım altında toplarız. Oysa metal dediğimiz şeyle ışık dalgası dediğimiz şey birbirinden tamamen farklıdır. Işığı ruhla, ya da hiçlikle özdeşleştirmek için neredeyse karşı konulmaz bir dürtü duyarız. Bunu yapmamızı engelleyen tek şey ışığın atomik yapısıdır. Burada bile atom kavramına başvurmak zorunda kalırız; oysa atom sonsuzca küçük, neredeyse cisimsiz, ağırlıksız, dokunulmaz bir şeydir. Atomik yapı fikrini reddettiğimizde ışığı artık bir varlık, ya da en azından madde olarak göremeyiz. O zaman, daha iyi bir terim bulamadığımızdan onu ruh olarak adlandırabiliriz. Şimdi ışıktan da bir adım öteye git. Işıktan da daha seyrek bir madde düşün, nasıl ışık metalden daha seyrekse. İşte o zaman hemen (bütün ekol doğmalarına karşın) benzersiz bir kütleye -parçacıksız bir maddeye ulaşırız. Çünkü atomların sonsuzca küçük olduğunu kabul etsek bile, aralarındaki boşlukların sonsuz olduğunu düşünmek saçmadır. Yeterince sayıda atom bir araya gelse öyle bir noktaya -öyle bir seyreklik seviyesine ulaşılır ki, aradaki boşluklar kaybolur ve kütle tamamen birleşir. Ama artık atomik yapı ortadan kalktığından, bu kütlenin doğası kaçınılmaz olarak ruh dediğimiz şeye dönüşür. Ama bu kütlenin hâlâ eskisi kadar maddi olduğu açıktır. Aslında ruhu tasavvur etmek olanaksızdır, çünkü var olmayanı hayal etmek olanaksızdır. Ruh kavramını düşündüğümüzü sandığımızda aslında yanılıyor, sonsuzca seyrelmiş maddeyi düşünüyoruz.</p>

  <p>P. Mutlak bütünlük kavramım tamamen çürüten bir nokta var bence:</p>

  <p>Gezegenler uzayda dönerken çok hafif bir dirençle karşılaşır. Bu direncin varlığı bir dereceye kadar kanıtlandı, ama yine de öyle küçük ki Newton gibi zeki biri tarafından bile gözardı edildi. Kütlelerin dirençlerinin temelde yoğunluklarıyla doğru orantılı olduğunu biliyoruz. Mutlak bütünlük mutlak yoğunluk demektir. Arada boşluk yoksa geçiş de olamaz. Mutlak yoğunlukta bir ışık bir yıldızın hareketini elmastan ya da demirden oluşma bir ışıktan bile sonsuzca daha fazla engeller.</p>

  <p>V. Bu itirazın çürütülemez gibi görünse de, çürütülmesi neredeyse aynı derecede kolay. Yıldızın ışık dalgasından geçmesi ya da ışık dalgasının yıldızdan geçmesi hiç fark etmez. Gökcisimlerinin yavaşlamasının sebebinin bir ışık dalgasından geçmeleri olduğunu düşünmek kadar büyük bir astronomik hata olamaz. Çünkü bu ışık ne kadar seyrek olursa olsun yıldızların hareketini anlayamadıkları bir noktayı açıklamaya çalışan bütün o astronomların hiçbirinin kabul etmeye yanaşmadığı kadar kısa bir sürede durdururdu. Oysa bu yavaşlamanın gerçek sebebi, ışığın gökcisminin içinden geçmesi sırasında ortaya çıkan sürtünmedir. Yani bunda, yavaşlatıcı güç anlık ve kendi içinde bütündür -diğerindeyse sonsuzca kümülatiftir.</p>

  <p>P. Ama bütün bunlar -Tanrı’yı maddeyle özdeşleştirmek- saygısızlık değil mi? [Uyurgezerin anlaması için bu soruyu tekrarlamak zorunda kaldım.]</p>

  <p>V. Maddenin niye zihinden daha az saygıdeğer olduğunu söyler misin? Ama bahsettiğim maddenin her açıdan, yüksek nitelikleri açısından ekollerde kast edilen “zihin” ya da “ruh", dahası “madde” olduğunu unutuyorsun. Tanrı, ruha atfedilen bütün niteliklerle birlikte, maddenin kusursuzlaşmış halinden başka bir şey değildir.</p>

  <p>P. Yani hareket halindeki parçacıksız maddenin düşünce olduğunu söylüyorsun.</p>

  <p>V. Genelde bu hareket evrensel zihnin evrensel düşüncesidir. Düşünceyi bu yaratır. Yaratılan her şey Tanrı’nın düşüncesinden başka bir şey değildir.</p>

  <p>P. “Genelde” dedin.</p>

  <p>V. Evet. Evrensel zihin Tanrı’dır. Yeni bireysellikler için madde gereklidir.</p>

  <p>P. Ama şimdi “zihin” ile “madde”den metafizikçiler gibi bahsetmeye başladın.</p>

  <p>V. Evet. Kafanı karıştırmamak için. “Zihin” derken parçacıksız, yani mutlak maddeyi; “madde” derken de geri kalan her şeyi kastediyorum.</p>

  <p>P. “Yeni bireysellikler için madde gereklidir” dedin.</p>

  <p>V. Evet, çünkü bileşik olmayan zihin sadece Tanrı'dır. Bireysel, düşünen varlıklar yaratmak için tanrısal zihnin bazı kısımlarını insan şekline sokmak gerekliydi. Böylece insan bireyselleşmiş oldu. Bileşik halinden soyutlansa Tanrı olur. Yani parçacıksız maddenin insan şekline sokulmuş kısımlarının hareketleri insanın düşüncesidir; bütünün hareketi ise Tanrı’nın düşüncesidir.</p>

  <p>P. Yani insan bedensiz kalırsa Tanrı mı olur?</p>

  <p>V. [Epey duraksadıktan sonra.] Bunu söylemiş olamam. Bu saçmalık.</p>

  <p>P. [Notlarıma bakarak.] insan “bileşik halinden soyutlansa Tanrı olur” dedin.</p>

  <p>V. Doğru. Bu halden soyutlansa Tanrı olur -bireyselliği kaybolur. Ama asla böyle soyutlanamaz - en azından asla soyutlanmayacaktır - yoksa Tanrı'nın kendisini etkileyen bir eylemden bahsetmiş oluruz ki, böyle bir eylem gereksiz ve boşuna olur İnsan bir yaratıktır. Yaratıklar Tanrı'nın düşünceleridir. Düşünce geri alınamaz.</p>

  <p>P. Anlamıyorum İnsanın asla bedeninden soyutlanmayacağını mı söylüyorsun?</p>

  <p>V. Asla bedensiz kalmayacak diyorum</p>

  <p>P. Açıkla</p>

  <p>V. İki tür beden vardır: Gelişmemiş beden ve tamamlanmış beden Bunlar kurtçuk ile kelebeğe tekabül eder “Ölüm” dediğimiz şey aslında acılı bir metamorfozdur. Şimdiki cisimsel halımız değişken, geçici bir hazırlık safhasıdır. Geleceğimiz kusursuz, mutlak, ölümsüzdür Nihai hedef mutlak hayattır.</p>

  <p>P. Ama solucanın geçirdiği metamorfozun farkındayız.</p>

  <p>V. Biz farkındayız -ama solucan farkında değildir. Gelişmemiş bedenimizi oluşturan madde, bu bedenin organları tarafından algılanabilir. Yani gelişmemiş organlarımız gelişmemiş bedenimizi oluşturan maddeyi algılar. Ama mutlak bedeni oluşturan maddeyi algılayamaz Böylece mutlak beden gelişmemiş duyularımız tarafından algılanmaz ve biz sadece içteki formun üstündeki, çürüyüp düşen kabuğu görürüz. Ama mutlak hayata erişmiş olanlar hem bu içsel formu, hem de kabuğu görür.</p>

  <p>P. Hipnotize olmanın ölmek gibi olduğunu sık sık söylüyorsun. Bunu açıklar mısın?</p>

  <p>V. Ölmek gibi derken, mutlak hayat gibi olduğunu söylüyorum. Çünkü hipnotize edildiğimde gelişmemiş yaşamımın duyulan işlemiyor ve dış dünyayı organlarımı kullanmadan doğrudan, mutlak ve organize edilmemiş hayatımda algılayacağım şekilde algılıyorum.</p>

  <p>P. Organize edilmemiş mi?</p>

  <p>V. Evet. Organlar bireyin belirli bir takım madde türleri ve formlarıyla bilinçli ilişkiye geçip diğer türleri ve formları dışlamasını sağlayan aygıtlardır. İnsanın organları, sadece gelişmemiş haline uygundur. Mutlak halindeyken, organize edilmemiş olduğundan, bir tek nokta dışında her şeyi kavrar - kavrayamadığı tek şey Tanrı’nın iradesinin - yani parçacıksız maddenin hareketinin doğasıdır. Mutlak bedeni bir beyin olarak düşünürsen biraz kafanda canlandırabilirsin. Bu beyin değildir, ama böyle düşünmek ne olduğunu kavramanı kolaylaştırır. Işıltılı bir beden ışık saçan esire titreşimler yayar. Bu titresimler retinada benzer titreşimler oluşturur. Bunlar da optik sinire benzer titreşimler gönderir. Optik sinir beyne benzer titreşimler gönderir. Beyin de ona nüfuz etmiş olan parçacıksız maddeye benzer titreşimler gönderir. Parçacıksız maddenin hareketi düşüncedir, düşüncenin ilk dalgalanması da algıdır. Gelişmemiş bedenin zihni dış dünyayla bu şekilde iletişim kurar. Bu dış dünya gelişmemiş bedene, organlarının niteklerinden dolayı, sınırlı görünür. Ama mutlak, organize edilmemiş hayatta dış dünya tüm bedene ulaşır (bu beden söylediğim gibi beyne benzer) ve araya sadece ışık saçan esirden bile çok daha seyrek bir esir girer. Tüm beden bu esirle birlikte titreşir ve ona nüfuz etmiş parçacıksız maddeyi harekete geçirir. Bu yüzden mutlak hayattaki neredeyse sınırsız algı kapasitesinin sebebi, birbirinden farklı organların bulunmayışıdır. Gelişmemiş varlıklar için organlar, büyüyene kadar içinde bulunmaları gereken kafeslerdir.</p>

  <p>P. Gelişmemiş “varlıklar" dedin. İnsandan başka gelişmemiş varlıklar var mı?</p>

  <p>V. Seyrek maddenin galaksiler, gezegenler, güneşler ve bunların dışındaki cisimler halinde kümelenmesinin tek sebebi, sayısız gelişmemiş varlığın birbirinden farklı organlarına pabulum<a href="#n4" id="n4d"><sup>[4]</sup></a> sağlamaktır. Mutlak hayattan önce gelişmemiş hayatın yaşanması gerekli olmasa, bu cisimler var olmazdı. Bunların her birinde türlü türlü organik, gelişmemiş, düşünen varlık yaşar. Organları gezegenin koşullarına göre değişir. Bu yaratıklar ölünce, yani metamorfoz geçirince mutlak hayatın -ölümsüzlüğün- tadını çıkarır ve tek bir tanesi dışındaki bütün sırları bilerek, sadece irade gücüyle her şeye etki eder ve her şeyin içinden geçer. Bunlar gökcisimlerinde -oysa bize somut görünen tek şey gökcisimleridir ve uzayın onlar için yaratıldığını sanırız- değil, UZAYIN içinde -bütün gökcisimlerinin gölgelerini yutan ve meleklerin onları algılamasını engelleyen o özsel sonsuzluğun içinde yaşar.</p>

  <p>P. “Mutlak hayattan önce gelişmemiş hayatın yaşanması gerekli olmasa, gökcisimleri var olmazdı" dedin. Bu gereklilik niye var?</p>

  <p>V. inorganik hayatta ve inorganik maddede, o tek basit kanunun -Tanrısal iradenin eylemini engelleyecek hiçbir şey yoktur. Bir engel oluşturmak için organik hayat ve organik madde (karmaşık, çeşitli ve kanunlarla dolu) tasarlandı.</p>

  <p>P. Ama bu engele niye gerek var?</p>

  <p>V. Kanun ihlal edilmezse sonuç kusursuzluk - doğruluk - negatif mutluluktur. Kanun ihlal edilirse sonuç kusurluluk, yanlışlık, pozitif acıdır. Organik hayat ve maddenin kanunlarının çokluğu ve karmaşıklığı sayesinde, kanunun ihlali bir ölçüde elverişli hale gelir. Böylece inorganik yaşamda olanaksız olan acı, organik hayatta mümkündür.</p>

  <p>P. Ama acının mümkün olmasının nasıl bir faydası olabilir?</p>

  <p>V. Her şey birbirine kıyasla ya iyi ya da kötüdür. Haz her zaman acının tersidir. Pozitif haz sadece bir fikirden ibarettir. Mutlu olmak için daha önce acı çekmiş olmamız gerekir. Hiç acı çekmeyen hiç mutlu olmaz. Ama inorganik hayatta acı mümkün değildir. Bu yüzden organik hayat gereklidir. Dünya'daki ilkel hayatın acıları, Cennet’teki mutlak hayatın mutluluğunun tek kaynağıdır.</p>

  <p>P. Ama söylediğin bir şeyi - “özsel sonsuzluğu” hâlâ anlayamıyorum.</p>

  <p>V. Bu herhalde “öz" kavramı hakkında yeterince genel bir kanıya sahip olmadığındandır. Öze bir nitelikten çok bir his olarak bakmalıyız:— Düşünen varlıkların maddeyi, kendi düzenlerine uyarlarken algılama şeklidir. Dünya’daki pek çok şey Venüs sakinlerine yok gibi gelir. Venüs’te görülebilen ve dokunulabilen pek çok şey bizim için yoktur. Ama inorganik varlıklar -melekler- için parçacıksız maddenin tümü özdür. Yani “uzay” olarak adlandırdığımız şey tamamen özseldir. Organik varlıklar ise sadece gökcisimlerinin maddi olarak nitelendirdikleri kısımlarını görür.</p>

  <p>Uyurgezer bunları alçak sesle söylerken yüzünde tuhaf bir ifade belirdi. Bu beni kaygılandırdı ve onu hemen uyandırdım. Uyanır uyanmaz yüzüne ışıl ışıl bir gülümseme yayıldı. Sonra başı yastığa geri düştü ve öldü. Bir dakika sonra cesedi taş gibi kaskatı kesilmişti. Alnı buz gibiydi. Sanki öleli epey olmuştu. Yoksa uyurgezer konuşmasının sonuna doğru bana gölgeler diyarından mı seslenmişti?</p>

  <p><a href="#n1d" id="n1"><sup>[1]</sup></a> Victor Cousin (1792-1867). Tinselciliğe eğilimli olan Fransız filozof.</p>

  <p><a href="#n2d" id="n2"><sup>[2]</sup></a> Orestes Brownson (1803-1876). Amerikalı editör, sosyal düşünür, filozof, politikacı ve romancı.</p>

  <p><a href="#n3d" id="n3"><sup>[3]</sup></a> Shakespeare'in Fırlma’sındaki soytarı.</p>

  <p><a href="#n4d" id="n4"><sup>[4]</sup></a> Besin.</p>
</body>
</html>
