<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Köpekler İçin Gece Müziği</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter30">
  <div class="chapter html5_article">
    <h1>30</h1>

    <p>Kara Zühre anlatmıyordu sanki de, işte o tavanda alazlanıp duran kıvrım kıvrım ışıklar anlatıyordu. Arada gölgelere, ışıklara dalıp dalıp gidiyordu Filiz. Büyüyüp küçülen, biçimden biçime giren gölgeler insanı büyülüyor, her şeyden, herkesten uzaklaştırıyordu. İçin için korkmaya devam ediyordu Filiz. Kendilerini kurtarıp buraya getiren adamı görüyordu gölgelerin arasında. Adam durup biçim değiştiriyor, kiminde kahkahalarla gülen bir iblisi andırarak. Kiminde yaralı, çaresiz bir tavşan gibi iri, cansız kulaklarıyla ağlıyordu. Neden sonra, ateşin içinde odunlar patlamaya başlayınca gösteri hızlanıyordu kuşkusuz. O zaman gölgelerin içinde amansız bir atlı beliriyordu. Elinde kendisinden büyük bir okla, bir zıpkınla bu atlıydı. Önce bir geyiği, sonra dişleri ansızın büyüyen bir balığı kovalıyordu.</p>

    <p>Kara Zühre artık konuklarının kendisini dinleyip dinlemediklerine bakmıyordu kuşkusuz. —Ben de ona dedim ki, diye devam etti. Dedim ki, bizim milleti bilirsin; bugün duyar dinler, yarın unutur gider. Bana soracak olursan, sen gönlünü ferah tut. Sabaha kalmaz, senin Hızır’ı gördüğünü, Hızır’ın seni ciddiye alıp hatta iki çift laf bile ettiğini unutuverirler. Hatta, birkaç gün ortaya çıkmasan, seni bile unuturlar. Ama gerçekten de böyledir. BİZİMKİLER HER ŞEYİ HEMEN UNUTUR. O nedenle de keyiflerine diyecek yoktur. Şimdi mesela gece oldu ya. Karanlık çöktü. Göz gözü görmez oldu. Bunlar zannederler ki, göz görmeyince buralarda zaten bir şey de yoktur. Neyse ki, sabah olunca, gözünü sevdiğim güneş çıkıp da dağı taşı aydınlatınca, vaaaaay, diye birbirlerine sarılırlar. Meğer her şey yerli yerindeymiş.</p>

    <p>Yine sen, dedim, ortalarda görünme. Benden yana da bir düşüncen olmasın. Ben de az deli sayılmam; beni kim adamdan sayacak da dediğime kulak verecek. Bunları bir bir söyledim; Deli Fahri gözünün yaşını silerek kalktı, elimi bir öpüş öptü, sonra da çıktı gitti.</p>

    <p>Aradan epey bir zaman geçti. Deli Fahri sözüme uydu, ortalıkta görünmedi ve. Ben bile bir ara onu unutur gibi oldum. Ama benden başka kimsenin de aklına gelip de yahu deli çocuk nerededir, diye soran olmadı. Sanırsın böyle bir insan bu köyde dünyaya gelmemiş. Başka köyde de gelmemiş. Bir zaman sonra, yine böyle bir yağmur felaketi başladı. Yağmur başlayınca defterini açıp yazacaksın; Hızır Aleyhisselam deresine binmiş gelmektedir. Onun atı da deresidir. Kahverengi, çamurlu bir deredir bu. Neden çamurlu dersen, Hızır Efendi’miz dere yataklarından gelmez, her yerden gelir. Tozlu yollara da girer, çöllere de... Ormanların içinden de geçer, dağ başlarındaki ak mı ak, berrak mı berrak suların içinden de. O nedenle çamurun hakkı neden yenilsin? Çöl neden görmezden gelinsin? Hızır Efendi’miz, çölün de, çamurun da hakkını yemez ve de benim suyum illa masmavi olacak diye tutturmaz.</p>

    <p>Evet... böyle bir yağmur başladı. Dallar suyun ağırlığıyla eğilip kırıldı, ağaçların gövdeleri söküm söküm patlayıp gün yüzüne çıktı ve. Çalı köklerinin kokusundan su iştaha geldi. Türlü hayvanlar türlü seslerle yardım istedi, köpekler korkudan ne yapacaklarını şaşırıp fizahlandılar. Yılanlar büklüm büklüm ağaç tepelerinde asılı kaldı. Cevşenlerimizi ağzımıza alıp göğe çevirdik ki, işte senin duanı dilimizden de, ağzımızdan da düşürmüyoruz yarabbim, sen bize yardım et... Allah verecekse böyle felaketi imkânı olanlara versin. Bizim evlerimiz tek çamurdandır. Çamur da, suyu görünce dini imanı bırakarak alıp başını gider.</p>

    <p>Neyse ki, o zamanki felaket çok uzun sürmedi. Yavaş yavaş hava serinledi, fırtına dindi ve yağmur önce azaldı, sonra hepten durdu. İki gün boyunca kimse dışarıya çıkmadı. Evlerin bacalarından duman yükselmedi, kimsenin ocağından aş kokusu gelmedi. Kimsenin eşeği anırmadı ve hayvanından da kişneme duyulmadı. Sanırsın yağmur gelmiş, tüm köyü alıp da gitmiş.</p>

    <p>Ancak acayiplikler burada kalmadı. Bir zaman daha geçince, konu komşu evlerinden bir bir, usul usul çıktı. Sessiz sedasız, hiçbir şey olmamış gibi kapı önlerine çıktılar, pencerelerini açtılar, çoluk çocuklarını dışarıya saldılar. Ama Deli Fahri yine ortalarda görünmedi. Herkes her zamanki hayatına işine gücüne döndü de, deliyi bir daha öldüm Allah gören olmadı.</p>

    <p>Ben de bu işe işkillenerek, tanıdığım, güvendiğim bir-iki delikanlıyı yanıma çağırdım, aman çocuklar, dedim, bu deli ortalarda yok, yolun aşağısına doğru sel olmuş, dereler okyanuslar akıp gitmiş, az gidip de baksanız, başına bir şey gelmiş olmasın. Dediler ki, anacığım sen onu merak etme, hepimizden dikkatlidir kâfir. Herhalde o sağır anasını da alıp çoktan bir çınarın tepesine çıkarmıştır. Ama seni de kırmak olmaz, biz yine de etrafı dolaşır, sorar soruştururuz.</p>

    <p>Sonu ne oldu, diyecek olursan, dünyanın bundan sonrasını görmek Deli Fahri’ye nasip olmadı; Hızır’ın deresini görmeye gördü de, koynuna TOZŞEKER’i sakladığı için Hızır bundan güzelim nasibini kirp diye kesti. Uçurumun dibinden zavallının cesedini getirdiler, yüzü gülüyordu, güvercinine de sımsıkı sarılmıştı.</p>
  </div>
</body>
</html>
