<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <p><br /></p>

  <p><br /></p>

  <p><br /></p>

  <p>Antonio Claro'nun cenaze töreni üç gün sonra gerçekleşti. Helena ile Tertuliano Máximo Afonso'nun annesi üzerlerine&#160;düşen rolleri oynamak için oradaydılar, biri kendinin olmayan&#160;bir oğlun yasını tutuyormuş gibi ağlaşıyor, ötekiyse ölen adamı&#160;tanımıyormuş gibi davranıyordu. Tertuliano Máximo Afonso&#160;ise evdeydi, antik Mezopotamya uygarlıkları kitabının Aramiler hakkındaki bölümünü okuyordu. Telefon çaldı. Adam yeni&#160;ebeveynlerinin veya kardeşlerinin arıyor olabileceğini aklına&#160;getirmeden ahizeyi kaldırıp, Alo, dedi. Telefonun diğer ucunda kendininkinin aynısı bir ses duyuldu, Nihayet. Tertuliano&#160;Máximo Afonso'nun tüyleri diken diken oldu, kendisi buraya&#160;telefon ettiği gece Antonio Claro da aynen bu koltukta oturuyor olmalıydı. Aynı konuşma birazdan tekrarlanacaktı, sanki&#160;zaman fikir değiştirmiş ve geriye dönmüştü. Daniel Santa-Clara ile mi görüşüyorum, diye sordu karşıdaki ses, Evet, benim,&#160;Haftalardır sizi arıyordum ve nihayet buldum, Ne istiyordunuz, Sizinle yüz yüze görüşmek istiyordum, Niçin, Seslerimizin aynı olduklarını fark etmiş olmalısınız, Evet, benzerlik&#160;benim de dikkatimi çekti, Benzer değil, aynılar, Nasıl isterseniz öyle deyin, Aynı olan sadece seslerimiz değil, Anlamadım,&#160;Bizi yan yana görenler ikiz olduğumuza dair yemin edebilirler,&#160;İkiz mi, İkizden de öte, aynıyız, Aynı mıyız, nasıl yani, Aynıyız, basbayağı aynı, Lütfen bu konuşmayı sonlandıralım, şu&#160;anda meşgulüm, Yani bana inanamıyor musunuz, Hayır, ben&#160;olanaksızlıklara inanmam, Sağ kolunuzda, dirseğinizle eliniz arasında, kolunuza paralel, yan yana iki beniniz var mı, Evet var, Benim de var, Bu hiçbir şeyi kanıtlamaz, Sol dizkapağınızın altında bir yara izi var mı, Evet, Benim de var. Tertuliano Máximo Afonso derin bir nefes aldı ve, Neredesiniz, diye&#160;sordu, Evinizin yakınındaki bir telefon kulübesindeyim, Peki&#160;nerede buluşabiliriz, Tenha bir yerde buluşmalıyız, etrafta hiç&#160;kimse olmamalı, Haklısınız, bizler panayırda sergilenen hilkat&#160;garibeleri değiliz. Karşı taraftaki ses şehrin hemen dışındaki&#160;bir parkı önerdi ve Tertuliano Máximo Afonso öneriyi kabul&#160;etti, Unutmayın, o parkın içine arabayla girmek yasaktır, dedi,&#160;Olsun, benim için uygun, dedi ses, Benim için de uygun, Üçüncü gölden sonra ormanlık bir bölge var, sizi orada bekleyeceğim, Sizden önce gelirsem ben de orada beklerim, Ne zaman&#160;buluşalım, Hemen buluşabiliriz, bir saat içinde, Pekâlâ, Pekâlâ,&#160;diye tekrarladı Tertuliano Máximo Afonso ve ahizeyi yerine&#160;koydu. Boş bir kâğıt aldı ve üstüne, Birazdan dönerim, yazdı,&#160;ama altına imza atmadı. Sonra yatak odasına gitti ve tabancanın bulunduğu çekmeceyi açtı. Şarjörü taktı ve mermi yatağına&#160;bir mermi sürdü. Üstünü değiştirdi, sırtına temiz bir gömlek&#160;geçirdi, bir kravat taktı, kumaş pantolonunu, ceketini ve en iyi&#160;ayakkabılarını giyindi. Tabancasını beline soktu ve dışarı çıktı.<br /></p>

  <p>Tertuliano Máximo Afonso boşanmış, karamsarlık içinde&#160;tekdüze bir yaşam süren&#160;bir tarih öğretmenidir.</p>

  <p>Keyfi biraz yerine gelsin diye arkadaşlarının önerdiği bir filmi&#160;videoda izlemek üzere alır.</p>

  <p>Aynı gece evdeki gürültülere uyanınca filmin videoda kendi kendine oynadığım&#160;görür. Filmdeki figüranlardan biri kendisinin&#160;beş yıl önceki haline tıpatıp, ikiz gibi benzemektedir.&#160;Tertuliano bu adamın izini sürmeye çalışır; saplantıya&#160;dönüşen arayışının tedirgin edici, hatta dehşet&#160;verici sonuçlara ulaşacağını anladığında ve adamın&#160;kim olduğunu öğrendiğinde garip bir hikâye gibi&#160;başlayan olay, kimlik ve benlik üzerine karmaşık bir&#160;düşünceler silsilesine dönüşecektir. Jose Saramago'nun&#160;lirik bir anlatımla sunduğu bilinç akışı yöntemiyle&#160;okur, metropol yaşamının birey üzerindeki etkisini&#160;de bu olağanüstü hikâyenin katmanlarında buluyor.&#160;Kopyalanmış Adam sinemaya da Düşman adıyla&#160;uyarlanmıştır.</p>

  <div>
    <div>

      <p><a href="http://www.kirmizikedikitap.com">www.kirmizikedikitap.com</a></p>
    </div>
  </div>
</body>
</html>
