<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>kahperengi2</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_28"><br class="calibre4"/><br class="calibre4"/><br class="calibre4"/>   <span class="ideitalik">Yirmi sekiz</span>   <br class="calibre4"/></h1>
				<p class="normal1">Narin paltosunu çıkardı ve masadaki herkese topluca "Merhaba" dedikten sonra Fırat ile Irmak'tan en uzağa, Deniz'in tam yanındaki boş iskemleye oturdu. Beyoğlu'nun ünlü meyhanesi her cuma akşamı olduğu gibi ağzına kadar doluydu ve garsonlar tüm ustalıklarına rağmen ellerindeki meze dolu tepsilerle masalar arasında dolaşmakta zorluk çekiyorlardı. Köşe yazarları, spor yorumcuları, edebiyatçılar, reklamcılar ve turistlerden mütevellit gürültücü bir kalabalık, sık sık yükselen sesler ve kadehler... Şarap içen birkaç kadın ve bira şişelerini ellerinden bırakmayan birkaç turist sayılmazsa hemen herkes kadehlerindeki beyaz içkiyi yudumluyordu.</p>
				<p class="normal1">"Rakı lütfen!" dedi Narin, başında dikilen garsona. Masanın diğer tarafına bakmamak ve Fırat'la göz göze gelmemek için çaba harcıyordu.</p>
				<p class="normal1">"Geç mi çıktın işten?" diye sordu Deniz.</p>
				<p class="normal1">"Yok, geç çıkmadım ama eve uğradım gelmeden önce." Narin, Deniz'e evde yarım saat boyunca oraya gelmek için cesaretini toplamaya uğraştığını, bunu başarabilmek için bir kadeh votkanın yardımını aldığını söylemedi. Ankara'ya gideceğini bilmenin verdiği güç olmasa gelemezdi zaten.</p>
				<p class="normal1">Masada Irmak, Fırat, Deniz ve Narin dışında sekiz kişi daha vardı. Hepsi Deniz'in arkadaşlarıydı, Ebru ve Memo'yu Deniz'i tanıdığı ilk günlerden beri tanıyordu, diğerleri ise yıllar içinde gelip yerleşmişti hayatlarına. Narin bir taraftan yakınındakilerle sohbet ediyor, bir taraftan da Ankara'ya taşınma kararından dolayı kendini tebrik ediyordu. O sayede kazandığı kuvveti korumak için evden çıkmadan hemen önce Ankara'daki ev ilanlarına bile göz atmıştı. Irmak'ın Fırat'a dokunduğunu, onun saçını düzelttiğini ya da yanağından öptüğünü her fark edişinde kendini bir daha, bir daha kutladı ve Fırat'ın huzursuzluğunu hissettiğinde haftalar sonra ilk kez keyfi yerine geldi. Beş duyusu işi gücü bırakmış, bütün alıcılarını Fırat'a çevirmişlerdi ve Narin'e onun da canının son derece sıkkın olduğunu söylüyorlardı.</p>
				<p class="normal1">"Atıf da gelecek demiştin. Gelmiyor mu?" diye sordu Deniz'e.</p>
				<p class="normal1">"Yemekten sonra katılacak o bize" dedi Deniz. "Ayrılmış manken kızdan."</p>
				<p class="normal1">"Öyle mi?"</p>
				<p class="normal1">"Gazetede okudum. Bence o senden hoşlanıyor."</p>
				<p class="normal1">"O herkesten hoşlanıyor."</p>
				<p class="normal1">Deniz güldü, çünkü Narin'in haklı olduğunu biliyordu. "Evet ama senden daha çok hoşlanıyor."</p>
				<p class="normal1">"Hiç işim olmaz, kusura bakma! İyi çocuk, eğlenceli de... Hep beraber geziyoruz işte, fazlasına gerek yok."</p>
				<p class="normal1"> </p>
				<p class="normal1">Yemek bittikten sonra hep birlikte meyhaneden çıkıp yakınlardaki küçük bir bara kadar yürüdüler. İçeride adım atacak yer yoktu ama İstanbul'da gece gezmeye alışık herkes kalabalık bir mekânda kendine yer açmayı bilirdi. Tanıdık garsonların da yardımıyla barın en dibindeki kısımda dikilmeyi başardılar. Darmadağınık saçlı, burnu hızmalı kızlardan Prada çantalı dilberlere, takım elbiseli profesyonellerden dövmeli motorculara kadar her kesimden insanın olduğu barın kapısı sürekli açılıp kapanıyor, insanlar girip çıkıyordu. Havanın soğuk olmasına rağmen dışarıda da en az içerideki kadar insan vardı ve kimse durduğu yerde durmuyordu. Bir içeri, bir dışarı... Narin'in tam karşısında duran Irmak müziğe ayak uydurmuş, dans ediyordu. Son günlerde açılıp saçılmış, eski tutucu giyim tarzından vazgeçip frapan ve bol dekolteli kılıklara bürünmüştü. Deniz onun Fırat'a sarılıp sallanmaya devam ederken ne kadar mutlu göründüğünü düşündü ve içi sızladı. Acaba Fırat o sırada Irmak yerine Narin'e sarılmak istiyor muydu? Başını çevirdiğinde Atıf 'ı barın kapısından girerken gördü ve ona el salladı. Atıf neşe içinde yanlarına geldi, yeni içkiler söylendi, ışıklar yanıp söndü, bardaklar doldu, bardaklar boşaldı, kapı önünde hava alındı, içeri girildi, dans edildi, yeni içkiler söylendi.</p>
				<p class="normal1">Irmak bir arkadaşını görüp yanlarından uzaklaşınca Fırat Narin'i elinden tutup kendisine doğru çekti ve kulağına "Ankara'ya gidecekmişsin..." diye fısıldadı. Narin ona gülümsedi. Dışarıdan bunun dostça bir sohbet gibi görünmesi için çabalıyordu. "Evet, iyi bir teklif aldım" dedi. "Gördüğüm kadarıyla Irmak'la aranız iyi. Çok sevindim."</p>
				<p class="normal1">"Saçmalama" dedi Fırat.</p>
				<p class="normal1">"Ayrılacağım demiştin de..."</p>
				<p class="normal1">"Ayrılırsam seni nasıl göreceğim?" Fırat öyle güzel bakıyordu ki Narin ona sarılıp uzun uzun öpmek istedi. Tıpkı bir çocuk gibi başını yana doğru eğmiş, Narin'in gözlerinin içine dikmişti gözlerini.</p>
				<p class="normal1">"Ayrıl ya da ayrılma, bizim için sonuç aynı..." dedi Narin umutsuzca.</p>
				<p class="normal1">"O zaman ayrılmam, sen de deliye dönersin."</p>
				<p class="normal1">Narin onun şaka mı yaptığını, yoksa gerçeği mi söylediğini anlayamadı.</p>
				<p class="normal1">"Dönmez misin?"</p>
				<p class="normal1">"Dönmem, çünkü ben Ankara'ya taşınıyorum."</p>
				<p class="normal1">Fırat'ın bembeyaz kesildiğini, gözlerinin ışıltısını kaybettiğini gördü.</p>
				<p class="normal1">"Neden peki?"</p>
				<p class="normal1">"Senden ve Irmak'tan kurtulmak için, anladın mı? Çünkü artık senden nefret ediyorum."</p>
				<p class="normal1">"Ben seni çok seviyorum."</p>
				<p class="normal1">"Burada kalırsam ya çıldırırım ya da Deniz'i kaybederim. Beni asla affetmez."</p>
				<p class="normal1">"Benim için bunu göze alamaz mısın?"</p>
				<p class="normal1">Narin biraz ileride kafayı bulmuş dans eden Deniz'e baktı. Kızıl saçları bembeyaz uzun kollarının üzerine dökülüyordu ve incecik bedeni kırılmaya hazır bir dal gibi sağa sola eğilip bükülüyordu.</p>
				<p class="normal1">"Alamam" dedi üzgün bir sesle.</p>
				<p class="normal1">"O zaman Irmak'la evlenirim ve hayatının sonuna kadar senin etrafında dolanırım. Tek bir gün bile sana rahat vermem. Hatta belki Ankara'ya taşınırız."</p>
				<p class="normal1">Narin donup kaldı. "Şaka mı yapıyorsun?"</p>
				<p class="normal1">"Hayır yapmıyorum."</p>
				<p class="normal1">O sırada Atıf yanlarına gelip kolunu omzuna atarak Narin'i oradan uzaklaştırdığı için, Narin Fırat'a onu öldüreceğini söylemeye fırsat bulamadı. Birkaç adım atmışlardı ki Atıf Narin'e sımsıkı sarıldı.</p>
				<p class="normal1">"Ne yapıyorsun ya?" dedi Narin ters bir tavırla.</p>
				<p class="normal1">"Hayatını kurtarıyorum. Sen de bana sarılsan iyi yaparsın, çünkü biraz önce Ebru'nun Deniz'e Fırat'la senin hakkında bir şeyler söylediğini duydum."</p>
				<p class="normal1">Narin bir robot gibi kollarını Atıf 'ın boynuna dolarken "Ne diyordu?" diye sordu.</p>
				<p class="normal1">"Aranızda bir şeyler olabileceğinden şüphelendiğini söylüyordu."</p>
				<p class="normal1">"Deniz ne dedi?"</p>
				<p class="normal1">"Yok canım falan dedi ama o sırada şey gibi görünüyordunuz."</p>
				<p class="normal1">"Ne gibi?"</p>
				<p class="normal1">"Aranızda bir şey var gibi."</p>
				<p class="normal1">Narin midesine yumruk yemiş gibi oldu, birdenbire dizleri güçsüzleşmiş, bedeni ağırlaşmıştı.</p>
				<p class="normal1">"Ne saçmalık! Ebru'nun böyle bir şey düşünmesine inanamıyorum. Irmak'ın sevgilisi o yahu!"</p>
				<p class="normal1">"İyi de Irmak'ın sevgilisi seni az kalsın öpecekti biraz önce" dedi Atıf.</p>
				<p class="normal1">Narin ters ters ona baktı.</p>
				<p class="normal1">"Kızım biz de kör değiliz!"</p>
				<p class="normal1">"Yok öyle bir şey, kapat bu konuyu."</p>
				<p class="normal1">"Tamam tamam! Benim için fark etmez. Bu sayede sana sarılabiliyorum, işime gelir. Yani eğer bir paravana ihtiyacın olursa beni kullanmaktan çekinme. İstersen sevgili numarası yapabiliriz ya da memnuniyetle seni öpebilirim..." Atıf bir taraftan gülüyor, bir taraftan konuşuyordu. Bu durumun onu çok eğlendirdiği ortadaydı. "Seni öpmemi ister misin? Valla sorun olmaz benim için."</p>
				<p class="normal1">"Atıf, sus Allah aşkına!"</p>
				<p class="normal1">"Peki sustum."</p>
				<p class="normal1">Deniz yanlarına geldiğinde Narin onun kendisine karşı tavırlarında bir tuhaflık olmadığını görerek rahatladı. Belki Ebru'nun sözlerini başından beri ciddiye almamış, belki de Narin'in Atıf 'la samimiyetini görünce rahatlamıştı. Atıf 'ın kolu hâlâ Narin'in omzunda, Narin'in kolu da onun belindeydi.</p>
				<p class="normal1">"Ankara'ya taşınmaman için her şeyi yapacağım" dedi Deniz, Narin'in kulağına eğilip.</p>
				<p class="normal1">"Ne yapacakmışsın?"</p>
				<p class="normal1">"Her şeyi yapacağım. Göreceksin!"</p>
				<p class="normal1">Narin güldü, "Tamam" dedi, "elinden geleni ardına koyma!"</p>
				<p class="normal1">"Koymayacağım, kendini hazırlasan iyi edersin" diyerek ona sarıldı Deniz. "Beni bırakıp gidemeyeceksin. Bu arada Atıf 'la işim olmaz demiştin de... Şu anda pek öyle görünmüyor."</p>
				<p class="normal1">Narin omuz silkti. "Eğlen demiştin, eğleniyorum işte!"</p>
				<p class="normal1">Atıf Narin'in boynunu öpünce, Deniz bir kahkaha patlattı. "Ohoooo, işi iyice ilerletmişsiniz siz!"</p>
				<p class="normal1">O sırada barın diğer tarafında bir hareketlenme olduğunu üçü de fark etmedi. Fırat'ın, önündeki insanları iterek onlara doğru geldiğini, kızlardan birinin elindeki içkinin bu yüzden yanındaki arkadaşının üzerine döküldüğünü görmediler. Islanan kızın çığlık attığını, içkisi dökülenin öfkeyle bağırdığını duymadılar. Bu yüzden Fırat'ın aniden Atıf 'ın üzerine atılması hepsi için sürpriz oldu. Önce barın içinde arbede çıktığını ve Fırat'ın üzerlerine devrildiğini sandılar, ta ki Fırat Atıf 'ı yakasından tutup kapıya doğru itinceye kadar... Bir taraftan Atıf 'ı dışarıya çıkarmaya çalışıyor, bir taraftan da dolanan diliyle yakası açılmadık küfürler ediyordu. Konuştukları sırada Narin onun bu denli sarhoş olduğunu fark etmemişti. Aradan geçen yarım saat içinde olmuştu ne olduysa. Atıf alttan alıyor ve olayın bir yumruklaşmaya dönüşmemesi için elinden geleni yapıyordu ama Fırat'ın küfürleri yenilir yutulur gibi değildi. Garsonların ısrarıyla dışarıya çıktıklarında durum hâlâ gergindi. Ne olup bittiğini hâlâ anlamamış olan Irmak, Fırat'ın koluna yapışmış, sakin olması için yalvarıyor, on metre ilerilerinde Deniz ile Narin'in arasında duran Atıf ise "Abi delirdin mi sen?" diye bağırıyordu.</p>
				<p class="normal1">"Niye rahatsız ediyorsun kızı, orospu çocuğu?"</p>
				<p class="normal1">"Kimseyi rahatsız etmedim ben. Sor işte kız burada. Rahatsız ettim mi Narin ben seni?"</p>
				<p class="normal1">Narin başını iki yana salladı. "Yoooo!"</p>
				<p class="normal1">"Rahatsız ettiyse de etti oğlum, sana ne bundan?" diye lafa karıştı Deniz. "Sevgilin değil, bir şeyin değil."</p>
				<p class="normal1">"Sevgilim lan! Sevgilim işte! Narin benim sevgilim, tamam mı!"</p>
				<p class="normal1">Deniz ile Irmak aynı anda Narin'e baktılar.</p>
				<p class="normal1">"Ne diyor bu Nar?" diye sordu Deniz.</p>
				<p class="normal1">"Ne bileyim ben!" dedi Narin panik içinde. "Çok sarhoş, baksanıza haline! Kendinde değil..."</p>
				<p class="normal1">"Yalan söyleme!" diye bağırdı Fırat. "Deniz'e Ankara'dayım dediğin hafta sonu neredeydin ha? Hadi söyle bakalım da duysunlar, kiminleydin o hafta sonu? Ya da evini tarif etmemi ister misin? Yatak odanı? Başucundaki kahverengi lambayı anlatayım mı?"</p>
				<p class="normal1">Narin birkaç saniyeliğine gözlerini yumdu. Olan bitene inanamıyordu. Irmak olduğu yerde mıhlanıp kalmış, durumu idrak etmeye çalışıyordu. Memo'yla Ebru pusmuş bir şekilde birbirlerine sokulmuşlardı. Çevrelerine toplanmış bir grup insan kavgayı izliyor, barın içindeki bir başka grup da cama yapışmış dışarıya bakıyordu.</p>
				<p class="normal1">"Kâbus mu bu be!" Deniz'in sesi doğal ayarını yitirmiş, bir kastratonunkinine dönüşmüştü. "Ağzınıza sıçayım ben sizin!" dedikten sonra Narin'in üzerine yürüdü. "Özellikle de senin ağzına sıçayım. İnsan değilsin sen!"</p>
				<p class="normal1">Ablasının tepkisi Irmak'ın kendine gelmesini sağlamıştı.</p>
				<p class="normal1">"Nasıl yani? Gerçek mi bu? Sizin ilişkiniz mi var?" diye sordu bembeyaz bir suratla. Az sonra son nefesini verecek birine benziyordu.</p>
				<p class="normal1">"Hayır!" dedi Narin.</p>
				<p class="normal1">"Evet!" dedi Fırat.</p>
				<p class="normal1">"Orospu!" diye bağırdı Irmak ve son nefesini vermek yerine, Narin'in saçlarına yapışmak üzere yerinden fırladığı anda Ebru atılıp kızı yakaladı ve "Yapma Irmak, gözünü seveyim sakin ol. Sokak ortasında rezalet çıkarma!"</p>
				<p class="normal1">Irmak bir taraftan "Rezaleti onlar çıkardı diye!" yırtınıyor, bir taraftan da Ebru'dan kurtulmak için tepiniyordu. Ebru'nun kendisini bırakmaya niyeti olmadığını anladığı anda çırpınmaktan vazgeçip durdurulamaz bir şekilde ağlamaya başladı ve onun hıçkırıkları Deniz'in sigortalarının tamamen atmasına sebep oldu. Memo sıkı sıkı beline yapışmasa, yıllar önce Deli Ahmet'e attığı dayağın beş mislini oracıkta Narin'e atacak kadar çileden çıkmıştı.</p>
				<p class="normal1">"Sen bana bunu nasıl yaparsın?" diyordu da başka bir şey demiyordu. Aynı cümleyi eviriyor, çeviriyor, şekilden şekile sokuyor ve tekrar tekrar soruyordu. "Nasıl yaparsın bana bunu? Bunu nasıl yaparsın sen bana?"</p>
				<p class="normal1">"Hadi Denizciğim gidelim, ne olur gidelim artık. Değmez, vallahi değmez!" Memo Deniz'i götürmek için uğraşıyor ama Deniz bana mısın demiyordu.</p>
				<p class="normal1">Atıf Narin'in kolundan tuttu ve kulağına doğru eğilip "Koş!" dedi. "Buradan gidelim yoksa kötü olacak." İkisi birlikte koşmaya başladılar ve sokağın köşesindeki taksiye atladılar. Arabasına dayanmış duran ağırkanlı şoför sigarasını söndürüp aracı hareket ettirene kadar, Irmak'ın küfürleri sokağı inletmeye devam etti. Narin onun böyle davrandığına daha önce hiç şahit olmamıştı, içinden bir Deniz çıkmıştı kızın.</p>
				<p class="normal1">"Konuşmak istemiyorsundur herhalde" dedi Atıf birkaç dakika sonra.</p>
				<p class="normal1">"İstemiyorum." Narin çantasını açıp telefonunu çıkardı ve "Ben telefonumu kapatacağım, sen de kapat!" dedi.</p>
				<p class="normal1">"Bende kal. O iki deli kardeş senin evini basarlar gece yarısı."</p>
				<p class="normal1">"Orası kesin" dedi Narin.</p>
				<p class="normal1"> </p>
				<p class="normal1">Atıf Levent'te yeni yapılmış, altmış beş katlı bir binanın altmış beşinci katında yaşıyordu. Girişteki güvenlik görevlilerine selam verip asansöre bindiler. Narin onu karakoldan çıkardığı akşam evine bıraktığı için biliyordu nerede oturduğunu.</p>
				<p class="normal1">"Bir gökdelende yaşamak tuhaf!"</p>
				<p class="normal1">"Burası gökdelen değil, sadece yüksek bir bina."</p>
				<p class="normal1">"Öyle mi?"</p>
				<p class="normal1">"Üç yüz metreden yüksek olması gerekiyormuş gökdelen olabilmesi için."</p>
				<p class="normal1">"Gerçekten mi?"</p>
				<p class="normal1">"Gökdelenlerden bahsetmek istediğinden emin misin?" diye sordu Atıf kapıyı açarken.</p>
				<p class="normal1">"Aklımı oyalamaya çalışıyorum, yoksa üşütebilirim" dedi Narin ve önüne açılan kocaman salona ve büyük camların alabildiğine gözler önüne serdiği muhteşem İstanbul manzarasına bakarak "Ne kadar güzelmiş burası, bütün şehir görünüyor" diye ekledi.</p>
				<p class="normal1">"Evet, fena sayılmaz. Hemen uyumak mı istersin, yoksa sana içecek bir şey vereyim mi?"</p>
				<p class="normal1">"Yeterince içtik" diye mırıldandı Narin ve büyük camların tam karşısına konmuş koltuklardan birine oturdu. "Ne yapacağım ben şimdi?" diye sordu ve cevap bekleyen gözlerini Atıf 'a dikti.</p>
				<p class="normal1">"Bilmiyorum ki... Hiçbir şeyden haberim yokken sana nasıl yardım edebilirim?"</p>
				<p class="normal1">"Her şeyi mahvettim. Sen de oradaydın, gördün işte!"</p>
				<p class="normal1">"Yani Fırat'ın söylediği doğruydu, öyle mi?"</p>
				<p class="normal1">Narin başını sallayarak onu onayladı.</p>
				<p class="normal1">"Vay be! Senin böyle bir şey yapacağın hiç aklıma gelmezdi" dedi Atıf gülerek. "Ben de seni melek sanıyordum."</p>
				<p class="normal1">"Melek görünenlerden kork!" Narin yerinden kalktı ve kollarını göğsünde kavuşturup salonda bir aşağı bir yukarı yürümeye başladı.</p>
				<p class="normal1">"Oldu bir kere, yapacak bir şey yok!" Atıf da peşinden yürüyor, onu teselli etmeye çalışıyordu.</p>
				<p class="normal1">"O geri zekâlıyı öldüreceğim. Yemin ediyorum öldüreceğim."</p>
				<p class="normal1">"Fırat'ı mı?"</p>
				<p class="normal1">"Evet. Söylesene bana, insan neden böyle bir şey yapar?"</p>
				<p class="normal1">"Sarhoştu..." dedi Atıf omzunu silkerek.</p>
				<p class="normal1">"Sarhoş falan değildi" diye bağırdı Narin. "On dakika önce yanındaydım ve hiçbir şeyi yoktu. Bütün yol boyunca bunu düşündüm. Benimle konuşurken dili dolanmıyordu ve tamamen ayıktı."</p>
				<p class="normal1">"Yani numara yaptığını mı düşünüyorsun?"</p>
				<p class="normal1">"Düşünmüyorum, eminim."</p>
				<p class="normal1"> </p>
				<p class="normal1">Atıf bir süre sonra yatmaya gitti ve Narin bütün geceyi koltuğun üzerinde geçirdi. Güneşin doğuşunu, ışıkların teker teker kayboluşunu, şehrin bir mücevherden solgun bir siluete dönüşmesini izledi. Arabalar yollara döküldü, vapurlar sıklaştı, İstanbul kıpırdandı ve gözlerini açtı. Deniz ile Irmak da uyanacaklardı birazdan ve onlarla birlikte nefretleri de uyanacaktı. Öfkeleri, hayal kırıklıkları, üzüntüleri, kalplerindeki kırıklar, içlerindeki boşluk da uyanacaktı. Güneş yükseldikçe Narin'in huzursuzluğu da artıyordu. Gece yaşananlara şahit olanların birbirlerini aradıklarını ve o olayı konuşmaya başladıklarını hissedebiliyordu. Tüm o kelimeler, cümleler bir araya gelerek yığınlar oluşturuyor ve tüm ağırlıklarıyla Narin'in üzerine çöküyordu.</p>
				<p class="normal1">"Üzülme artık, sonunda hepimiz öleceğiz ve bunların hiçbir anlamı olmayacak" diyerek yanına oturdu Atıf. Üzerinde bir şort, bir de tişört vardı ve yeni uyanmıştı.</p>
				<p class="normal1">"Günaydın!" dedi Narin. "Çok teşekkür ederim her şey için. Gerçekten dün akşam yaptıkların için minnettarım."</p>
				<p class="normal1">"Lafı olmaz. Sen de beni karakoldan kurtarmıştın."</p>
				<p class="normal1">"Artık gitsem iyi olacak."</p>
				<p class="normal1">"Ortalık sakinleşinceye kadar burada kalabilirsin."</p>
				<p class="normal1">Narin başını iki yana salladı. "Eve gitmek istiyorum."</p>
				<p class="normal1">"O zaman seni eve bırakayım."</p>
				<p class="normal1">"İşin yok mu?"</p>
				<p class="normal1">"Bugün pazar, ne işim olacak!"</p>
				<p class="normal1">"Giyin de gidelim o zaman."</p>
				<p class="normal1">"Narin bak, burada kalman beni gerçekten mutlu eder."</p>
				<p class="normal1">"Kaçmak çözüm değil ki... Biliyorsun işe gitmek zorundayım ve sende kalsam bile oraya gelip beni bulacaklardır. Kaçmak çözüm değil. Onlarla yüzleşmek ve hakaretlerine göğüs germek zorundayım. Üstelik bunu hak ettim."</p>
				<p class="normal1">"Bir iki gün izin alamaz mısın? Biraz sakinleştikleri zaman yüzleşirsin onlarla."</p>
				<p class="normal1">"Alamam. İki bin sayfalık bir sözleşmeyle uğraşıyorum ve perşembeye kadar bitirmem lazım o işi. Aslında evden halledebilirim belki."</p>
				<p class="normal1">"Öyle yap o zaman!"</p>
				<p class="normal1">Narin Erol Bey'i aradı ve elindeki işi evde bitirmeyi düşündüğünü, çünkü işe gelip giderken bile kaybedecek zamanı olmadığını söyleyerek iki gün izin koparmayı başardı. Trafikte bile vakit harcamak istememesi Erol Bey'in hoşuna gitmişti.</p>
				<p class="normal1">"İzin verdi! Ama işyerine uğrayıp dosyalarımı almam lazım" dedikten hemen sonra yüzünü sıkıntıyla buruşturdu. İki elini göğsünün üzerine götürüp kalbini yukarıya kaldırmak ister gibi yukarı doğru bastırdı. Rengi yitip gitmiş, yanakları beyaza çalmıştı.</p>
				<p class="normal1">"Sen iyi misin? Narin, neyin var?" diye sordu Atıf.</p>
				<p class="normal1">"Hiç! Biraz fena oldum sadece."</p>

		</body>
</html>