<html xmlns="http://www.w3.org/1999/xhtml">
	<head>
		<title>avrupadaosmanlidamgasi-epub-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="avrupadaosmanlidamgasi-epub-1.html" xml:lang="tr-TR">
			<div class="story">
				<p class="e-jenerikbaslik-"><span class="bold" xml:lang="tr-TR">Prof. Dr. Kemal Karpat</span></p>
				<p class="e-paragraf">1967 yılından bu yana Wisconsin Üniversitesi Tarih Bölümü’nde öğretim üyeliğini sürdürüyor. Akademik çalışmalarına 1950 yılında New York ve Washington üniversitelerinde başladı. Birleşmiş Milletler Toplumsal Araştırmalar Bölümü’ndeki görevinin (1952-1953) ardından, Montana Eyalet Üniversitesi (1957-1962), ODTÜ İktisadi ve İdari Bilimler Fakültesi (1958-1959), Harvard Üniversitesi (1960-1961), Robert Koleji (1962), Ankara Üniversitesi Siyasal Bilgiler Fakültesi (1962), Colombia Üniversitesi (1963), John Hopkins Üniversitesi (1967), New York Üniversitesi (1962-1967), ODTÜ Sosyal Bilimler Bölümü (1968-1971), Princeton Üniversitesi (1972), École des Hautes Études en Sciences Sociales (Paris, 1984) ve Bilkent Üniversitesi (1992-1993) gibi bilim kurumlarında öğretim üyeliği ve yöneticilik faaliyetlerinde bulundu. 1970-88 yılları arasında Wisconsin Üniversitesi Ortadoğu Çalışmaları Bölüm Başkanlığı’nı yürüten Profesör Karpat, Türk Araştırmaları Derneği (1971-1974) ile Türk Araştırmaları Kurumu’nun (1983-1985) başkanlığını yaptı, Orta Asya Çalışmaları Derneği’nin kurucu başkanlığı görevini üstlendi (1985-1995) ve Wisconsin Üniversitesi Orta Asya Çalışmaları programının bölüm başkanlığını yaptı (1989-1995). Türk Tarih Kurumu onur üyesi de olan Profesör Karpat, International Journal of Turkish Studies, Central Asian Survey ve Journal of Muslim Minority Affairs dergilerinin editör kurullarında yer alıyor. Profesör Karpat, Romanya çalışmaları nedeniyle Romanya Bağımsızlık madalyası ve Bükreş Üniversitesi Dimitri Cantemir madalyasıyla ödüllendirildi; kendisine ayrıca Romanya Ovidius Üniversitesi ve Rusya Çuvaş Milli Üniversitesi tarafından onur doktoraları verildi. Rusya Kazan Bilimler Akademisi onursal üyeliği, Wisconsin Üniversitesi Hilldale ile Türk Bilimler Akademisi ödülü verilen Profesör Karpat, MESA-Ortadoğu Çalışmaları Derneği’nin kurucu üyelik ve başkanlık görevlerini yürüttü.</p>
				<p class="e-jenerikbaslik-">ELÇİN KUMRU</p>
				<p class="e-paragraf">1972 doğumlu. İtalyanca-Türkçe-İtalyanca çevirmen. Ankara Üniversitesi D.T.C.F. İtalyan Dili ve Edebiyatı mezunu. 1994’te aynı üniversitede araştırma görevlisi olarak çalışmaya başladı; 1997’de Yüksek Lisansını tamamladı, Doktorasını 1999’da tez aşamasında bıraktı. O tarihten beri İtalya’da yaşıyor. İlk çevirileri Ankara İtalyan Kültür Merkezi tarafından yayınlanan kitaplarda çıktı. 2007’de Zülfü Livaneli’nin “Mutluluk” romanını İtalyancaya çevirdi (Felicità, Gremese Ed., 2007). Mayıs 2007’de Kitap Çevirmenleri Meslek Birligi ÇEVBİR üyeliğine kabul edildi.</p>
			</div>
		</div>
	</body>
</html>