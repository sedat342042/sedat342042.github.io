<html xmlns="http://www.w3.org/1999/xhtml">
  <head>
    <meta charset="utf-8"/>
    <title>kitap</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_3">Ön Oyun<sup class="calibre3"><a href="kitap_split_030.html#footnote-426-1" id="footnote-426-1-backlink">[1]</a></sup></h1>
<p class="indentmetin">(Borular öter.)</p>
<p class="normal">Yeni oyunlar ve bakireler birbirlerine benzerler,</p>
<p class="normal">Her ikisinin de peşinden koşulur paran varsa,</p>
<p class="normal">Hele bir de sağlıklı ve güzelseler.</p>
<p class="normal">Düğün gecesi, o güne dek sakladığı sahnelerini</p>
<p class="normal">Utanarak açığa çıkaracağı ve kaybedeceği için bekâretini</p>
<p class="normal">Heyecandan tir tir titreyen iyi bir oyun,</p>
<p class="normal">Nikâhtan ve ilk gecenin hareketliliğinden sonra</p>
<p class="normal">Kocasının istekle seviştiği bir eşten çok</p>
<p class="normal">El değmemiş bir genç kız gibi kalır.</p>
<p class="normal">Dileriz böyle olsun bizim oyunumuz da;</p>
<p class="normal">Çünkü çok soylu bir babası var;</p>
<p class="normal">Su katılmamış, bilgili, henüz tanınmamış bir ozan,</p>
<p class="normal">Ama parıltısı her yana ışık saçar.</p>
<p class="normal">Oyunun öyküsü herkesin hayran olduğu,</p>
<p class="normal">Sonsuzluğa dek yaşayacak Chaucer ustadan.</p>
<p class="normal">Bu oyunun soyluluğunu bayağılaştırırsak eğer,</p>
<p class="normal">Seyirciler sonra ne der,</p>
<p class="normal">Yeni doğan bu bebeğin ilk duyacağı ses ıslık olur;</p>
<p class="normal">O iyi ozanı kemiklerine dek titretir böylesi</p>
			<p class="normal">Ve onu mezarında ters döndürür kederinden,</p>
			<p class="normal">Der ki: “Böyle bir kuru gürültü benden çıktıysa eğer,</p>
			<p class="normal">Ozan olarak ünüm de toprak olur benimle birlikte</p>
			<p class="normal">Yapıtım betermiş derim Robin Hood<sup class="calibre3"><a href="kitap_split_031.html#footnote-426-2" id="footnote-426-2-backlink">[2]</a></sup> öyküsünden bile!”</p>
			<p class="normal">İşte bizim korkumuz da bu;</p>
			<p class="normal">Yaptığımız olanaksızdı doğruyu söylemek gerekirse,</p>
			<p class="normal">Fazla yükseklerdeydi gözümüz ona ulaşmakta.</p>
			<p class="normal">Biz zavallı oyuncular,</p>
			<p class="normal">Bu derin sularda yüzmekten soluksuz kaldık âdeta.</p>
			<p class="normal">Siz sayın seyirciler, yardımcı olun bize alkışlarınızla</p>
			<p class="normal">Rotamızı değiştirir, kurtarırız kendimizi böylece.</p>
			<p class="normal">Chaucer’ın sanatının altında sahneler görebilirsiniz,</p>
			<p class="normal">Ama aynı zamanda iki saatlik emeğimizi beğenebilirsiniz.</p>
			<p class="normal">Onun kemiklerine tatlı düşler verebilelim diye,</p>
			<p class="normal">Elimizden geleni yapacağız sizi memnun etmek için.</p>
			<p class="normal">Eğer size iyi vakit geçirtemiyorsak oyunumuzla,</p>
			<p class="normal">Bu, oyunculuğu bırakmamıza bile neden olabilecek</p>
			<p class="normal">Büyük kaybımız<sup class="calibre3"><a href="kitap_split_032.html#footnote-426-3" id="footnote-426-3-backlink">[3]</a></sup> yüzündendir.</p>
<p class="indentmetin">(Borular öter, anlatıcı çıkar.)</p>
			</body>
</html>