<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>LAURE İÇİN</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="nomargin">
<h1 class="h"><span class="th">LAURE </span><span class="th">İ</span><span class="th">Ç</span><span class="th">İ</span><span class="th">N</span></h1>
<p class="p11">Bu “sahne”nin onuru bana onun konusunu veren parlak ve alçakgönüllü kişinin olsun!</p>
<p class="p12">KARDEŞİ</p>
<p class="p12"> </p>
<p class="calibre5">Demiryolları, bugün artık fazla uzak olmayan bir gelecekte, kimi iş kollarını ortadan silecek, kimilerini değiştirecek, özellikle de Paris dolaylarında uygulanmakta değişik ulaşım biçimleriyle ilgili olanları. Bu nedenle, bu Sahne’nin<span class="t7">1</span> öğelerini oluşturan kişi ve nesneler, kendisine çok yakın bir gelecekte bir kazı- bilim çalışması değeri kazandıracak. Yeğenlerimiz eski zaman diye adlandıracakları bir dönemin toplumsal gerecini tanıdıklarına sevinmeyecekler mi? Böylece, Cours-la-Reine’e dolup Concorde alanında bekleyen ilginç kukular<span class="t7">2</span>, bir yüzyıl boyunca öylesine tutulan, 1830’da sayıları öylesine çok olan kukular da yok artık; ve 1842’de, kırın en çekici görkeminde bile yolda görünse görünse tek bir kuku görülebiliyor.</p>
<p class="calibre5">1820’de, görünümleriyle ünlü olan ve <span class="t5">Paris Dolaylar</span><span class="t5">ı</span> diye adlandırılan yerlere düzenli araba seferleri yoktu. Bununla birlikte, baba ve oğul Touchard’lar, on beş fersahlık bir yarıçap içinde, en kalabalık kentlerin ulaşım tekelini almışlardı; işletmeleri de Faubourg Saint-Denis sokağında bulunan görkemli bir kurumdu. Eskiliğine, harcadığı çabalara, anamalına ve güçlü</p>
<p class="p13"><span class="t8">1</span><span class="t8"> </span><span class="t8">Bilindi</span><span class="t8">ğ</span><span class="t8">i gibi, Balzac romanlar</span><span class="t8">ı</span><span class="t8">n</span><span class="t8">ı</span><span class="t8"> genellikle “sahne” diye adland</span><span class="t8">ı</span><span class="t8">r</span><span class="t8">ı</span><span class="t8">r. Her roman </span><span class="t9">in</span><span class="t9">sanl</span><span class="t9">ı</span><span class="t9">k Güldürüsü’nün</span><span class="t8"> bir “sahne”sidir.</span></p>
<p class="p14"><span class="t8">2</span><span class="t8"> </span><span class="t8">Paris dolaylar</span><span class="t8">ı</span><span class="t8">nda çal</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">r</span><span class="t8">ı</span><span class="t8">lan dört ya da alt</span><span class="t8">ı</span><span class="t8"> ki</span><span class="t8">ş</span><span class="t8">ilik araba.</span></p>
<p class="calibre5">bir merkezleştirmenin tüm üstünlüklerini elinde bulundurmasına karşın, yedi sekiz fersah uzaklıkta yer alan noktalar söz konusu olunca, Faubourg Saint-Denis kukuları Touchard Ulaşım Şirketi için korkunç rakipler oluşturmaktaydı. Parisli’nin kır tutkusu öylesine güçlüydü ki, yerel girişimciler de Touchard’ların Montmartre sokağındaki Büyük Ulaşım Şirketi’nden ayrı tutmak için Küçük Ulaşım Şirketi diye adlandırılan girişimine karşı üstünlükle savaşıyorlardı. Bu dönemde Touchard’ların başarısı fırsatçıları kışkırttı. O sıralarda, en ufak yerler için bile, belli saatlerde Paris’ten kalkıp gene belli saatlerde geri dönen güzel, hızlı ve rahat arabalar çalıştıran kuruluşlar çıktı, yarı çapı on fersaha varan bir alanda, tüm noktalarda, zorlu bir rekabet yarattı. Dört-altı fersahlık yolculuklarda yenilgiye uğrayınca, kuku kısa yollara çekildi, birkaç yıl daha yaşadı böylece. En sonunda, om- nibüsler iki atla çekilen bir arabaya on sekiz kişi sığdırmanın olanaklı olduğunu kanıtlayınca, tümden pes etti. Kuku, bu öylesine zor uçan kuşlardan biri, bugün, rastlantı sonucu bir araba sökücüsünün depolarında bulunacak olsa, yapısı ve düzeniyle Cuvier’nin Montmartre alçıtaşı ocaklarında bulunan hayvanlar üzerinde yaptıklarıyla karşılaştırılabilecek bilimsel araştırmalara konu olur.</p>
<p class="calibre5">Daha 1822’den başlayarak baba ve oğul Touchard’lara karşı savaşan fırsatçıların tehdidi altında bulunan küçük girişimciler hizmet verdikleri yerde oturanların sevgisinden destek alıyorlardı genellikle. Arabanın aynı zamanda hem sürücüsü, hem sahibi olan girişimci, bölgenin bir hancısıydı; insanları, nesneleri ve çıkarları yakından tanırdı. Siparişleri anlayışla yerine getirir, küçük hizmetlerine karşılık para istemez, böyle davrandığı için de Touchard Ulaşım Şirketi’nden daha fazla kazanırdı. Geçiş vergisi zorunluluğuna yan çizmenin yolunu bilirdi. Gerekince, alınacak yolculara ilişkin buyrukları da çiğnerdi. Kısacası, halkın sevgisini kazanmış durumdaydı. Bu nedenle, araya yeni bir rakip girdiği zaman, bölgenin yaşlı posta arabacısı haftanın günlerini onunla paylaşırdı ya, arabaları ve atları pek güven verici bir durumda olmamakla birlikte, kimi insanlar eski arabacıyla gitmek için yolculuklarını geciktirirlerdi.</p>
<p class="p15">Baba ve oğul Touchard’ların tekelleştirmeye çalıştıkları, ama en çok ellerinden alınmaya çalışılan, bugün de yerlerini alan Toulouse’ların elinden alınmaya çalışılan hatlardan biri, 1822’de aynı zamanda üç girişimce birden kullanıldığına göre, şaşılacak ölçüde verimli olan Paris - Beaumont-sur-Oise hattıdır. Küçük Ulaşım Şirketi fiyatları boşu boşuna düşürdü, gidiş saatlerini boşu boşuna çoğalttı, boşu boşuna çok güzel arabalar yaptırttı, rekabet hep sürdü; üzerinde Saint-Denis ve Saint-Bri- ce gibi küçük kentler, Pierrefitte, Groslay, Ecouen, Poncelles, Moisselles, Baillet, Monsoult, Maffliers, Franconville, Presles, Nointel, Nerville vb gibi köyler bulunan bir hat öylesine verimlidir. Touchard Ulaşım sonunda Paris’ten Chambly’ye kadar uzattı yolu. Rekabet de Chambly’ye kadar uzandı. Bugün To- ulouse’lar Beauvais’ye kadar gidiyorlar.</p>
<p class="calibre5">Bu yol, Ingiltere yolu, üzerinde, konumu göz önüne alınınca, oldukça uygun bir biçimde <span class="t5">La Cave</span><span class="t10">1</span> adını alan ve Oise havzasının en hoş vadilerinden birine, hem sönmüş L’Isle-Adam soyunun beşiği, hem de Bourbon-Conti’lerin eski oturma yeri olarak iki kez ünlü küçük L’Isle-Adam’a giden bir ikincil yol vardır. L’Isle-Adam her ikisi de çağdaş Paris’in ve Bruxelles tiyatrosunun sütunlarının altlık ve süslemeleri Nogent taşından yapıldığına göre, kimi yabancı kentlerin en güzel yapılarının gereçlerini sağlamış olan çok önemli taşocaklarıyla dikkat çeken iki büyük köyle, Nogent ve Parmain köyleriyle desteklenen çok güzel bir küçük kenttir. Çok güzel görünümlü yerleri, prensler, keşişler ya da Cassan, Stors, Le Val, Nointel, Persan vb gibi tanınmış çizimcilerin yaptığı ünlü şatolarıyla dikkat çekici olmasına karşın, bu kent rekabetin dışında kalıyor ve buraya yalnızca bu yolu kullanmakta anlaşmış iki arabacı sefer yapıyordu. Bu ayrıksılık anlaşılması kolay nedenlere dayanmaktaydı. La Cave’dan, Ingiltere yolu üzerinde, Conti prenslerinin cömertliğine borçlu olunan taş döşeli yolun başladığı noktayla L’Isle-Adam arasındaki uzaklık iki fersahtır; hiçbir şirket yolu bu kadar uzatamazdı, L’Isle-Adam’ın o dönemde bir çıkmaz oluşturması da caba. Oraya giden yol gene orada bitiyordu. Birkaç yıl önce büyük bir yol Montmorency vadisini L’Isle-Adam vadisine bağladı. Saint-Denis’den çıkıp Saint-Leu-Taverny,</p>
<p class="p16"><span class="t8">1 </span><span class="t9">La Cave-,</span><span class="t8"> Mahzen.</span></p>
<p class="calibre5">Meru ve L’Isle-Adam’dan geçip Oise ırmağı boyunca Beau- mont’a kadar gidiyor. Ama 1822’de L’Isle-Adam’a giden tek yol Conti prenslerinin yoluydu. Böylece, Paris’le L’Isle-Adam arasında Pierrotin ve meslektaşı hüküm sürüyor, ikisi de tüm bölgede seviliyordu. Pierrotin’in arabasıyla arkadaşınınki Stors, Le Val, Parmain, Champagne, Mours, Prerolles, Nogent, Nerville ve Maffliers’ye sefer yapmaktaydı. Pierrotin o denli ünlüydü ki Monsoult, Moisselles, Baillet ve Saint-Brice’te oturanlar, büyük yolun üzerinde bulunmalarına karşın, onun arabasına binerlerdi, onun arabasında yer bulma şansı, her zaman dolu olan Beau- mont posta arabalarınınkinden daha fazlaydı. Pierrotin rakibiyle iyi geçinirdi. Pierrotin L’Isle-Adam’dan yola çıktığı zaman, arkadaşı Paris’ten gelirdi, Paris’ten yola çıkınca da o L’Isle- Adam’a ulaşırdı. Rakipten sözetmek gereksiz. Pierrotin bölgenin sevgisini kazanmıştı. Ayrıca, bu gerçek öyküde, iki posta arabacısından yalnız o var sahnede. İki arabacının dürüst bir savaşım sürdürerek ve insanları iyi yöntemlerle kazanmaya çalışarak anlayış içinde yaşadıklarını bilin, yeter. Paris’te, ucuz olsun diye, aynı avluyu, aynı oteli, aynı ahırı, aynı yazıhaneyi, aynı memuru kullanırlardı. Bu ayrıntı Pierrotin’le rakibinin, halk deyimiyle, <span class="t5">iyi hamurdan</span> olduklarını yeterince belirtir. Tam Enghi- en sokağının köşesinde bulunan otel bugün de durmaktadır, adı da Lion d’Argent’dır. Anımsanamayacak kadar eski bir zamandan beri posta arabacılarının kaldığı bu kurumun sahibi de Da- mmartin’e gidip gelen bir postayı işletirdi; işletme öylesine sağlam bir biçimde otuımuştu ki Küçük Ulaşım Şirketi’nin karşısında bulunan komşuları Touchard’lar bu hatta araba işletmeyi düşünmezlerdi bile.</p>
<p class="calibre5">L’Isle-Adam’a kalkışların belirli saatlerde yapılması gerekmesine karşın, Pierrotin’le arkadaşı bu konuda bölgeden olanların sevgisini kazanmakla birlikte, büyük kitle ulaşım kuruluşlarının düzenliliğine alışmış yabancıların sert uyarmalarına yol açan bir hoşgörü gösterirlerdi; ama yarı posta arabası, yarı kuku olan bu arabanın sürücüleri sürekli müşteriler arasında her zaman savunucular bulurlardı. Akşam, saat dört kalkışı dört buçuğa kadar uzar, sabah kalkışı da, sekiz olarak belirtilmiş olmakla birlikte, hiçbir zaman dokuzdan önce gerçekleşmezdi. Ayrıca,</p>
<p class="calibre5">bu düzen fazlasıyla esnekti. Yazın, arabacılar için altın dönem, yabancılar için çok sıkı olan kalkış yasası ancak memleketten olanlar için yumuşardı. Bu yöntem, memleketten biri erkenden gelip de terslik sonucu geç kalmış bir <span class="t5">göçmen ku</span><span class="t5">ş</span><span class="t5">a</span> verilmiş bir yeri istediği zaman, Pierrotin’e bir yer için iki yer parasını cebe indirme olanağını sağlardı. Bu esneklik törel arılık yanlılarınca bağışlanmazdı kuşkusuz; ama Pierrotin ve arkadaşı bunu, <span class="t5">zama</span><span class="t5">n</span><span class="t5">ı</span><span class="t5">n zorlu</span><span class="t5">ğ</span><span class="t5">unu,</span> kış mevsimindeki zararları, çok yakında en iyi arabaları yaptırtma zorunluluğunu, son olarak da çok az olan örnekleri ancak istemekte yeterince inatçı olan geçici yolculara verilen belgelerde yazılı yasaya tam olarak uyma gereğini öne sürerek haklı gösterirdi.</p>
<p class="calibre5">Pierrotin, kırk yaşındaydı, şimdiden aile babasıydı. 1815’te- ki açığa alma döneminde süvari birliğinden ayrılan bu dürüst adam L’Isle-Adam’dan Paris’e oldukça tuhaf görünüşlü bir ku- ku işleten babasının yerini almıştı. Küçük bir hancının kızıyla evlendikten sonra, L’Isle-Adam postasını büyüttü, düzene soktu, akıllılığı ve asker şaşmazlığıyla kendini gösterdi. Pierrotin (bu ad bir takma ad olsa gerekti) eline çabuk, kararlı bir adamdı, görünüşünün devingenliği kırmızı ve kötü havalara dayanıklı yüzüne tinsel bir havaya benzeyen alaycı bir anlatım verirdi. Öte yandan, çok insan ve değişik memleketler görmekle kazanılan konuşma rahatlığından da yoksun değildi. Atlara seslenme ve insanları uyarmak için bağırma alışkanlığı sonucu, sesi sertleşmişti; ama kenterlerle yumuşak bir sesle konuşurdu. Giyimi, ikinci sınıf araba sürücülerininki gibi<span class="t7">1</span>, L’Isle-Adam’da yapılmış, çivilerle ağırlaşmış, kaba ve sağlam botlardan, şişe yeşili kaba kadifeden bir pantalondan ve benzeri kumaştan bir ceketten oluşurdu, ama, görevini yaptığı sırada, bunun üstüne yakası, omuzları ve bilekleri renk renk işlemelerle süslü, mavi bir iş gömleği giyerdi. Başına gölgelikli bir kasket geçirirdi. Askerlik görevi, Pierrotin’in yaşama biçiminde toplumun üst basamaklarındaki kişilere karşı büyük bir saygı ve yüksek sınıflardan insanlara boyun eğme alışkanlığı bırakmıştı; ama, küçük kenterlerle gönüllü olarak içli dışlı olursa da, hangi sınıftan olurlarsa ol-</p>
<p class="p17"><span class="t8">1 Daha uzun yollarda çal</span><span class="t8">ı</span><span class="t8">ş</span><span class="t8">an birinci s</span><span class="t8">ı</span><span class="t8">n</span><span class="t8">ı</span><span class="t8">f posta arabalar</span><span class="t8">ı</span><span class="t8">n</span><span class="t8">ı</span><span class="t8">n sürücüleri üniforma giyer</span><span class="t8">lerdi.</span></p>
<p class="calibre5">sunlar, kadınlara her zaman saygı gösterirdi. Bununla birlikte, kendi deyimlerinden biriyle söyleyelim dersek, <span class="t5">milleti ta</span><span class="t5">ş</span><span class="t5">ı</span><span class="t5">ya ta- </span><span class="t5">ş</span><span class="t5">ı</span><span class="t5">ya,</span> sonunda yolculara, yürüyen, bu nedenle de başkalarından daha az özen isteyen paketler, taşımacılığın ana nesnesi diye bakar olmuştu.</p>
<p class="calibre5">Barıştan beri<span class="t7">1</span> yurdunu alt üst eden genel devinimle gözü açılmış olduğundan, Pierrotin teknik ilerlemenin gerisinde kalmak istemiyordu. Bu nedenle, yaz başından beri, durmamacası- na, gittikçe artan yolcu akınının zorunlu kıldığı ve en iyi posta arabası yapımcıları olan Farry, Breilmann ve Ortakları’na ısmarlanmış olan bir büyük arabadan sözediyordu. O sırada Pierro- tin’in elinde iki araba vardı. Birincisi, Vergi memurlarına gösterdiği tek araba, babasından kalmıştı, kışın çalışıyor ve kukuyu andırıyordu. Bu arabanın yuvarlaklaştırılmış yan bölümleri sarı Utrecht kadifesiyle kaplanmış olmalarına karşın, demir sertliğinde iki arkalıksız kanepeye altı yolcu yerleştirmeyi sağlıyordu. Bu iki kanepe sırt yüksekliğinde olan ve her iç bölmede iki yuva içinde istenince çıkarılıp takılabilen bir tahta çubukla birbirinden ayrılmaktaydı. Haince kadifeyle kaplanmış olan ve Pier- rotin’in bir arkalık diye adlandırdığı bu çubuk, çıkarılmasında ve yerine takılmasında çekilen zorluk nedeniyle yolcuları büyük bir sıkıntıya sokmaktaydı. Bu arkalığın çıkarılıp takılması sıkıntılıydı ya, yerinde durduğu zaman da kürekkemiklerine çok daha büyük bir sıkıntı veriyordu; ama arabanın içinde enine bırakıldığı zaman da özellikle kadınlar için giriş ve çıkışı tehlikeli kılıyordu. îki yanı, gebe bir kadınınki gibi çıkık olan bu arabanın her kanepesinin üçer yolcu alması gerekirken, çoğu zaman sekiz yolcunun bir koca fıçıda çirozlar gibi sıkışmış olduğu görülürdü. Pierrotin yolcuların bu durumda çok daha rahat olduklarını ileri sürerdi, çünkü o zaman sıkı ve sarsılmaz bir kitle oluştururlardı; oysa, üç yolcu olunca, sürekli olarak birbirlerine çarpar, çoğu zaman da, yolun zorlu sarsıntılarında, arabasının tepesine çarparak şapkalarını bozma tehlikesiyle karşı karşıya kalırlardı. Bu arabanın önünde, bir tahta kanepe vardı, Pierrotin’in üzerine oturduğu bu kanepeye üç yolcu daha yerleştirilebilirdi; buraya oturanlar, bilindiği gibi, <span class="t5">tav</span><span class="t5">ş</span><span class="t5">an</span> adını alırlardı. Kimi yol-</p>
<p class="p16"><span class="t8">1 Napoleon’un yenilgisini izleyen 1815 bar</span><span class="t8">ı</span><span class="t8">ş</span><span class="t8">ı</span><span class="t8"> söz konusu.</span></p>
<p class="calibre5">culuklarda, Pierrotin buraya dört tavşan yerleştirir, o zaman, yanda, tavşanlarının ayaklarına bir dayanak noktası oluşturmak için sandığın aşağısına yerleştirilmiş olan ve her zaman saman ya da hiçbir şeyden korkusu olmayan paketlerle dolu olan bir tür kutunun üstüne otururdu. Bu kukunun sarıya boyanmış kasası, üst bölümünde perukçu mavisi bir kuşakla süslenmişti; bu kuşağın üzerinde, gümüş beyazı harflerle, yanlarda <span class="t5">L’Isle-Adam- Paris,</span> arkada da <span class="t5">L'isle-Adam Postas</span><span class="t5">ı</span> sözcükleri okunurdu. Yeğenlerimiz bu arabanın Pierrotin de içinde olmak üzere, yalnızca on üç kişi taşıyabildiğini sanırlarsa, aldanırlar: bazı bazı, önemli durumlarda, bavul, sandık ve paketlerin üst üste yığıldığı, dörtgen biçimi ve üstü bir örtüyle kapatılmış bir bölmeye üç kişi daha alınırdı; ancak önlemci Pierrotin buraya yalnızca kendi bildik müşterilerinin, hem de Barriere’in ancak üç dört yüz adım ötesinde binmesine izin verirdi. Arabanın bu bölümünün, yani sürücülerin deyimiyle, <span class="t5">kümes’’</span>in konukları yol üzerinde bir jandarma karakolu bulunan her köyde inmek zorundaydı. Bu durumda, <span class="t5">yolcular</span><span class="t5">ı</span><span class="t5">n güvenli</span><span class="t5">ğ</span><span class="t5">ine ili</span><span class="t5">ş</span><span class="t5">kin</span> yönetmeliklerle yasaklanan fazla yolcu alma suçu gerçekte Pierrotin’in dostu olan jandarmanın onun bu yasaya aykırı davranışı konusunda tutanak düzenlemekten geri duramayacağı kadar açıktı. Böylece, Pierrotin’in arabası kimi cumartesi akşamları ya da pazartesi sabahlan on beş yolcu taşırdı; o zaman, Rougeot adındaki yaş sınırını aşmış koca atının yanına öve öve bitiremediği, midilli büyüklüğünde bir atın kişiliğinde bir yoldaş verirdi. Bichette adında bir kısraktı bu küçük at, az yerdi, ayağına çabuktu, yorulmak bilmezdi, ağırlığınca altın değerindeydi.</p>
<p class="calibre5">Yolculardan biri <span class="t5">bu at parças</span><span class="t5">ı</span> konusunda şaka yapacak ya da gülecek oldu mu Pierrotin “Karım onu şu koca Rougeot tembeliyle değişmez!” diye atılırdı.</p>
<p class="calibre5">Öteki arabayla bu araba arasındaki ayrım İkincisinin dört tekerlek üzerine oturtulmuş olmasıydı. <span class="t5">Dört tekerlekli araba</span> diye adlandırılan bu acayip yapılı araba on yedi yolcu alırdı ve yalnızca on dört yolcu alması gerekirdi. Öyle büyük bir gürültü çıkarırdı ki, çoğu zaman, vadinin yamacı üzerinde uzanan ormandan çıktığı zaman, L’Isle-Adam’da “Pierrotin geliyor!” derlerdi. İki bölüme ayrılmıştı; <span class="t5">içersi</span> diye adlandırılan birincisi iki sıra üzerinde altı yolcu alırdı, İkincisiyse, öne yapılmış olan bir tür körüklü arabaydı, kupa diye adlandırılırdı. Bu kupa rahatsız ve garip bir camlı bölmeyle kapanırdı, bu bölmeyi daha anlatırdık ya betimlemesi gereğinden fazla yer tutardı. Dört tekerlekli arabanın yukarısına meşin perdelerle kapatılan, körüklü bir üst kat oturtulmuştu, Pierrotin bunun içine altı kişi tıkıştırırdı. Pierrotin kupanın camlı bölmesinin aşağısına yerleştirilmiş, nerdeyse görünmez bir oturma yerine otururdu. L’Isle-Adam posta arabacısı yolcu arabaları için ödenmesi gereken vergileri ancak altı yolcu taşıyan bir araba olarak bildirilen kukusu üzerinden öder, dört tekerlekli arabasını yola çıkardığı her seferde bir izin belgesi alırdı. Böyle bir şey bugün olağanüstü görünebilir, ama, başlangıçta, araba üzerinden vergi, bir tür çekingenlikle konulduğundan, posta arabacılarının bu küçük aldatmacalara girişmelerini sağlamıştı; böylece, kendi deyimleriyle, memurları <span class="t5">kaz</span><span class="t5">ı</span><span class="t5">klad</span><span class="t5">ı</span><span class="t5">kla</span><span class="t5">r</span><span class="t5">ı</span> için bayağı mutlu olurlardı. Doymak bilmez Maliye farkedil- mez bir biçimde sertleşti, arabaları bugün oylumlarının belirlendiğini ve vergilerinin ödenmiş olduğunu gösteren çifte pulu taşımadıkça yola çıkmamaya zorladı. Her şeyin bir masumluk dönemi vardır, verginin bile; ama 1822’nin sonuna doğru, bu dönem hâlâ sürmekteydi. Yazın, çoğu kez, dört tekerlekli arabayla iki tekerlekli hafif araba birlikte yol alır, otuz iki yolcu taşırlardı, Pierrotin’se yalnızca altı yolcu üzerinden vergi öderdi. Bu uğurlu günlerde, Faubourg Saint-Denis’den saat dörtte yola çıkan, akşamın onunda başarıyla L’Isle-Adam’a gelirdi. Pierrotin de, olağanüstü atlar kiralamayı gerektiren hizmetinin gururu içinde, “Çok güzel geldik!” derdi. Bu kötü koşumla beş saatte dokuz fersah yol almak için, o zamanlar arabacıların bu yol üzerinde, Saint-Brice, Moisselles et La Cave’da verdikleri molaları atlardı.</p>
<p class="calibre5"><span class="t5">Lion d’Argent Oteli</span> büyük bir derinliği olan bir alan üzerinde yer alır. Ön bölümünün Faubourg Saint-Denis’ye bakan topu topu üç dört penceresi bulunmasına karşılık, öbür ucunda ahırlar bulunan uzun bir avlunun içinde, ortak bir mülkün duvarına yaslanmış koca bir yapı vardı. Giriş tavanı altında iki üç arabanın durabileceği bir tür koridor oluştururdu. 1822’de, Lion d’Ar- gent’a yerleşmiş tüm posta işletmelerinin bürolarına hancının karısı bakardı; ne kadar işletme varsa, o kadar defteri vardı; parayı alır, adları yazar, paketleri hiç nazlanmadan hanının uçsuz bucaksız mutfağına koyardı. Yolcular bu babadan kalma aldırmazlıkla yetinmek durumundaydı. Fazla erken gelecek olurlarsa, geniş şöminenin davlumbazı altına otururlar ya da girişte beklerlerdi, ya da aynı adı taşıyan ve kendisinden yalnızca birkaç evle ayrılan Enghien sokağına koşut konumda bulunan bir sokağın köşesindeki <span class="t5">Café de l’Echiquierye</span> giderlerdi.</p>
<p class="calibre5">O yılın sonbaharının ilk günlerinde, bir cumartesi sabahı, Pierrotin, ellerini iş gömleğinin deliklerinden ceplerine sokmuş, Lion d’Argent’ın araba kapısının altında duruyordu; buradan, sıra sıra, hanın mutfağı, daha ötede de, ucunda gölge içinde ahırların belirdiği uzun avlu görünmekteydi. Dammartin’in arabası yola çıkmış, ağır ağır Touchard arabalarının arkasından seğirtiyordu. Saat sekizi geçmişti. Yukarısında, uzun bir tabelanın üzerinde <span class="t5">Lion d'Argent Oteli</span> yazısı okunan kocaman girişin altında, ahır uşakları ve araba işletmelerinin görevlileri arabaların, atların her zaman böyle gideceği sanısını uyandırarak yolcuyu öylesine aldatan şu <span class="t5">at</span><span class="t5">ı</span><span class="t5">l</span><span class="t5">ı</span><span class="t5">m</span> edimini gerçekleştirmelerine bakıyorlardı.</p>
<p class="p15">Görülecek hiçbir şey kalmayınca, ahır uşağı Pierrotin’e:</p>
<p class="p15">“Arabayı koşacak mıyız, patron?” dedi.</p>
<p class="calibre5">“Saat sekizi çeyrek geçti, ama hiç yolcu görmüyorum”, diye yanıtladı Pierrotin. “Nerede kaldı ki bunlar? Sen gene de koş arabayı. Üstüne üstlük paket de yok. Hey, Tanrım, hey! Hava güzel olduğuna göre, o yolcularını nereye yerleştireceğini bilemeyecek bu akşam, ama benim arabaya yalnızca dört kişi yazılı! Bir cumartesi gününe göre iyi kısmet hani! Ne zaman paraya sıkışsan, böyle olur! Ne berbat meslektir şu bizimki! Ne berbat meslek!”</p>
<p class="p15">Ahır uşağı, ulaşım görevlisi Pierrotin’i yatıştırmaya çalıştı:</p>
<p class="calibre5">“Yolcu olsa, nereye koyacaktınız ki, yalnızca kupa arabanız var”, dedi.</p>
<p class="p15">“Yeni arabam ne oluyor peki!” dedi Pierrotin.</p>
<p class="p15">Şişko Auvergne’li gülümseyerek:</p>
<p class="p15">“Var mı ki?” dedi; bademler gibi iri ve ak dişleri göründü.</p>
<p class="calibre5">“Koca şaşkaloz! yarın, pazar günü dönecek tekerlekleri, bize de on sekiz yolcu gerekecek!”</p>
<p class="calibre5">“Vay anam vay! Güzel bir araba, yolu şenlendirecek”, dedi Auvergne’li.</p>
<p class="calibre5">“Beaumont yolu üzerindeki gibi bir araba işte! şıkır şıkır! kırmızı ve altın rengi, Touchard’ları öfkeden çatlatacak türden! Üç at gerekecek bana. Rougeot’nun dengini buldum, Bichette de hiçbir şeyi tınmadan ok gibi gider. Hadi, tamam, koş sen artık atları”, dedi Pierrotin; bir yandan piposuna tütün basarken, bir yandan da Saint-Denis kapısına doğru bakıyordu. “Orada kolunun altında paketler almış bir hanımla küçük bir delikanlı görüyorum; Lion-d’Argent’ı arıyorlar, çünkü kukulara kulak tıkadılar. Bak hele, bak! Hanımı tanır gibiyim, müşterilerimden olacak!”</p>
<p class="p15">“Kaç kez boş gidip dolu geldiniz”, dedi posta görevlisi.</p>
<p class="calibre5">“Ama hiç paket yok”, diye yanıtladı Pierrotin. “Hey, Tanrım, hey, ne yazgı bu bizimki!”</p>
<p class="calibre5">Sonra Pierrotin duvarların alt yanını dingillerin çarpmasından koruyan iki kocaman taştan birinin üzerine oturdu; ama her günkü görünüşüne uymayan, kaygılı ve dalgın bir havayla oturdu. Görünüşte hiç mi hiç önemi olmayan bu konuşma Pierro- tin’in yüreğinin dibinde gizlenen amansız kaygıları depreştir- mişti. Pierrotin’in yüreğini de güzel bir araba değil de ne karartabilirdi ki? Yolda parlamak, Touchard’larla savaşmak, işini büyütmek, <span class="t5">külüstürleri</span> konusunda sürekli sitemler işitecek yerde, araba yapımcılığı alanındaki ilerlemelerden kaynaklanan rahatlıklar konusunda kendisine övgüler yağdıracak yolcular kazanmak, Pierrotin’in övgüye değer tutkusu buydu işte. Ne var ki, L’Isle-Adam sürücüsü, arkadaşını geride bırakma, belki onu günün birinde L’Isle-Adam postasını yalnızca kendisine bırakmaya yöneltme isteğine kapılmış, gücünü aşmıştı. Arabayı Farry, Breilmann ve Ortakları’na, kuğu boynunun ve Fransızlar’ın öbür eski buluşlarının yerini İngilizler’in dörtgen yaylarına vermiş olan araba yapımcılarına ısmarlamıştı ısmarlamasına; ama bu kuşkucu ve katı yapımcılar posta arabasını ancak peşin para karşılığında bırakmak istiyorlardı. Ellerinde kalması durumunda satılması zor bir araba yapmak pek de hoşlarına gitmediğinden, bu bilge iş adamları yapıma ancak Pierrotin’in iki bin franklık bir ödeme yapmasından sonra girişmişlerdi. Hırslı posta arabacısı, yapımcılarının haklı isteklerini karşılayabilmek için, tüm kaynaklarını ve tüm kredisini tüketmişti. Karısı, kayınpederi ve dostları ellerinde avuçlarında ne varsa vermişlerdi. Daha dün gidip boyacıda görmüştü, bu görkemli posta arabası yollara düşmekten başka bir şey istemiyordu; ama erresi gün onu yola çıkarmak için, ödemeyi yapmak gerekiyordu. Ancak, Pierrotin’in bin frankı eksikti! Hancıya kiraları için borçlanmış olduğundan, bu parayı ondan istemeyi göze alamamıştı. Bin frank bulamadığından, önceden verilen iki bin frankı da yitirme tehlikesiyle karşı karşıyaydı, yeni Rougeot’nun bedeli beş yüz frank ve üç aylık krediyle aldığı yeni koşumların üç yüz frankı da cabası. Umutsuzluk kızgınlığı ve onur çılgınlığıyla, yeni arabasının tekerleklerinin yarın, pazar günü dönmeye başlayacağını söylemişti. iki bin beş yüz frankın bin beş yüzünü verince, araba yapımcılarının acıyıp arabayı vereceklerini umuyordu; ama, üç dakika düşündükten sonra, “Hayır, hepsi aç köpek bunların! hepsi para canlısı!” dedi yüksek sesle. Birden yeni bir düşünce geldi usuna, “Ya M. Moreau’ya, Presles’in kâhyasına gitsem? Öyle iyi adamdır ki! Altı aylık bir borç senedi versem, belki de kabul eder”, dedi kendi kendine.</p>
<p class="calibre5">Bu sırada, omzunda meşin bir bavulla, özel kılık giymemiş, öğleden sonra saat bir arabasında Chambly’ye yer bulamadığından, Touchard’ların işletmesinden gelen bir uşak sürücünün yanına yaklaştı:</p>
<p class="p15">“Pierrotin siz misiniz?” dedi.</p>
<p class="p15">“Peki sonra?”</p>
<p class="calibre5">“Çeyrek saatçik bekleyebilirseniz, efendimi götüreceksiniz; yoksa bavulu alıp gideceğim, onun için de bu işin tek sakıncası lüks bir kupayla gitmek olacak.”</p>
<p class="calibre5">Pierrotin, göz ucuyla, iyice bağlanmış, armalı bir bakır kilitle de kilitlenmiş güzel bavulcuğa baktı:</p>
<p class="calibre5">“iki, üç çeyrek, hatta biraz daha fazla bile beklerim, aslanım”, dedi.</p>
<p class="p18">“Peki, oldu”, dedi uşak, bavulu omzundan indirdi. Pierrotin tutup kaldırdı, tarttı, baktı.</p>
<p class="calibre5">“Al, yumuşak otla sar, arka sandığa koy”, dedi yardımcısına. “Üstünde ad mad yok”, diye ekledi.</p>
<p class="p15">“Ekselansın arması var”, diye yanıtladı uşak.</p>
<p class="p15">Pierrotin gözlerini kırpıştırdı.</p>
<p class="p7">“Ekselansın mı? Altın babası! Gelin, birer kadeh bir şey içelim”, dedi, <span class="t5">CaféL’Echiquie^ye</span> doğru yöneldi, uşağı da birlikte getirdi; içeriye girince, “Garson, iki absent!” diye bağırdı. Kadeh tokuştururken de uşağa “Efendiniz kim, nereye gidiyor? Sizi hiç görmedim”, dedi.</p>
<p class="p7">“Bunun uygun nedenleri var”, dedi ayak uşağı. “Efendim yılda bir kez bile gitmez sizin oralara, gidince de kendi arabası ve adamlarıyla gider. Orge vadisini yeğ tutar, onun oradaki bahçesi Paris dolaylarının en güzelidir, gerçek bir Versail- les’dır, aileden kalmadır, onun adını taşır. M. Moreau’yu tanımaz mısınız?”</p>
<p class="p15">“Presles’in kâhyası”, dedi Pierrotin.</p>
<p class="p15">“Güzel, kont iki gün Presles’de kalacak.”</p>
<p class="p7">“Ya! kont de Sérisy’yi götüreceğim demek!” diye atıldı arabacı.</p>
<p class="p7">“Evet, aslanım, tam dediğiniz gibi. Ama dikkat! Bir uyarısı var. Arabanızda memleketten insanlar varsa, kontun adını anmayacaksınız, bu yolculuğu gizli yapmak istiyor; bana da bunu size bildirmemi, size iyi bir bahşiş vereceğini söyledi.”</p>
<p class="p7">“Ya! bu gizli yolculuğun Léger babanın, şu Moulineaux’lu çiftçinin sonuçlandırmaya geldiği işle bir ilgisi olmasın?”</p>
<p class="p7">“Bilmem”, dedi uşak. “Ama anlaşmazlık sürüyor. Dün akşam, ahıra gidip ertesi sabah yedi buçukta Presles’e gitmek üzere iki atlı arabayı hazır tutma buyruğunu götürdüm; ama, saat yedide, ekselans buyruğunu geri aldı. Oda uşağı Augustin bu değişikliği memleketten gelmişe benzeyen bir hanımın uğramasına bağlıyor.”</p>
<p class="p7">“M. Moreau hakkında bir şeyler mi söylediler acaba! İnsanların en iyisi, en dürüstüdür o, insanların kralıdır! istemiş olsaydı, elinde bulunan paradan çok daha fazlasını kazanabilirdi, ben bunu bilir bunu söylerim!..”</p>
<p class="p15">Uşak cafcaflı bir biçimde:</p>
<p class="p15">“iyi etmemiş öyleyse”, dedi.</p>
<p class="p15">Pierrotin, kısa bir duruştan sonra:</p>
<p class="p15">“Şatoyu döşeyip onardıklarına göre, M. de Sérisy en sonun</p>
<p class="p15">da Presles’de oturacak demek?” diye sordu. “Şimdiden iki yüz bin frank harcadığı doğru mu?”</p>
<p class="p15">Uşak, gizemli bir biçimde:</p>
<p class="calibre5">“Fazladan harcananlar sizde ve bende olsaydı, ikimiz de kenter sınıfına geçerdik. Kontes oraya gidecek olursa, ne diyeyim, Moreau’lar eski rahatlıklarını bir daha bulamazlar”, dedi.</p>
<p class="calibre5">“Mert adamdır M. Moreau!” diye başladı gene Pierrotin, kâhyadan bin frank istemeyi hâlâ düşünüyordu. “Adam çalıştırmasını bilen bir adam, işi fazla tartışmayan, topraktan tüm değerini çıkaran bir adam, hem de patronu için! Mert adamdır! Sık sık Paris’e gelir, hep benim arabaya biner, iyi bir bahşiş verir bana, Paris’e bir yığın siparişi vardır her zaman. Günde üç dört paket, mösyö için de, madam için de; kısacası, ayda elli franklık bir toplam, hem de yalnız siparişler için. Madam biraz fazla hava atar ya çocuklarını çok sever, ben kolejden alıp getiririm onları. Her seferinde yüz <span class="t5">sou</span> verir bana, gösteriş düşkünü kokonalar da ancak bu kadarını verirler. Ne zaman onlardan biri ya da onlara giden biri olsa, şatonun parmaklığına kadar sürerim arabayı... Yapılması gereken de budur, öyle değil mi?”</p>
<p class="calibre5">“Kont kendisini Presles’e kâhya aldığı zaman M. More- au’nun bin ekücüğü bile yokmuş diyorlar”, dedi uşak.</p>
<p class="calibre5">“Ama 1806’dan bu yana, on yedi yılda, adamcağız bir şeyler yapmış olmalı!” diye yanıtladı Pierrotin.</p>
<p class="p15">Uşak başını salladı.</p>
<p class="calibre5">“Doğru”, dedi. “Efendiler çok gülünçtür, Moreau da bu arada yükünü tutmuştur, umarım.”</p>
<p class="calibre5">“Sizin konağa, Chaussee-d’Antin sokağına, sık sık av sepetleri götürdüm, kontu ya da kontesi görme onuruna hiçbir zaman erişemedim”, dedi Pierrotin.</p>
<p class="p15">Uşak, bir giz verir gibi:</p>
<p class="calibre5">“Kont iyi adamdır”, dedi; “ama gizliliğini sağlama bağlamak için ağzınızı sıkı tutmanızı istiyor, herhalde birtakım marazalar olmalı işin içinde: en azından, biz konakta böyle düşünüyoruz; öyle ya, yoksa ne diye iki atlı arabayı hazır tutma buyruğunu geri alacaktı ki? ne diye kukuyla gidecekti? Bir Yüksek Meclis üyesinin bir araba kiralama olanağı yok mudur?”</p>
<p class="p15">“Bir kiralık arabaya gidiş geliş kırk frank isteyebilirler; neden derseniz, bu yolu tanımıyorsanız, sincaplar için yapılmış sanırsınız. Of! in çık! in çık!” dedi Pierrotin. “ister Yüksek Meclis üyesi olsun, ister kenter, herkes paracıklarının değerini bilir! Eğer bu yolculuk M. Moreau’yla ilgiliyse... Tanrım, buna bozulurum doğrusu, eğer onun başına bir şey gelirse! Aman Tanrım! Onu haberdar etmenin bir yolu yok mudur acaba? Öyle ya, gerçekten iyi bir adamdır, iyinin iyisi bir adamdır, kral adamdır kısacası!..”</p>
<p class="p15">“Üzülmeyin! Kont çok sever M. Moreau’yu!” dedi uşak. “Ama, bakın, size iyi bir öğüt vermemi ister misiniz? Her koyun kendi bacağından asılır. Kendi işimizle uğraşmamız yeter de artar bile. Sizden isteneni yapın, hele bir de ekselanslarıyla oyun oynamaya gelmeyeceğini düşünürseniz. Sonra, benden size söylemesi, kont cömert adamdır”. Parmaklarından birinin tırnağını gösterdi, “Siz ona bu kadar bir iyilik ederseniz”, deyip kolunu uzattı, “o size bu kadarını yapar”, diye ekledi.</p>
<p class="p15">Kont de Serisy’nin ikinci oda uşağı gibi yüksek bir kişiden gelen bu akla yakın düşünce, özellikle de imge, Pierrotin’in Presles toprağı kâhyasına duyduğu bağlılığı sarstı.</p>
<p class="p15">“Hadi, allahaısmarladık, mösyö Pierrotin”, dedi uşak.</p>
<p class="p15">Pierrotin’in arabasında geçecek olan küçük dramı anlamak için burada kont de Serisy’nin ve kâhyasının yaşamlarına kısaca bir göz atmak zorunlu.</p>
<p class="p15">M. Hugret de Serisy doğrudan doğruya ünlü başkan Hug- ret’den, Birinci François döneminde soylulaştırılan yargıcın soyundan gelir.</p>
<p class="p15">Bu ailenin armasında I, SEMPER MELIUS ERIS<span class="t7">1</span> özdeyişi yer almaktaydı. Bu özdeyiş de, en az dayanak olarak alınmış çıkrıklar kadar, sınıfların devlet içindeki yerlerine çok bağlı oldukları dönemde kenter ailelerinin alçak gönüllülüğünü, baştaki I ve <span class="t5">melius</span>’un sonundaki <span class="t5">s</span> ile birleşince kontluk toprağı düzeyine yükseltilen toprağın adını <span class="t5">(Serisy)</span> gösteren ERIS cinasıyla da eski törelerimizin saflığını kanıtlar.</p>
<p class="p15">Kontun babası Devrim’den önce bir yüksek mahkemenin birinci başkanıydı. Kendisine gelince, daha 1787’de, yirmi iki</p>
<p class="p16"><span class="t8">1</span><span class="t8"> </span><span class="t8">“ilerle, durum hep düzelecektir.”</span></p>
<p class="p15">yaşında, Krallık Özel Kurulu’nda devlet danışmanıydı, burada ince işlere ilişkin çok güzel raporlarla kendini gösterdi. Devrim sırasında ülke dışına gitmedi, dönemi Arpajon yakınında, kendi toprağı Sérisy’de geçirdi, burada babasına duyulan saygı kendisini her türlü yıkımdan korudu. Birkaç yılını 1794’te yitirdiği başkan Sérisy’ye bakmakla geçirip onu 1794 yılında yitirdikten sonra, bu döneme doğru Beş Yüzler Kurulu’na seçildi ve acısını dağıtmak için bu yasama görevlerini kabul etti. 18 Bru- maire’de<span class="t7">1</span>, tüm eski yargıç aileleri gibi, M. de Sérisy de Birinci Konsül’ün<span class="t7">2</span> şirinlik gösterilerinin nesnesi oldu: Konsül kendisini Danıştay’a atadı ve yeni baştan kurulacak en dağınık, en karışık kurumlardan birini ona verdi. Bu tarihsel ailenin torunu Napoléon’a borçlu olunan büyük ve görkemli örgütlemenin en etkin çarklarından biri oldu. Bunun sonucu olarak da Danıştay üyesi kısa bir süre sonra bakanlığa gelmek üzere yönetimini bıraktı. imparator<span class="t7">3</span> kendisini kont ve senatör yaptıktan sonra, birbiri ardından iki krallığın prokonsüllüğünü yaptı. 1806’da, kırk yaşında, senatör eski marki de Ronquerolles’un yirmi yaşında Cumhuriyet’in en ünlü generallerinden biri olan Gaubert’den dul kalan ve mirasçısı olan kızkardeşiyle evlendi. Soyluluk açısından uygun olan bu evlilik kont de Sérisy’nin daha önce de çok büyük olan servetini iki katma çıkardı, aynı zamanda, eski soylu marki de Rouvre’un bacanağı oldu. İmparator onu da kont yapıp saray mabeynciliğine atadı. 1814’te, sürekli çalışmalardan yorgun düşen, bozulmuş sağlığı dinlenmesini gerektiren M. de Sérisy tüm görevlerini kendi isteğiyle bıraktı, Imparator’un kendisini başına getirdiği hükümetten ayrıldı ve Paris’e geldi. Napoléon, durumun apaçıklığı karşısında, kararına karşı çıkmadı. Başkasında da yorgunluğa inanmayan bu yorulmak bilmez önder önce kont de Sérisy’nin görevi bırakmasına neden olan zorunluluğu göz önüne aldı. Senatör hiç de gözden düşmüş değildi, gene de Napoléon’dan yakınmasını gerektirecek bir durum</p>
<p class="p19"><span class="t8">1</span><span class="t8"> </span><span class="t8">“Brumaire” Frans</span><span class="t8">ı</span><span class="t8">z Devrimi’nde benimsenen takvimin 22 ekim-20 kas</span><span class="t8">ı</span><span class="t8">m dönemini kapsayan ikinci ay</span><span class="t8">ı</span><span class="t8">. 18 Brumaire VIII (9 kas</span><span class="t8">ı</span><span class="t8">m 1799) Napoléon’un bir tür hükümet darbesiyle Fransa’n</span><span class="t8">ı</span><span class="t8">n yönetimini ele geçirdi</span><span class="t8">ğ</span><span class="t8">i tarihtir.</span></p>
<p class="p14"><span class="t8">2</span><span class="t8"> </span><span class="t8">Yani Napoléon’un.</span></p>
<p class="p14"><span class="t8">3</span><span class="t8"> </span><span class="t8">Bilindi</span><span class="t8">ğ</span><span class="t8">i gibi, Napoléon 18 may</span><span class="t8">ı</span><span class="t8">s 1804’te Senato’ca imparatorlu</span><span class="t8">ğ</span><span class="t8">a getirilir.</span></p>
<p class="p15">da kalmış diye bilindi. Bu nedenle, Bourbon’lar geri döndükleri zaman, XVIII. Louis, kendisini yasal hükümdar olarak tanıyan ve Yüksek Meclis üyeliğine getirilen M. de Sérisy’ye büyük bir güven gösterdi, onu kendi özel işleriyle görevlendirdi ve devlet bakanlığına atadı. 20 martta, M. de Sérisy, Gand’a gitmedi, Na- poléon’a Bourbon hanedanına bağlı kaldığını bildirdi, Yüz-Gün<span class="t7">1</span> süresince yüksek meclis üyeliğini kabul etmedi ve bu çok kısa saltanat süresini Sérisy’deki topraklarında geçirdi. Imparator’un ikinci düşüşünden sonra, doğal olarak yeniden Özel Kurul üyesi oldu, Danıştay ikinci başkanı ve Fransa adına, yabancı güçlerce istenen ödencelerin sonuçlandırılması konusunda “tasfiyeci” olarak atandı. Gösterişi sevmediği, hırsı da olmadığı için, kamu işlerinde büyük bir etkisi vardı. Politika alanında hiçbir önemli iş ona danışılmadan yapılmıyordu; saraya hiç gitmiyor, kendi salonlarında da çok az görünüyordu. Öncelikle çalışmaya adanmış olan bu soylu yaşam sonunda sürekli bir çalışma olup çıkmıştı. Kont her mevsimde daha sabahın dördünde kalkıyor, öğleye kadar çalışıyor, Yüksek Meclis üyesi ya da Danıştay ikinci başkanı görevleriyle uğraşıyor, saat dokuzda da yatıyordu. Bunca çalışmayı onurlandırmak için, kral kendisine Şövalye sanını vermişti. M. de Sérisy uzun zamandan beri Légion d’honneur büyük nişanını taşımaktaydı; Toison-d’Or nişanını, Rusya Saint-André nişanını, Prusya Kartalı nişanını, kısacası, Avrupa saraylarının nerdeyse tüm nişanlarını almıştı. Politika dünyasında hiç kimse ne bu denli az görülür, ne de bu denli çok yararlı olurdu. Onurların, saygınlığın gümbürtüsünün, seçkin çevre başarılarının bu yaratılışta bir adamı ilgilendirmediği böylece anlaşılıyor. Ama, rahipler bir yana, hiç kimse önemli nedenleri olmadan böyle bir yaşama ulaşamaz. Bu gizemli davranışın da bir açıklaması, korkunç bir açıklaması vardı.</p>
<p class="calibre5">Kont daha evlenmeden önce karısına tutkundu; onun bu tutkusu ikinci evliliğinden önce olduğu gibi sonra da başına buyruk olan, M. de Sérisy kendisine bir annenin şımarık bir çocuğa gösterdiği hoşgörüyü gösterdiği için özgürlüğünün tadını daha da fazla çıkaran bir dulla evliliğin tüm gizli mutsuzlukları-</p>
<p class="p17"><span class="t8">1 20 mart 1815 - 22 haziran 1815 Napoléon’un Paris’e dönmesine ve Waterloo’dan dört gün sonra tahttan ikinci kez inmesine dek geçen süre.</span></p>
<p class="p17"><span class="t8"> </span></p>
<p class="calibre5">na dayanmıştı. Sürekli çalışmaları politika adamlarının böyle gizler karşısında göstermesini bildikleri şu özenle kefenledikleri gönül acılarına karşı bir kalkan oluşturmaktaydı. Öte yandan, yaşlı bir yöneticide bir koca tutkusunu pek benimsemeyecek insanların gözünde kıskançlığının ne denli gülünç olacağını da anlıyordu. Nasıl olmuştu da karısı daha evliliğinin ilk günlerinden başlayarak büyülemişti onu? Nasıl olmuştu da başlangıçta öcünü almadan acı çekmişti? Nasıl olmuştu da bir daha öç almayı göze alamamıştı? Nasıl umuda kapılıp da öyle geçirmişti zamanı? Genç, güzel ve akıllı bir kadın onu nasıl bir köle durumuna getirmişti? Tüm bu soruların yanıtı uzun bir öykü gerektirir, bu da bu sahnenin konusuna zarar verir, ama erkekler olmasa da kadınlar bu öyküyü sezebilirler. Bununla birlikte, kontun uçsuz bucaksız çalışma ve acılarının kendisini tehlikeli karşılaştırmalara karşı savaşmak için zorunlu olan üstünlüklerden yoksun bırakmaya ne yazık ki katkıda bulunduğunu belirtelim. Kontun gizli mutsuzluklarının en korkuncu da, karısının tiksintilerini yalnızca aşırı çalışmasından kaynaklanan bir hastalıkla haklı çıkarmış olmasıydı ya. Kontese karşı iyi, hatta çok iyi davranıyor, evinde tüm egemenliği ona bırakıyordu; Paris’in tüm seçkin çevresini ağırlıyor, kıra gidiyor, sonra gene geliyordu, tam anlamıyla bir dulmuş gibi. Kont onun kâhyasıymış gibi servetine göz kulak oluyor, lüksünü sağlıyordu. Kontes kocasına en büyük saygryı duyuyor, hatta düşünce biçiminden de hoşlanıyordu; onayıyla onu mutlu etmesini biliyor, bu nedenle de bir saat kendisiyle konuşmaya geldi mi bu zavallı adamı hangi noktaya getirmek istiyorsa oraya getiriyordu. Büyük eski zaman senyörleri gibi, kont karısını öyle iyi koruyordu ki saygınlığına gölge düşürmeye kalkmak ona bağışlanmaz bir hakarette bulunmak olurdu, insanlar bu kişiliğe büyük hayranlık duyuyorlardı, Mme de Serisy de kocasına gerçekten çok şey borçluydu. Başka her kadın, Ronquerolle’larınki kadar seçkin bir aileden de olsa, kendini bir daha düzelmemesiye düşmüş bir kadın olarak görebilirdi. Kontes çok nankördü, ama çekiciliği olan bir nankördü. Bazı bazı kontun yaralarına merhem sürdüğü oluyordu.</p>
<p class="p20">Şimdi de devlet bakanının beklenmedik ve gizli yolculuğu konusunu açıklayalım.</p>
<p class="calibre5">Beaumont-sur-Oise’ın zengin bir çiftçisi, Léger, tüm parçaları kontun topraklarının içine uzanan ve Presles’deki çok güzel toprağını bozan bir çiftlik işletmekteydi. Bu çiftlik Margueron adında bir Beaumont-sur-Oise kenterinin malıydı. Léger’yle 1799 yılında, tarım alanındaki gelişmelerin önceden kestirile- meyeceği bir dönemde yapılmış olan kira sözleşmesinin süresi sona ermek üzereydi, mal sahibi de Léger’nin yeni bir sözleşme konusundaki önerilerini geri çevirmişti. Toprakların iç içe girmesinin neden olduğu sıkıntı ve çekişmelerden kurtulmak isteyen M. de Serisy uzun zamandır, M. Margueron’un tüm tutkusunun o sırada basit vergi memuru olan biricik oğlunu Senlis özel vergi alım memurluğuna atatmak olduğunu öğrendiğinden beri, bu çiftliği satın alma umudu besliyordu. Moreau patronuna Léger babanın tehlikeli bir karşıt olduğunu belirtmekteydi. Bu çiftliği konta parça parça satarak ne kadar pahalıya getireceğini bilen çiftçi, özel vergi alım dairesinin oğul Margueron’a sağlayacağı yararı aşmak için yeterince para verebilecek nitelikte bir adamdı. Bu işi çabucak bitirmek düşüncesiyle, kont, iki gün önce, durumun koşullarını gözden geçirmek üzere, noteri Alexandre Crottat ile dava vekili Derville’i çağırmıştı. Derville ile Crottat, kaygı verici bir mektubu bu danışma toplantısına yol açmış olan kâhyanın ateşli çabasını kuşkulu bulmuşlarsa da kont, Moreau’yu savunmuş, kendisine on yedi yıldır bağlılıkla hizmet ettiğini söylemişti. “Öyleyse ekselanslarına Presles’e kendilerinin gitmelerini ve Margueron’u yemeğe çağırmalarını salık veririm”, diye yanıtlamıştı Derville. “Crottat tümüyle hazır bir satış sözleşmesiyle gider, yalnız alan belirtmeleri ve senetler için gerekli sayfa ya da satırlar boş bırakılır. Sonra ekselansları da gerekirse fiyatın bir bölümünü de banka senedi olarak yânlarına alsınlar, adamın oğlunun Beaumont vergi dairesine atamasını da unutmasınlar. Bu işi bir an önce bitirmezseniz, çiftlik elinizden kaçacaktır! Siz köylülerin düzenbazlıklarını bilmezsiniz, sayın kont. Diplomatla köylü çekişti mi altta kalan diplomat olur.” Crottat da bu görüşü desteklemişti, uşağın Pier- rotin’e verdiği gize bakılırsa, Yüksek Meclis üyesi de benimsemiş olmalıydı. Bir gün önce, kont Beaumont posta arabasıyla Moreau’ya bir mektup göndererek Moulineaux işini bitirmek üzere Margueron’u akşam yemeğine çağırmasını bildirmişti. Bu işten önce, kont Presles’deki dairelerin yenilenmesini emretmişti ve, bir yıldan beri, M. Grindot<span class="t7">1</span>, moda bir mimar, haftada bir kez buraya yolculuk ediyordu. Bu nedenle, M. de Serisy, alimim sonuçlandırırken, çalışmaları ve yeni döşemeleri de gözden geçirmek istiyordu. Kendisini Presles’e getirerek karısına bir sürpriz yapmak istiyor, şatonun yenilenmesini bir onur sorunu yapıyordu. Ama nasıl bir olay çıkmıştı da kont daha dün göstere göstere gitmek isterken, bugün Pierrotin’in arabasıyla gizlice gitmek istiyordu?</p>
<p class="calibre5">Burada kâhyanın yaşamı konusunda birkaç söz söylemek kaçınılmaz oluyor.</p>
<p class="calibre5">Moreau, Presles toprağının kâhyası, bir taşra dava vekilinin oğluydu. Adam Devrim sırasında da Versailles’da bölge temsilcisi olmuştu. Baba Moreau bu niteliğiyle baba ve oğul Serisy’le- rin mallarını ve canlarını kurtarmıştı nerdeyse. Bu yurttaş Moreau Danton’un partisindendi; kinlerinde amansız olan Robespi- erre onu izlemiş, sonunda bulmuş ve Versailles’da öldürtmüştü. Oğul Moreau, babasının öğretilerinin ve dostluklarının kalıtçısı, iktidara gelişi sırasında Birinci Konsül’e yapılan suikastlerden birine bulaşmıştı. O sırada, M. de Serisy, minnet borcunu ödeme isteğiyle yanıp tutuştuğundan, Moreau’yu tam zamanında, ölüm cezasına çarptırılmasından önce kaçırtmıştı. Sonra, 1804’te, bağışlanmasını istemiş, bunu sağlamış, ona önce bürolarında bir iş vermiş, sonunda da özel işlerinin yönetimiyle görevlendirerek yazmanlığa getirmişti onu. Koruyucusunun evlenmesinden bir süre sonra, Moreau kontesin oda hizmetçilerinden birine aşık olmuş ve onunla evlenmişti. Bu birleşmenin kendisini düşürdüğü ve imparatorluk sarayında pek çok örneğine rastlanan bu aykırı durumun tatsızlıklarından sakınmak için, Presles toprağının yönetimini istemişti: burada karısı hanımlık yapabilir, onun da kendisinin de hiçbir biçimde onurlan yaralanmazdı. Kontun Presles’de kendisine yürekten bağlı bir adama gereksinimi vardı, çünkü karısı Paris’e ancak beş fersah uzaklıkta bulu</p>
<p class="p21"><span class="t8">1 M. Grindot </span><span class="t9">insanl</span><span class="t9">ı</span><span class="t9">k Güldürüsü'nün</span><span class="t8"> ba</span><span class="t8">ş</span><span class="t8">ka parçalar</span><span class="t8">ı</span><span class="t8">nda da moda bir mimar ve dekora</span><span class="t8">tör olarak kar</span><span class="t8">ş</span><span class="t8">ı</span><span class="t8">m</span><span class="t8">ı</span><span class="t8">za ç</span><span class="t8">ı</span><span class="t8">kar. Ayn</span><span class="t8">ı</span><span class="t8"> biçimde, ba</span><span class="t8">ş</span><span class="t8">ta M. de Serisy olmak üzere, Derville, Crottat ve daha birçok ki</span><span class="t8">ş</span><span class="t8">iyle yap</span><span class="t8">ı</span><span class="t8">t</span><span class="t8">ı</span><span class="t8">n ba</span><span class="t8">ş</span><span class="t8">ka parçalar</span><span class="t8">ı</span><span class="t8">nda kar</span><span class="t8">ş</span><span class="t8">ı</span><span class="t8">la</span><span class="t8">ş</span><span class="t8">ı</span><span class="t8">r</span><span class="t8">ı</span><span class="t8">z.</span></p>
<p class="calibre5">nan Serisy toprağını yeğlemekteydi. Üç dört yıldır, Moreau işlere iyice egemen olmuştu, akıllı adamdı; çünkü, Devrim’den önce, babasının bürosunda karışık işleri öğrenmişti. M. de Serisy, “Orada zengin olamayacaksınız; büyük zarara giriyorsunuz; ama mutlu olacaksınız, çünkü mutluluğunuzu ben üstleniyorum”, demişti. Gerçekten de, kont temiz bin ekü ücret bağlamıştı Mo- reau’ya, eklenti yapıların ucunda güzel bir köşkü konut olarak vermiş, fazla olarak, ağaç kesimlerinden şu kadar ster yakacak odun payı, iki at için şu kadar yulaf, şu kadar saman, şu kadar ot, ürünlerden de belirli bir pay almasını kararlaştırmıştı. Bir kaymakamın böylesine güzel gelirleri yoktur. Kâhyalığının ilk sekiz yılında, Moreau Presles’i özen ve dürüstlükle yönetmiş, her şeyiyle ilgilenmişti. Kont, toprakları incelemeye, alımları kararlaştırmaya ya da çalışmaları değerlendirmeye gelip de Moreau’nun dürüstlüğü karşısında şaşırınca, hoşnutluğunu büyük ödüllerle göstermişti ona. Ama Moreau, kendini bir kızın, üçüncü çocuğunun babası olarak bulduğu zaman, Presles’e öylesine rahat bir biçimde yerleşmişti ki, bunca göz kamaştırıcı rahatlıkta M. de Serisy’ye minnet borcunu göz önüne almaz olmuştu. Bu nedenle, 1816’ya doğru, o zamana kadar Presles’de rahatına bakmakla yetinmiş olan kâhya, belli bir artış da koyarak, Presles topraklarına bağlı korular için on iki yıllık bir işletme sözleşmesini sonuçlandırmak için bir odun tüccarının yirmi beş bin frankını seve seve kabul etmişti. Şöyle düşünmüştü Moreau: emekliliği olmayacaktı, çoluk çocuğu vardı, kont da nerdeyse on yıllık bir yönetim için bu parayı kendisine borçluydu; sonra, şimdiden altmış bin frank biriktirilmiş paranın yasal sahibiydi, bu parayı da üzerine katarsa, L’Isle-Adam’ın yukarısında, l’Oise’ın sağ kıyısında bir bucak olan Champagne sınırları içinde yüz yirmi bin franklık bir çiftlik alabilirdi. Siyasal olaylar kontun ve oralı kişilerin Mme Moreau adına yapılan bu yatırımın ayrımına varmalarını önlemişti, Mme Moreau da bunu memleketinde, Saint- Lö’da yaşlı bir büyük teyzenin kalıtından edinmiş gibi görünmüştü. Kâhya iyeliğin hoş tadını aldıktan sonra, tutumu görünüşte dünyanın en dürüst tutumuymuş gibi kalmakla birlikte, gizli servetini artırma yolunda hiçbir fırsatı kaçırmamıştı, üç çocuğunun çıkarı dürüstlük ateşlerini söndürme yolunda bir yumuşatıcı işlevi görmüştü; gene de hakkını vermek gerekir ki, rüşvetleri aldıysa da, pazarlıklarda kendi çıkarını kolladıysa da, haklarını yolsuzluk derecesine kadar götürdüyse de yasaya göre dürüst bir adam olarak kalıyordu, hiçbir kanıt kendisine yöneltilecek bir suçlamayı haklı çıkaramazdı. Paris’in en az çalan aşçı kadınlarının hukuk kurallarına göre, kendi becerisinden kaynaklanan kazançları kontla paylaşmaktaydı. Bu servet büyütme biçimi bir bilinç sorunuydu, hepsi buydu. Etkindi, kontun çıkarlarını iyi anlıyordu, her zaman yüklü bir armağan kazandığı için, güzel alımlar sağlama fırsatlarını büyük bir özenle kolluyordu. Presles nakit olarak yetmiş iki bin frank getirmekteydi. Bu nedenle, memlekette, on fersah ötelerde bile, insanlar “M. de Sérisy, Moreau’da kendisinden bir tane daha bulmuş!” derlerdi. Moreau, önlemli bir adam olarak, kazançlarını ve ücretlerini 1817’den beri <span class="t5">Grand-Livre</span>'e yatırıyor, parasını en derin gizlilik içinde büyütüyordu. Birçok işi parasız olduğunu söyleyerek geri çevirmişti, kontun yanında da öyle bir yoksulluk oyunu oynuyordu ki çocukları için Henri-IV Koleji’nde iki koca burs elde etmişti. O sırada, Moreau’nun <span class="t5">Tiers Consolidâ'yc</span> yatırılmış yüz yirmi bin frank ana parası vardı; getirisi yüzde beş olmuştu, kağıtlarının değeri de o sıralarda seksen franka yükselmişti. Bu bilinmedik yüz yirmi bin frank ve yeni alımlarla büyümüş Cham- pagne’daki çiftliği iki yüz seksen bin frank dolaylarında bir servet ediyor, yılda on altı bin frank gelir sağlıyordu.</p>
<p class="calibre5">Kontun kafasının rahat etmesi için alınması zorunlu olan Moulineaux çiftliğini satın almak istediği sırada, kâhyanın durumu buydu. Bu çiftlik Presles toprakları boyunca uzanan, onları çevreleyen, hemen yakınında bulunan, çoğu kez de dama oyunundaki haneler gibi iç içe girmiş doksan altı parça topraktan oluşmaktaydı, ortak çitler ve ayırma hendekleri de cabasıydı, iyeliği tartışma götürür durumda olunca, kesilecek bir ağaç konusunda en can sıkıcı tartışmalar burada doğmaktaydı. Ondan başka her devlet bakanının Moulineaux konusunda yılda yirmi davası olurdu. Léger baba çiftliği yalnızca konta geri satmak için</p>
<p class="p21"><span class="t8">1 1797’deki parasal sorunlar Directoire’</span><span class="t8">ı</span><span class="t8"> alacakl</span><span class="t8">ı</span><span class="t8">lar</span><span class="t8">ı</span><span class="t8">na borçlar</span><span class="t8">ı</span><span class="t8">n</span><span class="t8">ı</span><span class="t8">n üçte ikisini ödememe karar</span><span class="t8">ı</span><span class="t8"> almak durumunda b</span><span class="t8">ı</span><span class="t8">rakm</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">. Geriye kalan üçte birlik pay güvenceye al</span><span class="t8">ı</span><span class="t8">n</span><span class="t8">ı</span><span class="t8">yor ve </span><span class="t9">GrandLivre’c</span><span class="t8">, yani Devlet’ten alacaklar</span><span class="t8">ı</span><span class="t8"> olanlar listesine kaydediliyordu.</span></p>
<p class="calibre5">almak istemekteydi. Göz diktiği otuz kırk bin frankı kazanmayı daha kesin bir biçimde başarmak için Moreau’yla anlaşmaya çalışmıştı. Koşulların zorlamasıyla, bu zor cumartesiden üç gün önce, tarlaların ortasında, Léger baba kâhyaya kont de Sérisy’ye uygun topraklara net yüzde iki buçuk para yatırtabileceğini, yani, bu işten onun önerdiği kırk bin frankı kazanırken, her zaman olduğu gibi, patronuna hizmette bulunuyormuş gibi görüneceğini açıklıkla kanıtlamıştı. Kâhya, akşam yatarken, karısına “Vallahi, beyefendi de pekâlâ on bin vereceğine göre, Mouline- aux işinden elli bin frank çıkaracak olursam, L’Isle-Adam’a, No- gent köşküne çekiliriz”, demişti. Bu köşk çok hoş bir yapıdır, bir zamanlar prens Conti tarafından bir hanım için yaptırtılmış, yapımında da her türlü özen gösterilmiştir. “Hoşuma giderdi doğrusu”, diye yanıtlamıştı karısı. “Köşke yerleşen HollandalI çok güzel yeniledi, hem de otuz bin franka bırakacaktır bize, Hindistan’a dönmek zorunda çünkü.” Moreau da “Champagne’a iki adımlık bir yerde olacağız”, diye sürdürmüştü. “Mours çiftliği ve değirmenini yüz bin franka alacağımızı umuyorum. Böylece topraktan on bin lira yıllık gelirimiz olur, mallarımızın iki adım ötesinde, vadinin en hoş konutlarından birinde otururuz, <span class="t5">Grand- Livre'de.</span> de yaklaşık yılda altı bin lira gelirimiz kalır.” - “iyi de L’Isle-Adam sulh yargıçlığını neden istemeyecekmişsin ki? Hem burada etkili oluruz, hem de fazladan on beş bin frank gelirimiz olur.” - “Evet, bunu ben de düşündüm.” Bu hazırlıklar içinde, efendisinin Presles’e gelmek istediğini ve Margueron’u cumartesi akşam yemeğine çağırmasını söylediğini öğrenince, Moreau hemen bir haberci yola çıkarmış, o da kontun birinci oda uşağına akşam, M. de Sérisy’nin durumu öğrenemeyeceği kadar geç bir saatte bir mektup vermişti. Moreau bu mektupta konttan hiç rahatsız olmamasını ve kendi çabasına güvenmesini rica ediyordu. Ona göre, Margueron artık çiftliği bütün olarak satmak istemiyor, Moulineaux’yu doksan altı parçaya bölmekten sözediyordu; onu bu düşünceden vazgeçirmek, belki de, böyle diyordu kâhya, araya alıcı gibi başka birini koymak gerekecekti.</p>
<p class="calibre5">Herkesin düşmanları vardır. Kâhyayla karısı da Presles’de M. de Reybert adında bir emekli subayla karısını incitmişlerdi.</p>
<p class="calibre5">Söz dokundurmadan iğnelemelere, iğnelemelerden hançerle- melere dek gelinmişti. M. de Reybert öçle yatıp öçle kalkıyor, Moreau’yu işinden etmek ve yerine geçmek istiyordu. Bu iki düşünce ikizdir. Bu nedenle de kâhyanın iki yıldır izlenen davranışlarının Reybert’ler için hiçbir gizi yoktu. Moreau ulağını ivedi kont de Sérisy’ye yollarken, Reybert de karısını Paris’e yolluyordu. Mme de Reybert kontla görüşmekte öylesine ısrar etti ki, akşamın dokuzunda, kontun yattığı saatte geri gönderilmişse de ertesi sabah saat yedide ekselansın yanına alınmıştı. “Efendimiz, kocam ve ben imzasız mektuplar yazabilecek insanlar değiliz”, demişti devlet bakanına. “Ben Mme de Rey- bert’im, kızlık adım da de Corroy. Kocamın altı yüz frank emekli aylığı var ve Presles’de yaşıyoruz, düzgün insanlar olmamıza karşın, burada kâhyanız bize hakaret üstüne hakaret ediyor. M. de Reybert entrikacı değildir, çok uzaktır böyle şeylerden; yirmi yıl hizmet ettikten sonra, 1816’da, topçu yüzbaşısı olarak ordudan ayrıldı, hep împarator’dan uzakta hizmet verdi, sayın kontum. Onun gözlerinin önünde bulunmayan askerlerin ne kadar zor yükseldiklerini herhalde bilirsiniz; M. de Rey- bert’in dürüstlüğünün ve içtenliğinin üstlerinin hoşuna gitmemesi de cabası. Üç yıldan beri, kocam, kâhyanızı yerinden etmek amacıyla, onu incelemeye bir an bile ara vermedi. Görüyorsunuz, bizler açık insanlarız. Moreau bizi kendine düşman etti, biz de kendisini gözetim altında tuttuk. Böylece, size Mo- ulineaux işinde oyuna getirildiğinizi söylemeye geliyorum. Yüz bin frankınızı almak istiyorlar, noter, Léger ve Moreau aralarında paylaşacaklar. Margueron’un çağrılmasını söylediniz, yarın Presles’e gitmek düşüncesindesiniz; ama Margueron hasta numarası yapacak, Léger de çiftliği alacağına öylesine güveniyor ki senetlerini paraya çevirmek için Paris’e geldi. Sizi aydınlat- tıysak, dürüst bir kâhya istiyorsanız, kocamı alacaksınız; soylu olmakla birlikte, devlete hizmet ettiği gibi hizmet edecek size. Yardımcınızın iki yüz elli bin frank serveti var, acınacak durumda olmayacak.” Kont Mme de Reybert’e soğukça teşekkür etmiş, soğuk ve ikiyüzlü bir kibarlık göstermişti, çünkü jurnalcı- lıktan hoşlanmazdı; ama, Derville’in tüm kuşkularını anımsayınca, derinden derine sarsılmıştı; sonra, birdenbire, kâhyasının mektubunu görmüş, okumuştu; bağlılık güvencelerinde, şu işi kendi eline alma isteğinin içerdiği güvensizlik konusunda saygılı serzenişlerinde, Moreau’nun gerçeğini bulgulayıvermişti. “Çürüme servetle gelmiş, her zaman olduğu gibi!” demişti içinden. Kont o zaman Mme de Reybert’e ayrıntılar elde etmekten çok, onu gözlemlemek amacıyla zaman kazanmak için sorular sormuştu, noterine de kısa bir mektup yazıp birinci yazmanını Presles’e yollamamasını, oraya akşam yemeğine kendisinin gelmesini bildirmişti. Mme de Reybert “Kont hazretleri M. de Reybert’den habersiz olarak göze aldığım bu davranıştan dolayı beni olumsuz bir biçimde yargılamışsa, şimdi kâhyası konusunda elde ettiğimiz bu bilgileri en doğal biçimde elde ettiğimize inanmaları gerekir: en kuşkucu bilinçler bile bunda eleştirilecek bir şey bulamaz”, diye bitirdi. De Corroy adıyla doğmuş olan Mme de Reybert bir kazık gibi dimdik durmaktaydı. Kontun hızlı incelemesine çiçekten kevgir gibi delik deşik bir yüz, düz ve kuru bir gövde, ateşli ve parlak iki göz, kaygılı bir alın üzerinde düzleşmiş saç lüleleri, pembe astarlı soluk yeşil taftadan, geniş kenarlı bir şapka, mor benekli, ak bir giysi, meşin bir ayakkabı sunmuştu. Kont onda yoksul yüzbaşının eşini, <span class="t5">Courri- er français’^ç}</span> abone, ilkeli, erdemle yanıp tutuşan, ama iyi bir yerin rahatlığına duyarlı ve bunu elde etmeye çalışan bir kadını görmüştü. Kont, Mme de Reybert’in söylediğine yanıt verecek yerde, kendi kendine “Altı yüz frank emeklilik ücreti diyorsunuz”, diye yanıtlamıştı. “Evet, kont hazretleri.” - “De Corroy olarak doğmuştunuz, öyle mi?” - “Evet, efendim, Metz’in soylu bir ailesinden, kocamın memleketinden.” - “Kocanız hangi alayda hizmet ediyordu?” - “Yedinci topçu alayında.” Kont alayın numarasını not ederek “Peki”, demişti. Toprağının yönetimini eski bir subaya verebileceğini düşünmüştü, hakkında Savaş bakanlığından en doğru bilgileri alacaktı. Oda uşağının zilini çalarken, “Madam, noterimle birlikte Presles’e dönün”, demişti. “O oraya akşam yemeğine gelmenin bir yolunu bulacaktır, sizi ona salık verdim; işte adresi. Ben kendim de gizlice Presles’e gidiyorum, kocanızı da çağırtıp konuşacağım...” Böylece, M. de Serisy’nin bir halk arabasıyla yolculuk edeceği ha-</p>
<p class="p16"><span class="t8">1</span><span class="t8"> </span><span class="t8">1819’da kurulan ve Benjamin Constant’ca yönetilen </span><span class="t8">ı</span><span class="t8">l</span><span class="t8">ı</span><span class="t8">ml</span><span class="t8">ı</span><span class="t8"> liberal gazete.</span></p>
<p class="calibre5">beri ve kontun adının gizli tutulması uyarısı posta arabacısını boşuna telaşlandırmıyordu, en iyi müşterilerinden birinin tepesine inmek üzere olan tehlikeyi seziyordu.</p>
<p class="calibre5"><span class="t5">Café de</span> /’<span class="t5">Echiquier</span>'den çıkarken, Pierrotin Lion-d’Argent’ın kapısında bir kadınla bir delikanlı gördü, kavrayış yeteneğiyle müşteri olduklarını anladı; çünkü hanım, boynunu uzatmış, yüzü kaygılı, kesinlikle kendisini aramaktaydı. Yeniden boyanmış kara ipekten bir giysi, soluk kahverengi bir şapka, eski Fransız kaşmiri bir şal, kaba ipek çoraplar, keçi derisinden ayakkaplar giymiş olan bu hanım elinde hasır bir sepet ve kral mavisi bir şemsiye tutmaktaydı. Eskiden güzel olan bu kadın kırk yaşlarında görünmekteydi; ama mutluluğun verdiği alevden yoksun olan mavi gözleri çoktandır dünyadan el etek çektiğini gösteriyordu. Böylece görünüşü kadar giyimi de kendini tümüyle evine ve oğluna adamış bir kadını belirtmekteydi. Şapkanın bağcıkları solmuştu, biçimi en az üç yıl öncesindendi. Şalı mühür mumundan bir topla tokaya dönüştürülmüş, kırık bir iğneyle tutturulmuştu. Bilinmedik kadın hiç kuşkusuz ilk kez yolculuk eden ve kuşkudan olduğu kadar da anne sevgisiyle, birlikte geldiği oğlunu emanet etmek üzere sabırsızlıkla Pierrotin’i bekliyordu. Bu anne bir bakıma oğluyla tamamlanmaktaydı; oğulun da, annenin yokluğunda çok iyi anlaşılamayacağı gibi. Anne onarılmış eldivenlerle görünmeye boyun eğerken, oğul da bileklerde biraz kısa gelen kolları on sekiz on dokuz yaşındaki gençler gibi daha büyüyeceğini haber veren, zeytin yeşili bir redingot giymişti. Annenin onardığı mavi pantalon bakışlara yeni bir görüntü sunuyor, redingot da arkadan açılma hainliğini gösteriyordu.</p>
<p class="calibre5">“Eldivenlerini böyle çekiştirip durma, yıpratıyorsun”, dedi anne, Pierrotin göründüğü zaman. “Sürücü siz misiniz?... Ha! Siz miydiniz, Pierrotin?” diye sordu, bir an oğlunu bırakıp arabacıyı iki adım öteye götürdü.</p>
<p class="calibre5">“iyi misiniz, madam Clapart?” diye yanıt verdi arabacı, yüzünde aynı zamanda hem saygı, hem içli dışlılık belirten bir hava vardı.</p>
<p class="calibre5">“Evet, Pierrotin. Oscar’ıma göz kulak olun, ilk kez yalnız gidiyor.”</p>
<p class="calibre5">Arabacı, gerçekten oraya mı gittiğini öğrenmek düşüncesiyle:</p>
<p class="p15">“M. Moreau’ya yalnız gidiyorsa?...” diye atıldı.</p>
<p class="p15">“Evet”, diye yanıtladı anne.</p>
<p class="p15">Pierrotin hafiften kurnaz bir havayla:</p>
<p class="p15">“Mme Moreau istiyor mu ki?” dedi.</p>
<p class="calibre5">“Yazık ki toz pembe olmayacak bu iş, zavallı çocuk için”, dedi anne; “ama geleceği bunu kesinlikle zorunlu kılıyor.”</p>
<p class="calibre5">Bu yanıt Pierrotin’i sarstı, kâhyaya ilişkin korkularını Mme Clapart’a açıp açmamakta duralıyordu, o da aynı biçimde Pier- rotin’e sürücüyü eğiticiye dönüştürebilecek kimi tembihlerde bulunarak oğlunun canını sıkmayı göze alamıyordu. Hava, yol, yolculuktaki duraklar üzerine birkaç tümceyle ortaya çıkan bu konuşmadan sonra, Pierrotin’i Mme Clapart’a hangi bağların bağladığını ve konuştukları iki içli dışlı sözcüğe izin verdiğini açıklamak yararsız olmayacak. Pierrotin, sık sık, yani ayda üç dört kez, Paris’e giderken, La Cave’da, arabanın geldiğini görünce bir bahçıvana işaret eden kâhyayı görürdü. O zaman bahçıvan, mevsimine göre meyve ya da sebze, piliç, yumurta, tereyağı, av hayvanı dolu bir iki sepeti Pierrotin’in arabaya yüklemesine yardım ederdi. Gönderide giriş vergisi gerektiren nesneler varsa, kâhya La Barriere’de ödenmesi için gerekli parayı vererek Pierrotin’e ücreti her zaman öderdi. Bu sepetlerin, bu av torbalarının, bu paketlerin üzerinde hiçbir zaman adres yazılı olmazdı. Kâhya, bir sefer sözle, ağzı sıkı arabacıya Mme Clapart’ın evinin yerini söylemiş ve değerli iletiyi hiç kimseye söylememesini rica etmişti; ondan sonra da hep bu sözün gereği yerine getirilmişti. Pierrotin, çok çekici bir kızla kâhya arasında bir gönül ilişkisi düşleyerek, Arsenal semtine, Cerisaie sokağı 7 numaraya gitmiş, burada, bulmayı umduğu genç ve güzel yaratık yerine, az önce size portresi çizilen Mme Clapart’ı görmüştü. Ulaklar işleri dolayısıyla birçok evin ve birçok gizin içine girme durumundadır; ama toplumsal rastlantı, bu alt-yazgı, eğitimsiz ve gözlem yeteneğinden yoksun olmalarını istediğinden, sonuçta tehlikeli değildirler. Bununla birlikte, birkaç ay sonra, Pierrotin Cerisaie sokağındaki evde görebildiklerine bakarak Mme Clapart’la M. Moreau’nun ilişkisini nasıl açıklayacağını bilemiyordu. O dönemde Arsenal semtinde kiralar yüksek olmamakla birlikte, Mme Clapart bir avlunun dibinde, bir evin üçüncü katında oturmaktaydı. Bu ev çok eskiden, krallık ülkesinin yüksek soylularının Tournelles sarayı ve Saint-Paul konağının eski yerinde oturdukları zamanlarda büyük bir senyörün konağı olmuştu. On altıncı yüzyılın sonuna doğru, büyük aileler, Cerisaie, Beautreillis, Lions vb sokaklarının adlarının da belli ettiği gibi<span class="t7">1</span>, eskiden krallarımızın sarayının bahçelerinin bulunduğu bu geniş alanları paylaşmışlardı. Tüm odaları eski doğramalarla kaplanmış olan yan yana üç odadan, bir yemek odası, bir salon ve bir yatak odasından oluşmaktaydı. Yukarıda bir mutfakla Oscar’ın odası bulunmaktaydı. Giriş kapısının karşısında, Paris’te “kare”<span class="t7">2</span> denilen şeyin üstünde, her katta bir ahşap merdiven kafesi de içeren ve kaba taşlarla yapılmış dörtgen bir kule oluşturan bir tür yapı içine yerleştirilmiş bir yan odanın kapısı görünürdü. Gece Paris’te kaldığı zamanlarda Moreau’nun odasıydı burası. Pierrotin av sepetlerini bıraktığı birinci odada, hasır oturmalıklı altı ceviz iskemle, bir masa ve bir büfe görmüştü; pencerelerde de kızıl sarı küçük perdeler. Daha sonra, salona girdiği zaman, imparatorluk zamanından kalma, ama rengi atmış eski mobilyalar görmüştü. Ayrıca, bu salonda yalnızca ev sahibinin kira güvencesi olarak istediği eşyalar vardı. Pierrotin salona ve yemek odasına bakarak yatak odasının nasıl olacağını da kestirmişti. Kolalı ve kırmızımsı beyaz, silmeleri kalınlaştıran kaba bir boyayla boyanmış ahşap kaplamalar, resimler ve heykelcikler, birer süs olmak şöyle dursun, bakışları hüzünlendirmekteydi. Hiçbir zaman cilalanmayan parke, yatılı okul parkeleri gibi gri bir tondaydı. Arabacı M. ve Mme Clapart’ı sofrada yakaladığında, tabakları, bardakları, en küçük nesneler tüyler ürpertici bir yoksulluğu ortaya koymaktaydı; buna karşılık, gümüş çatallar ve bıçaklar kullanıyorlardı; ama en yoksul insanların kapkacakları kadar orasından burasından kırılıp onarılmış kaplar, çorba kâsesi insanın acıma duygularını kışkırtmaktaydı. Sırtına iyice dökülen bir küçük redingot, ayaklarına iğrenç terlikler giymiş olan ve gözlerinde her zaman yeşil bir gözlük bulunan M. Clapart beş yaşındaki berbat</p>
<p class="p16"><span class="t8">1</span><span class="t8"> </span><span class="t8">Bu sokak adlar</span><span class="t8">ı</span><span class="t8">n</span><span class="t8">ı</span><span class="t8">n türkçe kar</span><span class="t8">ş</span><span class="t8">ı</span><span class="t8">l</span><span class="t8">ı</span><span class="t8">klar</span><span class="t8">ı</span><span class="t8">: Kiraz bahçesi, Güze! kafes, Aslanlar.</span></p>
<p class="p16"><span class="t8">2 “Sahanl</span><span class="t8">ı</span><span class="t8">k” anlam</span><span class="t8">ı</span><span class="t8">nda.</span></p>
<p class="p22">kasketini çıkardığı zaman, ortaya tepesinden bir ozanın saç demeye yanaşmayacağı ince ve kirli teller düşen sivri bir kafa çıkıyordu. Bu soluk yüzlü adam korkak gibi görünüyordu ya zorbanın biri olmalıydı. Kuzey yanda bulunan, karşı duvarı kaplayan bir asmadan, avlunun köşesinde bir kuyudan başka bir şey görmeyen bu iç karartıcı dairede, Mme Clapart kraliçe havaları takınıyor ve yaya gitmesini bilmeyen bir kadın olarak yürüyordu. Çoğu kez, Pierrotin’e teşekkür ederken, bir gözlemcinin içini sızlatacak bakışlarla bakıyordu; zaman zaman, avcuna on iki <span class="t5">sou</span>'luk paralar sıkıştırırdı. Sesi çok hoştu. Kolejden çıkması ve evde kendisini hiç görmemiş olması nedeniyle, Pierrotin bu Oscar’ı, tanımıyordu.</p>
<p class="p22">işte, bir süredir yaptığı gibi, kapıcı kadından bilgi edinmeye de çalışsa, Pierrotin’in hiçbir zaman öğrenemeyeceği acıklı öykü; çünkü, Clapart’ların iki yüz elli frank kira ödedikleri, yalnız sabahları birkaç saatliğine gelen bir hizmetçileri bulunduğu, hanımın bazı bazı ufak tefek çamaşırları kendi eliyle sabunladığı, birikmelerinden korktuğundan olacak, mektup taşıma ücretlerini<span class="t7">1</span> günü gününe ödediği dışında, kapıcı kadın da hiçbir şey bilmezdi.</p>
<p class="p22">Tümüyle cani olan cani yoktur, varsa da çok ender olarak vardır. Hele sıkı bir namussuzluğa daha da zor rastlanır. Kişi patronuyla kendi yararına hesaplar yapabilir, ya da kendi yemliğine olabildiğince fazla saman çekebilir; ama az ya da çok yasal yollardan kendine bir anamal oluştururken, bir iki iyilik de yapmaktan geri duran insan çok azdır. Merak, özsaygı, aykırılık, rastlantıyla da olsa, her insanın bir iyilik yapma anı olmuştur; bunu yanlışı olarak adlandırır, yeniden başlamaz; ama en kaba kişinin bile Güzelliğe kurban sunduğu gibi, o da yaşamında bir ya da iki kez iyiliğe kurban sunar. Moreau’nun hataları bağışla- nabilirse, bu bir zamanlar sevgisiyle gurur duyduğu ve tehlikede olduğu zamanlarda evinde saklandığı zavallı bir kadının yardımına koşmaktan şaşmadığı için olmayacak mıdır? Directoire<span class="t7">2</span></p>
<p class="p23"><span class="t8">1</span><span class="t8"> </span><span class="t8">1849’da pul kullan</span><span class="t8">ı</span><span class="t8">m</span><span class="t8">ı</span><span class="t8">n</span><span class="t8">ı</span><span class="t8">n ba</span><span class="t8">ş</span><span class="t8">lamas</span><span class="t8">ı</span><span class="t8">ndan önce, oldukça yüksek olan mektup ta</span><span class="t8">ş</span><span class="t8">ı</span><span class="t8">ma ücreti al</span><span class="t8">ı</span><span class="t8">c</span><span class="t8">ı</span><span class="t8">dan istenirdi.</span></p>
<p class="p24"><span class="t8">2</span><span class="t8"> </span><span class="t8">Büyük Devrim s</span><span class="t8">ı</span><span class="t8">ras</span><span class="t8">ı</span><span class="t8">nda, Fransa’da yürütmenin be</span><span class="t8">ş</span><span class="t8"> ki</span><span class="t8">ş</span><span class="t8">ilik bir kurula b</span><span class="t8">ı</span><span class="t8">rak</span><span class="t8">ı</span><span class="t8">ld</span><span class="t8">ığı</span><span class="t8"> dönem (1795-1799).</span></p>
<p class="calibre5">sırasında, dönemin beş kralından biriyle ilişkileri nedeniyle ünlü olan bu kadın, bu çok güçlü koruyucunun yardımıyla, müteahhitle evlenmiş, milyonlar kazanan bu müteahhidi Napoléon 1802’de batırmıştı. Husson adındaki bu adam birdenbire zenginlikten yokluğa geçişi nedeniyle delirmiş, güzel Mme Hus- son’u hamile durumda bırakarak kendini Seine’e atmıştı. Mme Husson’la çok yakın ilişki içinde bulunan Moreau o sırada ölüme mahkûm edilmişti; bu yüzden müteahhidin dul eşiyle evlenemedi, hatta bir süre Fransa’dan ayrılmak zorunda kaldı. Mme Husson, yirmi iki yaşında, bu zor durumda, Clapart adında bir memurla, söylendiği gibi, insanda umut uyandıran, yirmi yedi yaşında bir genç adamla evlenmişti. Tanrı kadınları insanda umut uyandıran yakışıklı adamlardan korusun! Bu dönemde memurlar çabucak önemli kişiler oluyorlardı, çünkü İmparator yetenekli kişiler aramaktaydı. Ama sıradan bir yakışıklı olan Clapart’da zekâ diye bir şey yoktu. Mme Husson’u çok zengin sandığından, ona büyük bir tutkuyla aşıkmış gibi davranmıştı; zenginlik günlerinde alıştığı gereksinimleri karşılayamadığından, o gün de, daha sonra da ona yük oldu. Clapart Maliye Da- iresi’nde bin sekiz yüz franktan fazla ücret getirmeyen bir yeri zor doldurmaktaydı. Moreau kont de Sérisy’nin yanına dönüp de Mme Husson’un içinde bulunduğu korkunç durumu öğrenince, evlenmeden önce, onu MADAM’ın, împarator’un annesinin yanına birinci oda hizmetçisi olarak yerleştirmeyi başardı. Bu güçlü korumaya karşın, Clapart hiçbir zaman ilerleyemedi, hiçliği çok çabuk belli olmaktaydı. 1815’te împarator’un düşüşüyle yıkıma uğradıktan sonra, Directoire döneminin bu parlak Aspasia’nın<span class="t7">1</span> Clapart için kont de Sérisy’nin desteğiyle Paris Belediyesi bürolarında elde edilen bin iki yüz franklık bir işten başka hiçbir kaynağı kalmamıştı. Moreau, bir zamanlar milyonlarla oynadığını gördüğü bu kadının tek koruyucusu, Oscar Husson için Paris Belediyesi’nin Henri-IV kolejine yarım-burs- larından birini elde etmişti, Pierrotin’le de Cerisaie sokağına yokluk içinde bulunan bir aileye yardımda bulunmak için armağan edilebilecek her şeyi yolluyordu. Oscar annesinin tüm geleceği, tüm yaşamıydı. Bu zavallı kadının başına tek kusur</p>
<p class="p16"><span class="t8">1 Periklesin güzelli</span><span class="t8">ğ</span><span class="t8">i, akl</span><span class="t8">ı</span><span class="t8"> ve üzerindeki etkisiyle ünlü sevgilisi.</span></p>
<p class="calibre5">olarak kakılabilecek şey üvey babasının tepesini attırtan bu çocuğa duyduğu sevgiyi abartmasıydı. Yazık ki Oscar belli bir salaklık payıyla donatılmıştı, Clapart’ın iğnelemelerine karşın, annesi bundan kuşkulanmıyordu bile. Bu salaklık, ya da, daha doğru konuşalım dersek, bu kendini bir şey sanma hastalığı, kâhyayı öylesine kaygılandırıyordu ki Mme Clapart’dan kendisini incelemek ve hangi mesleğe yöneltilmesi gerektiğini anlayabilmek için bu delikanlıyı bir aylığına kendisine yollamasını rica etmişti. Moreau günün birinde Oscar’ı konta kendi ardılı olarak tanıtmayı düşünmekteydi. Ama Şeytan’a da, Tanrı’ya da hakkını vermek için, belki de MADAM’ın, Imparator’un annesinin evinde doğduğunu belirterek Oscar’ın saçma özsaygısının nedenlerini saptamak yararsız olmaz. Çocukluğunun ilk yıllarında, gözleri imparatorluğun görkemiyle kamaşmıştı. Bükül- gen imgelemi bu sersemletici tabloların izlerini korumuş, bu altın ve şenlik döneminden bir imge saklamış, bu arada onu yeniden bulma umudunu da korumuş olmalıydı. Hepsi de birbiriyle çekişerek parlama isteğiyle büyülenmiş kolej öğrencilerinde doğal olan övüngenlik, bu çocukluk anılarına dayanınca, onda gereğinden çok daha fazla gelişmişti. Belki annesi de Di- rectoire dönemi Paris’inin kraliçelerinden biri olduğu günleri evde gereğinden de fazla bir hoşnutlukla anımsamaktaydı. Son olarak, okulunu yeni bitirmiş olan Oscar belki de burslu öğrenciler üstün bir bedensel güçle onlarda belirli bir saygı yaratamadığı zaman paralı öğrencilerin her fırsatta burslu öğrencilerin üzerine yağdırdıkları aşağılamalara karşı koymak durumunda kalmıştı. Bu eski sönmüş görkem, solup gitmiş güzellik, yoksunluğu kabul eden sevgi, oğula bağlanan umut, anne körlüğü, kahramanca katlanılan acı karışımı, bu anneyi Paris’te gözlemcinin bakışlarını çeken yüce yüzlerden biri durumuna getirmekteydi.</p>
<p class="calibre5">Pierrotin ne Moreau’nun bu kadına bağlılığını, ne de bu kadının 1797’de koruyucusu, şimdi de biricik dostu olan adama duyduğu bağlılığı sezinleyebilecek durumda olmadığından, Moreau’nun içinde bulunduğu tehlike konusunda kafasından geçen kuşkuyu iletmek istemedi. Oda uşağının o korkunç “Kendi işimizle uğraşmamız yeter de artar bile!” sözüyle <span class="t5">s</span><span class="t5">ı</span><span class="t5">ra ba</span><span class="t5">ş</span><span class="t5">lar</span><span class="t5">ı</span> diye adlandırdıkları kişilere boyun eğme duygusu yeniden yerleşti arabacının yüreğine. Öte yandan, şu sırada, bin frankın içinde ne kadar yüz <span class="t5">sou</span> varsa, Pierrotin de kafasının içinde o kadar çivinin varlığını duymaktaydı. Seçkin yaşamında Barriere’i çok ender olarak geçmiş olan bu zavallı annenin imgeleminde yedi fersahlık bir yolculuk uzun bir yolculuk olarak beliriyordu kuşkusuz; çünkü Pierrotin’in yinelediği “Peki, madam! - evet, madam!” sözleri arabacının gerçekten fazlasıyla uzun ve yararsız tembihlerden kurtulmak istediğini yeterince gösteriyordu.</p>
<p class="p8">“Bakarsın, hava değişiverir, ıslanmayacak bir biçimde yerleştirin paketleri.”</p>
<p class="p8">“Yük örtüm var”, dedi Pierrotin. “Ayrıca, bakın, madam, nasıl bir özenle yerleştiriliyor!”</p>
<p class="p25">Mme Clapart oğluna döndü.</p>
<p class="p8">“Oscar, ne kadar ısrar ederlerse etsinler, on beş günden fazla kalma”, dedi. “Ne yaparsan yap, Mme Moreau’ya kendini be- ğendiremezsin; ayrıca, eylül sonunda dönmüş olman gerek. Biliyorsun, Belleville’e<span class="t7">1</span>, Cardot amcana gideceğiz.”</p>
<p class="p25">“Peki, anneciğim.”</p>
<p class="p8">“Sen sen ol, hiç uşak hizmetçi sözü etme”, dedi alçak sesle. “Mme Moreau’nun bir zamanlar oda hizmetçisi olduğunu unutma...”</p>
<p class="p25">“Peki, anneciğim...”</p>
<p class="p8">Oscar, özsaygısı aşırı duyarlı tüm gençler gibi, böyle <span class="t5">Hötel du Lion d’Argent'm</span> eşiğinde böyle uyarılmaktan canı sıkılmış görünüyordu.</p>
<p class="p8">“Tamam, allahaısmarladık, anneciğim; gidiyoruz, işte at koşuldu.”</p>
<p class="p8">Anne, Faubourg Saint-Denis’nin ortasında bulunduğunu unutarak Oscar’mı öptü, sepetinden güzel bir ufak ekmek çıkardı, “Al, ekmeğinle çikolatanı unutuyordun! Yavrum, gene söylüyorum, hanlardan hiçbir şey alma, buralarda en ufak şeylere değerlerinin on katını ödetirler adama.”</p>
<p class="p8">O ekmekle çikolatayı cebine sokuştururken, Oscar annesini çok uzaklarda görmek isterdi. Bu sahneye iki kişi, kolej kaç-</p>
<p class="p26"><span class="t8">1</span><span class="t8"> </span><span class="t8">Ş</span><span class="t8">imdi Paris’in bir parças</span><span class="t8">ı</span><span class="t8"> olan Bellcville o zamanlarda bir banliyö köyüdür.</span></p>
<p class="p7">kınından birkaç yaş daha büyük iki delikanlı tanık oldu, ondan daha iyi giyinmiş, annesiz gelmişlerdi, yürüyüşleri, giyinişleri, davranışları hâlâ doğrudan doğruya annesinin boyunduruğu altında bulunan bir çocuğun tüm isteklerinin ereği olan şu tam bağımsızlığı ortaya koymaktaydı. Bu iki delikanlı o zaman Oscar için tüm dünya oluverdi.</p>
<p class="p15">iki delikanlıdan biri güldü.</p>
<p class="p15"><span class="t5">“Anneci</span><span class="t5">ğ</span><span class="t5">im</span> diyor”, diye atıldı.</p>
<p class="p7">Bu söz Oscar’ın kulağına ulaştı ve korkunç bir sabırsızlık devinimiyle söylenen bir “Allahaısmarladık, anneF’ye yol açtı.</p>
<p class="p7">Açıklıkla söyleyelim: Mme Clapart fazlaca yüksek bir sesle konuşuyor, gelip geçenlere sevgisinin gizini açar gibi görünüyordu.</p>
<p class="p7">“Senin neyin var, Oscar?” diye sordu zavallı, incinmiş anne. Onu saygılı olmak zorunda bırakacağını sanarak (çocuklarını şımartan tüm annelerin yanılgısı!) “Seni anlayamıyorum”, diye sürdürdü. Hemen sonra yumuşak sesiyle konuşmaya başladı gene, “Oscar’ım, sende zorlu bir konuşma, bildiğin ve bilmediğin her şeyi söyleme eğilimi var, meydan okumak için yapıyorsun bunu, saçma bir genç adam özsaygısıyla yapıyorsun; gene söylüyorum, dilini tutmaya çalış”, dedi. “Karşılaşacağın insanları yargılayabilecek kadar yaşam deneyimin yok daha, yolcu arabalarında konuşmak kadar tehlikeli bir şey yoktur. Ayrıca, posta arabalarında, doğru dürüst insanlar sessiz kalırlar.”</p>
<p class="p7">Hiç kuşkusuz kurumun öbür ucuna kadar gitmiş olan iki delikanlı, araba kapısının altında botlarının ökçelerinin sesini yeniden duyurdular: bu uyarıyı dinlemiş olabilirlerdi; Oscar bu nedenle, annesinden kurtulmak için, özsaygının aklı ne denli uyardığını kanıtlayan, kahramanca bir yola başvurdu.</p>
<p class="p7">“Anne, burada hava akımının ortasındasın, üşütebilirsin; ben de arabaya bineceğim ayrıca”, dedi.</p>
<p class="p7">Çocuk duyarlı bir noktaya dokunmuştu, çünkü annesi kendisine sarıldı, çok uzun bir yolculuk söz konusuymuş gibi öptü, gözlerinde yaşlarla posta arabasının kapısına kadar götürdü onu.</p>
<p class="p7">“Uşaklara beş frank vermeyi unutma”, dedi. “Bu on beş gün süresince en az üç kez yaz bana; iyi davran, tembihlerimi</p>
<p class="p7">unutma. Yeterince çamaşırın var, yıkamaya vermene gerek yok. Sonra M. Moreau’nun iyiliklerini her zaman anımsa, bir baba gibi dinle onu, öğütlerine uymakta kusur etme...”</p>
<p class="calibre5">Arabaya binerken, Oscar pantalonun birden yukarı çekilmesiyle mavi çoraplarını, redingotunun açılmasıyla da pantalonunun arka yanındaki yenilenmiş bölümü gösterdi. Bu nedenle, saygıdeğer bir sıradanlığın bu izlerini gözden kaçırmayan iki genç adamın gülümsemesi genç adamın özsaygısında bir yara daha açtı.</p>
<p class="calibre5">“Oscar ilk yeri tuttu”, dedi anne Pierrotin’e. Sonra, sevgiyle hep Oscar’a bakıp ona aşkla gülümseyerek “Dibe otur”, diye sürdürdü.</p>
<p class="calibre5">Ah! Oscar yıkım ve kederlerin annesinin güzelliğini bozmuş, yoksunluk ve bağlılığın güzel giyinmesini önlemiş olmasına ne kadar üzüldü! Bu genç adamlardan biri, çizmeleri ve mahmuzları olanı, Oscar’ın annesini göstermek için ötekinin dirseğini dürttü, öteki de “Güzelmiş!” anlamına gelen bir deviniyle bıyıklarını burdu.</p>
<p class="calibre5">“Annemden nasıl kurtulsam?” diye düşündü Oscar, kaygılı bir görünüşe büründü.</p>
<p class="p15">“Neyin var?” diye sordu Mme Clapart.</p>
<p class="calibre5">Oscar işitmemiş gibi davrandı, canavar! Belki de Mme Cla- part’ın bu tutumu bir incelik eksikliğinin belirtisiydi. Ama saltık duygular öyle bencildir ki.</p>
<p class="p15">Genç adam dostuna:</p>
<p class="p15">“Georges, yolculukta çocuk sever misin?” diye sordu.</p>
<p class="calibre5">“Evet, memeden kesilmişlerse, adları Oscar’sa ve çikolataları varsa, sevgili Amaury.”</p>
<p class="calibre5">Bu iki tümce Oscar’a işitme ve ya da işitmeme özgürlüğünü vermek için alçak sesle söylendi; tutumu yolcuya yol boyunca eğlenmek için çocuğa karşı deneyebileceğinin ölçüsünü verecekti. Oscar işitmiş olmak istemedi. Üzerine bir karabasan gibi çöken annesinin hâlâ orada olup olmadığını anlamak için çevresine bakıyordu, çünkü çabucak bırakılamayacak kadar fazla sevildiğini biliyordu. Yalnızca yol arkadaşının giyimini ister istemez kendisininkiyle karşılaştırmakla kalmıyor, aynı zamanda annesinin giyiminin iki genç adamın gülümsemesinde bayağı</p>
<p class="calibre5">önemli bir payı bulunduğunu sezinliyordu. “Şuradan çekip gidemezler miydi?” dedi içinden.</p>
<p class="calibre5">Ne yazık ki Amaury, posta arabasının tekerleğine bastonla hafiften vurarak “Demek geleceğini bu çürük sandala bırakacaksın!” demişti az önce.</p>
<p class="p15">Georges da bir kaçınılmazlık havasıyla:</p>
<p class="p15">“Zorunlu!” dedi.</p>
<p class="calibre5">Oscar güzelce kıvrılmış görkemli sarı saçları göstermek istercesine arsızca kulağın üstüne yatırılmış şapkayı görünce içini çekti; kendi saçlarıysa, üvey babasının buyruğuyla, alnının üstünden dümdüz ve askerlerinki gibi kısa kesilmişti. Kendini beğenmiş çocuğun parlak bir sağlığın renkleriyle canlanmış, yuvarlak ve tombul yanakları vardı; oysa yol arkadaşının yüzü uzun, ince ve solgundu. Bu genç adamın alnı bayağı genişti, göğsüne de kaşmir türü bir yelek kalıp gibi oturmuştu. Bacağa yapışan, demir grisi bir pantalona, iliklerinin çevresi şeritli ve zeytin biçimli süsleri bulunan, beline güzelce oturmuş bir redingota hayran kalırken, Oscar’a öyle geliyordu ki bunca üstünlükle donanmış olan bu romansı yabancı üstünlüğünü kendisine karşı kötüye kullanmaktaydı, tıpkı çirkin bir kadının güzel bir kadını yalnızca görmekle bile kırıldığı gibi. Yabancının çizmelerinin Oscar’a göre biraz fazla yüksek gürültüsü ta yüreğinde yankılanmaktaydı. Sonra bu imrenilen delikanlı kendi giysileri içinde ne denli rahatsa, Oscar da evde, üvey babasının eski giysilerinden yapılmış giysileri içinde o denli rahatsızdı belki. “Bu herifin kesesinde bir on frank vardır herhalde”, diye düşündü Oscar. Genç adam geriye döndü. Oscar boyuna takılmış olan, ucunda da hiç kuşkusuz bir altın saat bulunan bir altın zincir görünce, öyle bir duruma girdi ki. O zaman bu bilinmedik delikanlı Oscar’ın gözünde bir önemli kişi boyutlarına ulaştı.</p>
<p class="calibre5">1815’ten beri Cerisaie sokağında yetiştiği, tatil günlerinde koleje üvey babasınca götürülüp getirildiği için, Oscar, erginlik yaşından beri, annesinin zavallı evinden başka karşılaştırma öğesiyle karşılaşmamıştı. Moreau’nun öğüdü uyarınca, katı bir düzen altında tutulduğundan, tiyatroya sık gitmez, gidince de, bir çocuğun melodrama yönelttiği dikkatin salonu incelemesine olanak vermesi durumunda, Ambigu-Comique Tiyatrosıı’ndan<span class="t7">1</span> daha yukarısını görmezdi. Üvey babası, imparatorluk modasına göre, saatini hâlâ küçük bir pantalon cebinde taşır, karnının üstüne kalın bir altın zincir sarkıtır, zincir ayrışık nesnelerle, mühürlerden, içinde mozaik biçimi bir görünüm bulunan düz ve yuvarlak başlı bir anahtarla sona ererdi. Bu eski lükse bir <span class="t5">necplus ultra</span><span class="t7">2</span> diye bakan Oscar bu üstün ve umursamaz şıklığın belirimi karşısında şaşkına döndü. Bu genç adam bakımlı eldivenlerini gereğinden fazla gösteriyor, altın tuta- maklı bastonunu şık bir incelikle sallayarak Oscar’ın gözlerini kamaştırmak ister gibi görünüyordu. Oscar delikanlılığın şu son kuşağına, küçük şeylerin büyük sevinçler ve büyük düşkünlükler yarattığı, bir yıkımın gülünç bir kılığa yeğ tutulduğu, onur duygusunun, yaşamın büyük ilgi alanlarına bağlanmayınca, incir çekirdeğini doldurmayan şeylere, giyime, bir erkek gibi görünme isteğine takıldığı kuşağına geliyordu. O zaman insan büyür, böbürlenme çok önemsiz şeyler üzerinde kendini gösterdiği için daha da aşırıdır; ama şık giyinmiş bir salak kıskanılsa bile, yetenek karşısında da coşulur, dahi kişiye de hayran kalınır. Bu kusurlar, kökleri yürekte olmayınca, gücün taşkınlığını, imgelemin lüksünü belli eder. Eline bin iki yüz frank geçen bir memurun düştüğü yoksunluk yüzünden sert bir biçimde evde tutulan, ama annesinin taptığı ve uğrunda çetin yoksunluklara boyun eğdiği on dokuz yaşında bir çocuğun, ailesinin tek oğlunun yirmi iki yaşında bir genç adama hayran kalması, asker biçimi süsler taşıyan, ipek astarlı redingotuna, kaşmir taklidi yeleğine, beğeniden uzak bir halkadan geçirilmiş kravatına imrenmesi toplumun her katında, kendinden yukarıdakini kıskananın işlediği küçük günahlar değil midir? Dahi kişi bile boyun eğer bu ilk tutkuya. Cenevreli Rousseau da Venture’e ve Bacle’a hayran kalmamış mıydı<span class="t7">3</span>? Ama Oscar küçük günahtan yanlışa geçti, alçalmış buldu kendini, yol arkadaşına taktı ve yüreğinde ondan aşağı kalmadığını kanıtlama</p>
<p class="p21"><span class="t8">1</span><span class="t8"> </span><span class="t8">Temple bulvar</span><span class="t8">ı</span><span class="t8"> üzerinde bir halk tiyatrosu, burada önce kukla gösterileri, sonra vod</span><span class="t8">viller gösterilmi</span><span class="t8">ş</span><span class="t8">, 1830’dan sonra da melodramlar oynanm</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">.</span></p>
<p class="p27"><span class="t8">2</span><span class="t8"> </span><span class="t8">Latince, “daha ilerisi olmayan” anlam</span><span class="t8">ı</span><span class="t8">nda.</span></p>
<p class="p21"><span class="t8">3</span><span class="t8"> </span><span class="t8">Jean-Jacqucs Rousseau, </span><span class="t9">İ</span><span class="t9">tiraflar</span><span class="t9">ı</span><span class="t9">nda (Confessions)</span><span class="t8"> yazd</span><span class="t8">ığı</span><span class="t8">na göre, Torino'da Bacle ad</span><span class="t8">ı</span><span class="t8">nda nerdeyse deli bir çocu</span><span class="t8">ğ</span><span class="t8">a, Annecy’de de “sevimli bir haz dii</span><span class="t8">ş</span><span class="t8">künü”ndcn öte bir </span><span class="t8">ş</span><span class="t8">ey olmayan bir adama tutulmu</span><span class="t8">ş</span><span class="t8">tu.</span></p>
<p class="p7">yolunda gizli bir istek yükseldi. İki seçkin yakışıklı hep ahırlarla kapı arasında dolaşıyor, sokağa kadar gidiyor, döndüklerinde de şaşmaz bir biçimde bir köşede büzülüp oturan Oscar’a bakıyorlardı. Oscar, iki genç adamın sırıtmalarının kendisiyle ilgili olduğuna inandığından, derin bir ilgisizlik gösterdi. O dönemde Liberaller’in moda ettiği bir şarkının nakaratını mırıldanmaya başladı: <span class="t5">C’est la faute à Voltaire</span>, <span class="t5">c'est la faute à Rousse</span><span class="t5">au</span>Bu tutumu hiç kuşkusuz küçük bir noter yazmanı sayılmasına yol açtı.</p>
<p class="p15">“Dinle,'bak, Opéra korosundadır belki de”, dedi Amaury.</p>
<p class="p7">Zavallı Oscar’ın tepesi attı, yerinden hopladı, arkalığı kaldırdı.</p>
<p class="p15">“Ne zaman kalkıyoruz?” dedi Pierrotin’e.</p>
<p class="p7">“Az sonra”, diye yanıtladı arabacı, kamçısını elinde tutuyor, Enghien sokağına bakıyordu.</p>
<p class="p7">Bu sırada, sahne gerçek bir yeniyetme delikanlı eşliğinde bir genç adamın gelişiyle canlandı, arkalarında bir kayış yardımıyla bir araba çeken bir taşıyıcıyla göründüler. Genç adam gelip Pierrotin’le başkalarınca duyulmayacak bir biçimde konuştu, Pierrotin başını salladı ve yardımcısına seslenmeye koyuldu. Yardımcı küçük arabayı boşaltmak üzere koşup geldi, iki sandık dışında, kovalar, fırçalar, tuhaf tuhaf kutular, daha bir sürü paket ve gereç vardı arabada, iki yeni yolcunun en genci arabanın üst katma çıkmıştı, bunları buraya öyle bir çabuklukla koyup yerleştiriyordu ki zavallı Oscar, o sırada sokağın öbür yanında nöbet tutmakta olan annesine gülümserken, yeni yol arkadaşlarının mesleğini ortaya koyabilecek olan bu gereçlerin hiçbirini görmedi. Yaklaşık on altı yaşlarında olan yeni yetme, cilalı deriden bir kemerle sıkılmış kül rengi bir iş gömleği giymişti. Önü <span class="t5">b</span><span class="t5">ı</span><span class="t5">çk</span><span class="t5">ı</span><span class="t5">nca</span> yana düşürülmüş kasketi, tıpkı omuzlarına yayılmış, dalgalı, kahverengi saçlarının ilginç dağınıklığı gibi, güleç bir kişiliği haber vermekteydi. Kara taftadan kravatı çok beyaz bir boyun üzerinde kara bir çizgi oluşturuyor, gri gözlerinin canlılığını daha da belirginleştiriyordu. Esmer ve renkli yüzünün canlılığı, oldukça kalın dudaklarının biçimi, ayrık kulakları, yukarı kalkık burnu, kısacası, yüzünün tüm ayrıntıları Figaro’nun alaycı kişili-</p>
<p class="p16"><span class="t8">1 </span><span class="t9">Suç Voltaire'de, suç Rousseau'da.</span></p>
<p class="calibre5">ğini, genç yaşın kaygısızlığını haber veriyordu; aynı biçimde, devimlerinin canlılığı ve alaycı bakışları da erkenden benimsenmiş bir meslekte çalışmanın şimdiden geliştirdiği bir zekâyı ortaya koymaktaydı. Şimdiden belirli bir törel değere bağlanmışçasına, Sanat ve îççağrı’nın bir adam durumuna getirdiği bu çocuk giyim sorunuyla ilgilenmez görünüyordu, boyasız çizmelerine alay eder gibi, kaba çadır bezinden pantalonuna üzerinde leke arar gibi, bunları gizlemekten çok etkisini görmek ister gibi bakmaktaydı.</p>
<p class="p15">Üstünü silkeledi.</p>
<p class="p15">“Havama diyecek yok!” dedi yol arkadaşına.</p>
<p class="calibre5">Arkadaşının bakışı kendisinde deneyimli bir gözün şen bir resim öğrencisini, atölye deyimiyle <span class="t5">çayla</span><span class="t5">ğı</span> tanıyacağı bu çömez üzerindeki yetkesini ortaya koymaktaydı.</p>
<p class="calibre5">Usta hiç kuşkusuz atölyenin benimsettiği takma adı kullanarak:</p>
<p class="p15">“Cıvımayalım, Mistigris!” diye yanıtladı.</p>
<p class="calibre5">Bu yolcu ince ve solgun bir genç adamdı, kara saçları son derece gür ve çok tuhaf bir biçimde dağınıktı; ama bu gür saçlar geniş alnı erken bir zekâyı haber veren kocaman bir baş için gerekliydi. Oransız, çirkin olamayacak kadar özgün yüzü, bu benzersiz genç adam ya süreğen bir hastalıktan, ya korkunç bir süreğen hastalık olan yoksulluğun getirdiği yoksunluklardan, ya da unutulamayacak kadar yeni kederlerden acı çekiyormuş gibi çökmüştü. Oranlan korumak koşuluyla, nerdeyse Mistigris’ninkinin aynı olan giyimi, eskimiş ama temiz, iyi fırçalanmış, amerikan-yeşili bir kötü redingottan, redingot gibi yukarıya kadar iliklenmiş olan ve boyun çevresindeki kırmızı bir atkıyı ancak göşteren kara bir yelekten oluşmaktaydı. Redingotu kadar eski bir kara pantalon zayıf bacaklarında dalgalanmaktaydı. Çamurlu çizmeleri de yaya olarak ve uzaktan geldiğini belirtmekteydi. Bu ressam hızlı bir bakışla <span class="t5">Hötel du Lion d’Argent'in</span> derinliklerini, ahırları, değişik ışıkları, ayrıntıları kucakladı ve alaylı bir göz atışla kendisine öykünen Mistig- ris’ye baktı.</p>
<p class="p15">“Güzel!” dedi Mistigris.</p>
<p class="p15">“Evet, güzel”, diye yineledi bilinmedik adam.</p>
<p class="p7">“Erken gelmişiz”, dedi Mistigris. “Bir şeyler atıştıramaz mıydık? Benim mide de doğa gibidir, boşluktan tiksinir!”</p>
<p class="p15">Genç adam Pierrotin’e:</p>
<p class="p15">“Gidip bir fincan kahve içebilir miyiz?” diye sordu.</p>
<p class="p15">“Fazla oyalanmayın”, dedi Pierrotin.</p>
<p class="p7">“Tamam, çeyrek saatimiz var”, dedi Mistigris, böylece Paris’in ressam çömezlerinin doğuştan gelen gözlem dehasını da ortaya koymuş oldu.</p>
<p class="p7">Bu iki yolcu gözden silindi. O sırada otelin mutfağında saat dokuzu vurdu. Georges Pierrotin’i paylamayı haklı ve mantıklı buldu.</p>
<p class="p7">“Bana bak, dostum, insanın böyle tapon bir arabası oldu mu hiç değilse zamanında kalkma dürüstlüğünü gösterir”, dedi bastonuyla tekerleğe vurarak. Hay Allah! Keyfimizden girmiyoruz şunun içine, insanın bu arabaya kemiklerini emanet etmesi için, çok acele işleri olması gerekir. Rougeot dediğiniz şu beygir de bize yitirdiğimiz zamanı kazandırmaz.”</p>
<p class="p7">“Şu iki yolcu kahvesini içerken, Bichette’i koşacağız”, diye yanıtladı Pierrotin. Yardımcısına da “Sen de git, bir bak bakalım, Léger baba bizimle gelmek istiyor mu?” dedi.</p>
<p class="p15">“Peki, nerdeymiş bu Léger baba?” dedi Georges.</p>
<p class="p7">“Karşıda, 50 numarada; Beaumont arabasında yer bulamadı”, dedi Pierrotin yardımcısına, Georges’a yanıt vermedi, Bichette’i alıp getirmek üzere gözden silindi.</p>
<p class="p7">Georges arkadaşıyla el sıkışıp önce büyük bir evrak çantasını önemli bir havayla içeriye atarak arabaya bindi, çantayı minderin altına koydu. Oscar’ın doldurduğu köşenin karşısındaki köşeye oturdu.</p>
<p class="p15">“Şu Léger baba beni kaygılandırıyor”, dedi.</p>
<p class="p7">“Yerlerimizi elimizden alamazlar, benimki bir numara”, diye yanıtladı Oscar.</p>
<p class="p15">“Benimki de iki”, dedi Georges.</p>
<p class="p7">Tam Pierrotin’in Bichette’le belirdiği anda, yedeğinde en az yüz yirmi kilo ağırlığında şişman bir adamı sürükleyen yardımcısı da göründü. Léger baba koca göbekli, geniş sırtlı, saçı pudralı çiftçilerdendi. Mavi kumaştan küçük bir redingot giymişti. Ak tozlukları dizlerinin üstüne kadar çıkarak burada gümüş tokalarla sıkıştırılmış, çizgili kadifeden pantalona yapışıyordu. Demirli ayakkaplarının herbiri bir kilo gelirdi. Elinde de koca başlı, parlak, meşin bir kordonla bileğine takılmış, kuru ve kırmızımsı bir küçük baston tutmaktaydı.</p>
<p class="calibre5">Çiftçi ayaklarından birini basamağa koymayı denediği sırada, Georges ağır başlılıkla:</p>
<p class="p15">“Adınız Léger baba mı?” diye sordu.</p>
<p class="calibre5">“Evet, emrinizdeyim”, dedi çiftçi, XVIII. Louis’ninkine benzeyen, iyice sarkık ve kırmızı yanaklı bir yüzü vardı, başka her yüzde kocaman görünecek bir burun görünüyordu ortasında. Güleç gözleri yağ kabartıları arasında sıkışmıştı. “Hadi, aslanım, biraz yardım et, bakalım”, dedi Pierrotin’e.</p>
<p class="calibre5">Georges “Hop! oluyor! tamam! çek!” diye bağırırken, yardımcıyla arabacı çiftçiyi yukarıya çekti.</p>
<p class="p15">Bu arada, Léger baba bir başkasının şakasını:</p>
<p class="calibre5">“Uzağa gitmiyorum, La Cave’a kadar gidiyorum”, diye yanıtladı.</p>
<p class="p15">Fransa’da herkes şakadan anlar.</p>
<p class="p15">“Dibe oturun, altı kişi olacaksınız”, dedi Pierrotin.</p>
<p class="calibre5">“Peki, öteki atınız, o da <span class="t5">bir üçüncü</span> posta arabası atı<span class="t7">1</span> kadar acayip mi?” diye sordu Georges.</p>
<p class="p15">Pierrotin kendi başına gelen küçük kısrağı gösterdi eliyle.</p>
<p class="p15">“İşte geldi, patron”, dedi.</p>
<p class="p15">“Adama bak, bu böceğe at diyor”, dedi Georges şaşkınlıkla.</p>
<p class="p15">Çiftçi oturmuştu.</p>
<p class="calibre5">“Öyle demeyin! Bu küçük at iyidir”, dedi. “Merhaba, beyler. Pierrotin, kalkıyor muyuz?”</p>
<p class="calibre5">“iki yolcum var, kahvelerini içiyorlar”, diye yanıtladı arabacı.</p>
<p class="p15">Çökük yüzlü genç adamla çömezi göründü o sırada.</p>
<p class="p15">“Gidelim!” diye bağırdı herkes.</p>
<p class="p15">“Gideceğiz”, diye yanıtladı Pierrotin. “Hadi, kalkalım”, de-</p>
<p class="p28"><span class="t8">1</span><span class="t8"> </span><span class="t8">Uzmanlar</span><span class="t8">ı</span><span class="t8">n belirttiklerine göre, burada tarih aç</span><span class="t8">ı</span><span class="t8">s</span><span class="t8">ı</span><span class="t8">ndan bir yan</span><span class="t8">ı</span><span class="t8">lma söz konusu: 1832’de ç</span><span class="t8">ı</span><span class="t8">kan bir yasa uyar</span><span class="t8">ı</span><span class="t8">nca, yol bunu zorunlu k</span><span class="t8">ı</span><span class="t8">ld</span><span class="t8">ığı</span><span class="t8"> zaman, arabac</span><span class="t8">ı</span><span class="t8">lar, eskiden yap</span><span class="t8">ı</span><span class="t8">ld</span><span class="t8">ığı</span><span class="t8"> gibi arabaya üçüncü bir at ko</span><span class="t8">ş</span><span class="t8">mak yerine, atlar</span><span class="t8">ı</span><span class="t8">n</span><span class="t8">ı</span><span class="t8"> daha güçlü iki atla de</span><span class="t8">ğ</span><span class="t8">i</span><span class="t8">ş</span><span class="t8">- tirebiliyorlard</span><span class="t8">ı</span><span class="t8">. Böylece yolcular olmayan bir üçüncü at için ek ücret ödüyor, yasa uy</span><span class="t8">gulamada s</span><span class="t8">ı</span><span class="t8">k s</span><span class="t8">ı</span><span class="t8">k kötüye kullanmaya elverdi</span><span class="t8">ğ</span><span class="t8">i için de bu </span><span class="t9">Uçüncü at</span><span class="t8"> de</span><span class="t8">ğ</span><span class="t8">i</span><span class="t8">ş</span><span class="t8">mez bir alay konusu olu</span><span class="t8">ş</span><span class="t8">turmaktayd</span><span class="t8">ı</span><span class="t8">.</span></p>
<p class="calibre5"> </p>
<p class="calibre5">di yardımcısına, o da tekerleklerin önüne takoz olarak konulmuş olan taşları kaldırdı.</p>
<p class="calibre5">Posta arabacısı Rougeot’nun dizginini eline aldı, iki hayvana güçlerini toplamalarını bildirmek için gırtlaktan gelen bir sesle “Deh! Deh!” diye seslendi, onlar da, bayağı uyuşmuş olmalarına karşın, arabayı çektiler. Pierrotin arabayı Lion d’Argent’ın kapısının önüne getirip durdurdu. Yalnızca hazırlık niteliğinde olan bu manevradan sonra, Enghien sokağına baktı ve arabayı yardımcısına bırakarak gözden silindi.</p>
<p class="calibre5">“Ne oluyor, sizin patron sık sık böyle nöbetler geçirir mi?” diye sordu Mistigris yardımcıya.</p>
<p class="calibre5">“Ahırdan yulafını almaya gitti”, diye yanıtladı Auvergne’li, yolcuların sabırsızlığını yatıştırmak için başvurulan tüm kurnazlıkları bilirdi.</p>
<p class="p15">“Ne de olsa, <span class="t5">zaman büyük bir s</span><span class="t5">ı</span><span class="t5">skad</span><span class="t5">ı</span><span class="t5">r</span>’'<span class="t7">1</span>, dedi Mistigris.</p>
<p class="calibre5">O sıralarda, resim atölyelerinde, atasözlerini değiştirip bozmak moda olmuştu. Aşağı yukarı benzer bir sözcük ya da birkaç harf değişikliği bularak atasözüne çarpık ya da gülünç bir anlam vermek bir utkuydu.</p>
<p class="p15"><span class="t5">“Paris birf</span><span class="t5">ı</span><span class="t5">nn içinde kurulmad</span><span class="t5">ı</span>”<span class="t7">2</span>, diye yanıtladı ustası.</p>
<p class="calibre5">Pierrotin L’Echiquier sokağından gelmiş olan kont de Sérisy’yi de yanına alarak geri döndü, hiç kuşkusuz, birkaç dakika konuşmuştu onunla.</p>
<p class="calibre5">“Léger baba, yerinizi kontumuza<span class="t7">3</span> verir misiniz? arabanın yükü daha dengeli olur.”</p>
<p class="calibre5">“Ama böyle devam ederseniz, daha bir saat yola çıkamayacağız”, dedi Georges. “Yerleştirelim diye bunca zorluk çektiğimiz bu Allah’ın belası desteği çıkarmamız gerekecek, hem de en son gelen bir yolcu için herkes inmek zorunda kalacak. Herkesin ayırttığı yere oturma hakkı var, beyinki hangisiymiş? Ha</p>
<p class="p29"><span class="t8">1</span><span class="t8"> </span><span class="t8">Balzac’</span><span class="t8">ı</span><span class="t8">n birçok ki</span><span class="t8">ş</span><span class="t8">isi, söz oyunu olarak, atasözlerini ve deyimleri de</span><span class="t8">ğ</span><span class="t8">i</span><span class="t8">ş</span><span class="t8">tirerek kulla</span><span class="t8">n</span><span class="t8">ı</span><span class="t8">rlar. Burada da </span><span class="t9">"Le temps est un grand maître”</span><span class="t8"> (Zaman büyük bir </span><span class="t9">ö</span><span class="t9">ğ</span><span class="t9">reticidir)</span><span class="t8"> sözünde </span><span class="t9">maître</span><span class="t8"> (ö</span><span class="t8">ğ</span><span class="t8">retmen, usta) yerine </span><span class="t9">maigre</span><span class="t8"> (zay</span><span class="t8">ı</span><span class="t8">f) kullan</span><span class="t8">ı</span><span class="t8">lm</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">r.</span></p>
<p class="p30"><span class="t8">2</span><span class="t8"> </span><span class="t8">Burada da ayn</span><span class="t8">ı</span><span class="t8"> </span><span class="t8">ş</span><span class="t8">ey : “Paris bir gün </span><span class="t9">(jour)</span><span class="t8"> içinde kurulmad</span><span class="t8">ı</span><span class="t8">” tümcesi “Paris bir f</span><span class="t8">ı</span><span class="t8">r</span><span class="t8">ı</span><span class="t8">n </span><span class="t9">(four)</span><span class="t8"> içinde kurulmad</span><span class="t8">ı</span><span class="t8">” biçiminde de</span><span class="t8">ğ</span><span class="t8">i</span><span class="t8">ş</span><span class="t8">tiriliyor.</span></p>
<p class="p29"><span class="t8">3</span><span class="t8"> </span><span class="t8">Arabac</span><span class="t8">ı</span><span class="t8"> özgün metinde </span><span class="t9">"monsieur le comte"</span><span class="t8"> demekte, böylece gizlemesi gereken kim</span><span class="t8">li</span><span class="t8">ğ</span><span class="t8">i aç</span><span class="t8">ığ</span><span class="t8">a vurmaktad</span><span class="t8">ı</span><span class="t8">r, ama, görece</span><span class="t8">ğ</span><span class="t8">imiz gibi, yolcular </span><span class="t9">Lecomte</span><span class="t8"> ad</span><span class="t8">ı</span><span class="t8">nda bir ki</span><span class="t8">ş</span><span class="t8">inin söz konusu oldu</span><span class="t8">ğ</span><span class="t8">unu sanacaklard</span><span class="t8">ı</span><span class="t8">r.</span></p>
<p class="p29"><span class="t8"> </span></p>
<p class="calibre5">di, bir yoklama yapın! Bir kâğıdınız, bir defteriniz yok mu sizin? Mösyö Lecomte’un yeri hangisi? Ne kontuymuş ki?”</p>
<p class="p31">Pierrotin’in şaşkın bir durumda olduğu açıkça görülüyordu. “Kontum, çok rahatsız olacaksınız”, dedi.</p>
<p class="calibre5">“Hesabınızı bilmiyor muydunuz?” diye sordu Mistigris. <span class="t5">“</span><span class="t5">İ</span><span class="t5">yi kontlar iyi kalburlar yapa"</span>'<span class="t7">1</span>.</p>
<p class="p20">“Mistigris, zevzekliği bırak!” diye bağırdı usta, bayağı sertti. Tüm yolcular M. de Serisy’yi kesinlikle Lecomte adında bir kenter sandılar.</p>
<p class="calibre5">“Hiç kimseyi rahatsız etmeyin”, dedi kont Pierrotin’e. “Ben öne, sizin yanınıza otururum.”</p>
<p class="p15">Genç adam çömezine:</p>
<p class="calibre5">“Hadi, Mistigris, yaşlılara saygı borçlu olduğunu anımsa! Ne korkunç biçimde yaşlı bir adam olabilirsin, bilmiyorsun, <span class="t5">yol</span><span class="t5">culuklar gençli</span><span class="t5">ğ</span><span class="t5">i bozar.</span> Demem o ki yerini beye bırak.”</p>
<p class="calibre5">Mistigris posta arabasının ön kapısını açtı ve suya atılan bir kurbağa çabukluğuyla yere atladı.</p>
<p class="calibre5">“Siz bir tavşan olamazsınız<span class="t7">2</span>, yüce ihtiyar”, dedi M. Se- risy’ye.</p>
<p class="p20">“Mistigris, <span class="t5">sanat insan</span><span class="t5">ı</span><span class="t5">n dostudur"</span>, diye yanıtladı ustası. “Size teşekkür ederim, mösyö”, dedi kont Mistigris’nin ustasına, böylece onun komşusu oldu.</p>
<p class="calibre5">Devlet adamı arabanın dibine keskin bir bakışla baktı, bu bakış Oscar’la Georges’a çok dokundu.</p>
<p class="p20">“Bir saat on beş dakika gecikmiş durumdayız”, dedi Oscar. “Bir araba sana uysun istiyorsan, tüm yerleri tutacaksın”, dedi Georges.</p>
<p class="p20">Kont de Serisy tanınmadığından emindi artık, bu gözlemlere hiç yanıt vermedi, babacan bir kenter havasına büründü. Çiftçi iki genç adama:</p>
<p class="calibre5">“Siz de gecikmiş olsaydınız, sizi beklemiş olmaları hoşunuza gitmez miydi?” dedi.</p>
<p class="p32"><span class="t8">1</span><span class="t8"> </span><span class="t8">Gene e</span><span class="t8">ş</span><span class="t8">seslilik ve ses benzerli</span><span class="t8">ğ</span><span class="t8">ine dayal</span><span class="t8">ı</span><span class="t8"> söz oyunlar</span><span class="t8">ı</span><span class="t8">: Mistigris önce e</span><span class="t8">ş</span><span class="t8">seslikten ya</span><span class="t8">rarlanarak </span><span class="t9">comte</span><span class="t8"> (kont) sözcü</span><span class="t8">ğ</span><span class="t8">ünden </span><span class="t9">compte</span><span class="t8"> (hesap) sözcü</span><span class="t8">ğ</span><span class="t8">üne geçer. </span><span class="t9">“Les bons comtes font les bons tamis"</span><span class="t8"> (</span><span class="t8">İ</span><span class="t8">yi kontlar iyi kalburlar yaparlar) sözü de </span><span class="t9">“Les bons comptes font les bons amis"</span><span class="t8"> (</span><span class="t8">İ</span><span class="t8">yi hesaplar iyi dostlar yarat</span><span class="t8">ı</span><span class="t8">r) atasözünün de</span><span class="t8">ğ</span><span class="t8">i</span><span class="t8">ş</span><span class="t8">tirilmi</span><span class="t8">ş</span><span class="t8"> biçimidir.</span></p>
<p class="p16"><span class="t8">2</span><span class="t8"> </span><span class="t8">Sürücünün yan</span><span class="t8">ı</span><span class="t8">na oturan yolculara “tav</span><span class="t8">ş</span><span class="t8">an” denildi</span><span class="t8">ğ</span><span class="t8">ini görmü</span><span class="t8">ş</span><span class="t8">tük.</span></p>
<p class="p7"> </p>
<p class="p7">Pierrotin, kamçısı elinde, Saint-Dénis kapısına doğru bakıyor, Mistigris’nin kıpırdanıp durduğu sıraya çıkıp çıkmamakta duralıyordu.</p>
<p class="p15">O zaman kont:</p>
<p class="p15">“Birini bekliyorsanız, ben sonuncu değilim”, dedi.</p>
<p class="p15">“Bu uslamlamayı beğendim”, dedi Mistigris.</p>
<p class="p7">Georges ile Oscar oldukça arsız bir biçimde gülmeye başladılar.</p>
<p class="p7">“İhtiyar pek de yetenekli sayılmaz”, dedi Georges Oscar’a, o da bu görünüşte kalan yakınlığa bayıldı.</p>
<p class="p7">Pierrotin sürücü yerinin sağ yanına oturduktan sonra, arkaya bakmak için eğildi, arabanın iyice dolması için gereken iki yolcuyu göremedi.</p>
<p class="p15">“Doğrusu ya, iki yolcu daha çıksa, hiç de fena olmazdı.”</p>
<p class="p15">Georges bayağı korktu.</p>
<p class="p15">“Ben para ödemedim, iniyorum”, dedi.</p>
<p class="p15">“Daha ne bekliyorsun, Pierrotin?” dedi Léger baba.</p>
<p class="p7">Pierrotin öyle bir “Deh!” çekti ki Bichette’le Rougeot bunun kesin bir karar içerdiğini anladı, iki at çok geçmeden yavaşlayacak olan hızlı adımlarla yokuşa doğru atıldı.</p>
<p class="p7">Kontun tümüyle kırmızı bir yüzü vardı, üzerinde daha da kızarık birkaç yer bulunan ateşli bir kırmızılıktaydı, tümüyle ak saçları da daha bir belirginleştiriyordu bunu. Bu yüz rengi, gençlerden başkalarında, bitmez tükenmez çalışmaların yol açtığı sürekli bir kan yangısını belirtirdi. Bu sivilceler kontun soylu havasını öylesine bozuyordu ki yeşil gözlerinde yüksek görevlinin inceliğini, politikacının derinliğini, yasa koyucunun bilgisini yeniden bulmak için dikkatli bir inceleme gerekiyordu. Yüzü düzdü, burnu çökmüş gibi görünüyordu. Şapka alnın incelik ve güzelliğini gizliyordu. Son olarak, gümüş rengi saçlarla kara kalmış, kalın ve gür kaşlar arasındaki uyumsuzluk bu umursamaz gençliği güldürmek için birebirdi. Kont, ta yukarıya kadar asker giysileri gibi iliklenmiş, uzun, mavi bir redingot giymişti, boynuna ak bir kıravat takmıştı, kulaklarında pamuk vardı, gömleğinin oldukça geniş yakası yanaklarının üstünde birer ak kare oluşturmaktaydı. Kara pantalonu çizmelerini sarıyor, uçları zor görünüyordu. Yakasında hiç nişan yoktu, geyik derisi eldivenleri de ellerini gizlemekteydi. Hiç kuşkusuz, gençler için, bu adamda hiçbir şey yüksek meclis üyesini, ülkesine en yararlı insanlardan birini belli etmiyordu. Léger baba kontu hiçbir zaman görmemişti, o da Léger babayı yalnızca adıyla biliyordu. Kontun, arabaya binerken, Oscar’la Georges’u sarsmış olan o kavrayıcı bakışla bakması, kendisi gibi Pierrotin’in arabasına binmek zorunda kalmış olması durumunda ağzını çok sıkı tutmasını tembih etmek üzere noter yazmanını aradığı yüzündendi; ama Oscar’ın, Léger babanın görünüşleri, özellikle de Georges’u ayıran nerdeyse askersi hava, dolandırıcı bıyığı ve davranışlarıyla güvene geldi, pusulasının noter Alexandre Crottat’ya hiç kuşkusuz zamanında ulaştığını düşündü.</p>
<p class="calibre5">Araba Fidélité sokağında Saint-Denis mahallesinin dik yokuşuna gelince, Pierrotin:</p>
<p class="p15">“Léger baba, ne dersin, insek mi?” dedi.</p>
<p class="p15">Kont da, bu adı duyunca:</p>
<p class="p15">“Ben de iniyorum”, dedi, “atlara soluk aldırmak gerek”.</p>
<p class="calibre5">“Hayda! böyle gidecek olursak, on beş günde on dört fersah alırız!” diye atıldı Georges.</p>
<p class="calibre5">“Suç bende mi?” dedi Pierrotin. “Yolcunun biri inmek istiyor.”</p>
<p class="p15">Kont Pierrotin’in koluna girdi.</p>
<p class="calibre5">“Senden istediğim gizi iyi saklarsan, benden sana on louis”, dedi alçak sesle.</p>
<p class="calibre5">Pierrotin M. de Sérisy’ye “Bana güvenin!” anlamında bir göz kırpmadan sonra, “Ah! bin frankım!” dedi kendi kendine.</p>
<p class="p15">Oscar’la Georges arabada kaldılar.</p>
<p class="p15">Yokuş çıkıldıktan sonra, yolcular yeniden yerlerini aldı.</p>
<p class="calibre5">“Bakın, Pierrotin”, diye seslendi Georges. “Bundan daha hızlı gidemeyecekseniz, söyleyin, tamam mı? Yerimin parasını öder, Saint-Denis’ye bir at kiralarım, çünkü önemli işlerim var, gecikirsem sarpa sarar.”</p>
<p class="calibre5">“Yok yok, iyi gidecektir”, diye yanıtladı Léger baba. “Ayrıca, yol da geniş değil.”</p>
<p class="p15">Pierrotin de:</p>
<p class="calibre5">“Hiçbir zaman yarım saatten fazla gecikmem”, diye karşılık verdi.</p>
<p class="p8">“Her neyse, papayı taşımıyorsunuz, değil mi ya?” dedi Georges. “O zaman, biraz hızlanın!”</p>
<p class="p25">Mistigris kontu gösterdi.</p>
<p class="p8">“Kayırmacılık yok”, dedi. “Şu beyefendiyi fazla sarsmaktan korkuyorsanız, iyi etmiyorsunuz.”</p>
<p class="p8">“Tüm yolcular kuku önünde eşittir, Anayasa önünde Fransızlar gibi”, dedi Georges.</p>
<p class="p8">“içiniz rahat olsun”, dedi Léger baba. “Öğleden önce La Chapelle’e varırız.”</p>
<p class="p8">La Chapelle Saint-Denis sınırına bitişik bir köydür. Yolculuk etmiş olan herkes bilir ki rastlantıyla bir arabada bir araya gelmiş kişiler hemen ilişkiye geçmezler birbirleriyle; ender durumlar bir yana, ancak biraz yol gittikten sonra konuşurlar. Bu sessizlik dönemi, bulunulan yere yerleşme kadar karşılıklı incelemeyle de doldurulur. Beden kadar ruhlar da dengeli duruma gelme gereksinimindedir. Herkes yol arkadaşlarının gerçek yaşını, mesleğini, kişiliğini kavramış olduğu kanısına vardıktan sonra, en konuşkanı başlar, herkes yolculuğu güzelleştirmek, sıkıntılarını hafifletmek gereksinimini duymuş olduğu için de konuşmaya daha bir sıcaklıkla girişilir. Fransız arabalarında işler böyle gelişir. Öteki uluslarda, töreler çok farklıdır. İngilizler ağızlarını açmamayı tümüyle bir gurur sorunu yaparlar; Alman arabada kederlidir, Italyanlar konuşmayacak ölçüde önlemcidir; Ispanyollar’ın pek posta arabası yoktur, Ruslar’ınsa yolu yoktur. Kısacası, ancak Fransa’nın ağır arabalarında, herkesin gülmeye ve zekâsını göstermeye can attığı, aşağı sınıfların yoksunluklarından kodaman kenterlerin önemli çıkarlarına varıncaya dek, her şeyi alayla canlanan bu öylesine geveze ülkede eğlenilir. Polis dilleri fazla gemlemez, Kürsü<span class="t7">1</span> de tartışmayı moda durumuna getirmiştir. Georges adı altında gizlenen genç gibi yirmi iki yaşında bir genç adam, nükte yeteneği varsa, özellikle böyle durumlarda, bunu aşırı ölçüde kullanmaya son derece yatkındır. Başlangıçta, Georges hemen bu topluluğun üstün yaratığı olduğu kararını verdi. Kontu ikinci sınıf bir yapımcı, bir bıçakçı, Mistigris’nin yoldaşlık ettiği zavallı delikanlıyı silik bir yaratık, Oscar’ı küçük bir budala, şişman çiftçi-</p>
<p class="p26"><span class="t8">1</span><span class="t8"> </span><span class="t8">Yani parlamanter düzen.</span></p>
<p class="calibre5"> </p>
<p class="calibre5">yi de işletilmeye son derece elverişli bir kişi olarak gördü. Böylece ölçülerini aldıktan sonra, yol arkadaşlarının sırtından eğlenmeye karar verdi.</p>
<p class="calibre5">Pierrotin’in kukusu Plaine-Saint-Louis’ye atılmak üzere, La Chapelle’den inerken, “Dur bakalım, Etienne mi olayım, Beranger<span class="t7">1</span> mi?” dedi kendi kendine. “Hayır, bu kuşlar ne berikini tanırlar, ne ötekini. Carbonaro mu?... Hay Allah! Yaka paça götürülebilirim o zaman. Mareşal Ney’in oğullarından biri olsam?... iyi de ne anlatırım ki onlara? Babamın idamını. Bu da pek eğlenceli olmaz... Champ-d’Asile’den<span class="t7">2</span> geldiğimi mi? Beni bir casus sanarak kuşkulanabilirler. Kılık değiştirmiş bir Rus prensi olalım, imparator Alexandre’a ilişkin ünlü ayrıntıları yuttururum onlara... Ya felsefe profesörü Cousin olduğumu ileri sürsem? Öyle bir kandırırım ki onları! Hayır, şu saçları darmadağın silik delikanlı tozluklarını Sorbonne sınıflarında sürüklemiş gibi geliyor bana. Onları işletmeyi neden daha önce düşünmedim ki? Ingilizler’e öyle güzel öykünürüm ki gizlice yolculuk eden lord Byron numarası yapabilirdim... Hay Allah! Fırsatı kaçırdım. Peki, cellat oğlu olsam?... işte yemekte kendime yer açmak için sıkı bir buluş, iyi ya ben de Yanya paşası Ali’nin<span class="t7">3</span> birliklerine komutan olurum!...”</p>
<p class="calibre5">Bu söyleni sırasında, araba bu çok işlek yolun yan bölümlerinden durmamacasına yükselen toz dalgaları arasında ilerlemekteydi.</p>
<p class="p15">“Bu ne toz böyle!” dedi Mistigris.</p>
<p class="calibre5">“IV. Henri öldü”, diye yanıtladı hemen arkadaşı. “Vanilya kokuyor deseydin, yeni bir görüş belirtmiş olurdun.”</p>
<p class="calibre5">“Siz dalganızı geçin”, diye karşıladı Mistigris: “bazı bazı vanilyayı anımsatıyor bu toz bana.”</p>
<p class="p21"><span class="t8">1</span><span class="t8"> </span><span class="t8">Etienne dönemin çok ünlü bir muhalefet yazar</span><span class="t8">ı</span><span class="t8">d</span><span class="t8">ı</span><span class="t8">r, </span><span class="t9">Journal des debats'd</span><span class="t9">ı</span><span class="t8"> ve </span><span class="t9">Constituti- onnePâe.</span><span class="t8"> yazar. Beranger özgürlükçü ve kilise kar</span><span class="t8">ş</span><span class="t8">ı</span><span class="t8">t</span><span class="t8">ı</span><span class="t8"> bir ozan ve </span><span class="t8">ş</span><span class="t8">ark</span><span class="t8">ı</span><span class="t8">c</span><span class="t8">ı</span><span class="t8">d</span><span class="t8">ı</span><span class="t8">r. Sert yergi</span><span class="t8">leri nedeniyle s</span><span class="t8">ı</span><span class="t8">k s</span><span class="t8">ı</span><span class="t8">k hapse girmi</span><span class="t8">ş</span><span class="t8">tir.</span></p>
<p class="p21"><span class="t8">2</span><span class="t8"> </span><span class="t8">Napoleon’un ünlü 1815 yenilgisinden sonra Fransa’y</span><span class="t8">ı</span><span class="t8"> terketmek zorunda kalan eski imparatorluk askerlerinin 1817’de Meksika’n</span><span class="t8">ı</span><span class="t8">n verdi</span><span class="t8">ğ</span><span class="t8">i bir toprakta olu</span><span class="t8">ş</span><span class="t8">turdu</span><span class="t8">ğ</span><span class="t8">u ko</span><span class="t8">loni.</span></p>
<p class="p33"><span class="t8">3</span><span class="t8"> </span><span class="t8">Tepedelenli Ali Pa</span><span class="t8">ş</span><span class="t8">a söz konusu. Yunanl</span><span class="t8">ı</span><span class="t8">lar’</span><span class="t8">ı</span><span class="t8">n ba</span><span class="t8">ğı</span><span class="t8">ms</span><span class="t8">ı</span><span class="t8">zl</span><span class="t8">ı</span><span class="t8">k sava</span><span class="t8">ş</span><span class="t8">ı</span><span class="t8">nda Amavutluk’u Osmanl</span><span class="t8">ı</span><span class="t8"> egemenli</span><span class="t8">ğ</span><span class="t8">inden kurtarmaya çal</span><span class="t8">ı</span><span class="t8">ş</span><span class="t8">m</span><span class="t8">ı</span><span class="t8">ş</span><span class="t8"> olan ünlü ki</span><span class="t8">ş</span><span class="t8">i. 1822’de, Paris’te </span><span class="t9">\li Pa</span><span class="t9">ş</span><span class="t9">a</span><span class="t8"> adl</span><span class="t8">ı</span><span class="t8"> bir melodram oynanm</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">.</span></p>
<p class="p15"> </p>
<p class="p15">Georges bir öyküye girişmek istedi.</p>
<p class="p15">“Doğuda...” diye başladı.</p>
<p class="p15">Mistigris’nin ustası sözünü kesti.</p>
<p class="p15">“Doğada mı?” dedi.</p>
<p class="calibre5">“Doğu’da diyorum, geldiğim yerlerde”, diye sürdürdü Georges. “Orada toz çok güzel kokar; ama burada, ancak bunun gibi bir gübre deposu ortaya çıktığı zaman bir şeyler kokar.”</p>
<p class="p15">Mistigris alaycı bir havayla:</p>
<p class="p15">“Beyefendi Doğu’dan mı geliyor?” dedi.</p>
<p class="calibre5">“Görmüyor musun, beyefendi öylesine yorgun ki poposunun üstüne oturmuş”, diye yanıtladı ustası.</p>
<p class="p15">“Güneşten fazla kararmamışınız”, dedi Mistigris.</p>
<p class="calibre5">“Ne yapayım, üç aylık bir hastalıktan sonra, yataktan yeni kalktım daha. Hastalığın kaynağı da bastırılmış bir vebaymış.”</p>
<p class="calibre5">“Vebaya yakalandınız demek!” diye haykırdı kont, dehşete tutulmuş gibi bir devinim yaptı. “Pierrotin, durdurun arabayı!”</p>
<p class="calibre5">“Siz gitmenize bakın, Pierrotin”, dedi Mistigris, sonra M. de Serisy’ye döndü. “Bastırılmış dedi ya! Konuşmada geçen bir veba bu.”</p>
<p class="p15">“Vay canına dedirten vebalardan!” diye atıldı usta.</p>
<p class="calibre5">“Ya da veba kenteri bulsun dedirtenlerden!” diye bastırdı Mistigris.</p>
<p class="calibre5">“Mistigris! Başına iş açacak olursan, seni kapı dışarı ederim”, dedi usta. Sonra Georges’a döndü. “Demek beyefendi Doğu’ya gitmiş, öyle mi?”</p>
<p class="calibre5">“Evet, beyefendi, önce Mısır’a gittim. Sonra Yunanistan’a. Burada Yanya paşası Ali’nin hizmetine girdim, korkunç bir ağız dalaşma giriştim, onunla. -Bu iklimlere dayanamıyor insan. -Böylece Doğu yaşamının getirdiği her türlü heyecan karaciğerimi berbat etti.”</p>
<p class="calibre5">“Ya! hizmet ettiniz demek?” dedi şişman çiftçi. “Yaşınız kaç ki?”</p>
<p class="calibre5">“Yirmi dokuz yaşındayım”, diye yanıtladı Georges. Tüm yolcular ona baktı. “On sekiz yaşımda rütbesiz er olarak ünlü 1813 savaşına gittim; ama yalnızca Hanau savaşını<span class="t7">1</span> gördüm, bu-</p>
<p class="p16"><span class="t8">1</span><span class="t8"> </span><span class="t8">Napoleon’un Avusturya-Bavyera ordusunu yendi</span><span class="t8">ğ</span><span class="t8">i sava</span><span class="t8">ş</span><span class="t8">.</span></p>
<p class="p7"> </p>
<p class="p7">rada başçavuş rütbesini kazandım. Fransa’da, Montereau’da<span class="t7">1</span> teğmenliğe atandım ve... (aramızda muhbir yok ya?) Impara- tor’dan nişan aldım.”</p>
<p class="p7">“Nişan aldınız demek”, dedi Oscar. “Peki, nişanınızı takmıyor musunuz?”</p>
<p class="p7">“Bunların nişanını mı?... bitti o iş. Ayrıca hangi doğru dürüst adam yolculukta nişanlarını takar ki?” Kont de Sérisy’yi gösterdi. “îşte beyefendiye bakın, nesine isterseniz bahse girerim ki...”</p>
<p class="p7">“Nesine olursun olsun bahse girmek Fransa’da hiçbir şeyine bahse girmemenin bir başka biçimidir”, dedi Mistigris’nin ustası.</p>
<p class="p15">Georges yapmacık bir biçimde:</p>
<p class="p7">“Nesine isterseniz bahse girerim ki bu beyin göğsü tiikrük- lerle<span class="t7">2</span> kaplıdır”, dedi.</p>
<p class="p15">Kont de Sérisy de gülerek:</p>
<p class="p7">“Légion d’honneur büyük haçı nişanım var, Rusya’nın Sa- int-André nişanını, Prusya’nın Kartal nişanını, Sardunya’nın An- nonciade nişanını ve Toison d’Or’u da aldım”, diye yanıtladı.</p>
<p class="p7">“Bağışlayın, daha fazlasını sunamadık”, dedi Mistigris. “Peki, tüm bunlar kukuda mı gidiyor?”</p>
<p class="p7">“Kiremit rengi herif sıkı adama benziyor”, dedi Georges Oscar’ın kulağına, sonra, sesini yükselterek “Ha! ne diyordum size?” diye sürdürdü. “Ben, gizlemiyorum, Imparator’a taparım...”</p>
<p class="p15">“Kendisine hizmet ettim”, dedi kont.</p>
<p class="p15">“Ne adam! Değil mi?” diye atıldı Georges.</p>
<p class="p15">Kont çok iyi oynanmış bir bön havasıyla:</p>
<p class="p7">“Kendisine çok şeyler borçlu olduğum bir adam”, diye yanıtladı.</p>
<p class="p15">“Nişanlarınızı mı?...” dedi Mistigris.</p>
<p class="p15">“Ne kadar da tütün içerdi!” dedi M. de Sérisy.</p>
<p class="p15">“Öyle! Doğrudan ceplerine doldururdu”, dedi Georges.</p>
<p class="p7">“Bunu duymuştum”, diye girişti Léger baba, nerdeyse inanmamış gibiydi.</p>
<p class="p16"><span class="t8">1</span><span class="t8"> </span><span class="t8">18 </span><span class="t8">ş</span><span class="t8">ubat 1814’te, Napoleon Avusturyal</span><span class="t8">ı</span><span class="t8">lar’</span><span class="t8">ı</span><span class="t8"> bu kentten kovmu</span><span class="t8">ş</span><span class="t8">tu.</span></p>
<p class="p16"><span class="t8">2</span><span class="t8"> </span><span class="t8">O dönemde halk aras</span><span class="t8">ı</span><span class="t8">nda yüksek ni</span><span class="t8">ş</span><span class="t8">anlar</span><span class="t8">ı</span><span class="t8"> belirtmek için kullan</span><span class="t8">ı</span><span class="t8">lan bir benzetme.</span></p>
<p class="p25"> </p>
<p class="p25">Georges gene söze karıştı:</p>
<p class="p22">“Çok daha önemlisi, hem çiğner, hem içerdi. Waterloo’da, silahına sarılıp da İngilizler’in üzerine boşaltacağı sırada, mareşal Soult onu belinden kavrayıp da arabasına attığı zaman, içer gördüm onu, hem de çok tuhaf bir biçimde.”</p>
<p class="p22">“Waterloo’da bulundunuz mu?” dedi Oscar, gözleri fal taşı gibi açılmıştı.</p>
<p class="p22">“Evet, delikanlı, 1815 savaşma katıldım. Mont-Saint-Je- an’da yüzbaşıydım, bizi açığa aldıkları zaman da Loire üzerine çekildim. Doğrusunu istersen, Fransa tiksindiriyordu beni, duramadım buralarda. Hayır, sonunda enselenecektim. Ben de böylece, sıkı mı sıkı iki üç arkadaşla, şu sırada Mısır’da bulunan Selves, Besson<span class="t7">1</span> ve ötekilerle gidip Mehmet paşanın<span class="t7">2</span> hizmetine girdik. Doğrusu ya, yaman bir heriftir bu paşa! Bir zamanlar Kavala’da sıradan bir tütün satıcısıyken, şimdi hükümdar olma yolunda. Horace Vernet’nin tablosunda, <span class="t5">Le Massacre des Mameluks'ta</span><span class="t7">3</span> görmüşünüzdür. Ne güzel adamdır! Ben atalarımın dinini bırakıp İslamlığa geçmek istemedim, hele bu din değiştirmenin hiç mi hiç takmadığım bir cerrah işlemi gerektirdiği de düşünülürse. Hem sonra hiç kimse bir dönmeye saygı duymaz. Ha! şöyle yüz bin franklık bir yıllık gelir önerselerdi, belki de... hayır. Paşa yalnızca bin talaro<span class="t7">4</span> ödül verdirtti bana.”</p>
<p class="p25">Oscar tüm dikkatiyle dinliyordu.</p>
<p class="p25">“Ne tutar bu?” dedi.</p>
<p class="p22">“Fazla bir şey değil. Talaro şöyle böyle yüz <span class="t5">sou</span> gibi birşeydir. Hem sonra, memleketten sayacak olursanız, bu Allah’ın belası memlekette edindiğim kötü alışkanlıkların getirisini de kazanamadım. Şimdi günde iki kez nargile içmeden duramaz oldum, bu da pahalı...”</p>
<p class="p25">“Peki, Mısır nasıl bir yer?” diye sordu M. de Serisy.</p>
<p class="p23"><span class="t8">1</span><span class="t8"> </span><span class="t8">Her ikisi de gerçekten ya</span><span class="t8">ş</span><span class="t8">am</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">r; bunlardan Besson 1821’de M</span><span class="t8">ı</span><span class="t8">s</span><span class="t8">ı</span><span class="t8">r’a yerle</span><span class="t8">ş</span><span class="t8">mi</span><span class="t8">ş</span><span class="t8"> ve amiralli</span><span class="t8">ğ</span><span class="t8">e kadar yükselmi</span><span class="t8">ş</span><span class="t8">tir.</span></p>
<p class="p29"><span class="t8">2</span><span class="t8"> </span><span class="t8">Mehmet Ali pa</span><span class="t8">ş</span><span class="t8">an</span><span class="t8">ı</span><span class="t8">n 1806’da M</span><span class="t8">ı</span><span class="t8">s</span><span class="t8">ı</span><span class="t8">r valisi olduktan sonra ülkeyi ça</span><span class="t8">ğ</span><span class="t8">da</span><span class="t8">ş</span><span class="t8">la</span><span class="t8">ş</span><span class="t8">t</span><span class="t8">ı</span><span class="t8">rmaya ça</span><span class="t8">l</span><span class="t8">ı</span><span class="t8">ş</span><span class="t8">t</span><span class="t8">ığı</span><span class="t8">n</span><span class="t8">ı</span><span class="t8">, bu konuda özellikle Frans</span><span class="t8">ı</span><span class="t8">zlar’dan çok yararland</span><span class="t8">ığı</span><span class="t8">, bu Frans</span><span class="t8">ı</span><span class="t8">zlar’</span><span class="t8">ı</span><span class="t8">n ba</span><span class="t8">ş</span><span class="t8">ı</span><span class="t8">nda da Napoleon’un eski askerlerinin geldi</span><span class="t8">ğ</span><span class="t8">i bilinir.</span></p>
<p class="p34"><span class="t8">3</span><span class="t8"> </span><span class="t8">“Memluklar’</span><span class="t8">ı</span><span class="t8">n topluöldiirümü”. Topluöldürüm 1811 ’de, Mehmet Ali pa</span><span class="t8">ş</span><span class="t8">an</span><span class="t8">ı</span><span class="t8">n buyru</span><span class="t8">ğ</span><span class="t8">uyla yap</span><span class="t8">ı</span><span class="t8">lm</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">.</span></p>
<p class="p14"><span class="t8">4</span><span class="t8"> </span><span class="t8">Yak</span><span class="t8">ı</span><span class="t8">n Do</span><span class="t8">ğ</span><span class="t8">u’da da geçen Venedik paras</span><span class="t8">ı</span><span class="t8">.</span></p>
<p class="calibre5"> </p>
<p class="calibre5">Mısır mı, bir baştan bir başa kum”, diye yanıtladı Georges, en ufak bir gevşeme göstermeden. “Yalnız Nil vadisi yeşillik. Sarı bir kâğıdın üstüne yeşil bir çizgi çekin, olur Mısır. Sonra, Mısırlılar’ın, fellahların bize göre bir üstünlüğü var, hiç jandarma yok orada. Evet! Tüm Mısır’ı da dolaşsanız, tek bir jandarma göremezsiniz.”</p>
<p class="p15">“Çok Mısırlı var sanırım”, dedi Mistigris.</p>
<p class="calibre5">“Sandığınız kadar değil”, diye yanıtladı Georges. “Daha çok Habeşler, Gâvurlar, Vahabiler, Bedeviler ve Koptlar<span class="t7">1</span> var!... Kısacası, bu herifler öylesine sıkıcıydı ki lonya adalarından Te- pedelenli Ali’ye barut ve cephane getirmeye giden bir Cenevre gemisiyle denize açılmak büyük bir mutluluk verdi bana. Bilir misiniz? İngilizler Türkler’e, Yunanlılar’a, herkese barut ve cephane satarlar, şeytanın parası varsa, şeytana da satarlar. Böylece, volta vurarak Zâkinthos’tan Yunanistan kıyılarına gidecektik. Benim Georges adım bu ülkede çok ünlüdür. Babıali’ye savaş açan, yazık ki onu çökertecek yerde kendini çökerten şu ünlü Kara Yorgi’nin torunuyum<span class="t7">2</span>. Oğlu İzmir Fransız konsolosunun evine sığınmış, Paris’e gelmiş, annemi bana, yedinci çocuğuna gebe bırakarak 1792’de burada ölmüştü. Büyükbabamın dostlarından biri hâzinelerimizi çalmış, böylece batmıştık. Annem bir bir sattığı elmaslarının parasıyla geçiniyordu, 1799’da üvey babamla, M. Yung adında bir tüccarla evlendi. Ama annem öldü, ben de üvey babamla bozuştum, söz aramızda, itin biridir bu herif; hâlâ yaşar, ama hiç görüşmeyiz. Bu Çinli “Ayı mısın? Kurt musun?” demeden yedimizi birden ortada bıraktı. Ben de işte böylece, umutsuzluk içinde, sıradan asker yazılıp gittim 1813’te... Bu yaşlı Tepedelenli Ali paşa Kara Yorgi’nin torununu öyle büyük bir sevinçle karşıladı ki inanamazsınız. Burada, kendime yalnızca Georges dedirtiyorum. Paşa bana bir saray verdi...”</p>
<p class="p15">“Bir sarayınız mı var?” dedi Oscar.</p>
<p class="p15">“Çok tuğlu bir paşa mıydınız?” diye sordu Mistigris.</p>
<p class="p27"><span class="t8">1</span><span class="t8"> </span><span class="t8"> Georges </span><span class="t8">ı</span><span class="t8">rklar</span><span class="t8">ı</span><span class="t8">, dinleri, tarikatlar</span><span class="t8">ı</span><span class="t8"> birbirine kar</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">rmakta.</span></p>
<p class="p21"><span class="t8">2</span><span class="t8"> </span><span class="t8"> Georges ve Yorgi ayn</span><span class="t8">ı</span><span class="t8"> kökten gelen iki add</span><span class="t8">ı</span><span class="t8">r. Kara Yorgi 1804’te Osmanl</span><span class="t8">ı</span><span class="t8">lar’a kar</span><span class="t8">ş</span><span class="t8">ı</span><span class="t8"> ayaklanan S</span><span class="t8">ı</span><span class="t8">rplar’m ba</span><span class="t8">ş</span><span class="t8">ı</span><span class="t8">na geçmi</span><span class="t8">ş</span><span class="t8">, 1813’te ülke d</span><span class="t8">ı</span><span class="t8">ş</span><span class="t8">ı</span><span class="t8">na kaçmak zorunda kalm</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">. O</span><span class="t8">ğ</span><span class="t8">lu Aleksandr Karayorgeviç, Georges’un ileri sürdü</span><span class="t8">ğ</span><span class="t8">ünün tersine, ölmemi</span><span class="t8">ş</span><span class="t8">, 1842’de S</span><span class="t8">ı</span><span class="t8">rplar’</span><span class="t8">ı</span><span class="t8">n prensi seçilmi</span><span class="t8">ş</span><span class="t8">ti.</span></p>
<p class="p7">“Nasıl, paşaları yalnız padişahın atadığını, dostum Tepede- lenli’nin de, evet, Bourbon’lar gibi dosttuk onunla, Tepedelen- li’nin de padişaha karşı ayaklandığını bilmiyor musunuz? Bilirsiniz ya da bilmezsiniz ki Büyük-Hükümdar’ın adı Padişah’tır, Büyük-Türk ya da Sultan değil. Saray dediklerinin çok büyük bir şey olduğunu da sanmayın. Bir keçi sürünüz olsun, daha iyi. O kadınlar da çok salak, Montparnasse’taki Chaumière’e<span class="t7">1</span> gelen işçi kızları yüz kez yeğ tutarım onlara.”</p>
<p class="p15">“Daha yakındalar”, dedi kont de Sérisy.</p>
<p class="p7">“Saray kadınları fransızca tek sözcük bilmezler, anlaşmak için de dil bilmek gerekir. Ali bana beş yasal hanımla on cariye verdi. Yanya’da, elime hiçbir şey geçmemiş gibi bir şeydir bu. Neden derseniz, Doğu’da çok kadınlı olmak hiç de hoşa giden bir şey değildir, bizim nasıl Voltaire’lerimiz, Rousseau’larımız varsa, onların da öyle karıları vardır. Voltaire’ini ya da Rousse- au’sunu kim açar? Hiç kimse. En sık rastlanan durum kıskançlıktır. Yasalarının bir maddesine göre, bir kadını basit bir kuşku üzerine torbaya sokup ağzını dikerek suya atarlar.”</p>
<p class="p15">“Siz de attınız mı?” diye sordu çiftçi.</p>
<p class="p7">“Ben mi? Boşversenize! Ben Fransız’ım! Onları sevdim.” Bunun arkasından, Georges saçlarını düzeltti, bıyıklarını burdu, düşlere dalmış gibi bir hava takındı. Araba Saint-De- nis’ye giriyordu, Pierrotin ünlü peynirli börekler satan hanın kapısı önünde durdu, herkes indi. Georges’un şakalarına karıştırdığı gerçeğe benzer şeyler kontun ilgisini çekmişti, hemen sonra yeniden girdi arabaya, Pierrotin’in bu anlaşılmaz adamın minderin altına koyduğunu söylediği çantaya baktı, yaldızlı harflerle yazılmış “Crottat, noter” sözcüklerini okudu. Hemen arkasından, Léger babanın da benzer bir meraka kapılmasından haklı olarak korkarak çantayı açmayı göze aldı; Moulineaux’ya ilişkin sözleşmeyi içinden alıp katladı, redingotunun yan cebine koydu, sonra dönüp yolcuları incelemeye başladı.</p>
<p class="p7">“Bu Georges kesinlikle Crottat’nın ikinci yazmanı. Patronuna gerekli iltifatı yaparım, bana birinci yazmanını yollayacaktı”, dedi içinden.</p>
<p class="p35"><span class="t8">1 Dönemin büyük bir e</span><span class="t8">ğ</span><span class="t8">lence yeri.</span></p>
<p class="calibre5"> </p>
<p class="calibre5">Georges, Léger babayla Oscar’ın saygılı davranışlarına bakarak onları ateşli birer hayrana dönüştürdüğünü anladı; doğal olarak büyük senyör havalarına girdi, onlara peynirli börekler ve birer bardak Alicante şarabı ısmarladı, Mistigris’yle ustasına da aynı ikramda bulundu, bundan yararlanarak adlarını sordu.</p>
<p class="calibre5">“Efendim, benim sizinki gibi ünlü bir adım yok”, dedi Mis- tigris’nin ustası. “Asya’dan gelmiyorum...”</p>
<p class="calibre5">Bu sırada, buluşu konusunda hiçbir kuşku uyandırmamak için çabucak hancının kocaman mutfağına dönmüş olan kont bu yanıtın sonunu işitebildi:</p>
<p class="calibre5">“... ben zavallı bir ressamım yalnızca, Roma’dan döndüm, beş yıl önce, büyük ödülü kazandıktan sonra, hükümet hesabına gitmiştim Roma’ya. Adım Schinner.”</p>
<p class="calibre5">“Hey, usta, size bir bardak Alicante’la peynirli börek ikram edebilir miyiz?” dedi Georges konta.</p>
<p class="calibre5">“Teşekkürler”, dedi kont. “Hiçbir zaman kremalı kahvemi içmeden evden çıkmam ben.”</p>
<p class="calibre5">“Yemekler arasında da hiçbir şey yemez misiniz? Marais, Place Royale ya da Saint-Louis adasındaymış gibi!<span class="t7">1</span>” dedi Georges. Sonra, alçak sesle, ressama, “Az önce nişan palavralarına giriştiği zaman, olduğundan daha üstün sanmıştım onu; ama birazdan nişanlarının üstüne oturturuz bu ufak mumcuyu”, dedi. Os- car’a da “Hadi, koçum, bakkal için doldurdukları şu bardağı kafana dik de bıyıkların çıksın!” dedi.</p>
<p class="calibre5">Oscar erkeklik taslamak istedi, ikinci kadehi de dikti ve üç peynirli börek daha yedi.</p>
<p class="p15">Léger baba damağını şaklattı.</p>
<p class="p15">“iyi şarap”, dedi.</p>
<p class="calibre5">“Bercy’den geldiği için daha da iyi!” dedi Georges. “Ben Alicante’a gittim, bana sorarsanız, benim kolum ne kadar yel değirmenine benzerse, bu da o kadar oranın şarabı. Bizim yapay şaraplarımız doğal şaraplardan çok daha iyi. - Hadi, Pierrotin, bir bardak şarap?... Yazık ki senin atlar da şöyle birer bardak yuvar- layamıyor, o zaman daha iyi giderdik.”</p>
<p class="p15">Pierrotin Bichette’i gösterdi.</p>
<p class="p15">“Hayır, hiç gerekmez, bizim kır at var ya!” dedi.</p>
<p class="p35"><span class="t8">1 Paris’in üç ünlü semti.</span></p>
<p class="p22"> </p>
<p class="p22">Bu sıradan söz oyununu işitince<span class="t7">1</span>, Oscar Pierrotin’in olağanüstü bir adam olduğunu düşündü.</p>
<p class="p25">“Yallah!”</p>
<p class="p22">Herkes yerine sıkıştıktan sonra, Pierrotin’in bu sözü bir kırbaç şaklaması ortasında çınladı.</p>
<p class="p22">O sırada saat on birdi. Biraz kapalı olan hava açıldı, yukarılarda yel bulutları kovdu, yer yer göğün mavisi parladı; böylece, Pierrotin’in arabası Saint-Denis’yi Pierrefıtte’ten ayıran incecik yolda ileriye atıldığı zaman, güneş saydam perdesiyle bu ünlü banliyönün görünümlerini saran son ve incecik buğuları da içip bitirmişti.</p>
<p class="p22">“Peki, şu paşa dostunuzu ne diye bıraktınız ki?” dedi Léger baba Georges’a.</p>
<p class="p25">Georges da çok gizlemler saklayan bir havayla yanıt verdi.</p>
<p class="p22">“Eşi bulunmaz bir çakaldı. Bir düşünün, süvari birliğini benim komutama verdi!..”</p>
<p class="p22">“Ya! demek bu yüzden mahmuz takmış”, diye düşündü zavallı Oscar.</p>
<p class="p22">“Benim zamanımda, Tepedelenli Ali’nin Hüsrev Paşa’yla başı dertteydi, o da az alçak değildi hani! Siz burada Chaureff dersiniz ona, ama türkçede Hüsrev derler. Yaşlı Ali’nin Hüsrev’i patakladığını, hem de fena patakladığını gazetelerde okumuşu- nuzdur eskiden. Ancak, ben olmasam, Tepedelenli Ali birkaç gün içinde hapı yutardı. Ben sağ kanattayım, bakıyorum, Hüsrev geliyor, ortadan yarıyor bizi yaşlı tilki... vay ki vay! Sert mi sert ve Murat işi bir güzel dalışla. Eh! ben de durup bekliyorum biraz, sonra yıldırım gibi saldırıyorum, ikiye bölüyorum Hüs- rev’in birliğini, ortayı geçmiş, açıkta kalmış bir durumdayken. Anlıyorsunuz ya... Tamamdı artık, olaydan sonra, Ali beni öptü...”</p>
<p class="p25">Kont de Sérisy alaycı bir havayla:</p>
<p class="p25">“Doğuda böyle şeyler yaparlar mı?” diye sordu.</p>
<p class="p25">“Evet, beyim, her yerde yaparlar”, dedi ressam.</p>
<p class="p22">“Hüsrev’i otuz fersah boyunca sürükleyip getirdik... avdaymış gibi!” diye sürdürdü Georges. “Yaman binicilerdir bu Türk-</p>
<p class="p36"><span class="t8">1 Frans</span><span class="t8">ı</span><span class="t8">zcadan k</span><span class="t8">ı</span><span class="t8">r diye çevirdi</span><span class="t8">ğ</span><span class="t8">imiz </span><span class="t9">gris</span><span class="t8"> sözcü</span><span class="t8">ğ</span><span class="t8">ü hafif sarho</span><span class="t8">ş</span><span class="t8">, çak</span><span class="t8">ı</span><span class="t8">rkeyif anlam</span><span class="t8">ı</span><span class="t8">na da gelir.</span></p>
<p class="calibre5"> </p>
<p class="calibre5">ler. Ali bana yatağanlar, tüfekler, kılıçlar verdi!... îster misin, buyur al. Başkentine döndükten sonra, bu rezil herif hiç de işime gelmeyen önerilerde bulundu bana. Çok tuhaf heriflerdir bu Doğulular, kafalarına bir şey taktılar mı... Ali gözdesi ve kalıtçısı olayım istiyordu. Bense bu yaşamdan bıkmıştım artık; Tepedelenli Ali Babıali’ye karşı ayaklanmıştı, ben de kapıdan sıvışmayı daha uygun buldum. Ama sayın Tepedelenli’ye haksızlık etmek de istemem doğrusu, armağanlara boğdu beni: bir sürü elmas, on bin talaro, bin altın, hizmetçi olarak güzel bir Yunanlı hanım, yaşam arkadaşı olarak bir Arnavut delikanlı, bir de Arap atı. Ne derlerse desinler, Yanyalı Ali paşa anlaşılmamış bir adamdır, ona bir tarihçi gerekir. Yalnızca Doğu’da rastlanır bu bronz ruhlu adamlara, bir sabah bir aşağılamanın öcünü alabilmek için yirmi yıl süresince ellerinden geleni yaparlar. Şu dünyada görebileceğiniz en güzel ak sakal ondaydı, sonra yüzü, sert, ciddi...”</p>
<p class="p15">“iyi de gömülerinizi ne yaptınız?” dedi Léger baba.</p>
<p class="calibre5">“Ha! anlatayım. Bu adamların ne <span class="t5">Grand-Livri</span>leri vardır, ne Fransa Bankası, ben de bu yüzden mangırlarımı tek direkli bir Yunan yelkenlisine yükledim, onu da Kaptan Paşa’nın kendisi kaptı. Tanrı sizi inandırsın, İzmir’de kazığa oturtulmama ramak kaldı. Evet, vallahi billahi, elçi M. de Rivière orada bulunup da araya girmese, Ali Paşa’nın suç ortağı diye yakalayacaklardı beni. Dürüstçe konuşmak gerekirse, kelleyi kurtardım, ama on bin talaro, bin altın, silahlar, hepsi de Kaptan Paşa’nın doymak bilmez gömüsüne gitti. Kaptan Paşa’nın Hüsrev’in ta kendisi olması dolayısıyla daha da zordu durumum. Yediği dayaktan sonra, bu göreve gelmişti herif, yani Fransa büyük amiralininkine denk bir görevdeydi.”</p>
<p class="calibre5">Georges’un öyküsünü dikkatle dinlemekte olan Léger baba araya girdi:</p>
<p class="p15">“Ama, anladığım kadarıyla, adam süvari sınıfındaydı”, dedi.</p>
<p class="calibre5">“Ah! Seine-et-Oise ilinde Doğu’nun ne kadar az bilindiği nasıl da belli”, diye atıldı Georges. “Bakın, mösyö, Türkler nasıldır: çiftçisiniz, padişah sizi mareşalliğe atar; görevinizi onun dilediği biçimde yapmazsanız, yandınız, kelleniz kesilir: padişahın görevlileri görevden alma biçimi budur. Bir bahçıvan valiliğe yükseltilir, bir başbakan yeniden çavuş oluverir. Osmanlılar ilerleme ve kademe yasalarını hiç mi hiç bilmezler! Hüsrev de süvariyken bahriyeli olmuştu. Padişah Mahmut, Ali’yi denizden yakalamakla görevlendirmişti onu, o da ele geçirdi adamı, ama İngilizler’in yardımıyla. Aslan payını bu alçaklar aldılar, gömülere el koydular. Bu Hüsrev kendisine verdiğim binicilik dersini unutmamıştı, beni tanıdı. Anlıyorsunuz ya, işim bitmişti artık, hem de tam bitmişti! Bereket, Fransız ve piyade olarak, M. de Riviere’e bağlı olduğumu bildirmek geldi aklıma. Elçinin de kendini göstermek hoşuna gitti, serbest bırakılmamı istedi. Türkler’in iyi bir huyu vardır, kellenizi nasıl kolayca keserlerse, öyle kolayca da ipinizi koy- verirler, her şeye ilgisizdirler. Fransa konsolusu, çok hoş bir adam, Hüsrev’in dostuydu, iki bin talaromu geri aldı; bu nedenle de, doğruya doğru, adı yüreğimde kazılı kaldı...”</p>
<p class="p15">“Adı neydi peki?” diye sordu M. de Serisy.</p>
<p class="calibre5">Georges İzmir’de bulunan en saygın başkonsoloslarımızdan birinin adını gerçekten söyleyince, M. de Serisy yüzündeki bir iki şaşkınlık belirtisini gizleyemedi.</p>
<p class="calibre5">“Bu arada, İzmir komutanının idamını da gördüm, padişah Hüsrev’e adamın öldürülmesini emretmişti, şu yaşamda çok şeyler gördüm ya, gördüğüm en ilginç şeylerden biridir bu, birazdan, öğle yemeğinde anlatırım size. Ispanya’da bir devrim olduğunu öğrendim, İzmir’den oraya geçtim. Dosdoğru Mina’ya<span class="t7">1</span> gittim, beni emir subayı olarak aldı ve albay rütbesi verdi. Ana- yasacılar için savaştım, ama yakında yenik düşecekler, çünkü birkaç güne kadar Ispanya’ya gireceğiz.”</p>
<p class="p15">Kont de Serisy sert bir biçimde:</p>
<p class="p20">“Bir de Fransız subayıyım diyorsunuz, öyle mi?” dedi. “Sizi dinleyenlerin dillerini tutacaklarına güveniyor musunuz?” “Ama aramızda muhbir yok”, dedi Georges.</p>
<p class="calibre5">“Albay Georges, düşünmüyor musunuz ki şu sırada Yüksek Mahkeme’de bir suikast davası görülüyor, bu da hükümeti Fransa’ya karşı silahlanan askerlere ve yasal hükümdarlarımızı devirmek için ülke dışında entrikalara girişenlere karşı çok sertleştiriyor”, dedi.</p>
<p class="p37"><span class="t8">1</span><span class="t8"> </span><span class="t8">Franco Espoz y Mina (1781-1836), Napoleon’a kar</span><span class="t8">ş</span><span class="t8">ı</span><span class="t8"> sava</span><span class="t8">ş</span><span class="t8">t</span><span class="t8">ı</span><span class="t8">ktan sonra, kral VII. Fer- dinand’a, sonra, 1823’te, destekçi Frans</span><span class="t8">ı</span><span class="t8">z birliklerine kar</span><span class="t8">ş</span><span class="t8">ı</span><span class="t8"> sava</span><span class="t8">ş</span><span class="t8">an anayasac</span><span class="t8">ı</span><span class="t8"> birlikle</span><span class="t8">rin ba</span><span class="t8">ş</span><span class="t8">ı</span><span class="t8">na geçmi</span><span class="t8">ş</span><span class="t8">ti.</span></p>
<p class="calibre5"> </p>
<p class="calibre5">Bu korkunç gözlem üzerine, ressam kulaklarına kadar kızardı, Mistigris’ye baktı, o da şaşırıp kalmış gibiydi.</p>
<p class="p15">“Peki, sonra?” dedi Léger baba.</p>
<p class="calibre5">“Örneğin ben bir devlet görevlisi olsaydım, görevim Mi- na’nın emir subayını Pierrefıtte karakolunun jandarmalarına tu- tuklattırtmak ve bu arabada bulunan tüm yolcuları tanık göstermek olmaz mıydı?” diye yanıtladı kont.</p>
<p class="calibre5">Ak bayrağı<span class="t7">1</span>, beylik deyimiyle, meltemin gönlünce dalgalanan jandarma karakolunun önüne gelmekte olduklarından, bu sözler Georges’un ağzını daha bir sıkı kapattı.</p>
<p class="calibre5">“Böyle bir alçaklığı göze alamayacak kadar fazla nişanınız var”, dedi Oscar.</p>
<p class="p15">Georges da Oscar’ın kulağına:</p>
<p class="p15">“Gene kıstıracağız onu”, diye fısıldadı.</p>
<p class="calibre5">Léger baba kont de Sérisy’nin çıkışı altında eziliyor, konuyu değiştirmek istiyordu.</p>
<p class="calibre5">“Albayım, gittiğiniz ülkelerde insanlar nasıl tarım yapıyor?” dedi. “Ardışık ekimleri nelerdir?”</p>
<p class="p20">“Önce şunu söyleyeyim, ahbap, bu adamlar tütün tüttürme- ye öyle bir dalmışlar ki topraklarını gübreleyemezler bile<span class="t7">2</span>...” Kont gülümsemekten kendini alamadı. Bu gülümseme anlatıcıyı güvene getirdi.</p>
<p class="calibre5">“... Ama bir ekip biçme biçimleri var ki size tuhaf gelecektir. Hiç de ekip biçmezler, işte onların ekip biçme biçimleri. Türkü, Yunanlısı, soğan ya da pirinç yer... Gelinciklerinin afyonunu toplarlar, bu da onlara büyük gelir sağlar; sonra tütünleri vardır, kendiliğinden büyür öyle, hem de ünlü Laskiya tütünüdür! Hurmaları vardır sonra! Ekip biçmeden yetişen bir sürü şekerli ürün. Zenginliklerle dolu bir ülkedir kısacası, tecimi de çok canlıdır. İzmir’de çok halı yaparlar, hiç pahalı değildir.” “Ama, halılar yünden yapılıyorsa, yün yalnızca koyundan alınır”, dedi Léger; “koyun olması için de otlaklar, çiftlikler gerekir, bir tarım gerekir...”</p>
<p class="calibre5">“Buna benzer bir şeyler vardır herhalde”, diye yanıtladı Georges. “Ama pirinç sudan çıkar, bu bir; ben hep kıyılarda</p>
<p class="p16"><span class="t8">1</span><span class="t8"> </span><span class="t8">Bourbon’lar</span><span class="t8">ı</span><span class="t8">n dönü</span><span class="t8">ş</span><span class="t8">ünden sonra, 1830’a kadar kullan</span><span class="t8">ı</span><span class="t8">lm</span><span class="t8">ı</span><span class="t8">ş</span><span class="t8"> olan monar</span><span class="t8">ş</span><span class="t8">i bayra</span><span class="t8">ğı</span><span class="t8">.</span></p>
<p class="p16"><span class="t8">2</span><span class="t8"> </span><span class="t8">Sigara tüttürmek ve toprak gübrelemek frans</span><span class="t8">ı</span><span class="t8">zcada ayn</span><span class="t8">ı</span><span class="t8"> sözcükle </span><span class="t9">(futner)</span><span class="t8"> kar</span><span class="t8">ş</span><span class="t8">ı</span><span class="t8">lan</span><span class="t8">ı</span><span class="t8">r.</span></p>
<p class="calibre5"> </p>
<p class="calibre5">dolaştım ve yalnızca savaştan yakılıp yıkılmış ülkeler gördüm, bu da iki. Ayrıca, istatistiklere karşı derin bir tiksinti duyarım.”</p>
<p class="p15">“Ya vergiler?” dedi Léger baba.</p>
<p class="calibre5">“Ha! vergiler ağırdır. Her şeylerini alırlar, ama gerisini bırakırlar. Mısır paşası bu düzen karşısında çok etkilenmişti, kendisinden ayrıldığımda, yönetimini böyle bir biçimde örgenlemek- le uğraşmaktaydı.”</p>
<p class="calibre5">“Ama nasıl...” dedi Léger baba, artık hiçbir şey anlamıyordu. “Nasıl mı?...” dedi Georges. “Nasıl olacak, görevlileri var, ürünleri alır, fellahlara da ancak yaşayacak kadar bir şey bırakırlar. Böylece, bu düzende, ne deste deste kâğıt, ne bürokrasi, Fransa’nın bu yarası yok onlarda...Ya! böyle işte!...”</p>
<p class="p15">“Ama neye dayanarak?” dedi çiftçi.</p>
<p class="p20">“Bir istibdat ülkesinden sözediyoruz, hepsi bu kadar. Mon- tesquieu’nün verdiği güzel tanımı bilmez misiniz: “O da yabanıllar gibi meyvesini alacağım diye ağacı kökünden keser...” “Bizi de o duruma getirmek istiyorlar”, dedi Mistigris. “Ama <span class="t5">s</span><span class="t5">ı</span><span class="t5">cak suya batm</span><span class="t5">ı</span><span class="t5">ş</span><span class="t5"> herkes so</span><span class="t5">ğ</span><span class="t5">uk sudan korkar</span>^.”</p>
<p class="calibre5">“O duruma da geleceğiz. Bu nedenle toprakları olanlar sat- salar iyi ederler. Mösyö Schinner bu şeylerin İtalya’da nasıl bir hızla geri döndüğünü görmüş olmalı<span class="t7">2</span>.”</p>
<p class="calibre5"><span class="t5">“Corpo di Bacco</span>, papa da elinden geleni ardına komadı!” dedi Schinner. “Ama alıştık artık. Italyanlar öyle bir halk ki! Yollarda yolcuları öldürmelerine azıcık izin verilmeyegörsün, mutluluklarına diyecek yoktur.”</p>
<p class="calibre5">“Ama siz 1819’da aldığınız Légion d’honneur nişanını da takmıyorsunuz”, dedi kont. “Genel bir moda mı oldu bu?” Mistigris’yle sahte Schinner kulaklarına kadar kızardılar. “Ben mi! Benimki farklı”, dedi Schinner, “ben tanınmak istemiyorum. Beni ele vermeyin, efendim. Sıradan bir küçük ressam olmam gerek, dekoratör diye biliniyorum. Bir şatoya gidiyorum, burada en ufak bir kuşku uyandırmamalıyım.”</p>
<p class="p21"><span class="t8">1</span><span class="t8"> </span><span class="t8"> Mistigris “S</span><span class="t8">ı</span><span class="t8">cak suya batm</span><span class="t8">ı</span><span class="t8">ş</span><span class="t8"> kedi so</span><span class="t8">ğ</span><span class="t8">uk sudan korkar </span><span class="t9">(Le chat échaudé craint ïeau fro</span><span class="t9">ide)"</span><span class="t8"> biçimindeki Frans</span><span class="t8">ı</span><span class="t8">z atasözünü “S</span><span class="t8">ı</span><span class="t8">cak suya batm</span><span class="t8">ı</span><span class="t8">ş</span><span class="t8"> herkes so</span><span class="t8">ğ</span><span class="t8">uk sudan korkar </span><span class="t9">(Chaque échaudé craint Ieau froide)"</span><span class="t8"> biçiminde de</span><span class="t8">ğ</span><span class="t8">i</span><span class="t8">ş</span><span class="t8">tirir.</span></p>
<p class="p21"><span class="t8">2 </span><span class="t8"> </span><span class="t8">Bourbon’lar</span><span class="t8">ı</span><span class="t8">n 1815’te </span><span class="t8">İ</span><span class="t8">talya’ya geri dönü</span><span class="t8">ş</span><span class="t8">üne ve 1820’de Napoli’de, 1821’dc Pi- emonte’de carbonaro ayaklanmalar</span><span class="t8">ı</span><span class="t8">n</span><span class="t8">ı</span><span class="t8">n kanl</span><span class="t8">ı</span><span class="t8"> bir biçimde bast</span><span class="t8">ı</span><span class="t8">r</span><span class="t8">ı</span><span class="t8">lmas</span><span class="t8">ı</span><span class="t8">na gönderme.</span></p>
<p class="calibre5"> </p>
<p class="calibre5">“Ha!” dedi kont, “iyi bir kısmet, bir gönül oyunu mu?... Ah! genç olduğunuz için ne mutlu size...”</p>
<p class="calibre5">Oscar hiçbir şey olmadığı ve söyleyecek hiçbir şeyi bulunmadığı için kıvranıyor, albay Kara Yorgi’ye, büyük ressam Schinner’e bakıyor, bir şeylere dönüşmeye çalışıyordu. Ama on beş yirmi günlüğüne köye, Presles kâhyasının yanına gönderilen on dokuz yaşında bir çocuk ne olabilirdi ki? Alicante şarabı başına vuruyor, özsaygısı damarlarında kanını kaynatıyordu; bu nedenle, ünlü Schinner mutluluğu da tehlikesi kadar büyük olan bir romansı serüven söz konusu olduğunu belli edince, kızgınlık ve kıskançlıktan ışıldayan gözlerle baktı ona.</p>
<p class="calibre5">“Ah!” dedi kont imrenmiş ve inanmış bir havayla, “uğrunda böylesine büyük özverilerde bulunmak için, bir kadını gerçekten çok sevmek gerekir...”</p>
<p class="calibre5">“Hangi özverilermiş bunlar?...” diye sordu Mistigris. “Böylesine büyük bir ustanın resimlediği bir tavanın altınla kaplandığını bilmiyor musunuz, küçük dostum?” diye yanıtladı kont. Sonra, Schinner’e bakarak, “Bakın!” diye sürdürdü. “Lo- uvre’da iki salon için devlet size otuz bin frank ödese de sizin atölyelerinizde kütük dediğiniz bir kenter için bir tavan yirmi frank eder; bu nedenle, bilinmedik bir dekoratöre ancak iki bin verirler.”</p>
<p class="calibre5">“En büyük yitik, paranın azlığı değil”, diye yanıtladı Mistigris. “Düşünün ki kesinlikle bir başyapıt olacak bu, ama <span class="t5">onu </span>zor duruma sokmamak için imzalamaması gerek.”</p>
<p class="calibre5">“Ya! aşkın esiniyle böylesine özverilerde bulunan bir genç adamın sevildiği gibi sevilmek için Avrupa hükümdarlarından aldığım tüm nişanlarımı verirdim!” diye atıldı M. de Sérisy.</p>
<p class="calibre5">“îşte böyle”, dedi Mistigris. “Adam genç, seviliyor! Kadınları çok, derler ya hani: <span class="t5">fazla köpek göz ç</span><span class="t5">ı</span><span class="t5">karmaz</span></p>
<p class="calibre5">“Peki, Mme Schinner ne diyor buna?” dedi kont. “Çünkü siz, yaşlı amiral de Kergarouët’nin kol kanat gerdiği Adélaïde de Rouville’le sevişerek evlendiniz, Louvre’un tavanlarını da yeğeni kont de Fontaine aracılığıyla amiral sağladı size.”</p>
<p class="p38"><span class="t8">1</span><span class="t8"> </span><span class="t8">Mistigris, “Fazla mal göz ç</span><span class="t8">ı</span><span class="t8">karmaz” anlam</span><span class="t8">ı</span><span class="t8">na gelen </span><span class="t9">“L’abondance de biens ne nuitpas" </span><span class="t8">atasözünde “</span><span class="t9">bien</span><span class="t8">” (mal) sözcü</span><span class="t8">ğ</span><span class="t8">ü yerine “</span><span class="t9">chien”</span><span class="t8"> (köpek) sözcü</span><span class="t8">ğ</span><span class="t8">ünü kullan</span><span class="t8">ı</span><span class="t8">yor.</span></p>
<p class="p25"> </p>
<p class="p25">Mistigris:</p>
<p class="p22">“Büyük bir ressam yolculukta evli olur mu hiç?” diye araya girdi.</p>
<p class="p25">Kont de Sérisy de bönce bir hava takınarak:</p>
<p class="p25">“İşte atölyelerin aktöresi!...” diye haykırdı.</p>
<p class="p22">Schinner kontun Schinner’e verilmiş siparişler konusunda bilgisi olduğunu sezdirmesi karşısında bir an heyecanlandıktan sonra, soğukkanlılığına yeniden kavuştu.</p>
<p class="p22">“Sizin nişanlarınızı aldığınız sarayların aktöresi daha mı iyi?” dedi.</p>
<p class="p22">“Hiçbirini istemedim, ama hepsini de dürüstçe kazandığıma inanıyorum”, diye yanıtladı kont.</p>
<p class="p22">“Bu da size <span class="t5">tahta bacak üstünde bir noter gibi yak</span><span class="t5">ı</span><span class="t5">ş</span><span class="t5">ı</span><span class="t5">yor" </span><span class="t7">1</span><span class="t5">,</span> diye yapıştırdı Mistigris.</p>
<p class="p22">M. de Sérisy duygusunu belli etmek istemedi, Patte- d’Oie’da Saint-Brice yoluna sapılıp da Chantilly yolu sağda bırakılınca gözler önüne serilen Groslay vadisine bakarak bir saflık havasına büründü.</p>
<p class="p25">“Al bakalım”, diye mırıldandı Oscar.</p>
<p class="p25">Georges büyük ressama:</p>
<p class="p25">“Söyledikleri kadar güzel mi şu Roma?” diye sordu.</p>
<p class="p22">“Roma yalnızca seven insanlar için güzeldir, ondan tad almak için bir tutkunuz olması gerekir; ama, kent olarak, Vene- dik’i yeğlerim ben; orada öldürülmeme ramak kaldı ya, orası başka konu.”</p>
<p class="p22">“Doğrusu ya, ben olmasam, zokayı bir güzel yutacaktınız!” dedi Mistigris. “O aşağılık lord Byron soytarısı çıkarmıştı o işi başınıza. Tanrım! Ne öfkeli herifti o İngiliz Çinlisi<span class="t7">2</span>!”</p>
<p class="p22">“Şısst! Lord Byron’la aramda çıkan olayın bilinmesini istemiyorum”, dedi Schinner.</p>
<p class="p22">“Gene de bir dövüş oyununu iyi öğrenmiş olmamdan mutluluk duyduğunuzu gizleyemezsiniz”, diye yanıtladı Mistigris.</p>
<p class="p39"><span class="t8">1</span><span class="t8"> </span><span class="t8">Mistigris gene bir ses oyunu yaparak deyimde “</span><span class="t9">cautère”</span><span class="t8"> (koter) sözcü</span><span class="t8">ğ</span><span class="t8">ü yerine </span><span class="t9">“no</span><span class="t9">taire"</span><span class="t8"> (noter) sözcü</span><span class="t8">ğ</span><span class="t8">ünü kullanmakta.</span></p>
<p class="p39"><span class="t8">2</span><span class="t8"> </span><span class="t8">Çirkin ve yüzünü buru</span><span class="t8">ş</span><span class="t8">turmu</span><span class="t8">ş</span><span class="t8"> bir ki</span><span class="t8">ş</span><span class="t8">i için söylenen popüler ve küçümseyici deyim “chinois de paravent” (paravana Çinlisi) k</span><span class="t8">ı</span><span class="t8">saltmas</span><span class="t8">ı</span><span class="t8">.</span></p>
<p class="calibre5"> </p>
<p class="calibre5">Zaman zaman, Pierrotin’le kont de Sérisy görülmedik bakışlarla bakıyorlardı birbirlerine, bu bakışlar beş yolcudan biraz daha deneyimli kişileri kaygılandırabilirdi.</p>
<p class="calibre5">“Lordlar, paşalar, otuz bin franklık tavanlar! Hiç diyecek yok vallahi!” diye atıldı l’Isle-Adam posta arabacısı. “Demek krallar taşıyorum bugün! Alacağım bahşişleri var hesabet!”</p>
<p class="calibre5">“Yerlere ödenen paralar da cabası”, dedi Mistigris incelikle. “Tam zamanına rastladı”, dedi Pierrotin. “Öyle ya, benim güzel yeni arabayı biliyorsunuz, Léger baba, iki bin frank kaparo yatırdım ona... O aşağılık yapımcılara yarın iki bin beş yüz frank daha saymam gerekiyor; paranın bin beş yüz frankını ödeyip bin frankını iki aylık bir senede bağlamak istiyorum, yanaşmıyorlar!... Hepsini istiyor bu hayvanlar. Bu işi sekiz yıldır yapan bir adama, bir aile babasına bu kadar katı davranmak, para, araba, her şeyi yitirme tehlikesine atmak olacak şey mi! O aşağılık binliği bulamadım mı yandım demektir. Deh! Bichette. Sıkıysa, büyük kuruluşlara da çekseler ya bu numaraları!”</p>
<p class="p20">“Elbette öyle olacak! <span class="t5">Para yoksa, ya</span><span class="t5">ğ</span><span class="t5"> da yok!”</span> dedi çömez. Kont Léger babaya yöneltilen bu yakınmada onun adına imzalanmış bir bono umudu gördü:</p>
<p class="p40">“Artık yalnızca sekiz yüz frank bulman gerekiyor”, dedi. “Doğru”, dedi Pierrotin. “Deh, Rougeot, deh!”</p>
<p class="p15">Kont Schinner’e döndü.</p>
<p class="p15">“Venedik’te güzel tavanlar görmüşünüzdür”, dedi.</p>
<p class="calibre5">“O zamanlar bana sıradan görünen şeylerle ilgilenemeye- cek kadar fazla aşıktım”, diye yanıtladı Schinner. “Ancak aşk hastalığından kurtulmakta gecikmeyecektim, çünkü Venedik devletlerinde, Dalmaçya’da, çok acı bir ders aldım.”</p>
<p class="calibre5">“Böyle bir şey söylenebilir mi?” diye sordu Georges. “Dal- maçya’yı bilirim.”</p>
<p class="calibre5">“iyi ya, oralara gittinizse, Adriyatik’te hepsinin eski korsan, eşkıya, asılmamışsa, işi bırakmış haydut ve...”</p>
<p class="p15">“Kısacası, Uskoklar<span class="t7">1</span>”, dedi Georges.</p>
<p class="p20">Bu özadı işitince, bir zamanlar Napoléon’un Illyria illerine yollamış olduğu kont başını çevirdi, öylesine şaşırmıştı. Schinner bir adı arar gibi oldu.</p>
<p class="p35"><span class="t8">1 Balkan kökenli </span><span class="t8">İ</span><span class="t8">slav serüvenciler.</span></p>
<p class="p15"> </p>
<p class="p15">“Maraskino likörü bu kentte yapılır”, dedi.</p>
<p class="p15">“Zara!” dedi Georges. “Oraya gitmiştim, kıyıdadır.”</p>
<p class="p7">“İyi bildiniz”, dedi ressam. “Ben memleketi gözlemlemek için giderdim oraya, çünkü bu ülkeye bayılırım. Yirmi yıldır görünüm yapmak isterim; bana kalırsa, Mistigris dışında hiç kimse anlamıyor görünüm resmini; Mistigris Hobbema, Ruysdael, Cla- ude Lorrain, Poussin ve daha başkalarına yeniden başlayacak.” “Ama bunlardan yalnız birine yeniden başlasın, bu kadarı yeter”, diye seslendi kont.</p>
<p class="p7">“Böyle durmamacasına beyefendinin sözünü keserseniz, bir şey anlayamayacağız”, dedi Oscar.</p>
<p class="p41">“Ayrıca, beyefendi size anlatmıyor”, dedi Georges konta. Mistigris çok önemli bir gerçeği dile getirir gibi:</p>
<p class="p7">“Söz kesmek kibar bir davranış değil”, dedi. “Ama hepimiz yaptık bunu, hem de birbirlerimize düşüncelerimizi ileterek konuşmamıza eğlenceli sözler serpiştirmesek, çok şey yitirirdik. Kuku içinde tüm Fransızlar eşittir. Öyleyse devam edin, sevimli ihtiyar... dalga geçin bizimle. En seçkin çevrelerde bile olur bu; atasözünü de bilirsiniz: <span class="t5">nak</span><span class="t5">ı</span><span class="t5">ş</span><span class="t5">ı</span><span class="t5"> kurtlarla örmek gerek</span><span class="t11">1</span><span class="t5">”.</span></p>
<p class="p7">“Dalmaçya konusunda çok güzel şeyler anlatmışlardı bana”, diye sürdürdü Schinner. “Ben de Mistigris’yi Venedik’te, handa bırakarak gittim.”</p>
<p class="p41"><span class="t5">“Locanda'da"</span> dedi Mistigris. “Yerel renge boş verelim.” “Zara, derler ya hani, aşağılık bir yerdir...”</p>
<p class="p15">“Evet, ama surlarla çevrili”, dedi Georges.</p>
<p class="p7">“Hay Allah! bu surların benim serüvenimde çok büyük bir payı var”, dedi Schinner. “Zara’da çok eczacı vardır, ben de bunlardan birinin evinde kaldım. Yabancı ülkelerde, herkesin başlıca uğraşı evini eşyasıyla kiraya vermektir, öteki uğraş ikincil kalır. Akşam, çamaşır değiştirdikten sonra, balkona çıktım. Ama, karşı balkonda, bir kadın gördüm ki kadın derim sana! bir Yunanlı kadın, anlıyorsunuz ya, tüm kentin en güzel kadım: badem gibi gözler, kafesler gibi açılan kaşlar, fırçalar gibi kirpikler, Raffaello’yu deli edecek söbelikte bir yüz, çok tatlı, çok hoş bir renk, kadife gibi... elleri.... ah! elleri...”</p>
<p class="p42"><span class="t8">1</span><span class="t8"> </span><span class="t8">Mistigris </span><span class="t9">hürler</span><span class="t8"> (ulumak) sözcü</span><span class="t8">ğ</span><span class="t8">ünün yerine </span><span class="t9">ourler</span><span class="t8"> (kenarlar</span><span class="t8">ı</span><span class="t8"> i</span><span class="t8">ş</span><span class="t8">lemek) sözcü</span><span class="t8">ğ</span><span class="t8">ünü kul</span><span class="t8">lanarak gene bir atasözünü de</span><span class="t8">ğ</span><span class="t8">i</span><span class="t8">ş</span><span class="t8">tirmekte.</span></p>
<p class="calibre5"> </p>
<p class="calibre5">“David okulunun resimlerindekiler gibi tereyağından değildi”, dedi Mistigris.</p>
<p class="calibre5">“Siz de bize hep resimden sözediyorsunuz!” diye atıldı Georges.</p>
<p class="calibre5">“Ne yaparsın, <span class="t5">do</span><span class="t5">ğ</span><span class="t5">al</span><span class="t5">ı</span><span class="t5"> kovun, dönüp kursa</span><span class="t5">ğ</span><span class="t5">a gelir" </span><span class="t7">1</span><span class="t5"> </span> diye yanıtladı Mistigris.</p>
<p class="calibre5">“Öyle de bir giysi ki! tam Yunan giysisi”, diye sürdürdü Schinner. “Anlarsınız ya, bende ateş bacayı sarıverdi. Diafoirus’ümü<span class="t7">2</span> sorguya çektim, bu komşunun adının Zena olduğunu söyledi; kocası, alçak bir yaşlı adam, ana babasına üç yüz bin frank saymış, öylesine ünlüymüş bu kızın güzelliği, gerçekten de tüm Dalmaçya’nın, Illyria’mn, Adriyatik ve benzerlerinin en güzeliydi o. Bu ülkede, insan karısını satın alır, hem de görmeden...”</p>
<p class="p15">“Eksik olsun öyle yerler”, dedi Léger baba.</p>
<p class="calibre5">“Öyle gecelerim oldu ki uykum Zena’nın gözleriyle aydınlandı”, diye sürdürdü Schinner. “Bu delikanlı koca altmış yedi yaşındaydı. Gel gör ki öyle kıskançtı ki bir kaplan gibi kıskanç değildi, çünkü kaplanlar için bir Dalmaçyalı gibi kıskanç derler, bu adam Dalmaçyalı’dan da kötüydü, üç buçuk Dalmaçyalı ederdi. Bir Uskoktu, bir üçkoktu herif, hem üstkok, başkoktu.”</p>
<p class="calibre5">“Kısacası, şu <span class="t5">köpeklerini Cent-Suisse’lerle ba</span><span class="t5">ğ</span><span class="t5">lamayan</span> uyanıklardandı<span class="t7">3</span>”, dedi Mistigris.</p>
<p class="p15">“Çok güzel”, dedi Georges gülerek.</p>
<p class="calibre5">“Bizim adam epeyce denizcilik, belki de korsanlık yapmıştı, bana yere tükürmek nasıl vız geliyorsa, ona da hıristiyanı öldürmek öylesine vız geliyordu”, dedi Schinner. “işte böyle, milyonlar üstünde oturan çok zengin bir herifti bu yaşlı serseri, bir korsan kadar da çirkindi, bilmem hangi paşa kulaklarından birini kesmiş, bilmem nerede de bir gözünü bırakmıştı... Ama Us- kok kalanını çok güzel kullanıyordu; Tanrı sizi inandırsın, hiçbir şey de gözünden kaçmıyordu. ‘Karısının yanından hiç ayrılmaz’, dedi küçük Diafoirus. ‘Sizin uzmanlığınıza gereksinim</p>
<p class="p38"><span class="t8">1</span><span class="t8"> </span><span class="t8">   Mistigris, “Do</span><span class="t8">ğ</span><span class="t8">al</span><span class="t8">ı</span><span class="t8"> kovun, dört nala geri gelir” anlam</span><span class="t8">ı</span><span class="t8">ndaki deyimde, </span><span class="t9">galop</span><span class="t8"> (dörtnal) sözcü</span><span class="t8">ğ</span><span class="t8">ünün yerine </span><span class="t9">jabot</span><span class="t8"> (kursak) sözcü</span><span class="t8">ğ</span><span class="t8">ünü kullan</span><span class="t8">ı</span><span class="t8">r.</span></p>
<p class="p16"><span class="t8">2</span><span class="t8"> </span><span class="t8">Molière’in </span><span class="t9">Hastal</span><span class="t9">ı</span><span class="t9">k hastas</span><span class="t9">ı</span><span class="t8"> adl</span><span class="t8">ı</span><span class="t8"> güldürüsündeki gülünç hekim.</span></p>
<p class="p38"><span class="t8">3</span><span class="t8"> </span><span class="t8">  </span><span class="t9">“Köpek sosisle ba</span><span class="t9">ğ</span><span class="t9">lanmaz''</span><span class="t8"> sözünün </span><span class="t9">sosis</span><span class="t8"> sözcü</span><span class="t8">ğ</span><span class="t8">ü yerine </span><span class="t9">Cent-Suisses</span><span class="t8"> (1830’a kadar, kra</span><span class="t8">l</span><span class="t8">ı</span><span class="t8">n ki</span><span class="t8">ş</span><span class="t8">isel korumalar</span><span class="t8">ı</span><span class="t8">) bozulmas</span><span class="t8">ı</span><span class="t8"> söz konusu.</span></p>
<p class="p38"><span class="t8"> </span></p>
<p class="p7">duyarsa, kılık değiştirip yerinizi alırdım; bu numara bizim tiyatro oyunlarımızda her zaman başarılı olur’, dedim ben de. Size yaşamımın bu en tatlı zamanını, yani Zena’yla bakışarak ve her sabah çamaşır değiştirerek penceremde geçirdiğim üç günü anlatmam çok uzun sürer. En küçük devinimler bile anlamlı ve tehlikeli olduğu için korkunç gıdıklıyordu adamı. En sonunda, Zena, öyle sanıyorum ki, kendisini çevreleyen bu uçurumlar ortasında, dünyada yalnızca bir yabancının, bir Fransız’ın, bir ressamın böyle baygın baygın bakabileceği yargısına vardı; iğrenç korsanından tiksindiği için de bakışlarıma bir adamı hiç makara kullanmadan cennetin kubbesine yükselten göz kırpmalarla karşılık veriyordu. Don Kişot’un düzeyine yükseliyordum. Coştukça coşuyordum. En sonunda, “Ne yapalım, ihtiyar beni öldürürse öldürsün, gene de gideceğim!” diye haykırdım. Görünüm incelemeleri bitmişti artık, Uskok’un kalesini inceliyordum. Gece, çamaşırlarımın en hoş kokulusunu giydikten sonra, geçtim sokağı, girdim içeri...”</p>
<p class="p15">“Eve mi?” diye sordu Oscar.</p>
<p class="p15">“Eve mi?” diye üsteledi Georges.</p>
<p class="p15">“Eve”, diye yanıtladı Schinner.</p>
<p class="p7">“Doğruya doğru, yiğit adammışınız”, diye atıldı Léger baba. “Ben olsam, gitmezdim...”</p>
<p class="p7">“Ayrıca kapıdan da giremezdiniz”, diye yanıtladı Schinner. “Neyse, giriyorum içeri, iki el buluyorum, ellerimi tutuyorlar. Hiçbir şey söylemiyorum, çünkü bu soğan kabukları gibi yumuşak eller, hiç sesimi çıkarmamamı istiyor benden. Kulağıma, Venedik dilinde, ‘Adam uyuyor!’ deniliyor. Sonra, karşımıza kimsecikler çıkmayacağından kuşkumuz kalmayınca, Zena’yla ben surlar üzerinde dolaşmaya gidiyoruz, ama, şu işe bakın, yaşlı bir kapıcı gibi çirkin bir moruk cadaloz eşliğinde gidiyoruz, gölgemiz gibi o da bırakmıyor bizi, bayan korsanı bu saçma arkadaşlığı bırakmaya razı edemiyorum. Ertesi akşam, yeniden başlıyoruz; kocakarıyı geri yollatmak istiyorum, Zena direniyor. Sevgilim yunanca, ben Venedik dili konuştuğumdan, anlaşamıyorduk; bu nedenle de bozuşmuş olarak ayrıldık birbirimizden. Çamaşır değiştirirken, ‘Hiç kuşku yok, gelecek sefere yaşlı kadın olmayacak, herbirimiz kendi anadilimizde barışacağız’, diyo</p>
<p class="p7">rum kendi kendime. Ama beni kocakarı kurtardı! Göreceksiniz. Hava öylesine güzeldi ki dışarıda dolaşmaya çıkıyorum, barışmamızdan sonra elbette. Surlar boyunca dolaştıktan sonra, ellerim cebimde, sakin sakin dönüyorum, bir de ne göreyim, sokak insanlardan geçilmez olmuş. Öyle bir kalabalık ki!... Adam asılacak da onu görmeye gelmişler sanki. Bu kalabalık üstüme çullanıyor. Yakalanıyorum, elim kolum bağlanıyor, polislerce götürülüp tutuklanıyorum. Hayır! Bilemezsiniz, sizi katil sanarak taşlar yağdıran, küçük bir kentin ana sokağının bir başından bir başına arkanızdan uluyan, ölüm çığlıklarıyla arkanızdan gelen taşkın bir kalabalığın ne olduğunu hiç bilmemenizi dilerim. Ah! tüm gözler birer alev gibi, tüm ağızlar birer sövgü, bu yakıcı kin kıvılcımları uzaktan bir bariton sesi gibi gelen tüyler ürpertici ‘Öldürün! Katile ölüm!...’ sesleri üzerinde belirmekte...”</p>
<p class="calibre5">“Fransızca mı bağırıyordu bu Dalmaçyalılar?” diye sordu kont, Schinner’e. “Bu olayı daha dün olmuş gibi anlatıyorsunuz.”</p>
<p class="p15">Schinner apışıp kaldı.</p>
<p class="calibre5">“Ayaklanma her yerde aynı dili konuşur”, dedi derin politikacı Mistigris.</p>
<p class="calibre5">“Her neyse”, diye sürdürdü Schinner, “oranın Adliye sarayına gelince, tüm yöneticilerin önünde, bu Tanrı’nın belası korsam Zena’nın zehirleyip öldürdüğünü öğrendim. Çamaşır değiştirmeyi çok isterdim doğrusu. Onurum üstüne yemin ederim, bu melodram konusunda hiçbir şey bilmiyordum. Öyle anlaşılıyor ki Yunanlı kadın gezmek için bir anlık bir özgürlük çalmak amacıyla korsanın içkisine afyon karıştırıyormuş (mösyönün dediği gibi, oralarda öyle çok gelincik vardır ki!), ama, bir gün önce, dozu şaşırmış zavallı kadın. Tanrı’nın belası korsanın uçsuz bucaksız serveti Zena’cığımın yıkımını oluşturuyordu; ama olanları öyle safça anlattı ki ben de, yaşlı kadının tanıklığı üzerine, davanın dışında tutuldum, yalnız belediye başkanının ve Avusturya polis komiserinin buyruğuyla Roma’ya gitmem istendi. Zena Uskok’un zenginliklerinin büyük bir bölümünü mirasçıların ve adaletin almasına boyun eğdi, söylediklerine göre, iki yıl bir manastırda tutuklu kalma cezasıyla yakayı sıyırdı böylece, şimdi hâlâ orada. Gidip portresini yapacağım, çünkü birkaç</p>
<p class="calibre5">yıl içinde her şey unutulacaktır. İşte on sekiz yaşında yapılan saçmalıklar.”</p>
<p class="p22">“Beni de Venedik’te <span class="t5">locanda'âz</span> beş parasız bıraktınız”, dedi Mistigris. “Sizi bulmak için Venedik’ten Roma’ya parçası beş franka portreler yaparak gittim, paramı da vermediler; ama en güzel dönemimdir bu benim! derler ya hani, <span class="t5">mutluluk yald</span><span class="t5">ı</span><span class="t5">zl</span><span class="t5">ı</span><span class="t5"> gö</span><span class="t5">bekler alt</span><span class="t5">ı</span><span class="t5">nda oturmaz". </span><span class="t7">1</span></p>
<p class="p22">“Bir Dalmaçya hapisanesinde, her türlü korumadan yoksun olarak oraya atılmış durumda, Dalmaçya’daki Avusturyalılar’ın sorgulamasına yanıt vermek zorunda, kapıcı kadını da yanında getirmekte inat eden bir kadınla iki kez dolaştım diye başımın kopması tehdidi altında gırtlağıma yapışan düşünceleri siz tasarlayın artık. Ben şanssızlık diye buna derim!” diye atıldı Schinner.</p>
<p class="p25">“Nasıl, bu iş başınıza mı geldi?” diye sordu Oscar safça.</p>
<p class="p25">Kont incelikle:</p>
<p class="p22">“îllyria’da, Fransız işgali sırasında bir kez en yakışıklı topçu subaylarımızdan birinin başına geldiğine göre, neden beyefendinin de başına gelmeyecekmiş ki?” dedi<span class="t7">2</span>.</p>
<p class="p22">“Siz de topçuya inandınız mı?” dedi Mistigris konta incelikle.</p>
<p class="p25">“Hepsi bu mu peki?” diye sordu Oscar.</p>
<p class="p22">“Daha ne olsun, adam size kafasını kestiklerini de söyleyemez ki”, dedi Mistigris. “<span class="t5">Ne kadar ayakta dikilirsen, o kadar çok gülersin".</span><span class="t10">3</span></p>
<p class="p22">“Beyefendi, bu memlekette çiftlik var mı?” diye sordu Léger baba. “Nasıl ekip biçerler?”</p>
<p class="p22">“Maraska yetiştirirler”, dedi Mistigris. “Maraska tam ağız düzeyinde bir bitkidir, ondan da maraska rakısı denilen içki yapılır.”</p>
<p class="p25">“Ya!” dedi Léger baba.</p>
<p class="p22">“Ben üç gün kentte, on beş gün de hapiste kaldım yalnızca, hiçbir şey görmedim, bu bitkinin yetiştiği tarlaları bile görmedim”, diye yanıtladı Schinner.</p>
<p class="p26"><span class="t8">1</span><span class="t8"> </span><span class="t8">Gene bozulmu</span><span class="t8">ş</span><span class="t8"> bir atasözü söz konusu.</span></p>
<p class="p26"><span class="t8">2</span><span class="t8"> </span><span class="t8">Bu olay Balzac’m </span><span class="t9">La Rabouilleuse</span><span class="t8">'ünde de anlat</span><span class="t8">ı</span><span class="t8">l</span><span class="t8">ı</span><span class="t8">r.</span></p>
<p class="p36"><span class="t8">3</span><span class="t8"> </span><span class="t8">Gene bir atasözünün de</span><span class="t8">ğ</span><span class="t8">i</span><span class="t8">ş</span><span class="t8">tirilmesi söz konusu: </span><span class="t9">“de fous”</span><span class="t8"> (ç</span><span class="t8">ı</span><span class="t8">lg</span><span class="t8">ı</span><span class="t8">nlar) yerine “</span><span class="t9">debout” </span><span class="t8">(ayakta) sözcü</span><span class="t8">ğ</span><span class="t8">ünün getirilmesiyle.</span></p>
<p class="p36"><span class="t8"> </span></p>
<p class="p7">“Sizinle alay ediyorlar”, dedi Georges Léger babaya. “Ma- raska rakısı sandıklarda gelir.”</p>
<p class="p7">Pierrotin’in arabası o sırada bu büyük bucağın ortasında bulunan ve atlarını soluklandırmak, yulaflarını yemelerine zaman bırakmak ve su vermek için yaklaşık bir saat kaldığı hana varmak üzere, dik mi dik Saint-Brice vadisinin yamaçlarından birinden inmekteydi. Saat aşağı yukarı bir buçuktu.</p>
<p class="p15">Arabanın kapısında durduğu sırada, hancı:</p>
<p class="p7">“Oo! Léger baba gelmiş”, diye haykırdı. “Yemek yiyecek misiniz?”</p>
<p class="p7">“Her gün bir kez yemeğimizi yeriz”, diye yanıtladı şişman çiftçi.</p>
<p class="p15">Georges bastonunu bir silah gibi tutarak:</p>
<p class="p7">“Bize yemek getirsinler”, dedi, hoyratça duruşu Oscar’ı hayran bıraktı.</p>
<p class="p7">Oscar bu umursamaz serüvencinin yan cebinden örme bir tabaka çıkardığını görünce çılgına döndü. Georges tabakadan sarı bir sigar alıp yemeği beklerken eşikte tüttürmeye başladı.</p>
<p class="p15">“Kullanır mısınız?” dedi Oscar’a.</p>
<p class="p7">Eski kolejli küçük göğsünü şişirdi, güvenli ve kararlı bir havaya büründü.</p>
<p class="p15">“Arada sırada”, dedi.</p>
<p class="p15">Georges açık tabakayı Oscar’la Schinner’e uzattı.</p>
<p class="p7">“Vay canına!” dedi büyük ressam. “On ioa’luk sigarlar bunlar!”</p>
<p class="p7">“Ispanya’dan getirdiklerimden bunlar kaldı”, dedi serüvenci. “Yemek yiyor musunuz?”</p>
<p class="p7">“Hayır, şatoda bekliyorlar”, dedi ressam. “Ayrıca, yola çıkmadan bir şeyler yedim.”</p>
<p class="p15">“Peki, siz?” dedi Georges Oscar’a.</p>
<p class="p15">“Ben yemeğimi yedim”, dedi Oscar.</p>
<p class="p7">Oscar botları ve ayakaltı kayışları olması için yaşamının on yılını verirdi. Üstelik, hapşırıyor, öksürüyor ve tükürüyordu, dumanı da pek gizleyemediği yüz buruşturmalarıyla çekiyordu içine.</p>
<p class="p15">“Siz sigar içmesini bilmiyorsunuz”, dedi Schinner. “Bakın!”</p>
<p class="p7">Schinner, yüzü kımıltısız, sigarının dumanını içine çekti, hiç yüzünü buruşturmadan burnundan çıkardı. Yeniden başladı,</p>
<p class="p7">dumanı gırtlağında tuttu, sigarı ağzından çıkardı, dumanı incelikle üfledi.</p>
<p class="p43">“İşte gördün, genç adam”, dedi.</p>
<p class="p44">“İşte bu da bir başka yordam, genç adam”, dedi Georges Schinner’e öykünerek, ama tüm dumanı yuttu, hiçbir şey çıkarmadı.</p>
<p class="p44">“Bizimkiler de beni eğittiklerini sanıyorlar”, diye düşündü zavallı Oscar, sigarını incelikle içmeye çalıştı.</p>
<p class="p44">Öylesine güçlü bir bulantı duydu ki sigarını Mistigris’nin kapmasına ses çıkarmadı. Mistigris sigarı gözle görülür bir hazla içerken, “Bulaşıcı hastalıkların yok ya?” dedi.</p>
<p class="p44">Oscar Mistigris’ye yumruğu çakacak kadar güçlü olmak isterdi. Albay Georges’u gösterdi.</p>
<p class="p44">“Şuraya bak!” dedi. “Sekiz frank Alicante şarabı ve muska böreği, kırk <span class="t5">sou</span> sigar, öğle yemeği de kendisine...”</p>
<p class="p44">“En az on franka mal olur”, diye yanıtladı Mistigris. “Ama böyledir bu işler, <span class="t5">küçük bal</span><span class="t5">ı</span><span class="t5">klar büyük </span><span class="t5">ı</span><span class="t5">rmaklar olu</span><span class="t5">ş</span><span class="t5">turur.</span><span class="t10">1</span></p>
<p class="p43">O sırada, Georges çiftçiye:</p>
<p class="p44">“Léger baba, bir şişe Bordeaux içeriz herhalde, değil mi?” dedi.</p>
<p class="p44">“Öğle yemeği yirmi franka mal olacak ona!” diye atıldı Oscar. “Otuz küsur franka geldik.”</p>
<p class="p44">Oscar, ötekilerden daha aşağı durumda bulunma duygusuyla ezilmiş bir biçimde, sınır taşının üzerine oturdu, öyle bir düşleme daldı ki oturuş biçimi sonucu pantalonunun kıvrılmasıyla eski bir çorabın üst yanının yepyeni bir yamayla birleşim noktasının, annesinin bir başyapıtının ortaya çıktığını görmedi.</p>
<p class="p44">Mistigris aynı türden bir uygulamayı göstermek için panta- lonunu biraz kaldırdı.</p>
<p class="p44">“Çorapta kardeşiz”, dedi; “ama <span class="t5">kundurac</span><span class="t5">ı</span><span class="t5">lar hiç iyi </span><span class="t5">ı</span><span class="t5">s</span><span class="t5">ı</span><span class="t5">namaz</span><span class="t5">lar".</span><span class="t10">2</span></p>
<p class="p45"><span class="t8">1</span><span class="t8"> </span><span class="t8">Gene bir atasöziinün bozulmas</span><span class="t8">ı</span><span class="t8"> söz konusu: bizim “Damlaya damlaya göl olucumu</span><span class="t8">zun kar</span><span class="t8">ş</span><span class="t8">ı</span><span class="t8">l</span><span class="t8">ığı</span><span class="t8"> olarak de</span><span class="t8">ğ</span><span class="t8">erlendirebilece</span><span class="t8">ğ</span><span class="t8">imiz “</span><span class="t9">Les petits ruisseaux font les grandes rivi</span><span class="t9">ères”</span><span class="t8"> atasözünde </span><span class="t9">ruisseaux'</span><span class="t8">nun (dereler) yerine </span><span class="t9">poissons</span><span class="t8"> (bal</span><span class="t8">ı</span><span class="t8">klar) sözcü</span><span class="t8">ğ</span><span class="t8">ü kullan</span><span class="t8">ı</span><span class="t8">l</span><span class="t8">makta.</span></p>
<p class="p45"><span class="t8">2</span><span class="t8"> </span><span class="t8">Sözcük anlam</span><span class="t8">ı</span><span class="t8"> “Kundurac</span><span class="t8">ı</span><span class="t8">lar hep en kötü pabuçlar</span><span class="t8">ı</span><span class="t8"> giyerler” olan atasözünde “</span><span class="t9">chaus</span><span class="t9">sés”</span><span class="t8"> sözcü</span><span class="t8">ğ</span><span class="t8">ü </span><span class="t9">“chauffés"</span><span class="t8"> sözcü</span><span class="t8">ğ</span><span class="t8">üyle de</span><span class="t8">ğ</span><span class="t8">i</span><span class="t8">ş</span><span class="t8">tirilmekte.</span></p>
<p class="p45"><span class="t8"> </span></p>
<p class="calibre5">Bu şaka yolcuların gerisinde, araba kapısının önünde kollarını kavuşturup beklemekte olan M. de Sérisy’yi gülümsetti. Bu genç adamlar ne denli çılgın olurlarsa olsunlar, ağırbaşlı devlet adamı onların kusurlarına imreniyor, böbürlenmelerinden hoşlanıyor, şakalarının keskinliğine hayran kalıyordu.</p>
<p class="calibre5">Hancı ahırında Léger babaya satılık bir atı göstermişti, dönerken:</p>
<p class="calibre5">“Peki, Moulineaux sizin olacak mı?” diyordu. “Öyle ya, Paris’e para aramaya gitmişiniz. Bir yüksek meclis üyesini, bir devlet bakanını, kont de Sérisy’yi faka bastırmanız çok hoş.”</p>
<p class="calibre5">Deneyimli yönetici yüzünde hiçbir şey belli etmedi, çiftçiyi incelemek için döndü.</p>
<p class="p15">Léger baba hancıya alçak sesle:</p>
<p class="p15">“işi bitti”, diye yanıt verdi.</p>
<p class="calibre5">“Bundan iyisi can sağlığı, vallahi, soyluların tuşa getirildiğini görmek hoşuma gider!... Yirmi bin frank kadar eksiğiniz varmış, bu parayı borç verebilirim size; ama François, Touchard’la- rın saat altı arabasının sürücüsü, bana tam da bugün kont de Sé- risy’nin M. Margueron’u Presles’de akşam yemeğine çağırdığını söyledi.”</p>
<p class="calibre5">“O ekselanslarının tasarısı, ama bizim de oyunlarımız var”, diye yanıtladı Léger baba.</p>
<p class="calibre5">“Kont M. Margueron’un oğluna koltuk verecek, ama sizin verecek koltuğunuz yok!” dedi hancı çiftçiye.</p>
<p class="calibre5">“Hayır; ama kontun arkasında bakanlar varsa, benim arkamda da kral XVIII. Louis var”, dedi Léger baba hancının kulağına. “Moreau efendiye verdiğim kırk bin portresi<span class="t7">1</span> Mo- ulineaux’yu M. de Sérisy’den önce, peşin iki yüz altmış bin franka satın almamı sağlayacak, M. de Sérisy de, daha sonra, parçaların tek tek açık artırmaya konulduğunu görmektense, çiftliği üç yüz altmış franka satın almaktan büyük mutluluk duyacak.”</p>
<p class="p15">“Hiç de fena değil, usta!”, diye haykırdı hancı.</p>
<p class="p15">“Nasıl, iyi çalışmış mıyız?” dedi çiftçi.</p>
<p class="calibre5">“Bundan sonra, onun için çiftliğin değeri bu kadar”, dedi hancı.</p>
<p class="p35"><span class="t8">1 Üzerinde kral XVIII. Louis’nin resmi bulunan paralar söz konusu.</span></p>
<p class="p8"> </p>
<p class="p8">“Moulineaux bugün vergisiz altı bin frank getiriyor, bense kira sözleşmesini on sekiz yıllığına yedi bin beş yüz frank üzerinden yenileyeceğim. Kont kazıklanmış olmayacak. M. More- au’nun zarara uğramaması için, kendisi beni konta çiftçi olarak önerecek, ona hem nerdeyse parasının yüzde üçünü, hem de borcunu iyi ödeyecek bir kiracıyı bularak patronunun çıkarlarını koruyormuş gibi görünecek...”</p>
<p class="p46">“Toplam olarak ne geçecek Moreau babanın eline?” “Vallahi, on bin frank da kont verirse, bu işten elli bin frank kazanacak; ama iyice hak etmiş olacak bu parayı.”</p>
<p class="p8">“Ne olursa olsun, bu adam bayağı ilgileniyor Presles’le! Hem de öyle zengin ki!” dedi hancı. “Ben onu hiç görmedim.” “Ben de”, dedi Léger baba. “Ama sonunda gelip burada oturacak, yoksa içerisini yenilemek için iki yüz bin frank harcamazdı. Kralın sarayı kadar güzel.”</p>
<p class="p8">“Demek öyle”, dedi hancı. “Moreau’nun yükünü tutmasının tam zamanıymış!”</p>
<p class="p8">“Doğru, efendiler geldi mi gözlerini dört açarlar”, dedi Léger.</p>
<p class="p8">Kont alçak sesle yapılan bu konuşmanın tek sözcüğünü kaçırmadı.</p>
<p class="p8">Mutfağa dönmekte olan şişman çiftçiye bakarak “Orada aramaya gittiğim kanıtları burada elde ettim işte”, diye düşündü. “Ama belki de bunlar tasarı durumunda daha, belki de Moreau hiçbir şey kabul etmemiştir”, dedi kendi kendine, kâhyasının böylesine bir tuzağa katılabileceğini düşünmekten hâlâ tiksinti duymaktaydı.</p>
<p class="p8">Pierrotin atlarına su vermeye geldi. Kont sürücünün hancı ve çiftçiyle yemek yiyeceğini düşündü; az önce işittiklerinin etkisiyle, herhangi bir boşboğazlık etmesinden korktu.</p>
<p class="p8">“Tüm bu insanlar bize karşı anlaşmışlar, tasarılarını bozmak iyi olur”, diye düşündü.</p>
<p class="p8">Arabacının yanına yaklaştı. “Pierrotin”, dedi alçak sesle. “Sana gizimi saklaman için on louis sözü vermiştim; ama adımı gizlemeyi sürdürmek isteyecek olursan (bııgün akşama kadar, her yerde, hatta ta L’Isle-Adam’da kime olursa olsun adımı söyleyip söylemediğini, hatta bunu belirtebilecek en ufak bir işarette bulunup bulunmadığını da öğrenirim), yarın sabah, geçerken, yeni arabanın parasının geri kalanını ödemen için gereken bin frankı vereceğim sana. Bu nedenle, ne olur olmaz, sen öğle yemeği yeme, atlarının başında kal”, dedi, yüzü hazdan solgunlaşan Pierrotin’in omzuna vurdu.</p>
<p class="calibre5">“Sayın kontum, anladım ben, bu iş Léger babayla ilgili, öyle değil mi?”</p>
<p class="p15">“Herkesle ilgili”, diye yanıtladı kont.</p>
<p class="calibre5">“İçiniz rahat olsun”, dedi Pierrotin, mutfağın kapısını araladı, “Çabuk olalım, geç kaldık”, diye seslendi. “Bakın, Léger baba, biliyorsunuz, daha yamacı çıkacağız; ben aç değilim, yavaş yavaş giderim, arkamdan yetişirsiniz, yürümek size iyi gelir.””</p>
<p class="calibre5">“Kudurmuş bu Pierrotin!” dedi hancı. “Bizimle yemek yemek istemiyor musun? Albay elli jw’luk şarap getirtti, bir şişe de şampanya.”</p>
<p class="calibre5">“Yapamam. Büyük bir akşam yemeği içiıı saat üçte Stors’da teslim edilecek bir balığım var, bu işler şakaya gelmez, balıklar da.”</p>
<p class="calibre5">“iyi ya, sen de arabana şu bana satmak istediğin atı koş”, dedi Léger baba hancıya. “Pierrotin’in arkasından yetiştirirsin bizi, rahat rahat yemeğimizi yeriz, ben de atı değerlendiririm. Senin külüstüre üç kişi binebiliriz herhalde.”</p>
<p class="calibre5">Pierrotin atlarına kendi eliyle yeniden gem vurarak kontu iyice mutlu etti. Schinner’le Mistigris önden gitmişti. Pierrotin, iki sanatçıyı Poncelles’de Saint-Brice yolunun ortasında arabaya aldıktan sonra, Ecouen’ın, Mesnil’in çan kulesinin ve çok güzel bir görünümü çevreleyen ormanların göründüğü bir tepeye ulaşmıştı ki demirleri gıcırdayan bir arabayı dört nala getirmekte olan bir atın gürültüsü Léger babayı ve Mina’nın yoldaşını haber verdi, onlar da arabada yerlerini aldılar. Pierrotin Moissel- les’e inmek üzere yana sapınca, Léger babayla Saint-Brice’in hancı kadınının güzelliğinden sözetmeye hiç ara vermemiş olan Georges, “Vay! görünüm hiç fena değil, ne dersin, büyük ressam?” diye haykırdı.</p>
<p class="calibre5">“Adaam! sizi şaşırtmaması gerekir, siz ki Doğu’yu ve Ispanya’yı gördünüz.”</p>
<p class="p47">“Cebinde de ordan getirilmiş iki sigarı var hâlâ! Kimseyi rahatsız etmezse, bunları bitirmek ister misiniz, Schinner? çünkü küçük bey birkaç solukta boğulayazdı.”</p>
<p class="p47">Léger babayla kont hiç seslerini çıkarmadılar, bu da bir onaylama olarak değerlendirildi, böylece iki masalcı susmak zorunda kaldı.</p>
<p class="p47">Oscar küçük bey diye nitelendirildiğine sinirlenmişti, iki genç adam sigarlarını yakarken, “Ben Mina’nın emir subayı olmadım, efendim, Doğu’ya gitmedim, ama belki giderim”, dedi. “Umarım, ailemin beni hazırladığı meslek, sizin yaşınıza geldiğimde, beni kukuyla yolculuk etme sıkıntısından uzak tutacaktır. Önemli bir kişi olduktan, bir yere geldikten sonra, orada kalırım...”</p>
<p class="p47">“îşte bu kadar!” dedi Mistigris boğuk genç horoz sesine öykünerek, böylece Oscar’ın konuşmasını daha gülünçleştirdi, çünkü zavallı çocuk sakalın çıkmaya, sesin kişiliğini kazanmaya başladığı evrede bulunmaktaydı. “Ne de olsa, <span class="t5">iki uç birbirini kapat</span><span class="t5">ı</span><span class="t5">r</span><span class="t11">v1</span></p>
<p class="p47">“Vay vay vay!” dedi Schinner. “Atlar bunca yükle gidemez artık.”</p>
<p class="p43">Georges ciddilikle:</p>
<p class="p47">“Genç adam, aileniz sizi bir mesleğe sokmayı düşünüyormuş, peki, hangi mesleğe?” dedi.</p>
<p class="p43">“Diplomatlığa”, diye yanıtladı Oscar.</p>
<p class="p47">Mistigris’nin, büyük ressamın ve Léger babanın ağzından üç kahkaha üç füze gibi yükseldi. Kont da gülümsemekten kendini alamadı. Georges soğukkanlılığını korudu.</p>
<p class="p47">“Gülünecek ne var bunda, Allah aşkına!” dedi albay gülenlere, sonra Oscar’a döndü, “Ancak, genç adam, bana öyle geliyor ki saygıdeğer anneniz şimdilik bir büyük elçi annesine pek uymayan bir toplumsal konumdaymış gibi görünüyordu”, dedi. “Kolunda okkalı bir sepet, pabuçlarında da öyle bir yama vardı.”</p>
<p class="p47">“Annem mi, efendim?...” dedi Oscar bir kızgınlık devinimiyle. “O kadın bizim evin hizmetçisiydi...”</p>
<p class="p48"><span class="t8">1</span><span class="t8"> </span><span class="t8">Sözcü</span><span class="t8">ğ</span><span class="t8">ü sözcü</span><span class="t8">ğ</span><span class="t8">üne “Uçlar birbirine dokunur” diye çevrilebilecek olan ve “Kar</span><span class="t8">ş</span><span class="t8">ı</span><span class="t8">t uç</span><span class="t8">lar birbirine benzer” anlam</span><span class="t8">ı</span><span class="t8">na gelen </span><span class="t9">“Les extrêmes se touchent”</span><span class="t8"> sözünde </span><span class="t9">se touchent'un </span><span class="t8">yerine </span><span class="t9">se bouchent</span><span class="t8"> getirilerek gerçekle</span><span class="t8">ş</span><span class="t8">tirilen sapma.</span></p>
<p class="p48"><span class="t8"> </span></p>
<p class="p49">Kont Oscar’ın sözünü keserek:</p>
<p class="p49">“Bizim ev, çok aristokratça bir sözcük”, diye atıldı.</p>
<p class="p20">“Kral da <span class="t5">biz</span> der”, diye karşılık verdi Oscar gururla. Georges’un bir bakışı herkesi saran gülme isteğini bastırdı; böylece ressamla Mistigris’ye bu alay madenini işletmek için Oscar’ı kollamanın ne denli gerekli olduğunu anlattı.</p>
<p class="p49">Büyük ressam konta Oscar’ı göstererek:</p>
<p class="calibre5">“Beyefendi haklı”, dedi. “Doğru dürüst insanlar biz derler, yalnızca yersiz yurtsuz kişiler <span class="t5">benim ev</span> der. İnsanların değişmez hastalığıdır, ellerinde olmayanı varmış gibi gösterirler. Nişanlarla donatılmış bir insan için...”</p>
<p class="p49">“Beyefendi hep dekoratörlük mü yapıyor?” dedi Mistig-</p>
<p class="p49">ris.</p>
<p class="calibre5">“Siz saray dilini hiç bilmiyorsunuz. Sizden beni korumanıza almanızı diliyorum, ekselans”, diye ekledi Schinner, Oscar’a döndü.</p>
<p class="calibre5">“Söylemek bile fazla, üç ünlü ya da ünlü olacak adamla: şimdiden ünlü bir ressam, yarının bir generali ve günün birinde Belçika’yı Fransa’ya geri getirecek genç bir diplomatla yolculuk ettiğim için çok sevinçliyim”, dedi kont.</p>
<p class="calibre5">Oscar annesini yadsımak gibi iğrenç bir suç işledikten sonra, yol arkadaşlarının kendisiyle ne denli alay ettiklerini sezinleyince kudurdu, inanmazlıklarını ne pahasına olursa olsun yenmek istedi. Gözlerinden şimşekler saçarak:</p>
<p class="p49">“Her parlayan şey altın değildir”, dedi.</p>
<p class="calibre5">“Onu öyle demezler”, diye atıldı Mistigris. <span class="t5">“'Herparlayan </span><span class="t5">ş</span><span class="t5">ey hatun de</span><span class="t5">ğ</span><span class="t5">ildir</span> derler. Atasözlerini daha iyi öğrenmezseniz, diplomatlıkta fazla ilerleyemezsiniz.”</p>
<p class="p49">“Atasözlerini bilmesem de yolumu bilirim.”</p>
<p class="calibre5">“Uzağa gitmeniz gerekir”, dedi Georges, “çünkü sizin evin hizmetçisi deniz aşırı bir yolculuğa çıkacakmışınız gibi azık sıkıştırdı elinize: bisküvi, çikolata...”</p>
<p class="calibre5">“Evet, efendim, özel bir ekmek ve çikolata”, diye yanıtladı Oscar, “midem hanların berbat yahnilerini sindiremeyecek kadar duyarlıdır da.”</p>
<p class="p31">“Yahni de sizin mideniz kadar duyarlıdır”, dedi Georges. “Ya! ben yahniyi severim”, diye girişti büyük ressam.</p>
<p class="p8">“Bu sözcük en kibar çevrelerde moda şimdi”, dedi Mistig- ris, “<span class="t5">Poule-Noire</span> meyhanesinde bu sözcüğü kullanıyorum.”</p>
<p class="p8">“Özel öğretmeniniz ünlü bir profesör olmalı, Fransız Akademisinden M. Andrieux<span class="t7">1</span> ya da M. Royer Collard<span class="t7">2</span>, yanılıyor muyum?” diye sordu Schinner.</p>
<p class="p25">Oscar kolejin günah çıkarıcısının adını anımsadı.</p>
<p class="p8">“Benim özel öğretmenimin adı rahip Loraux, kendisi bugün Saint-Sulpice’in papaz yardımcıdır”, dedi Oscar.</p>
<p class="p8">“Öğreniminizi özel olarak yaptığınıza iyi etmişsiniz”, dedi Mistigris, “çünkü <span class="t5">s</span><span class="t5">ı</span><span class="t5">k</span><span class="t5">ı</span><span class="t5">nt</span><span class="t5">ı</span><span class="t5"> bir Üniversite günü do</span><span class="t5">ğ</span><span class="t5">du</span><span class="t7">3</span>; peki, rahibinizi ödüllendirecek misiniz?”</p>
<p class="p50">“Elbette, günün birinde piskopos olacak”, dedi Oscar. Georges, ciddi ciddi:</p>
<p class="p25">“Ailenizin desteğiyle”, dedi.</p>
<p class="p8">“Belki de göreve getirilmesinde katkılarımız olur, çünkü rahip Frayssinous<span class="t7">4</span> bizim eve sık sık gelir.”</p>
<p class="p8">“Ya! rahip Frayssinous’yu tanıyor musunuz?” diye sordu kont.</p>
<p class="p46">“Babama çok gönül borcu vardır”, diye yanıtladı Oscar. “Kendi topraklarınıza gidiyorsunuz herhalde, değil mi?” dedi Georges.</p>
<p class="p8">“Hayır, efendim; ama ben nereye gittiğimi söyleyebilirim, Presles şatosuna, kont de Sérisy’nin evine gidiyorum.”</p>
<p class="p8">“Vay anasını! Demek Presles’e gidiyorsunuz”, diye atıldı Schinner, kiraz gibi kızardı.</p>
<p class="p8">“Kont de Sérisy hazretlerini tanır mısınız?” diye sordu Georges.</p>
<p class="p8">Léger baba Oscar’ı görmek için döndü, “M. de Sérisy Presles’de olmasın?” diye haykırarak şaşkın şaşkın baktı ona.</p>
<p class="p8">“Herhalde, ben de oraya gittiğime göre”, diye yanıtladı Oscar.</p>
<p class="p23"><span class="t8">1</span><span class="t8"> </span><span class="t8">Andrieux , 1819’da, genç Balzac’</span><span class="t8">ı</span><span class="t8">n tragedyas</span><span class="t8">ı</span><span class="t8"> </span><span class="t9">Cromweli</span><span class="t8">i okuduktan sonra, yazarl</span><span class="t8">ı</span><span class="t8">k tutkusundan uzakla</span><span class="t8">ş</span><span class="t8">mas</span><span class="t8">ı</span><span class="t8">n</span><span class="t8">ı</span><span class="t8"> ö</span><span class="t8">ğ</span><span class="t8">ütlemi</span><span class="t8">ş</span><span class="t8">ti.</span></p>
<p class="p14"><span class="t8">2</span><span class="t8"> </span><span class="t8">Dönemin parlak konu</span><span class="t8">ş</span><span class="t8">malar</span><span class="t8">ı</span><span class="t8">yla ünlü bir filozof ve milletvekili.</span></p>
<p class="p23"><span class="t8">3</span><span class="t8"> </span><span class="t8">“</span><span class="t9">L'ennui naquit un jour de l'uniformité'</span><span class="t8"> (S</span><span class="t8">ı</span><span class="t8">k</span><span class="t8">ı</span><span class="t8">nt</span><span class="t8">ı</span><span class="t8"> bir tekdüzelik gününde do</span><span class="t8">ğ</span><span class="t8">du) atasö</span><span class="t8">zünde </span><span class="t9">uniformité</span><span class="t8"> sözcü</span><span class="t8">ğ</span><span class="t8">ünün </span><span class="t9">université</span><span class="t8"> ile de</span><span class="t8">ğ</span><span class="t8">i</span><span class="t8">ş</span><span class="t8">tirilmesi.</span></p>
<p class="p51"><span class="t8">4</span><span class="t8"> </span><span class="t8">Rahip Frayssinous’un konu</span><span class="t8">ş</span><span class="t8">malar</span><span class="t8">ı</span><span class="t8"> 1822’de </span><span class="t9">Défense du christianisme</span><span class="t8"> ad</span><span class="t8">ı</span><span class="t8">yla yay</span><span class="t8">ı</span><span class="t8">mlan</span><span class="t8">m</span><span class="t8">ı</span><span class="t8">ş</span><span class="t8">t</span><span class="t8">ı</span><span class="t8">.</span></p>
<p class="calibre5"> </p>
<p class="calibre5">“Peki, kontu sık sık gördünüz mü?” diye sordu M. de Sérisy Oscar’a.</p>
<p class="calibre5">“Sizi nasıl görüyorsam öyle”, diye yanıtladı Oscar. “Oğlunun arkadaşıyım, aşağı yukarı benim yaşımdadır, on dokuzunda, hemen her gün birlikte ata bineriz.”</p>
<p class="p15">Mistigris cafcaflı bir biçimde:</p>
<p class="calibre5"><span class="t5">“Krallar</span><span class="t5">ı</span><span class="t5">n çoban k</span><span class="t5">ı</span><span class="t5">zlar</span><span class="t5">ı</span><span class="t5">n</span><span class="t5">ı</span><span class="t5">n tozunu temizledi</span><span class="t5">ğ</span><span class="t5">i görülmü</span><span class="t5">ş</span><span class="t5">tür"</span>, dedi.</p>
<p class="p15">Pierrotin Léger babaya bir göz kırparak iyice rahatlattı onu.</p>
<p class="calibre5">“Ne yalan söylemeli, bana bu kişiden sözedebilecek bir genç adamla birlikte bulunduğuma çok sevindim”, dedi kont Oscar’a. “Oldukça önemli bir konuda onun korumasına gereksinimim var, bu işte beni desteklemek de hiçbir şeye patlamayacak ona: Amerikan hükümetinden bir istekte bulunmak söz konusu. M. de Sérisy’nin kişiliğine ilişkin bilgiler edinmekten büyük mutluluk duyacağım.”</p>
<p class="p15">Oscar alaycı bir hava takındı.</p>
<p class="calibre5">“Ha, başarılı olmak istiyorsanız, kendisine değil, karısına başvurun”, diye yanıtladı; “karısına çılgınca aşıktır, ne denli aşık olduğunu hiç kimse benden iyi bilemez; karısıysa ona katlanamaz.”</p>
<p class="p15">“Peki, neden?” dedi Georges.</p>
<p class="calibre5">“Kontun birtakım cilt hastalıkları var ki kendisini iğrençleştiriyor, doktor Alibert boşu boşuna iyileştirmeye<span class="t7">1</span> çalışıyor bunları. Bu nedenle, şu benim göğsüm gibi bir göğsü olması için M. de Sérisy uçsuz bucaksız servetinin yarısını verirdi”, dedi Oscar, gömleğini aralayarak çocuk cildini gösterdi. “Konağına çekilip yalnız yaşar. Bu nedenle, onu orada bulmak için büyük destekler gerekir. Bir kez, çok erken kalkar, üçten sekize kadar çalışır; saat sekizden başlayarak hastalığının sağaltımıyla uğraşır: kükürt ya da buhar banyoları yapar. Onu birtakım demir kutularda pişirler, kendisini, çünkü hep iyileşeceğini umar.”</p>
<p class="calibre5">“Kralla arası bu denli iyiyse, ne diye dokundurtmuyor ki cildine?<span class="t7">2</span>” diye sordu Georges.</p>
<p class="p16"><span class="t8">1</span><span class="t8"> </span><span class="t8">Dönemin ünlü cilt hekimi. XVIII. Louis’nin de hekimiydi.</span></p>
<p class="p16"><span class="t8">2</span><span class="t8"> </span><span class="t8">Eski bir inan</span><span class="t8">ı</span><span class="t8">ş</span><span class="t8">a göre, Fransa krallar</span><span class="t8">ı</span><span class="t8"> s</span><span class="t8">ı</span><span class="t8">racay</span><span class="t8">ı</span><span class="t8"> ellerini üzerine bast</span><span class="t8">ı</span><span class="t8">rarak iyile</span><span class="t8">ş</span><span class="t8">tirirlerdi.</span></p>
<p class="p52"> </p>
<p class="p53">“Bu kadının alakok bir kocası var demek?<span class="t7">1</span>” dedi Mistigris. Oscar konuşmasını sürdürdü:</p>
<p class="p8">“Kont şu sırada kendisine bakmakta olan ünlü bir îskoçya- lı hekime otuz bin frank sayacağına söz verdi”, dedi.</p>
<p class="p8">“Ama bu durumda daha iyisini buldu diye karısını ayıplaya- mayız,” diye söze girişti Schinner, ama sözünü tamamlamadı.</p>
<p class="p8">“Doğru”, dedi Oscar. “Bu zavallı adam öylesine kurumuş, öylesine yaşlı ki seksen yaşında dersiniz! Ağaç gibi kupkuru, işin kötüsü, durumunu seziyor...”</p>
<p class="p8">“Kendisi pek de iyi kokmuyordur”, dedi şakacı Léger baba. “Efendim, adam karısına tapıyor, onu paylamayı da göze alamıyor”, diye sürdürdü Oscar, “insanı gülmekten öldürecek oyunlar oynar ona, tıpkı Molière’in güldürüsündeki Arnolphe gibi...”</p>
<p class="p8">Kont, yıkılmış durumda, Pierrotin’e bakmaktaydı, Pierrotin’se, onun soğukkanlılığını görünce, Mme Clapart’ın oğlunun temelsiz karalamalar sıraladığını tasarladı.</p>
<p class="p8">“işte bu nedenle, başarıya ulaşmak istiyorsanız, siz gidip marki dAiglemont’u görün, mösyö”, dedi Oscar konta. “Hanımefendinin bu eski hayranını kazanırsanız, bir seferde hem kadını, hem de kocasını elde etmiş olursunuz.”</p>
<p class="p46">“Biz buna <span class="t5">bir ta</span><span class="t5">ş</span><span class="t5">la iki kuru</span><span class="t5">ş</span><span class="t5"> vurmak</span> deriz”, dedi Mistigris. “Çok tuhaf!” dedi ressam. “Kontu çıplak mı gördünüz ki, oda uşağı mısınız onun?”</p>
<p class="p25">“Oda uşağı mı dediniz?” diye atıldı Oscar.</p>
<p class="p8">“Öyle ya, insan dostları konusunda kamu arabalarında anlatmaz böyle şeyleri”, dedi Mistigris. “Delikanlı, <span class="t5">önlem sa</span><span class="t5">ğı</span><span class="t5">rl</span><span class="t5">ığı</span><span class="t5">n anas</span><span class="t5">ı</span><span class="t5">d</span><span class="t5">ı</span><span class="t5">r</span><span class="t11">2</span><span class="t5">.</span> Ben sizi dinlemiyorum.”</p>
<p class="p8">“Söylemenin tam yeri, <span class="t5">kiminle dü</span><span class="t5">ş</span><span class="t5">üp kalkt</span><span class="t5">ığı</span><span class="t5">n</span><span class="t5">ı</span><span class="t5"> söyle, kimden nefret etti</span><span class="t5">ğ</span><span class="t5">ini söyleyeyim</span><span class="t7">3</span> ! ”.</p>
<p class="p25">Georges cafcaflı bir biçimde:</p>
<p class="p8">“Büyük ressam, şunu iyi bilin ki insan tanımadığı kişiler konusunda kötü şeyler söyleyemez”, diye yanıtladı. “Bizim ufak</p>
<p class="p23"><span class="t8">1</span><span class="t8"> </span><span class="t8">XVIII. yüzy</span><span class="t8">ı</span><span class="t8">lda ya</span><span class="t8">ş</span><span class="t8">am</span><span class="t8">ı</span><span class="t8">ş</span><span class="t8"> rahibe Marie Alacoque’un ad</span><span class="t8">ı</span><span class="t8">ndan yola ç</span><span class="t8">ı</span><span class="t8">k</span><span class="t8">ı</span><span class="t8">larak yap</span><span class="t8">ı</span><span class="t8">lan tu</span><span class="t8">haf bir sözcük oyunu.</span></p>
<p class="p23"><span class="t8">2</span><span class="t8"> </span><span class="t9">“La prudence est la mère de sûreté</span><span class="t8">” (Önlem güvenli</span><span class="t8">ğ</span><span class="t8">in anas</span><span class="t8">ı</span><span class="t8">d</span><span class="t8">ı</span><span class="t8">r) atasözüniin de</span><span class="t8">ğ</span><span class="t8">i</span><span class="t8">ş</span><span class="t8">tiril</span><span class="t8">mesi söz konusu.</span></p>
<p class="p14"><span class="t8">3</span><span class="t8"> </span><span class="t8">Frans</span><span class="t8">ı</span><span class="t8">zca deyim; “kim oldu</span><span class="t8">ğ</span><span class="t8">unu söyleyeyim” diye biter.</span></p>
<p class="p8"> </p>
<p class="p8">lıksa, Sérisy’sini ezbere bildiğini kanıtladı. Yalnız hanımefendiden sözetmiş olsaydı, onunla arasının...”</p>
<p class="calibre5">“Kontes de Sérisy hakkında bir tek sözcük bile söylemek yok, gençler!” diye atıldı kont. “Ben onun kardeşinin, marki de Ronquerolles’un dostuyum, kim kontesin onuruna gölge düşürmeye kalkacak olursa, ban<span class="t12">2</span> sözlerinin hesabını vermek zorunda kalacaktır.”</p>
<p class="calibre5">“Beyefendi haklı”, diye atıldı ressam, “kadınlarla <span class="t5">dalga geç</span><span class="t5">memeli'’’</span></p>
<p class="calibre5">“Tanrım! Onur ve Kadınlar! Ben bu melodramı gördüm”, dedi Mistigris.</p>
<p class="p15">Kont Georges’a bakarak:</p>
<p class="calibre5">“Mina’yı tanımasam da adalet bakanını tanırım”, diye sürdürdü, sonra ressama baktı. “Nişanlarımı taşımıyorsam da hak etmeyenlere nişan verilmesini engellerim. Kısacası, öyle çok insan tanırım ki, M. Girondot’yu, Presles’in mimarını da tanırım... Dur, Pierrotin, bir dakika inmek istiyorum.”</p>
<p class="calibre5">Pierrotin atlarını Moisselles köyünün ucuna kadar sürdü, burada durak yeri olan bir han vardır. Bu kısa yol derin bir sessizlik içinde geçildi.</p>
<p class="p15">Kont Pierrotin’i hanın avlusuna getirdi.</p>
<p class="p15">“Bu küçük dangalak kime gidiyor?” diye sordu.</p>
<p class="calibre5">“Sizin kâhyanıza. Cerisaie sokağında oturan yoksul bir kadının oğlu, sık sık meyve, av, kümes hayvanı götürürüm evine; Mme Husson adında bir kadın.”</p>
<p class="calibre5">Kont gittikten sonra da Léger baba geldi Pierrotin’in yanına.</p>
<p class="p15">“Bu bey kim?” dedi.</p>
<p class="calibre5">“Vallahi, hiçbir şey bilmiyorum”, diye yanıtladı Pierrotin, “ilk kez biniyor arabama; ama Maffliers şatosunun sahibi prens gibi bir şey olabilir; az önce kendisini yolda bırakmamı söyledi, L’Isle-Adam’a gitmiyor.”</p>
<p class="p15">Arabaya dönünce, Léger baba Georges’a:</p>
<p class="p15">“Pierrotin onun Maffliers’nin sahibi olduğunu sanıyor”, dedi.</p>
<p class="calibre5">Bu sırada, üç genç adam, suç üstü yakalanmış hırsızlar gibi şapşal, birbirlerine bakmayı göze alamıyor, yalanlarının sonucunu düşünürmüş gibi görünüyorlardı.</p>
<p class="p8">“îşte az <span class="t5">emekle bol ürün</span> toplamak diye buna derim”, dedi Mistigris.</p>
<p class="p54">“Görüyorsunuz ki kontu tanıyorum”, dedi Oscar onlara. “Olabilir; ama hiçbir zaman elçi olamayacaksınız”, diye yanıtladı Georges; “insan posta arabalarında yolculuk etti mi benim gibi hiçbir şey söylemeden konuşmaya özen göstermeli.” Mistigris konuşmayı bağlamak için:</p>
<p class="p25"><span class="t5">“Herkes kendi toylu</span><span class="t5">ğ</span><span class="t5">uyla günah i</span><span class="t5">ş</span><span class="t5">ler</span><span class="t11">v1</span> dedi.</p>
<p class="p8">Bu sırada kont yerini aldı, Pierrotin en derin sessizlik içinde ilerledi.</p>
<p class="p25">Carreau korusuna gelindi.</p>
<p class="p52">“Ne o, dostlar, darağacına gidermiş gibi sessiziz”, dedi kont. Mistigris önemli bir kanı bildirir gibi:</p>
<p class="p25">“Yeri gelince <span class="t5">pusmak</span> gerek”, diye yanıtladı.</p>
<p class="p25">“Hava güzel”, dedi Georges.</p>
<p class="p8">Oscar büyük Saint-Martin ormanının öbür yüzünde görkemli bir etki yaratan Franconville şatosunu gösterdi.</p>
<p class="p25">“Burası neresi?” dedi.</p>
<p class="p8">“Nasıl!” diye atıldı kont, “siz sık sık Presles’e gittiğinizi söylüyorsunuz, Franconville’i bilmiyor musunuz?”</p>
<p class="p46">“Mösyö insanları tanır, şatoları tanımaz”, dedi Mistigris. “Çırak elçilerin de dalgınlıkları olabilir!” diye atıldı Georges.</p>
<p class="p25">Oscar öfke içinde:</p>
<p class="p8">“Adımı unutmayın!” diye yanıt verdi. “Benim adım Oscar Husson, ve on yıla kadar ünlü bir adam olacağım.”</p>
<p class="p8">Övüngenlikle söylenen bu sözlerden sonra, Oscar bir köşeye büzüldü.</p>
<p class="p25">“Neyin Husson’u?” dedi Mistigris.</p>
<p class="p8">“Büyük bir aile”, diye yanıtladı kont, “Husson de la Cerisaie; mösyö imparatorluk tahtının basamaklarında doğmuştur.” Oscar saçlarının dibine kadar kızardı o zaman, korkunç bir kaygı içini kemirmeye başladı. Alt yanında, büyük Saint-Martin ormanının sonunda, dar bir vadi içinde, görkemli Presles şatosu bulunan dik La Cave yamacı inilmek üzereydi.</p>
<p class="p55"><span class="t8">1 </span><span class="t9">“Chacun pêche pour son serin</span><span class="t8">”, söyleyi</span><span class="t8">ş</span><span class="t8"> benzerli</span><span class="t8">ğ</span><span class="t8">iyle </span><span class="t9">"Chacun prêche pour son saint" </span><span class="t8">(Herkes kendi ermi</span><span class="t8">ş</span><span class="t8">ini savunur) sözünden esinlenilerek.</span></p>
<p class="p55"><span class="t8"> </span></p>
<p class="calibre5">“Beyler, güzel mesleklerinizde hepinize iyi şanslar dilerim”, dedi kont. “Sayın albay, Fransa kralıyla barışın: Kara Yorgi’ler Bourbon’lara somurtmamalı. Çok sayın Schinner, sizin geleceğiniz konusunda söyleyebileceğim hiçbir şey yok, çünkü şans çoktan ayağınıza gelmiş durumda, siz de onu hayranlık verici çalışmalarla hak ettiniz; ama öyle korkulacak bir adamsınız ki ben, evli bir adam olarak, size yazlığımda bir iş veremem. Sayın Husson’a gelince, kimsenin korumasına gereksinimi yok, devlet adamlarının gizlerini elde etmiş, onları tir tir titretebilir. Sayın Léger’ye gelince, kont de Sérisy’yi yolacak yakında, ben de ona gözünü kırpmadan yapmasını dilemekten başka bir şey söyleyecek değilim. - Beni burada bırak, Pierrotin, yarın gene buradan alırsın!” diye ekledi kont, yol arkadaşlarını şaşkınlıklarıyla başbaşa bırakarak indi.</p>
<p class="calibre5">Mistigris, yolcunun çukur yolda nasıl bir çabuklukla gözden silindiğini görünce:</p>
<p class="p15"><span class="t5">“</span><span class="t5">İ</span><span class="t5">ş</span><span class="t5"> tabana dü</span><span class="t5">ş</span><span class="t5">tü mü arkandan kur</span><span class="t5">ş</span><span class="t5">un yeti</span><span class="t5">ş</span><span class="t5">mez”</span>, dedi.</p>
<p class="calibre5">“Şu Franconville’i kiralayan kont olmalı, oraya gidiyor”, dedi Léger baba.</p>
<p class="calibre5">“Bir daha arabalarda <span class="t5">k</span><span class="t5">ı</span><span class="t5">t</span><span class="t5">ı</span><span class="t5">r atacak olursam</span>, kendi kendimle düello edeceğim”, dedi yalancı Schinner, çömezinin kasketine bir şaplak indirdi, “Senin de suçun var bunda, Mistigris”, diye ekledi.</p>
<p class="calibre5">“Yok! Ben sizin arkanızdan Venedik’e gelmekten başka bir şey yapmadım”, diye yanıtladı Mistigris. “Ama <span class="t5">köpe</span><span class="t5">ğ</span><span class="t5">ini bo</span><span class="t5">ğ</span><span class="t5">mak isteyen onu yüzmekle suçlar</span><span class="t11">1</span> ! ”</p>
<p class="p15">Georges yanında oturan Oscar’a döndü.</p>
<p class="calibre5">“Biliyor musunuz, rastlantı bu ya bu adam kont de Sé- risy’yse, hastalıksız da olsa sizin postunuzun içinde olmak istemem”, dedi.</p>
<p class="calibre5">Oscar, bu söz üzerine, annesinin öğütlerini düşününce, sapsarı kesildi ve aklı başına geldi.</p>
<p class="p15">Pierrotin arabayı güzel bir parmaklığın önünde durdurdu.</p>
<p class="p15">“işte geldiniz, beyler”, dedi.</p>
<p class="p15">Ressam, Georges ve Oscar aynı anda:</p>
<p class="p15">“Nasıl, geldik demek!” dediler.</p>
<p class="p35"><span class="t8">1 </span><span class="t9">Rage</span><span class="t8"> (kuduz) sözcü</span><span class="t8">ğ</span><span class="t8">ü yerine </span><span class="t9">nage</span><span class="t8"> (yüzme) sözcü</span><span class="t8">ğ</span><span class="t8">ü getiriliyor.</span></p>
<p class="p7">“Pes doğrusu!” dedi Pierrotin. “Beyler, hiçbiriniz daha önce gelmemiş miydiniz buraya? Ama işte Presles şatosu.”</p>
<p class="p15">Georges kendini toparladı.</p>
<p class="p7">“Tamam, dostum”, dedi, sonra, yol arkadaşlarına şatoya gittiğini belli etmek istemediğinden, “Ben Moulineaux şatosuna gideceğim”, diye ekledi.</p>
<p class="p15">“Öyle mi! bana geliyorsunuz demek!” dedi Léger baba.</p>
<p class="p15">“Nasıl yani?”</p>
<p class="p7">“Ama Moulineaux çiftliğini ben işletiyorum. Peki, bizden ne istiyorsunuz, albayım?”</p>
<p class="p15">Georges çantasını aldı.</p>
<p class="p15">“Tereyağınızdan tatmak”, dedi.</p>
<p class="p7">“Pierrotin, benim eşyaları kâhyaya bırakın, ben dosdoğru şatoya gidiyorum”, dedi Oscar.</p>
<p class="p7">Arkasından da, nereye gittiğini bilmeden, daracık bir yola daldı.</p>
<p class="p7">“Elçi bey, elçi bey!” diye seslendi Léger baba. “Ormana gidiyorsunuz. Şatoya girmek istiyorsanız, küçük kapıdan girin.”</p>
<p class="p7">Oscar, girmek zorunda kalınca, şatonun zincirlerle birbirine bağlanan koruma taşlarıyla çevrili, çok büyük bir çiçekliğin süslediği büyük avlusunda kalakaldı. Léger baba Oscar’ı incelerken, şişman tarımcının Moulineaux çiftçisi kimliği karşısında yıldırımla vurulmuşa dönen Georges öyle çabuk sıvıştı ki kafası karışan şişman adam albayını arayınca bulamadı. Pierrotin’in isteği üzerine parmaklıklı kapı açıldı, o da gururla girip kapıcıya büyük Schinner’in binlerce aracını bıraktı. Oscar farfaralıklarının tanığı olan Mistigris ile ressamın şatoya yerleştiklerini görünce apışıp kaldı. Pierrotin on dakika içinde ressamın paketlerini, Oscar Husson’un eşyalarını indirdi, güzel deri bavulcuğu da gizemli bir biçimde kapıcının karısına verdi; sonra kamçısını şaklatarak geri döndü, yüzünde kazandıklarını hesaplayan bir köylünün kurnaz havasıyla yeniden L’Isle-Adam ormanının yolunu tuttu. Mutluluğunun hiçbir eksiği kalmamıştı artık, yarın bin frankını alacaktı.</p>
<p class="p7">Oscar, süklüm piikliim, çiçekliğin çevresinde dönüp duruyor, iki yol arkadaşının ne olacağını düşünüyordu, birdenbire M. Moreau’nun binek yerinin yukarısındaki muhafız salonu denilen büyük salondan çıktığını gördü. Kâhya, topuklarına kadar inen, büyük, mavi bir redingot, sarıya çalan bir deri külot pantalon ve binici çizmeleri giymişti, elinde bir kırbaç vardı. Oscar’ın elini tuttu.</p>
<p class="calibre5">“Vay, oğlum, geldin demek? Sevgili annen nasıl?” diye sordu. Ressamla Mistigris’ye de “Merhaba beyler, siz mimar M. Grindot’nun geleceğini bildirdiği ressamlar olmalısınız?” dedi.</p>
<p class="p15">Kırbacının ucunu kullanarak iki kez ıslık çaldı. Kapıcı geldi.</p>
<p class="calibre5">“Bu beyleri 14 ve 15 numaralı odalara götürün, anahtarları Mme Moreau verecek size; onlara eşlik edip yolu gösterin; gerekirse bu akşam ateş yakın, eşyalarını da odalarına çıkarın”, dedi. Sonra ressamlara döndü, “Beyler, kont hazretleri sizleri soframda ağırlamamı emretti”, diye sürdürdü. “Paris’te olduğu gibi akşam yemeğini beşte yeriz. Avcıysanız, çok güzel oyalanabilirsiniz, bende Sular ve Ormanlar dairesinin bir izin belgesi var; böylece, burada, on iki bin dönümlük bir koruda avlanılabiliyor, kendi topraklarımız da cabası.”</p>
<p class="calibre5">Oscar, ressam ve Mistigris, üçü de aynı ölçüde utanmış durumda, birbirlerine baktılar; ama Mistigris rolüne sadık kaldı, <span class="t5">“Ne yapal</span><span class="t5">ı</span><span class="t5">m! Pabuç gitti, bari çorab</span><span class="t5">ı</span><span class="t5"> kurtaral</span><span class="t5">ı</span><span class="t5">m!</span> Biz gitmemize bakalım!” dedi.</p>
<p class="calibre5">Küçük Husson kâhyanın arkasından gitti, o da hızlı bir yürüyüşle parka getirdi kendisini.</p>
<p class="p15">Çocuklarından birine:</p>
<p class="calibre5">“Jacques, annene küçük Husson’un geldiğini haber ver”, dedi. “Benim de kısa bir süre Moulineaux’ya gitmek zorunda olduğumu söyle.”</p>
<p class="calibre5">O sırada elli yaşlarında, orta boylu ve esmer bir adam olan kâhya çok sert görünüyordu. Kır alışkanlıklarının keskin renkler kazandırdığı kaygılı yüzü ilk bakışta gerçek kişiliğinden farklı bir kişiliği düşiindürtüyordu insana. Her şey bu aldanışa yöneltiyordu. Saçları kırlaşmıştı. Mavi gözleri ve karga gagası biçiminde kocaman bir burun gözleri buruna fazla yakın olduğu için kendisine daha da kötücül bir hava vermekteydi; ama geniş dudakları, yüzünün biçimi, davranışlarındaki babacanlık bir gözlemciye iyilik belirtileri sunabilirdi. Davranışları kararlı, konuşması sertti, kendisine beslediği sevginin esinlediği bir sezginin etkisiyle Oscar’da büyük saygı uyandırıyordu. Annesinin etkisiyle kâhyayı gözünde daha da büyütmeye alıştığından, Oscar kendini Moreau’nun yanında her zaman küçük bulurdu; ama, Presles’e geldikten sonra, sanki bu babaca dosttan, bu biricik koruyucudan kötülük bekliyormuş gibi, içinde bir kaygı büyümekteydi.</p>
<p class="p7">“Ne o, Oscar’cığım, burada bulunmaktan hoşnut gibi görünmüyorsun”, dedi kâhya. “Oysa eğleneceksin burada; ata binmeyi, tüfek kullanmayı, avlanmayı öğreneceksin.”</p>
<p class="p15">Oscar, budalaca:</p>
<p class="p15">“Bunların hiçbirini bilmem”, dedi.</p>
<p class="p15">“Ama ben seni bunları öğretmek için getirttim.”</p>
<p class="p7">“Annem on beş günden fazla kalmamamı söyledi, Mme Moreau nedeniyle...”</p>
<p class="p7">“Hele dur bakalım, görürüz”, diye yanıtladı Moreau, aile içindeki gücünü Oscar’ın tartışma konusu etmesi karşısında nerdeyse kırılmıştı.</p>
<p class="p7">Moreau’nun ikinci oğlu, boylu poslu, çevik, on beş yaşlarında bir delikanlı, koşup geldi.</p>
<p class="p15">“Bak, bu arkadaşı annene götür”, dedi babası.</p>
<p class="p7">Sonra, en kısa yoldan, bahçeyle orman arasında bulunan bekçi evine gitti.</p>
<p class="p7">Kontun kâhyaya konut olarak verdiği köşk, Devrim’den birkaç yıl önce, ünlü Cassan toprağının üstencisince yapılmış; burada Bergeret adında, dev bir serveti bulunan ve lüksüyle Bo- dard’lar, Pâris’ler, Bourret’ler kadar ün kazanan vergi kesenek- çisi, bahçeler, dereler, kır evleri, Çin köşkleri ve daha nice çok masraflı ve çok görkemli şeyler yapmıştı.</p>
<p class="p7">Duvarlarından biri Presles şatosunun hizmet avlusuna bitişik olan büyük bir bahçenin ortasındaki bu köşkün girişi eskiden köyün büyük yolu üzerindeydi. Baba M. de Serisy, bu yurtluğu aldıktan sonra, yalnızca bu duvarı yıktırtıp köye açılan kapıyı kapattırtmış, böylece bu köşkün hizmet birimleriyle birleşmesini sağlamıştı. Bir başka duvarı yıktırtarak da bahçeyi üsten- cinin yurtluğu genişletmek için satın aldığı tüm bahçelerle büyütmüştü. XV. Louis biçeminde, yontma taşlarla yapılmış olan bu köşk alt katta, alt katta bir yatak odasıyla bağıntılı güzel bir salondan ve yanında bir bilardo odası bulunan bir yemek odasından oluşur. Bu iki koşut daire bir merdivenle ayrılır, bu merdivenin önünde, dış oda işlevi gören bir tür sütunlu girişin başlıca süsü karşı karşıya bulunan ve her ikisi de çok süslü olan salon ve yemek odası kapılarıdır. Mutfak yemek odasının altındadır, çünkü bu köşke on basamaklı bir giriş merdiveninden çıkılır.</p>
<p class="calibre5">Mme Moreau, oturma yerini birinci kata taşıyıp eski yatak odasını hanım odasına dönüştürmüştü. Şatonun eski mobilyaları arasından seçilmiş güzel eşyalarla döşenmiş olan salon ve bu hanım odası dönemin anlayışına uygun bir kadının konağına gölge düşürmezdi kuşkusuz. Bir zamanlar büyük bir onur yatağının mavi beyaz damaskosuyla kaplanmış olan, eski yaldızlı ahşaptan mobilyasında da aynı kumaş kullanılmış bulunan bu salon, bakışlara, ak taftayla astarlanmış çok geniş pencere ve kapı perdeleri sunmaktaydı. Eski, yıkılmış pencere aralarından gelme tablolar, jardiniyerler, güzel birkaç çağcıl mobilya, güzel lambalar, ayrıca yontma kristallerden eski bir avize bu odaya görkemli bir hava vermekteydi. Hah eski bir îran halisiydi. Tümüyle çağcıl ve Mme Moreau’nun beğenisine uygun hanım odası, gri ketenden bir fon üzerinde mavi ipekten kordonlarıyla bir çadır biçimine öykünmekteydi. Klasik divan, yastıkları ve ayak minderleriyle donatılmıştı. Son olarak, baş bahçıvanın baktığı jardiniyerler çiçek piramitleriyle gözlere haz veriyordu. Yemek ve bilardo odalarının mobilyaları akajudandı. Kâhyanın hanımı, köşkünü özenle bakılan ve büyük bahçeye bağlanan bir çiçekle çevirtmişti. Uzak bölgelerin sık ve kocaman ağaçları hizmet bölümünün görünmesini önlemekteydi. Kâhyanın hanımı, kendisine gelenlerin konutuna girmelerini kolaylaştırmak için, kapatılmış olan eski kapının yerine bir parmaklık koydurtmuştu.</p>
<p class="calibre5">Moreau’ların konumları gereği bulundukları bağımlılık böylece ustalıkla gizlenmiş oluyordu; kontun ve kontesin buraya gelip iddialı havalarını bozmamaları da bir dostun mülkünü kendi zevkleri için yöneten zengin insanlar gibi görünmelerini kolaylaştırıyordu; ayrıca, M. de Serisy’nin tanıdığı ayrıcalıklar da kır yaşamının lüksü olan şu bolluk içinde yaşamalarını sağlıyordu. Böylece, süt ürünlerinden, yumurtadan, kümes ve av hayyanlarından, meyveden, ottan, çiçekten, odundan, sebzeden kâhyayla karısı bol bol kullanıyor ve tam olarak yalnızca kasap etini, şarapları ve prenslere yaraşır yaşamlarının gerektirdiği sömürge ürünlerini satın alıyorlardı. Ekmeği kümese bakan kız yapıyordu. Son olarak, birkaç yıldan beri, Moreau kasabına borcunu, kendi tüketimi için gerekeni ayırdıktan sonra, çiftliğin domuzlarıyla ödüyordu. Eski oda hizmetçisine her zaman çok iyi davranan kontes bir gün ona, belki de anı olarak, modası geçmiş bir küçük gezinti arabası armağan etmişti; Moreau da bu arabayı yeniden boyatarak ve arabaya bahçe çalışmalarında da kullanılan iki güzel at koşarak karısını dolaştırıyordu. Bu atlardan başka, kâhyanın binek atı da vardı. Büyük bahçeyi sürüyor, atlarını ve adamlarını doyuracak kadar toprağı işliyordu; çok nitelikli üç yüz demet ot hazırlıyor, kontun bulanık bir biçimde verdiği bir izinden yetki alarak yalnızca yüz sayıyordu. Bu otu tüketecek yerde, yarısını satıyordu. Kümesini, güvercinliğini, ineklerini büyük bahçenin sırtından besliyordu; ama ahırının gübresi şatonun bahçıvanlarınca kullanılmaktaydı. Bu küçük hırsızlıkların herbirinin bağışlatıcı bir nedeni vardı. Hanımefendiye bahçıvanlardan birinin kızı hizmet ediyor, yerine göre oda hizmetçiliğini ve aşçılığını yapıyordu. Süt ve süt ürünleriyle uğraşan ahır işçisi bir kız da evin işlerine yardım etmekteydi. Moreau Brochon adında çürüğe çıkarılmış bir askeri de atları tımar etmek ve ağır işlere bakmak üzere göreve almıştı.</p>
<p class="calibre5">Kâhyanın güzel karısı Nerville’de, Chauvry’de, Beau- mont’da, Maffliers’de, Préroles’da, Nointel’de, her yerde, ilk konumunu bilmeyen ya da bilmiyormuş gibi davranan kişilerce kabul edilirdi. Moreau ayrıca birtakım hizmetlerde de bulunmaktaydı. Paris’te çocuk oyuncağı, ama kırların dibinde çok önemli olan şeyler için efendisinden yararlandı. Beaumont’un ve L’Isle-Adam’ın sulh yargıçlarını atattırdıktan sonra, aynı yıl içinde, bir orman genel korucusunun görevden uzaklaştırılmasını engelledi, Beaumont’un süvari birliği komutanına da Légion d’honneur nişanı verilmesini sağladı. Bu nedenle kenterler bir şölen düzenlediler mi hiçbir zaman bay ve bayan Moreau’yu da çağırmadan edemezlerdi. Presles papazı, Presles belediye başkanı her akşam Moreau’lara oyun oynamaya gelirlerdi. Kendine böylesine rahat bir yatak hazırladıktan sonra, iyi adam sayılmamak zordur.</p>
</body>
</html>
