<html xmlns="http://www.w3.org/1999/xhtml">
<head>
  <title>kizil_elma_hikayeler-4</title>
  <link href="../Styles/kizil_elma_hikayeler_vol2.css" rel="stylesheet" type="text/css"/>
<meta content="urn:uuid:6d950aa0-699f-48e8-bdd3-b88047e36f70" name="Adept.expected.resource"/>
</head>

<body id="kizil_elma_hikayeler" xml:lang="tr-TR">
  <div>
    <p class="Kesme"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Hihayeler" id="toc_marker-2"><span class="Baslik-Eser char-style-override-7" xml:lang="tr-TR">Oğulla Buluşma</span></p>

    <p class="Temel-Paragraf"> </p>

    <p class="Temel-Paragraf"><span class="Metin-Buyuk char-style-override-8" xml:lang="tr-TR">YAŞLI ÇORDON</span>, çok perişan, allak-bullak bir durum­da döndü evine. Canını mı sıkmışlardı, korkutmuşlar mıydı onu ya da dövmüş, sövmüşler miydi? Ka­rısı hemen anladı önemli bir şey olduğunu. Ve meselenin aslını öğrenince de o kadar şaşırdı ki ne yapacağını bilemedi. Ko­cası pek tuhaf bir hayal kurmuştu. Herhangi duyarlı bir kişiye göre onun bu davranışı kocamışlık, bunaklık, aptallık sayılır, asla aklı başında bir adamın düşüncesi ola­rak kabul edilmezdi.</p>

    <p class="Temel-Paragraf">İhtiyarın bir oğlu vardı ve yirmi yıl kadar önce savaşta ölmüştü. Pek gençti öldüğü zaman ve şimdi onu Çor­don’dan başka kimse hatırlamıyordu. Zaten Çor­don’un ken­disi de evde, karı-koca arasında ondan hiç söz et­mez­di. Ve işte şimdi, birdenbire oraya, onun savaştan önce öğretmenlik yaptığı yere gitmeye karar vermişti.</p>

    <p class="Temel-Paragraf">- Onun hayatta olduğuna, ölmediğine her zaman inan­dım, her zaman hissettim bunu. Oraya gitmek için sa­­bırsızlanıyorum, gidip görmek istiyorum onu... diyor­du.</p>

    <p class="Temel-Paragraf">Karısı, şaşkın şaşkın baktı adamın yüzüne. İşi önce “Sen başının üzerine mi düştün yoksa?” diye alaya almak istedi ama kendini tuttu. Çünkü kocası bu sözleri sakin, kararlı, inançlı bir sesle ve pek içten söylemişti. Kadın, kocasının oraya gitmekte kararlı olduğunu, bunu iyice kafasına koyduğunu anlamıştı.</p>

    <p class="Temel-Paragraf">Oğlunu bulmak için oraya gitme kararı pek saçma olsa da, bu tatlı bakışlı, yanık ve buruşuk yüzlü, ak sakallı koca adama, çocuk gibi davranmasının hiç de doğru olmayacağını düşündü. Kocaman ve yorgun elleri, dizlerinin üzerinde birer büyük balık gibi duruyordu adamın. Niyetinin pek saçma ve budalaca bir şey olduğunu bilse de, bunu ona söylemekten çekindi. Sakin bir sesle şöyle dedi:</p>

    <p class="Temel-Paragraf">- Madem ki yaşadığını hissediyordun, bugüne kadar niçin gidip aramadın?</p>

    <p class="Temel-Paragraf">- Bilmiyorum, diye iç çekti Çordon. Şimdi gitmek is­tiyorum. Henüz gözlerim kapanmadan mutlaka gitmeliyim oraya. Kalbim böyle söylüyor, içimden böyle geliyor. Yarın erkenden çıkacağım yola...</p>

    <p class="Temel-Paragraf">- Pek âlâ, bu senin bileceğin bir şey.</p>

    <p class="Temel-Paragraf">Sabah olunca kocasının gitmekten vazgeçeceğini sanıyordu. Hem niçin gidecek, ne bulacaktı o uzak ve yabancı köyde? Ama kadının bu umutları boşunaydı. Hiç de kararını değiştirmek niyetinde değildi Çordon.</p>

    <p class="Temel-Paragraf">Dağın eteğindeki köy, onların köyü, çoktan uykuya dal­mıştı. Bütün pencerelerde ışıklar sönmüştü. Yalnız Çor­don’ların evindeki ışıklar ara sıra sönüyor, yanıyordu. Yaşlı adam yatıp uyuyamıyordu bir türlü. Geceleyin birkaç defa kalktı, giyinip dışarı çıktı ve her çıkışında atın otluğuna bir kucak yonca attı. Hem öyle rastgele değil, ilkbaharda biçilen, bol yapraklı yoncaları seçip alıyordu. Yazdan beri hangarın çatısında biriktirdiği yemlerin eksilmesine hiç aldırmıyordu. Başka zaman olsa böyle bir şeyi asla yapmaz, başkalarının yapmasına da engel olurdu. Kış gelinceye kadar o otlara kimsenin el sürmesine izin vermezdi. Atını ve ineğini otlamaları için ürünü alınmış ıssız bahçelere, biçilmiş ama yeniden yeşermeye başlamış çayırlara, salsola denilen sert ve kuru ağaççıkların arasına salardı. Ama şimdi atından hiçbir şeyi esir­gemiyordu ve yem torbasını da ağzına kadar yulafla doldurmuştu.</p>

    <p class="Temel-Paragraf">Bütün gece kalktı oturdu, gitti geldi ve yatıp uyuyamadı. Karısı da uyumuyordu ama uyur gibi yapıyor, kocası odadan her çıkışında derin bir iç çekiyordu. Onu kararından caydırmaya çalışmanın yararı yoktu. Ona “İyi düşün? Nereye gideceksin? Ne yapacaksın? Çocuklaştın mı yoksa! İnsanlar yüzüne bakıp bakıp gülecekler!” demek istiyordu ama söyleyemiyor, susuyordu. Çünkü o zaman ihtiyar kocası ona “Öz anası olsaydın beni caydırmaya çalışmazdın!” diyebilirdi. O da böyle bir söz duymak istemiyordu. Kadın Çordon’ un oğlunu tanımıyordu, onu hiç görmemişti. Birinci karısı on yıl önce ölmüştü ve onun ikinci karısıydı. Aslında kadının da hiç huzuru yoktu ve bundan sürekli olarak ama haksız yere kocasını sorumlu tutuyordu. Kocasının evli iki kızı vardı, şehire yerleşmişlerdi ve her nedense, hiç gelip görmezlerdi onları. Yalnız, o da pek seyrek olarak, Çordon şehre indiği zaman onları da görmeye giderdi. Dönüşünde onlarla ilgili pek az şey anlatır, kadın da hiç üstelemezdi. Böyle hallerde üvey ana hiç bir şeye karışmamalıydı. Herhalde herkes için en iyisi buydu, işte biraz da bu yüzden ihtiyarın o tuhaf kararını kabul etmek zorunda kalmıştı. Sonra düşündü ve şu sonuca vardı: “Belki hasret hastasıdır, bir özlem acısıdır bu. Varsın gitsin, yüreğini biraz rahatlatır, üzüntüsünün hafiflediğini hisseder...”</p>

    <p class="Temel-Paragraf">Çordon şafak vakti kalktı. Çıkıp atını eyerledikten sonra tekrar odaya döndü. Paltosunu giydi, duvarda asılı duran kamçısını aldı. Sonra karanlıkta karısının yatağına eğilerek kulağına fısıldadı:</p>

    <p class="Temel-Paragraf">- Ben gidiyorum Nazifkan. Merak etme, yarın akşam dönerim. Duyuyor musun? Niye bir şey söylemi­yorsun bana? Anlamaya çalış. O benim oğlum. Elbette her şeyi biliyorum ben, ama yine de gitmem gerekiyor oraya. Kal­bim sıkışıyor, anlıyor musun beni...</p>

    <p class="Temel-Paragraf">Karısı yatağından kalktı. Karanlıkta kocasının başında ne olduğunu görüyormuş gibi homurdandı:</p>

    <p class="Temel-Paragraf">- Şu başındaki eski kalpağı çıkarsan çok iyi edersin, odun toplamaya gitmiyorsun, ziyarete, görüşmeye gidiyorsun.</p>

    <p class="Temel-Paragraf">Kadın, yatağın başı ucunda duran sandığı açtı, orada itina ile sakladığı astarakan kalpağı alıp kocasına uzattı:</p>

    <p class="Temel-Paragraf">- Al bunu, o eski kalpakla gidilmez oraya.</p>

    <p class="Temel-Paragraf">Çordon kalpağını değiştirdi ve kapıya doğru yürüdü. Ama karısı yine durdurdu onu:</p>

    <p class="Temel-Paragraf">- Dur hele, pencere kenarında duran şu yiyecek çıkınını da al ve heybeye koy, akşama kadar yol yürüyeceksin, karnın acıkır.</p>

    <p class="Temel-Paragraf">Çordon ona teşekkür etmek istedi ama bir şey söyleyemedi. Karısına “sağ ol “ demeye alışmamıştı hiç.</p>

    <p class="Temel-Paragraf">Çordon kısrağına bindi ve köpekleri uyandırmamak için evlerin arkasından dolanarak geçti. Köy uykudaydı. Çitleri de geçtikten sonra dağ yolunu tuttu.</p>

    <p class="Temel-Paragraf">Daha dün ayni yoldan dönmüştü. Şimdi sırtına bin­diği bu doru kısrağı yaysız arabaya koşmuş, Küçük Boğaz’ın girişinde kurumuş ağaççıkların dallarını kes­miş, arabaya doldurmuş ve kışlık odun olarak getirmişti eve. O zaman arabanın önünde, ayaklarını araba okuna dayamış hiç acele etmeden ve ara sıra uyuklayarak, hayvanı kendi haline bırakmıştı. Her zamanki gibi dingilleri gıcırdayarak gidiyordu araba.</p>

    <p class="Temel-Paragraf">Gündüz hava açık, sıcaktı. Sonbaharın o günlerinde havalar ansızın soğuyabilirdi. Ama artık veda işareti sayılan açık havalar çok güzel, pırıl pırıl, tertemiz olurdu. Böyle günlerde tepeden bakınca, çevresinde çok değişik manzaralar görürdü insan: Vadideki küçük köy­ler, bunların birbirine bitişen ve birbirinin ardından uzayıp giden gölgeli-loş bahçeleri, evlerin beyaz duvarları, yaprakları kızaran bitkiler, tütünler, tarla süren traktörler, havada gümüş gibi parlayan bir uçağın geçişi ve ufukta, şehrin üzerinden ayrılmayan mavi dumanlar. Bütün bu küçük şeylerin üzerinden de dalga dalga kuşlar geçiyordu: Hızlı, sessiz, kara kara görünen kuşlar...</p>

    <p class="Temel-Paragraf">Çordon kırlangıçların nasıl kuşlar olduklarını çok iyi bilirdi. Daha sabahın erken saatlerinde o odun toplamaya giderken, kırlangıçlar telgraf tellerinde küme küme toplanmaya başlamışlardı. Sık ve uzun sıralar halinde dizilmişlerdi tellere. Hepsi birbirine benziyor ve hareketsiz duruyorlardı: Hepsinin karnı beyaz, başları aynı biçimde küçük ve ince, kuyrukları parlak iki çatallı kuşlar.. Ara sıra cıvıl cıvıl bir şeyler söylü­yor­lardı birbirlerine. Sanki, hep birden havalanmak ve yo­la koyulmak için önceden tespit edilen bir saati bekli­yor­lardı. Göç için yapılan bu toplantıda, insanı hayran bırakan bir düzen, bir ciddilik ve büyüleyici bir güzellik vardı. “İşte bunlara kuş derim ben!” diye düşünüyordu Çordon övgüyle.</p>

    <p class="Temel-Paragraf">Ve işte şimdi kırlangıçlar tam onun önünde uçuşuyorlardı. Bütün yazı geçirdikleri yerin üzerinde bir ve­da turu yapıyor, havada sessiz ama coşkuyla dönüyor, güneş ışığında parlayan kara, büyük bir bulut gibi görünüyorlardı. Çordon başını kaldırarak uzun uzun izledi onları. Kırlangıçlar sonbahar renklerine bürünmüş ıssız bahçelerin üzerinde son bir daire çizdikten sonra, toplanıp karıştılar, sonra yeniden bir düzene girdiler, uçsuz-bucaksız bozkırlara doğru hızla gittiler. Kuş bulutu gittikçe küçüldü, silikleşti, sonsuz uza­yın ötelerinden gelen bir şarkının yansıları gibi, mavi gökyüzünde hafif bir gölge haline geldiler ve sonra da küçük bir nokta oldular.</p>

    <p class="Temel-Paragraf">Kırlangıçlar bilinmeyen diyarlara doğru uçuyorlardı. Onları bu sabah bile görebiliyor, hayran hayran seyrediyor, cıvıltılarını dinleyebiliyordu. İhtiyarın yüreğini hafif sarhoşluk veren bir nostalji, bir özlem doldurdu. Gözleri yaşlandı. Artık uzakta hiçbir şey göremiyordu ama yine de bakıyor ve nedenini kendisi de anlamadan ve durmadan iç çekiyordu: Belki de artık dönüş umudu olmayan pek değerli, pek sevgili bir yakınını düşünüyor, ona yanıyordu. Eğer genç olsaydı, kırlangıçlara eşlik etmek için bir şarkı söylerdi.</p>

    <p class="Temel-Paragraf">Çordon, yakınında nal sesleri duyunca birden kendini topladı. Bir atlı hızlı hızlı tepeyi tırmanıyordu. Onu hemen değil ancak yaklaşınca tanıyabildi. Bu, komşu köyden ihtiyar Saparali (Sefer Ali) idi. Ancak cenaze törenlerinde ya da toylarda karşılaştıkları için birbirlerini az tanırlardı. Oralarda karşılaştıkları zaman selâmlaşmaktan ibaretti bu tanışıklık. Sefer Ali’nin bir ziyarete, misafirliğe gittiği besbelliydi. Üzerinde kadifeli yeni bir çapan<span class="Dipnot"><a class="footnote-link" href="#footnote-237-3" id="footnote-237-3-backlink">3</a></span>, ayağında uçları sivri kauçuklu yeni içigler<span class="Dipnot"><a class="footnote-link" href="#footnote-237-4" id="footnote-237-4-backlink">4</a></span> ve başında tilki kürkünden bir tebetey<span class="Dipnot"><a class="footnote-link" href="#footnote-237-5" id="footnote-237-5-backlink">5</a></span> vardı. Elindeki kamçının sapı kızıl üvez ağacından idi.</p>

    <p class="Temel-Paragraf">Sefer Ali atın gemini çekerek yüksek sesle ve dostça sordu:</p>

    <p class="Temel-Paragraf">- Merhaba demirci! Düşüncelerine mi dalmıştın yine?</p>

    <p class="Temel-Paragraf">Çordon eskiden demircilik yapardı. Bu soru karşısında şaşırıp:</p>

    <p class="Temel-Paragraf">- Kırlangıçlar gidiyorlar! diye cevap verdi.</p>

    <p class="Temel-Paragraf">- Ne? Kırlangıçlar mı? Hani, nerdeler?</p>

    <p class="Temel-Paragraf">- Gittiler bile.</p>

    <p class="Temel-Paragraf">- Gidiyorlarsa uğurlar ola. Odun mu yükledin arabaya?</p>

    <p class="Temel-Paragraf">- Evet, kışlık odun. Sen nereye gidiyorsun?</p>

    <p class="Temel-Paragraf">Sefer Ali’nin kırmızı yanaklı ve henüz pek yaşlı olmadığı için kara sakallı yüzü, mutlu bir gülümseme ile ışıldadı, çiçek gibi açtı:</p>

    <p class="Temel-Paragraf">- Oğluma gidiyorum. Ak-Say sovhozunun müdürüdür oğlum. Şu “Ulu Dağlar”ın eteğinde..</p>

    <p class="Temel-Paragraf">Sefer Ali böyle derken kamçısını Ulu-Dağlar’a doğru uzatarak gösterdi.</p>

    <p class="Temel-Paragraf">- Ak-Say’ın adını duydum, dedi Çordon.</p>

    <p class="Temel-Paragraf">- İşte oraya gidiyorum ben. “Bir iki günlüğüne babam gelsin” demiş oğlum. Emir vermesini bilirler ama biz yaşlılar olmasak hiçbir şey gelmez ellerinden. Torunumu evlendiriyoruz. Geleneklerimize uygun bir toy yapmalıyım. Pek çok kişi davet edildi. Bir de at yarışı düzenlemeyi düşünüyorum.</p>

    <p class="Temel-Paragraf">Sefer Ali oğlunun kolhozunda günlerin nasıl geçtiğini anlatmaya başladı. Bu yıl çok hayvan kırkmış ve çok kaliteli yün elde etmişler. Çobanlara iyi primler ve­rilmiş, herkes müdürden memnunmuş. Oğluna bü­yük bir ödül verileceği de söyleniyormuş...</p>

    <p class="Temel-Paragraf">Bütün bunlar çok iyiydi ama, Çordon çok başka bir şey düşünüyordu: Ruhunun ta derinliklerine gömülen, ama orada bile küllerin altındaki köz gibi hep canlı duran o özlem acısı, o yürek sızlatan hasret duygusu, kırlangıçlar uçup giderken uyanıvermişti birdenbire. Ve o anda, göğsünün üzerinde yeni bir güçle alev alev yanmaya başlamıştı. Uzun yıllar önce bu dünyayı terkedip giden oğlu için duyduğu üzüntüden başka bir şey değildi bu. Eskiden oğlu da çalışmıştı Ak-Say tarafında bir yerde ve o da bir süre için babasını davet etmişti. Çordon Sefer Ali’nin ne diyeceğini beklemeden ve hiç düşünmeden onun sözünü kesti:</p>

    <p class="Temel-Paragraf">- Benim oğlum da beni davet etti.</p>

    <p class="Temel-Paragraf">- Yaa, senin oğlun da mı orada?</p>

    <p class="Temel-Paragraf">- Evet, diye mırıldandı Çordon birden soğuk bir ürperti geçirerek.</p>

    <p class="Temel-Paragraf">- Hiç bilmiyordum, dedi Sefer Ali de saf saf omuz sil­ke­rek: İyi öyleyse, nerede olurlarsa olsunlar, yeter ki Al­lah sağlık versin, hadi bana eyvallah!</p>

    <p class="Temel-Paragraf">Sefer Ali böyle dedi ve yola koyuldu. O henüz uzaklaşıyordu ki Çordon’un aklı başına geldi, içinde bir sessizlik ve yalnızlık fırtınası koptu, kulakları uğul uğul uğuldadı ve boraya tutulmuş gibi sarsıldı. “Neler anlatıyorum ben! Yalan bu söylediğim, yalan! Niçin yaptım bunu?” Arabadan atlayıp indi ve Sefer Ali’nin arkasından koşarak bağırdı:</p>

    <p class="Temel-Paragraf">- Dur Sefer Ali, bekle beni!</p>

    <p class="Temel-Paragraf">Niyeti, yanına varınca doğruyu söylemek, ondan özür dilemekti.</p>

    <p class="Temel-Paragraf">Sefer Ali, gemi çekip atın başını geri çevirdi:</p>

    <p class="Temel-Paragraf">- Ne oldu? Neyin var senin? diye sordu endişeye kapılarak.</p>

    <p class="Temel-Paragraf">Çordon nefes nefese geldi. Her şeyi anlatacaktı, o­nun için geliyordu ama, tam yanına geldiği zaman, da­yanıl­maz bir güç, oğlunu hayattaymış gibi düşünme is­teği, onu bu kararından vazgeçirdi. Oğlu kendi sözlerinde can bulmuştu ve şimdi bir başkasının bilincinde de yaşıyordu. Onu bir kere daha gömemez, yok ede­mezdi. Bu yüzden, oğlunun uzun zamandan beri hayatta olmadığını, sa­vaşta öldüğünü söyleyemedi. Biraz daha; birkaç dakika daha yaşatmak istiyordu onu gönlünde. Sonra her şeyi anlatırdı, acelesi yoktu bu işin...</p>

    <p class="Temel-Paragraf">- Şey... biraz tütünün var mı acaba? Şu anda içmesem deli olacağım sanki. Varsa biraz ver.</p>

    <p class="Temel-Paragraf">- Hay Allah canını almasın! Beni öyle korkuttun ki!</p>

    <p class="Temel-Paragraf">Sefer Ali rahat bir nefes aldı ve cebinden tütün tabakasını çıkardı:</p>

    <p class="Temel-Paragraf">- Aç avucunu, al bakalım. Bu zıkkımın nasıl bir şey olduğunu bilirim ben. Ellerin niye titriyor demirci? İhtiyarladın galiba...</p>

    <p class="Temel-Paragraf">- Ee, ne yaparsın, savaş sırasında az mı çekiç salladım, üstelik ihtiyarlık da var... Seni yoldan alıkoyduğum için bağışla beni.</p>

    <p class="Temel-Paragraf">- Hiç önemi yok. Hadi bana eyvallah!</p>

    <p class="Temel-Paragraf">- Uğurlar olsun.</p>

    <p class="Temel-Paragraf">Artık onu daha fazla tutmak hiç iyi olmazdı ve Sefer Ali’nin çabuk gitmesine ve ona oğlunun öldüğünü anlatmak zorunda kalmayışına seviniyordu.</p>

    <p class="Temel-Paragraf">Yalnız kalınca bir süre yola baktı, sonra avcunu açıp tütünü yere savurdu ve arabasına doğru yürüdü.</p>

    <p class="Temel-Paragraf">Başını öne eğmiş, yavaş yavaş sürüyordu arabayı: “Ne yapıyorum ben? Aklımı oynattım galiba!” diye söyendi. Yolun ortasında yine durdu, dört tarafa düşünceli düşünceli baktı. Bozkırın üzerinde, kırlangıçların uçup gittiği gökyüzünü uzun uzun seyretti ve mırıldandı:</p>

    <p class="Temel-Paragraf">- Yoo, yoo, oğlum var benim! Bir oğlum var ve yaşıyor!</p>

    <p class="Temel-Paragraf">Sonra birdenbire acılı, boğuk bir sesle bağırdı:</p>

    <p class="Temel-Paragraf">- Evet, benim bir <span class="Metin-Buyuk char-style-override-8" xml:lang="tr-TR">OĞ</span><span class="Metin-Buyuk char-style-override-8" xml:lang="tr-TR">LUM VAR!</span> Bir <span class="Metin-Buyuk char-style-override-8" xml:lang="tr-TR">OĞLUM VAR!</span> Ben de oğlumun yanına gideceğim, onu göreceğim, evet göreceğim!</p>

    <p class="Temel-Paragraf">Sonra yine sustu.</p>

    <p class="Temel-Paragraf"> </p>

    <p class="Temel-Paragraf">Çordon, köye varıncaya kadar yolda, bu durumlara düşmemek gerektiğine, geçmişin geri gelmeyeceğine inandırmak istedi kendini. Buna rağmen oğlunu görmek için o köye gitmek arzusu önüne geçilmez bir yangın gibi büyüdü içinde. O böyleydi işte. Aslında bu yangın yıllardan beri, çok uzun zamandan beri yakıyordu içini. Oğlunu, onun çalıştığı köye gitmeyi, askere gitmeden önce son günlerini geçirdiği yerleri tavaf etmeyi.. gezmeyi, aya­ğını bastığı yerlere eğilip bakmayı hayal ediyordu. Se­fer Ali ile karşılaşması, o yangından küçük bir kıvılcımın sıçramasından başka bir şey değildi. Şimdi oğlu hayalinde yeniden canlanmış, yaşıyordu. Asla denetim altına ala­madığı bu hayaller ve arzular yılların birbirine eklenmesi ve karışmasıyla gerçeğe dönüşüyordu sanki. Köye va­rı­şı­nı canlandırıyordu gözünde, oğluyla buluşmasını ve konuşmasını hayal ediyordu. Kuşkusuz oğlu çok sevinecekti: “Ah, sonunda gelebildin babacığım!” diyecekti. O da ona sokulacak, “İşte geldim oğlum, merhaba!” diyecekti, “Hiç değişmemişsin, ben ise gördüğün gibi ihtiyarladım işte.” “Hayır baba, hayır, o kadar ihtiyar değilsin, sadece aradan çok zaman geçti. Gelmekte niçin bu kadar geciktin? Kaç yıl geçti? Yirmi yıl mı? Belki daha fazla... Belki beni özlemedin?” “Ne demek özlemedin! Hayatım boyun­ca hep seni özledim, seni düşündüm ben. Bu kadar çok beklettiğim için özür dilerim. Bir türlü karar veremiyor­dum. Biliyorsun annen de öldü. Onu gömdük. Senin ölü­münden sonra o da yatağa düştü ve bir daha kalkmadı. Ve işte şimdi ben seninle, hatıranla övünmek, aralarında yaşadığın insanlara saygılar sunmak için geldim. Bu toprakları, bu dağları, senin teneffüs ettiğin bu havayı, senin içtiğin suları selâmlamak istiyorum. İşte yine buluştuk, görüştük oğlum! Niçin öyle durup bakıyorsun bana? Hadi beni okuluna götür, okulunu göster, çok çok sözünü ettiğin köyü göster...”</p>

    <p class="Temel-Paragraf"> </p>

    <p class="Temel-Paragraf">Çordon anılarını tam olarak canlandırmakta güçlük çekiyordu. Oğlu Sultan o köyde bir avcının evinde oturuyordu ama şimdi o avcının adını hatırlamıyordu. Yalnız onun iyi bir insan olduğunu, oğlunun onu sevdiğini biliyordu. Şimdi yetmiş yaşlarında olmalıydı. Hâlâ sağ mıydı acaba? Bu avcı, Çordon’un birkaç gün kalmak üzere oraya gelmesini, birlikte o şahane şahini ile ava çıkmalarını kaç defa istemişti! Şahin hâlâ orda mıydı acaba? Bu kuşlar uzun ömürlü olurlar.</p>

    <p class="Temel-Paragraf">Avcının bir oğlu vardı, Sultan’ın öğretmenlik yaptığı okulda, birinci sınıfta okuyordu o zaman. İkinci sı­nıfa geç­tiğinde savaş başlamıştı. Herhalde çocuk şimdi bir aile babasıydı. Avcının karısı da çok iyi bir kadındı. Ama, kolhozda olduğu gibi evde de işi zordu kadının. Bu kadın, evlerindeki iki av köpeğini, Sultan’dan, kendi köylerine götürüp babasına hediye etmesini istemişti. Bir sürü köpeği besleyecek hali yoktu çünkü. Bir gün Sultan o kö­peklerden birini kendi köylerine getirmişti. Sırtında kara lekeler bulunan alaca bir köpekti bu. Böğrünün rengi ise sarıydı, hatta kızıla çalıyordu. Ama ne köpekti ya! Böylesine güzel ve kuş gibi hızlı av köpekleri ancak karlı Ulu-Dağlar’da bulunurdu. Yaban keçilerini tuzaklara düşüren köpekler bunlardı. Ama Sultan bir gün sonra köpeği geri götürdü. “Sahibi bu köpeği için ölür!” dedi babasına. “Onu bu kadar üzmektense kadının aşına katkıda bulunurum daha iyi.” Ve o güzel köpek, Sultan’ın bisikletini izleyerek koşup gitti onunla. Çordon o köpekten ayrıldığına pek üzülmüştü ama durumu da kabul etmişti. Böyle bir köpek, avcı için vazgeçilmez bir şeydi. Oysa kendisi demirci dükkânından ayrılamıyordu. Acaba o kö­pek­ler de yok olup gitmişler miydi? Yoksa hâlâ tilki peşinde mi koşuyorlardı?</p>

    <p class="Temel-Paragraf">Bunları düşünürken Çordon, köye gitmesini gerektiren başka bir sebep daha bulmuş oluyordu. Gidip o adamı görmeliydi. Eğer ölmüşse mezarı başında bir dua okur­du, yaşıyorsa elini sıkar, bir zamanlar oğluna gösterdiği yakınlıktan dolayı ona teşekkür ederdi.</p>

    <p class="Temel-Paragraf">Çordon’un hiç aklına getirmek istemediği tek bir olay vardı. O olayı hatırlar gibi olur olmaz, kendini olanca çabasıyla işe verip onu unutmak isterdi: Patates fiyatlarının ne olacağını, kışa nasıl ot tedarik edeceğini, koyunu hangi mevsimde kesip tuzlayacağını, düveyi satmayı mı satmamayı mı... düşünürdü.</p>

    <p class="Temel-Paragraf">Aslında, hatırlamak istemediği o olayı defalarca, tekrar tekrar düşünmüştü. Yıllarca ve yıllarca, evinde yatıp uyuyamadığı zamanlarda, işinin başında demir döverken, sonra su verirken aklından hiç çıkmamıştı o korkunç olay. Uzun zamandan beri o konuda haklı mı, haksız mı olacağını yalnız Allah’ın bilebileceğini kabul etmişti sonunda... Eğer öbür dünyada oğlu ile karşılaşacak olursa ona her şeyi anlatacaktı, ama af dilemeyecekti ondan. O olaydan sonra, şehirde oturan kızları yüzüne karşı onu suçladıkları zaman, Çordon yine bir pişmanlık duymamış, bir şey de söylememişti...</p>

    <p class="Temel-Paragraf">O acıklı olaydan bugüne kadar kızları onu hâlâ affetmiş değillerdi. Bu, Sultan’ın cepheye gönderilmek üzere şehir istasyonuna gittiği zaman olmuştu.</p>

    <p class="Temel-Paragraf">Ekim 1941’de, iş yerinde demir döverken, biri koşarak gelmiş ve ona hemen eve gitmesini, oğlunun veda et­mek üzere geldiğini söylemişti. Çordon, kirli ve yanık de­mirci önlüğüyle hemen koşmuştu. Örs ve çekiç sesi hâlâ kulağındaydı. Hızlı gidiyordu. Önce kulaklarına inan­ma­mıştı. Oğlu çok gençti çünkü, askere gidecek yaşa gelmemişti daha. Ama doğruydu, çağırmışlardı onu cepheye: Sultan, bölge şefliğinden temin ettiği bir atı dörtnala sürerek hasta annesini görmeye gelmişti. Annesi altı ay­dan beri hastaydı ve iyileşemiyordu. Babasının da şehre gelmesini ve istasyona beraber gitmesini istemişti Sul­tan. Birbirleriyle uzun uzun konuşacak ve gereği gibi ve­dalaşacak vakitleri olmamıştı. O zamanlar şartlar böyleydi. Her birinin içinde söylenmemiş o kadar çok söz, o kadar çok düşünce kalmıştı ki! O günlerde halkın kalbinden geçenleri derleyip toparlayacak ve açıklayacak bi­rinin çıkması ihtimali de pek azdı...</p>

    <p class="Temel-Paragraf">Çordon atını dörtnala sürerek şehre geldi. Otuz ki­lometrelik o yolda öyle hızlı sürmüştü ki atını, hayvan çat­la­yacaktı nerdeyse. Şehre gelince ilk gördüğü ve onu şaş­kına çeviren şey, istasyonun önündeki büyük ka­labalık ve tıkanıklık oldu. Herkes oradaydı: Korkuluklarında kızıl kumaşlar sarkan kamyonlar, ot ve saman dolu yaylı-yay­sız arabalar, bazıları eyerli, bazılarının koşumu çözülmüş atlar... Demiryolunda lokomotifler durmadan keskin dü­düklerini çalıyor, vagonların tekerlekleri gıcır­dı­yordu. Bu kalabalığın ortasında, mezralardan, köylerden, şehirden gelen insanlar kaynıyordu. Yaşlılar, gençler, çocuklar...</p>

    <p class="Temel-Paragraf">Çordon atından indi ve onu karşısına çıkan ilk a­ra­ba­ya bağladı. Arabalar öylece bırakılmış ve sayısız de­necek ka­dar çok at bu arabalara rastgele bağlanmıştı. Hemen oğlunu aramaya koyuldu. Önündekileri ite kaka ilerliyor, askere gidenlerin nerede olduklarını so­ru­yordu herkese. Ona, sevkedilecek askerlerin gar par­kında, ayrı bir yerde tutulduklarını, oradan ayrılamadık­larını ve az sonra da hareket edeceklerini söylediler. Hemen o tarafa koştu. Orada askerleri sıraya soku­yorlardı. Adları okunuyor, emirler veriliyordu bir yandan. Çordon çaresizdi. O kalabalıkta aradığını nasıl bulacaktı? Ağaçlar da sıradaki askerleri görmesine en­gel oluyordu. Birden, hemen yakınında, “Baba, baba! Bu tarafa gel!” diye çağıran sesler duydu. Bağırıp el sallayarak çağıranlar kızlarıydı. Parkın hemen gerisindeydiler. Güç bela kendine bir yol açarak onların yanına vardı ve parmaklıkların gerisinde, cepheye sevke­di­le­cekler arasında oğlunu gördü. Oğlu da onu gör­müş, gülümseyerek el sallamıştı. Ama gülümseyişinde bir burukluk, bir üzüntü vardı. Çordon’un yüreği sızladı oğlunu görünce. Daha çok gençti oğlu. Bıyıkları bile çıkmamıştı. Öbürleriyle aynı boydaydı ama omuzları, görünümü ile bir çocuktu. Henüz büyüme çağını doldurmamıştı, daha büyüyecekti. Çordon bunu biliyordu. Oğlu iri ve güçlü olacaktı. İki yıl daha gerekiyordu yakışıklı, güçlü bir adam olması için.</p>

    <p class="Temel-Paragraf">Sonraları, oğlunu düşündüğü zamanlarda, onu niçin yalnız çok sevmekle kalmadığını (çünkü her baba çocuğu­nu severdi), ona saygı da duyduğunu anlamıştı. Çocuk­luğundan beri onu, biraz yaramaz olsa da, sağduyulu bir yaşıtı gibi kendisiyle bir tutuyordu. Kendisi de bilmiyordu bunun nedenini. Bu saygısı, oğlu öğretmen olduktan sonra daha da artmıştı. Çordon ona saygılı davranır, kendini görmeye geldiği zamanlarda izci kravatını çıkarmayı unutmuş olsa bile onu hep ciddiye alırdı (Sultan okulda iken izci başıydı). Pek atılgan, pek ateşli bir çocuktu. Ama Çordon onun zamanla uslanacağını, yatışacağını düşünüyordu. Bir er­keği olur olmaz şeyler yüzünden azarlamanın, öğütlerle hırpalamanın doğru olmayacağına inanıyordu. O, kendi yolunu bulurdu. Belki kızlarıyla arasındaki uyuş­mazlığın bir sebebi de buydu işte. Büyük kızı Zeynep ve küçük kızı Saliha öğrenimlerini şehirde yapmış, evlenmiş, şehirli olmuşlardı. Sonra Sultan’ı da şehre götürmüşler ve Sultan ilköğretmen oku­lundan mezun olmuştu, bir yıldan beri de öğretmenlik yapıyordu.</p>

    <p class="Temel-Paragraf">Çordon kızlarının yanına varınca kızları onu bir ke­nara çektiler. Ter içindeydiler, öfkeliydiler ve erkek kar­deşlerine pek de yüksek olmayan bir sesle bağırarak onu kahramanlık taslamakla, aptallıkla suçlu­yor­lar­dı. Büyük bir kalabalığın ortasındaydılar. Kızları te­laşlanıyor, sinirleniyorlardı. O kalabalığın, o kargaşanın arasında baba ile kızlar arasında bir tartışma başladı:</p>

    <p class="Temel-Paragraf">- Biliyor musun, oğlun gönüllü yazılmış!</p>

    <p class="Temel-Paragraf">- Nee? Nasıl olur bu?</p>

    <p class="Temel-Paragraf">- Bölge askerlik şubesine telefon ettik, öğrendik ki askere gitmeyi kendisi istemiş, her tarafa başvurmuş bunun için. Hatta hemen cepheye, savaşa gönderilmesini de istemiş! Anlıyor musun?</p>

    <p class="Temel-Paragraf">Öbür kız devam etti:</p>

    <p class="Temel-Paragraf">- Askerlik yaşı da gelmedi daha!</p>

    <p class="Temel-Paragraf">- Demek buna mecbur olmuş, gerekli görmüş bunu.</p>

    <p class="Temel-Paragraf">Kızların ikisi birden gürledi:</p>

    <p class="Temel-Paragraf">- Mecbur mu? Gerekli mi?</p>

    <p class="Temel-Paragraf">- Baba, anlamıyorsun! İkimizin kocası da askerde, yet­mez mi? Dönüp dönmeyeceklerini bir Allah bilir. Yapayalnız kaldık. Evin son erkeği, en küçüğü de bir an önce cepheye varmak için sabırsızlanıyor...</p>

    <p class="Temel-Paragraf">- Bir çocuk gibi yitip gidecek orada. Ona izci başı oldu­ğunu soracak değiller baba!</p>

    <p class="Temel-Paragraf">- Baba, bir şey söylesene, niçin susuyorsun?</p>

    <p class="Temel-Paragraf">- Ne diyebilirim, elimden ne gelir ki?</p>

    <p class="Temel-Paragraf">- Git konuş onunla, yanına gitmen için izin alırız. Git, böyle çekip gitmeye hakkı olmadığını söyle. İş işten geçmeden caydırmaya çalış. Vazgeçebilir ve henüz geç değil... Yalnız sen caydırabilirsin onu!</p>

    <p class="Temel-Paragraf">- Yoo, durun! diye kekeledi.</p>

    <p class="Temel-Paragraf">O ortamda, o kargaşada kararını vermiş birini bu kararından caydırmaya çalışmanın imkânsız olduğunu, doğ­ru da olmayacağını kızlarına anlatmakta güçlük çe­ki­yordu. Oğlu verdiği sözden nasıl dönebilirdi? Sözünden cay­maya kalkışsa, ayni sıradaki asker arkadaşlarının yüzüne nasıl bakardı? Sonra onun için ne derlerdi? Ve kendisini ne duruma düşürür, kendisi için ne düşünürdü? Ne derdi?</p>

    <p class="Temel-Paragraf">- Bunu yapmamalı, utanç verici olur...</p>

    <p class="Temel-Paragraf">- Nee? Utanç verici ha!</p>

    <p class="Temel-Paragraf">- Kimden utanacak, kim tanıyor onu burada?</p>

    <p class="Temel-Paragraf">- Aman Tanrım, onun var ya da yok olmasından ki­me ne? Kimin ihtiyacı var onun kim olduğunu bilmeye?</p>

    <p class="Temel-Paragraf">- Kendisinin! Kendisi kim olduğunu bilecek ya! En önemlisi budur işte! Kendisinden kaçamaz! dedi Çor­don.</p>

    <p class="Temel-Paragraf">- Yapma baba, durdur onu! Bir çocuk o daha. Hadi, vakit varken caydır onu!</p>

    <p class="Temel-Paragraf">Bu sırada kalabalık dalgalandı. Bir hay huy içinde insanlar sağa sola açıldılar. Bando bir marş çalmaya, kızıl bayraklar dalgalanmaya ve askerler sıra halinde parktan çıkmaya başladılar. Trene binecekleri anons edildi. Çor­don’un kızları kollarına asılarak, bando sesi ve yüzlerce insanın bağrışmaları arasında onu sıkıştırmaya, yalvarmaya devam ediyorlardı:</p>

    <p class="Temel-Paragraf">- Çabuk, sorumlu subayı görelim, subay istasyonda... Oğlunu kurtarmalısın!</p>

    <p class="Temel-Paragraf">- Baba, hasta annemin hatırı için, onun canı için! Annemizin hasta olduğunu, ölmek üzere olduğunu söyle subaya!</p>

    <p class="Temel-Paragraf">Bu sözler Çordon’u iyice sarstı. Onu kalabalığın arasından çekip, acemi sevkinden sorumlu subayın bulunduğu yere doğru sürüklediler.</p>

    <p class="Temel-Paragraf">İstasyon binasına büyük bir taş merdivenden çıkılıyordu ve merdiven de dopdoluydu. Kızlar, kan ter içinde ateş gibi yanan vücutlarının, yaşlı, tasalı, cesur ve ayni zamanda umutsuz bakışların arasında, babalarını yukarı doğru çektiler. Tamburlar gürlüyor, marş ça­lınıyor, askerlerin veda bağrışları arasında, Çordon, acılar içinde ru­hunun sessiz çığlığını duyuyordu. Kızlarının, sadece kardeşleri Sultan’ın ve sevdikleri, kendilerine göre korudukları ailenin iyiliğini düşündüklerini çok iyi anlıyordu ama, yine de onlara kızıyordu. Çünkü oğlunun hür ve bağımsız davranmasına engel olmasını istiyorlardı ondan. Oğlunun insanlık gururunu öldürme suçunu onun sırtına yüklemek isti­yor­lardı! Ama kızlar, o itiş-kakış arasında, kendilerine basamak basamak yol açarak yukarı doğru sürük­lü­yor­lar­dı onu. Merdivenin sonuna geldikleri zaman, Çor­don oğlunun da bulunduğu sıralanmış askerleri gördü. Bando toplanıyor, yerinden ayrılmaya, en sonda harekete geçmeye hazırlanıyordu. Oğlunun bulunduğu grup, katarlara binecek son gruptu. Çordon oğlunu hemen farketti ve onun başını dört yana çevirerek bakındığını gördü. Babasını ve ablalarını arıyordu besbelli. Eğer o anda ablalarının onu gitmekten alıkoymak için babalarını sevk subayına başvurmaya zorladıklarını, onu kendi gözünde alçaltmaya, insanlık gururunu yok etmeye, çiğnemeye çalıştıklarını bir bilseydi!...</p>

    <p class="Temel-Paragraf">Bu sırada Çordon, kırmızı entarili bir kızın kalabalığın arasından fırlayarak Sultan’a doğru koştuğunu gördü. Ama ancak el sıkışacak kadar bir süre kalabildi Sultan’ın yanında. Onu ondan uzaklaştırdılar.</p>

    <p class="Temel-Paragraf">Şimdi istasyon şefinin odasına gelmişlerdi. Yetkili subay oradaydı. Kızları onu büronun kapısına doğru ittiler:</p>

    <p class="Temel-Paragraf">- Hadi, gir içeri! Ona babası olduğunu söyle, annemizin hasta olduğunu da.. onun henüz bir çocuk olduğunu, düşünmeden hareket ettiğini anlat. Her şeyi açık açık söyle, ayırsınlar onu konvoydan...</p>

    <p class="Temel-Paragraf">- Hadi baba! Daha ne duruyorsun? Her dakikanın çok büyük önemi var şimdi!</p>

    <p class="Temel-Paragraf">Çordon, onlara aldırış eder olmasa da, o kalabalık içinde utanç duymaya başlamıştı. Askerler, siviller kendi işlerinin telaşı içinde, o yana bu yana koşuşmaktaydılar.</p>

    <p class="Temel-Paragraf">Çordon silkindi, ayak diredi:</p>

    <p class="Temel-Paragraf">- Hayır, dedi, ben böyle bir şey yapamam, böyle dav­ranmak benim huyuma suyuma uymaz! Oğluma kötülük edemem!</p>

    <p class="Temel-Paragraf">- Baba, gireceksin içeri!</p>

    <p class="Temel-Paragraf">- Evet baba, girmelisin, sen girmezsen biz gireriz, her şeyi anlatırız!</p>

    <p class="Temel-Paragraf">Kızların sabrı taşmıştı. Kapıya dayandılar. İçeri girecekleri sırada Çordon kollarından tuttu ve çekti:</p>

    <p class="Temel-Paragraf">- Hayır, buna izin veremem! dedi.</p>

    <p class="Temel-Paragraf">Bundan sonra merdivene doğru yürüdü, kalabalığı yararak ve onları korkunç bir kuvvetle ellerinden çekerek merdivenden indi. İşte o zaman, hiçbir babanın duymak istemediği ya da istisna sayılacak kadar az ba­banın duyduğu sözleri işitti onların ağzından:</p>

    <p class="Temel-Paragraf">- Oğlunu ölüme gönderiyorsun!</p>

    <p class="Temel-Paragraf">- Lânet olsun, bir baba değilsin sen!</p>

    <p class="Temel-Paragraf">- Hayır, sen artık bizim babamız değilsin! diye ekledi öteki.</p>

    <p class="Temel-Paragraf">Çordon’un yüzü bembeyaz oldu. Sıkılan yumruklarını gevşetti, kızların kollarını bıraktı ve tek kelime söylemeden, insanları ite kaka, meydana doğru ilerledi. Oğluna veda etmek için o insan ormanını yara yara, o çığlıklar, hay-huy arasında bindirme yerine koşmak istiyordu. Ama geçit kapanmıştı bile. Peronda, kalabalık kara yoğun bir kitle gibi dalgalanıyor, bando durmadan coşturucu marşlar çalıyordu... Oradan geçmek imkânsızdı.</p>

    <p class="Temel-Paragraf">Peronun önünde parmaklığa dayanan Çordon, insan başlarından oluşan bu denizin üzerinden, ucu görünmeyen kırmızı vagonlara baktı.</p>

    <p class="Temel-Paragraf">- Sultan! Sultan! Oğlum, buradayım! Görüyor musun beni? diye bağırıyordu elini kolunu sallayarak.</p>

    <p class="Temel-Paragraf">Sultan onu nasıl duysundu ki! Parmaklığın yanında duran bir demiryolcu ona sordu:</p>

    <p class="Temel-Paragraf">- Atın var mı?</p>

    <p class="Temel-Paragraf">- Evet, dedi Çordon.</p>

    <p class="Temel-Paragraf">- Aktarma istasyonunun nerde olduğunu biliyor musun?</p>

    <p class="Temel-Paragraf">- Evet, öbür tarafta.</p>

    <p class="Temel-Paragraf">- Öyleyse babalık, hemen atına atla, dörtnala sür. Beş kilometrelik bir yol gideceksin. Yetişirsin. Katar orada bir dakika duracak. Oğlunu görebilir, uğurlayabilirsin. Ama çabuk ol, dikilip durma orada!</p>

    <p class="Temel-Paragraf">Çordon atını bulmak için oraya buraya koştu. Atını nasıl bulduğunu değil, tek bir hareketle yuları nasıl çözdüğünü, üzengiye nasıl bastığını, kamçısını nasıl şaklattığını ve hayvanın nasıl fırladığını, başını öne eğerek de­miryolu boyunca onu nasıl dörtnala sürdüğünü ha­tır­lı­yordu yalnız. Tenha yolda tek tük geçen ya­­yaların ve ara­baların, ondan vahşi bir göçebe imiş gibi korktuklarını da... “Allah vere de vaktinde yetişsem! Haydi, yetiştir beni! Oğluma söyleyeceğim çok şey var!” diye düşünüyor ve dişlerini gevşetmeden, dört nala giden atlının duasını okuyordu: “Ey ataların ruhu! Ey atların koruyucusu Kamber Ata! Bana yardım edin! Atım sürçmesin! Ona şahinin kanatlarını ver! Demirden bir yürek ve ceylan gibi bacaklar ver! Ona balıkların ciğerini ver!...”</p>

    <p class="Temel-Paragraf">Yolu geçtikten sonra rayların kenarındaki dolguların yanında bir patikaya girdi. Yine kırbaçladı atını. Aktarma istasyonuna girmek üzereydi ki, geriden, ona yetişmekte olan trenin sesini duydu. Birbirine eklenmiş iki dev lokomotifin boğucu gürültüsü onun önüne eğdiği geniş omuzlarına dağdan kopan kayalar gibi iniyordu sanki.</p>

    <p class="Temel-Paragraf">Tren, dörtnala giden Çordon’un yanından gelip geçti. At da bütün gücünü kullanıyordu. Ama yine de tren orada duracaksa yetişebilecekti. Artık pek az bir mesafe kalmıştı. Trenin orada durmaması ihtimali, bu kaygı, bu korku, ona Allah’ı hatırlattı: “Allahım! Eğer var isen bu treni durdur! Sana yalvarıyorum, durdur bu treni!”</p>

    <p class="Temel-Paragraf">Çordon yavaşlayan katarın son vagonuna yetiştiği zaman tren durmuştu. Oğlu da onu görmüş, trenden atlamış, koşuyordu. Çordon da onu görünce atından atladı. Tek kelime söylemeden birbirlerinin kucağına atıldılar ve her şeyi unutarak, öylece hareketsiz kaldılar. Sonra:</p>

    <p class="Temel-Paragraf">- Baba, beni bağışla gönüllü olarak gidiyorum... dedi Sultan.</p>

    <p class="Temel-Paragraf">- Biliyorum oğlum, biliyorum.</p>

    <p class="Temel-Paragraf">- Ablalarıma saygısızlık ettim baba, mümkünse onlar da bağışlasınlar beni.</p>

    <p class="Temel-Paragraf">- Seni bağışladılar oğlum. Onlara kızma, onları unutma, yaz, anlıyor musun? Anneni de unutma...</p>

    <p class="Temel-Paragraf">- Peki baba.</p>

    <p class="Temel-Paragraf">İstasyonun kampanası çaldı. Birbirlerinden ayrılma zamanı gelmişti. Oğlunun yüzüne son kez baktı ve onda, bütün hatlarıyla kendini gördü. O, tam kendisiydi, kendisinin gençliği... Sonra onu sımsıkı bağrına bastı.. o anda bütün benliğiyle baba sevgisini oğluna aktarmak istiyordu. Oğlunu böyle kucaklayan Çordon şunları söyledi ona:</p>

    <p class="Temel-Paragraf">- Bir erkek, bir adam ol oğlum. Nerede olursan ol, erkek ol, mert bir erkek olarak kal!</p>

    <p class="Temel-Paragraf">Vagonlar kımıldadı.</p>

    <p class="Temel-Paragraf">- Ey Çordonov (Çordonoğlu), gidiyoruz! diye bağırdı kumandan.</p>

    <p class="Temel-Paragraf">Sultan’ı kolundan çekip hareket eden trene bindirdiler. O zaman Çordon kollarını indirdi, gidip köpükler içinde kalan atının boynuna abandı ve başladı hüngür hüngür ağlamaya. Atın boynuna sımsıkı sarılarak ağlıyor, öyle sarsılıyordu ki, onun üzüntüsünün ağırlığı altında atın toynakları olduğu yerde kayıyordu.</p>

    <p class="Temel-Paragraf">Demiryolcular yanından sessizce gelip geçtiler. Onlar, o günlerde insanların niçin ağladıklarını çok iyi bi­liyorlardı. Yalnız, istasyona gelen çocuklar birden duruyor, çocuksu bir merak ve acıma duygusuyla, o yaşlı adamın ağlamasını seyrediyorlardı.</p>

    <p class="Temel-Paragraf"> </p>

    <p class="Baslik-Orta"><span class="Yildiz char-style-override-4">*</span></p>

    <p class="Baslik-Orta"><span class="Yildiz char-style-override-4">* *</span></p>

    <p class="Temel-Paragraf"> </p>

    <p class="Temel-Paragraf">Çordon, Küçük Boğaz’ı geçip, yer yer tepelerle kesilen ve karlı dağlara kadar uzanan o vadiye geldiği zaman, güneş de dağların üzerinde gökyüzüne doğru iki kavak boyu yükselmiş bulunuyordu. Orada birden ne­fesi kesilir gibi oldu. Oğlu işte orada, o topraklarda yaşamıştı...</p>

    <p class="Temel-Paragraf"/>

    <div class="footnotes">
      <div class="footnote">
        <p class="Dipnot"><a class="footnote-anchor" href="#footnote-237-3-backlink" id="footnote-237-3">3</a> <span class="Dipnot--talik char-style-override-7">Çapan</span><span class="Dipnot--talik char-style-override-7">:</span> <span class="Dipnot-Normal char-style-override-7">Kaftan, üst giyim.</span></p>
      </div>

      <div class="footnote">
        <p class="Dipnot"><a class="footnote-anchor" href="#footnote-237-4-backlink" id="footnote-237-4">4</a> <span class="Dipnot--talik char-style-override-7">İçig:</span> <span class="Dipnot-Normal char-style-override-7">Çizme içine giyilen mes.</span></p>
      </div>

      <div class="footnote">
        <p class="Dipnot"><a class="footnote-anchor" href="#footnote-237-5-backlink" id="footnote-237-5">5</a> <span class="Dipnot--talik char-style-override-7">Tebetey:</span> <span class="Dipnot-Normal char-style-override-7">Kalpak.</span></p>
      </div>
    </div>
  </div>
</body>
</html>