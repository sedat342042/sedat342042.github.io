<html xmlns="http://www.w3.org/1999/xhtml">
<head>
  <title>kizil_elma_hikayeler-5</title>
  <link href="../Styles/kizil_elma_hikayeler_vol2.css" rel="stylesheet" type="text/css"/>
<meta content="urn:uuid:6d950aa0-699f-48e8-bdd3-b88047e36f70" name="Adept.expected.resource"/>
</head>

<body id="kizil_elma_hikayeler" xml:lang="tr-TR">
  <div>
    <p class="Kesme"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Temel-Paragraf"> </p>

    <p class="Hihayeler" id="toc_marker-3"><span class="Baslik-Eser char-style-override-7" xml:lang="tr-TR">Beyaz Yağmur</span></p>

    <p class="Temel-Paragraf"> </p>

    <p class="Temel-Paragraf"><span class="Metin-Buyuk char-style-override-8" xml:lang="tr-TR">YÜKSEKLERDE</span> soğuyan rüzgâr, boğazın kapkara de­rin­lik­lerinden hızla geçerek dağın eteklerine iniyordu. Orada, ta aşağıda, köy, uykuya varmak üzereydi.</p>

    <p class="Temel-Paragraf">Pencerelerde ışıklar birer birer sönüyor ve ay, belli belirsiz gümüş ışınlarını, patlamak üzere olan tomurcuklara vuruyordu. Bahar çiyleriyle kaplanmıştı tomur­cuklar. Çevre sakindi. Yalnız, sazla kaplı bir damın üzerinde rüz­gâ­rın hışırtısı ve yarı uyanık bir köpeğin homurdanması duyuluyordu. Tarlada çalışan trak­törlerin motor sesleriyle, çayın hafif şırıltısı da duyuluyordu uzaktan...</p>

    <p class="Temel-Paragraf">Karanlıkta iki insan karaltısı, köyün kenar evlerine hızlı adımlarla yaklaştı. Sonra, yavaşladılar ve durdular.</p>

    <p class="Temel-Paragraf">- Artık kendim giderim, sağ ol... dedi bir kadın sesi.</p>

    <p class="Temel-Paragraf">- Biraz daha geleyim, köpekler saldırabilir, dedi yanındaki erkek.</p>

    <p class="Temel-Paragraf">- Köpeklerden korkmam...</p>

    <p class="Temel-Paragraf">- Olsun, geleyim biraz.</p>

    <p class="Temel-Paragraf">- Olmaz Kasımcan, işe geç kalırsın.</p>

    <p class="Temel-Paragraf">- Daha vaktim bol, iş saatine çok var.</p>

    <p class="Temel-Paragraf">Kasımcan bir kibrit yaktı. Bir anlık titrek kibrit alevinde, başına kareli bir çember bağlayan genç kızla sır­tında fermuarlı spor deri ceket ve ayağında suni de­riden çizmeler bulunan genç adamın yüzleri aydınlandı.</p>

    <p class="Temel-Paragraf">- Oo, Saadet, daha iki uzun saat var önümde...</p>

    <p class="Temel-Paragraf">- Yapma Kasımcan, yoluna git. Bir gören olsa de­di­ko­dular ayyuka çıkar... Hem ben annemi merak ediyorum. Beni niçin çağırmış olabilir? Ya hasta ise?</p>

    <p class="Temel-Paragraf">- Eğer hastaysa yalnız bırakmak olmaz, bir çaresine bakarız...</p>

    <p class="Temel-Paragraf">Orada kısa bir süre daha durdular ve sonra ayrıldılar. Saadet evlerine, Kasımcan da dağlara doğru yürüdü. Erkek, birkaç adım gittikten sonra hızlı hızlı geri döndü:</p>

    <p class="Temel-Paragraf">- Eğer üzücü bir durum varsa bana bildir.. bek­le­yeceğim haberini, dedi.</p>

    <p class="Temel-Paragraf">- Olur, dedi Saadet kısık bir sesle.</p>

    <p class="Temel-Paragraf">Kız birkaç adım gidince durup arkasına baktı. Kasım­can gözden kaybolmuştu bile. Adımlarını hızlandırdı. Eve yaklaştıkça merakı ve hızı artıyordu. Sonunda kendini tutamayıp koşmaya başladı. Karamsar düşünceler ge­li­yordu aklına. Kapıyı açınca annesini ya­takta, hasta, gözleri çökmüş bulmaktan korkuyordu. O anda “Apa! Tatlı apam benim!” diye bağırmak istedi ama ağzından hiç ses çıkmadı. Sonunda bahçe kapısını açtı ve bir karaltının kendine doğru geldiğini gördü:</p>

    <p class="Temel-Paragraf">- Saadet, sen misin yavrum? dedi annesi.</p>

    <p class="Temel-Paragraf">- Apa! Ne oldu apa?<span class="Dipnot"><a class="footnote-link" href="#footnote-237-6" id="footnote-237-6-backlink">6</a></span></p>

    <p class="Temel-Paragraf">- Böyle bir gecede yalnız mı geldin buraya?</p>

    <p class="Temel-Paragraf">- Evet, diye yalan söyledi Saadet.</p>

    <p class="Temel-Paragraf">- Aman Tanrım, olamaz! Nasıl olur bu? diye kollarını yukarı kaldırdı Zeynep-apa.</p>

    <p class="Temel-Paragraf">- Ama, yapayalnız değil, yoldan geçen bir at arabasına bindim.</p>

    <p class="Temel-Paragraf">Saadet çabuk toplamıştı aklını başına. Zeynep-apa kızını kucaklayarak ağlamaya başladı:</p>

    <p class="Temel-Paragraf">- Yokluğuna dayanamıyorum artık, seni gözlemekten gözlerim karardı.. nerdeyse gece yarısı oldu hâlâ gelmedin... Yolda başına bir şey gelmesinden korktum. Sana bakmak için yola çıkmaya hazırlanıyordum...</p>

    <p class="Temel-Paragraf">- Niye endişe ediyorsun, daha geçen hafta görüşmedik mi apa?</p>

    <p class="Temel-Paragraf">Saadet traktör ekibinde pullukçu olarak çalışıyor ve hemen hemen bütün yazı çalışma kampında geçiriyordu. Onun eve her gelişi Zeynep-apa için bir bayram sevinciydi. Yalnızlıktan o kadar sıkılıyordu ki, kızının bir adım bile yanından ayrılmasını istemiyordu. Ocağı birlikte yakar, evin işlerini birlikte yaparlardı: Biri ha­mur yoğurur, öteki et pişirirdi. Saadet ineği sağar, onun yanıba­şın­da annesi hayvanlara su içirirdi. Hiç bit­mezdi konuşmaları. Hem Zeynep-apa’nın çalıştığı kolhozdan, hem Saadet’in çalıştığı kamptan söz eder, bitmez tükenmez haberler aktarırlardı birbirlerine. Saadet dereye su almaya gittiği zaman Zeynep-apa av­lu çitinin yanında durup ardından bakardı. Yavrusunun büyüdüğüne, kocaman bir kız olduğuna inanmak istemezdi bir türlü. Onun dik ve yumuşak omuzlarını şefkatle, gururla seyrederdi. Ucunda kovalar bulunan omuz sırığını, bileğinde gümüş bilezikler bulunan gü­neşten yanmış güçlü kollarıyla tutar, hafif ve çevik adımlarla yürürdü. Hem de ne güzel yürürdü! Nefes alışları da çok düzenliydi. Her nefes alışta entarisinin uçları hafifçe yukarı kalkardı.</p>

    <p class="Temel-Paragraf">- Ah güzel kızım, gözümün nuru, Allah seni nazardan korusun, sana gelecek belalar bana gelsin! derdi.</p>

    <p class="Temel-Paragraf">Bugün ikisi de çok mutlu, birbirlerine karşı çok sevecen idiler. Saadet annesinin onu boş yere çağırmadığını, ona söyleyeceği önemli şeyleri olduğunu tahmin etmişti. Besbelli Zeynep-apa da yapacağı o konuşmaya hazırlıyor­du kendini. Şu son günlerde kızının hallerinde bir değişiklik görüyordu. Ne olabilirdi bunun sebebi, bunun an­lamı?</p>

    <p class="Temel-Paragraf">İlkbaharın ilk günleriydi, karlar henüz erimişti. İşte o günlerden birinde Saadet, nefes nefese koşarak eve gelmişti:</p>

    <p class="Temel-Paragraf">- Apa! Apa! Komsomollar ekibi geldi! diye heyecanla bağırmıştı eşikten.</p>

    <p class="Temel-Paragraf">- Hangi ekip? Ne ekibi?</p>

    <p class="Temel-Paragraf"><span class="char-style-override-10">-</span> Aa, bilmiyorsun demek? <span class="Metin-Buyuk char-style-override-8" xml:lang="tr-TR">TABOM</span><span class="Dipnot"><a class="footnote-link" href="#footnote-237-7" id="footnote-237-7-backlink">7</a></span> komsomol­la­rı­nın ekibi. Yeni açılan tarlalarda çalışacaklar. Değirmenin yanından arabalarla, traktörlerle geçerken gördüm onları.</p>

    <p class="Temel-Paragraf">Zeynep-apa anlamıyordu: “Gelirlerse gelsinler, bun­da telaşlanacak, heyecanlanacak ne var?” diyordu kendi kendine.</p>

    <p class="Temel-Paragraf">Ama kızı coşmuştu ve anlatmaya devam ediyordu:</p>

    <p class="Temel-Paragraf">- Hangi araziyi ekilişe açacaklarını biliyorum. Bize pek uzak değil, Tokay-ake<a class="footnote-link" href="#footnote-237-8" id="footnote-237-8-backlink">8</a> onların bu yıl ‘Eski Oba’ topraklarını tamamen sürüp işleyeceklerini söylüyor.</p>

    <p class="Temel-Paragraf"> </p>

    <p class="Temel-Paragraf">Bundan birkaç gün sonra Saadet annesinden o ekibe pullukçu olarak katılmak için izin istedi. Zeynep-apa izin vermek istemedi ama Saadet direndi. Gitmeye kararlıydı. Bunu anlayan annesi istemeye istemeye razı oldu.</p>

    <p class="Temel-Paragraf">- Bu yıl pullukçu olacaktım zaten, sonra bize traktör sürmesini de öğretecekler. Komsomollar toplantısında verdiğim sözü de geri alamam.</p>

    <p class="Temel-Paragraf">Eğer Saadet’in amcası ihtiyar Tokay-ake araya girme­sey­di, Saadet’in ileri sürdüğü gerekçeler Zeynep-apa’yı hiç etkilemeyecekti:</p>

    <p class="Temel-Paragraf">- Gençleri kendi hallerine bırakalım, ne yapacaklarını biliyor onlar. Mademki gitmek istiyor, bırak gitsin! demişti amcası annesine.</p>

    <p class="Temel-Paragraf">Saadet yaz boyunca o ekipte pullukçu olarak çalışmaya gitti ama annesi birkaç gün sonra bu işe izin verdiği için pişman oldu. Görüyordu ki artık kızı ona ait olmaktan çıkıyor, daha büyük başka bir güç onu her gün biraz daha uzaklaştırıyordu kendisinden.</p>

    <p class="Temel-Paragraf">Bazen de Saadet’in kendisinden daha akıllı, daha atak olduğunu görüyordu. Bir genç kız için bu kadarı fazla değil miydi? Ama Saadet’in gizli bir sorunu vardı ve annesi bunu anlamıyordu. Niçin eve geldiği zaman, annesinden bıkmış gibi, bir an önce ekibe ulaşmak için daha gün doğmadan yola çıkıyordu?</p>

    <p class="Temel-Paragraf">Çok tuhaftı doğrusu! Bazen birden ciddileşir, işe dalar, bazen de o güne kadar görmediği şekilde neşeli olurdu. Şarkı söyler, güler, coşardı. Sonra birden, öksüz bir deve yavrusu gibi mahzunlaşır, sessizleşir, gözleri bir yer­lere dalar giderdi.</p>

    <p class="Temel-Paragraf">Zeynep-apa hiçbir şeyin farkında değilmiş gibi sorardı:</p>

    <p class="Temel-Paragraf">- İşinden memnun musun Saadet? Kimler çalışıyor ekipte?</p>

    <p class="Temel-Paragraf">- Çok memnunum anne! diye cevap verirdi kız her zaman.</p>

    <p class="Temel-Paragraf">Sonra, büyük bir heyecanla arkadaşlarından söz ederdi. Uzaklardan gelen ve makinelerden çok iyi anlayan gençlerdi bunlar. İçlerinden bazıları fabrikada, bu makinelerin yapımında da çalışmışlar. “Ah ben de onlar gibi olabilsem!” diyordu. Gözleri pırıl pırıl parlardı böyle derken. İşte o anlarda annesinin tanımadığı bir yabancı olup çıkardı. Saadet, annesinin gözlerindeki kaygıları anlamadan, coşku ile komsomollar toplantısını, duvar gazetesinde kötü bir traktör sürücüsünün nasıl eleştirildiğini ve daha birçok şeyi anlatır, Zeynep-apa bunları da hiç an­la­mazdı...</p>

    <p class="Temel-Paragraf">Çaylarını içtiler. Saadet sofrayı kaldırdı, tabakları yıkayıp kuruladı, sergendeki yerlerine dizdi. Artık yat­ma zamanı gelmişti. Ama Zeynep-apa yer keçesinin üze­rinde oturuyor, dikkatle kızına bakıyordu. Sonra, yanında eliyle yer göstererek:</p>

    <p class="Temel-Paragraf">- Gel, şöyle yanıma otur, dedi. Seninle biraz gevezelik etmek istiyorum.</p>

    <p class="Temel-Paragraf">- Peki apa, konuş, seni dinliyorum..</p>

    <p class="Temel-Paragraf">Zeynep-apa söyleyeceklerini uzun uzun düşündü.</p>

    <p class="Temel-Paragraf">Söze nasıl, nereden başlayacağını bilemiyordu. Sonunda kızının gözlerinin içine bakarak konuştu:</p>

    <p class="Temel-Paragraf">- Bak Saadet, sen benim biricik evladımsın. Hem kızım, hem oğlumsun. Senden başka hiç kimsem yok benim. Evde yapayalnız kalmak kolay mı sanıyorsun. (Böyle derken gözlerinden yaşlar boşanmaya başladı). Çalışırken yalnızlığımı unutuyorum. Ama eve gelir gelmez büyük bir üzüntüye kapılıyorum, kalbim sıkışıyor... Nerelerdesin? İyi misin, kötü müsün? Hep bunları düşünüyorum. Saadet, kızım, yaptığın iş kadına göre bir iş değil. Bir genç kızın işi pulluğun gerisinde gitmek midir? Bırak o işi, eve dön... Çalışmak istiyorsan kolhozda iş çok...</p>

    <p class="Temel-Paragraf">Zeynep-apa gözlerinin yaşını silerek derin bir iç çekti. Ne demek istediğini Saadet bu kadarıyla anlardı herhalde. Ama Saadet, annesinin söylemek istediği en önemli şeyi söylemediğini anlamıştı.</p>

    <p class="Temel-Paragraf">- Bak apa, dedi, kampta çalışan tek kız ben miyim sanıyorsun? Kolhozdan gelen kızlar da var. Hele TA­BOM’da pek çok kız var. Onlar da erkekler kadar başarılı, onlar da erkekler kadar iyi çalışıyorlar. Ben niye herşeyi ter­ke­dip gideyim?</p>

    <p class="Temel-Paragraf">- Kendini onlarla bir mi tutuyorsun? diye darıldı Zeynep-apa. O ailelerin başka çocukları da var.</p>

    <p class="Temel-Paragraf">Saadet annesini kucakladı, bağrına çekip sıktı ve öylece durdular. Nasıl hak vermesindi annesine?</p>

    <p class="Temel-Paragraf">- Peki apa, senin dediğin olsun, ama orada biraz daha çalışmama izin ver. İlkbahar ekimi yakında bitecek. Ekim işi bitince hemen dönerim, çok beklemeyeceksin.</p>

    <p class="Temel-Paragraf">Annesi rahatlamıştı. Artık yatabilir, uyuyabilirdi. Tam gözlerini yummuştu ki hafif bir ses duydu. Gözlerini a­çın­ca Saadet’in usulca kalktığını ve pencereye doğru gittiğini gördü. Ayın mavimsi ışığı kızın başına ve omuzlarına vuruyordu. Saadet biraz rahatsız olarak dönüp annesine baktı, sonra hiç ses çıkarmadan pencere çıkıntısının üzerine, kollarıyla dizlerini kucaklayarak kımıldamadan oturdu. Besbelli bir şey, önemli bir şey düşünüyordu. Elleriyle, göğsüne inen saç örgülerini sinirli sinirli sıkıyor ya da karıştırıyordu.</p>

    <p class="Temel-Paragraf">“Niçin yatıp uyumuyor bu kız?” diye düşünen Zeynep-apa’nın yüreği sızladı.</p>

    <p class="Temel-Paragraf">Saadet, yüzünü cama dayamış, gözlerini kırpmadan dağlara bakıyordu. Dağların yumuşak eğimli yamaçlarında, ara sıra traktörlerin farları ışıldıyordu. Ta uzaklardan gelen motor seslerini de dinliyordu sarhoş gibi. Motor sesleri bazen artıyor ve daha yakına gelmiş gibi oluyor, bazen de ses hafifliyor ve kız o gürültüyü duy­mak için kulak kabartıyordu.</p>

    <p class="Temel-Paragraf">Annesi, “traktör seslerini dinliyor” diye geçirdi aklından. Ayni anda, zaman zaman kendisinin de o seslere kulak kabarttığını hatırladı. Kızı evde olmadığı zamanlar orada, o tarlalarda çalışıyordu çünkü. O yok­ken ona bu sesler bir rahatlık verirdi. Ama kızı o pencerenin kenarında sebepsiz oturmuyordu. Zeynep-apa kızının kalbinin burada değil, orada, o sürülen tarlada olduğunu anlamıştı.</p>

    <p class="Temel-Paragraf">Saadet uzaktaki farların ışığına bakıyor, saban bıçaklarının parladığını, bakir toprakları derinlemesine yarıp aktardıklarını görüyordu. Yıllardan beri el sürülmemişti o topraklara. İşte şimdi kızı ve Kasımcan o toprakları ilk defa işliyor, açıyorlardı. Yakında orada buğday yetişecek, bu bölgeden de yollar geçecek, ‘Eski Oba’ vadisinde evler yapılacak, köyler kurulacaktı. Ve buranın yerlileri yeni gelenlere, bu toprakların sahibi olduklarını belli eden bir ses tonuyla: “Şu toprakları geçince büyük bir ahır, biraz ilerisinde de yollar göreceksiniz. Bizim kolhoz işte orasıdır” diyeceklerdi. “Evet, bütün bunları biz yapacağız” diye düşünüyordu Saadet. Böyle düşünürken bir sevinç dalgası kaplı­yordu vücudunu. Gerçek mutluluk bu değil miydi, in­sanın bu işe kendini adamasına değmez miydi?</p>

    <p class="Temel-Paragraf">Şimdi o, güneş ışınlarının, çırpınan kara dalgalar gibi duman duman tüten topraklara vurduğunu da gö­rüyordu hayalinde. Yeni sürülmüş topraklardan nemli bir koku yayılıyordu. Güzel bir koku!...</p>

    <p class="Temel-Paragraf">İşledikleri o parselde, Saadet birden sabanın lövye­le­ri­ni kaldırıyor ve ayna gibi parlayan saban demirleri de kal­kıyordu ayni anda. Sabanın her demirinde birer küçük gü­­neş ışıldıyordu.</p>

    <p class="Temel-Paragraf">Kasımcan traktörü döndürürken geriye bakıp ona gülümsüyor ve Saadet de ona bağırıyordu:</p>

    <p class="Temel-Paragraf">- Hadi Kasımcan, sür! Bugün biz birinci olacağız, hadi ilerle!</p>

    <p class="Temel-Paragraf">“Kasımcan.. birbirimizle karşılaşmamız ve beraber ayni yerde çalışmamız ne iyi! Seninle dünyanın öbür ucuna gelirim ben!” diyordu Saadet içinden.</p>

    <p class="Temel-Paragraf">Zeynep-apa kaygılıydı. Ne yapacağını, kızına ne diyeceğini bilemiyordu. Öbür tarafa dönüp derin bir iç çekti. Saadet irkildi. Ama yine de uzun bir süre daha oturdu pencerenin çıkıntısında. Sonra sessizce yatağına girip yat­tı. Ama ne onun, ne de annesinin gözüne uyku giriyordu. İkisi de kendi düşüncelerine dalmışlardı.</p>

    <p class="Temel-Paragraf">Zeynep-apa’nın düşündüğü şuydu: Artık kızı yetişkin bir genç kız idi ve onun geleceğini düşünme zamanı da gelmişti. Kendi köylerinden saygıdeğer bir yi­ğitle evlense ne iyi olurdu! O zaman hep yanında kalırdı Saadet. Müstakbel damadın ailesi yoksa daha da iyi olurdu: Yeni evliler bu evde her zaman birlikte ya­şarlardı. Kızı, çeyizinin hemen hemen hazır olduğundan habersizdi. Sadece ipek yatak örtüleri eksikti...</p>

    <p class="Temel-Paragraf">Saadet ise Kasımcan’la ilk karşılaşmalarını düşünüyordu. Ayni ekipte çalışıyorlardı o zaman. Traktörün her duruşunda Kasımcan yanına geliyor ve soruyordu:</p>

    <p class="Temel-Paragraf">- Yoruldun mu Saadet? Biraz dinlen istersen.</p>

    <p class="Temel-Paragraf">“Neden yanımdan hiç ayrılmıyor, küçük bir çocuk muyum ben!” diye biraz öfkeyle kendi kendine söyleniyordu o zaman Saadet.</p>

    <p class="Temel-Paragraf">Ama Kasımcan hiçbir şey sormadığı zamanlarda da kızıyordu ona: “Niye bir şey söylemiyor bana? Canı mı sıkıldı, yoksa benden bıktı mı?”</p>

    <p class="Temel-Paragraf">Bir gün, yalıyarların yükseklerinde bulundukları bir sırada, oradaki en yüksek tepeye tırmanmaya karar verdiler. Saadet’in hiç unutamayacağı bir gündü o gün. Yamaç dikti, epeyce yoruldular, ama yine de durup dinlenmediler. Ne pahasına olursa olsun o tepeye çıkmaya yemin etmişlerdi sanki. İkisi de o tepede birbirlerine çok önemli bir şey söyleyeceklerini düşünüyorlardı. Orada söyleyeceklerini onlardan başka kimse duyamazdı. Çünkü, kilometrelerce uzanan çevrede on­lardan başka kimse yoktu. Ama, tepeye çıktıkları zaman ikisi de yüreklerinden ve akıllarından geçeni söylemeye cesaret edemediler. Yalnız iniş sırasında, dikkatsizce atılan bir adım yüzünden Saadet’in ayağı kaydı. İşte o zaman Kasımcan onu tuttu ve sonra da kendisine çekip dudaklarını onun dudaklarına yapıştırdı. Saadet hiç çekilmedi, kızmadı. Aksine, o zamana kadar hiç olmadığı şekildi mutlu oldu...</p>

    <p class="Temel-Paragraf"> </p>

    <p class="Baslik-Orta"><span class="Yildiz char-style-override-4">*</span></p>

    <p class="Baslik-Orta"><span class="Yildiz char-style-override-4">* *</span></p>

    <p class="Temel-Paragraf"> </p>

    <p class="Temel-Paragraf">Zeynep-apa, ardına kadar açık duran kapının pervazına dayanmış, odaya bakıyordu: Bu hareketsiz, yı­kılmış, bitmiş haliyle, çatılmış kaşlarıyla, sımsıkı ka­pa­dığı dudaklarının çevresinde şimdi pek belli olan kırışıklarla ve umutsuz bir sessizlik içinde... Belki kor­kunç bir şey görme korkusuyla içeri doğru adım atmaya korkuyordu. Ya da bir şey hatırlamış ve durmuştu. Belki de hâlâ rüzgârın aralıklı olarak ulaştırdığı dağdaki o motor seslerini dinli­yor­du... Entarisinin uzun ge­niş yenleri omuzlarından sark­mıştı. Hemen yanında dolu kovalar ve su taşıma sı­rı­ğı vardı. Zeynep-apa o anda dereden gelmiş, su getirmişti. Dere başında ona Saadet’in evlendiğini haber vermişlerdi. En çok korktuğu şey başına gelmişti işte! Şimdi bu evde yapayalnızdı. Gerçi her şeyi vardı, bir eksiği yoktu. Ama kızının gidişiyle var olan her şey birden anlamını yitirmiş bulunuyordu.</p>

    <p class="Temel-Paragraf">Eğer o sırada Tokay-ake’nin yeğeni Ceydegül gelmeseydi, kim bilir daha ne kadar bekleyecekti o halde? Zeynep-apa onu görünce başladı ağlayıp sızlanmaya:</p>

    <p class="Temel-Paragraf">- Kızın varsa böyle oluyor işte! Ne talihsiz bir kadınım ben! Allah beni cezalandırdı, bir oğul vermedi. Bir oğul aile yuvasını terkedip gitmez, aksine, eve gelin getirir...</p>

    <p class="Temel-Paragraf">Ceydegül, her zaman sakin, sabırlı ve güçlü görünen ama şimdi bitik, yıkılmış bir durumda olan bu kadına endişeyle, korkuyla baktı.</p>

    <p class="Temel-Paragraf">Zeynep-apa devam etti dövünür gibi konuşmaya:</p>

    <p class="Temel-Paragraf">- Saadet benim şerefimi beş paralık etti! Bir hırsız gibi, şerefsizce ve kimseye haber vermeden, kimseyi ya­nına almadan, bir serseriyle kaçıp gitti evden... O serseri onu alıp gidecek ve ben de bir daha göremeyeceğim kızımın yüzünü...</p>

    <p class="Temel-Paragraf">- Ne diyorsunuz siz Zeynep-apa! Saadet şurada, hemen yakınımızda! dedi Ceydegül.</p>

    <p class="Temel-Paragraf">- Sus! Benim bu duruma düşmemde, bu acıları çekmemde sizin de suçunuz var. Saadet’in TABOM’da çalış­masına senin Tokay sebep oldu. Ve ben de, kocamın kar­deşi olduğu için aptalca dinledim onu... Git ona söyle, eğer kardeşinin anısına saygısı varsa, ailemizin şerefini dü­şünüyorsa, Saadet’i alıp getirsin eve! Hadi git, söyle ona!</p>

    <p class="Temel-Paragraf">Aynı gün Tokay-ake ailenin büyüğü olarak, karısını Zeynep-apa’ya gönderdi ve onu evine çağırttı.</p>

    <p class="Temel-Paragraf">Kendisi asık suratla, bir koyun postuna bağdaş kurup oturarak yengesini bekliyordu. Bütün aileyi toplamıştı. Odanın içi pek sıcaktı. Tencerede et pişiyor, semaverde su kaynıyordu.</p>

    <p class="Temel-Paragraf">- Ben her şeyi biliyorum Zeynep, diye söze başladı To­kay ona bir fincan çay vererek. Senin bu davranışından utanıyorum. Eğer Saadet kötü bir şey yapmışsa, hemen şimdi atıma atlar, onu saçlarından sürükleye sürükleye getiririm buraya.</p>

    <p class="Temel-Paragraf">İhtiyarın gözlerinde öfke kıvılcımları çakıyordu. Ko­nuş­maya devam etti:</p>

    <p class="Temel-Paragraf">- Ama bunu yapmayacağım. Onu dövmektense ellerim kırılsın daha iyi. ‘Eski Oba’ toprakları uzun yıllardan beri senin kızın gibi insanları bekliyordu. Seni teselli et­meye ya da razı etmeye çalışacak değilim Zeynep. Ama bir şeyi iyi hatırla...</p>

    <p class="Temel-Paragraf">Tokay ağzına bir tutam tütün koydu, düşünceli düşünceli bıyıklarını sıvazladı ve devam etti:</p>

    <p class="Temel-Paragraf">- Bugün ‘Eski Oba’ topraklarını sürüyorlar. Çok iyi bilirsin ki, bir zamanlar o işi biz de yapmak istedik ve ya­pamadık. Yapamazdık da. Dağın hemen eteğinde eki­lecek toprağımızın olabileceğini aklımıza bile geti­re­­mez­dik. Baylar (zenginler) bizi oraya sokmu­yor­lar­dı. Sonunda bizi uzaklaştırdılar oradan. Bizi Eski Obaya sürdüler. Orada toprağı kazmak ve sulamak çok güçtü. Kardeşime âşık olduğunu ve buraya geldiğiniz günleri hatırlıyor mu­sun? Açlıktan ölmemek için küçük bir toprağı sürüp ek­meye karar vermiştik. O bir karış toprağı ekilir hale getirmek için taşları ellerimizle nasıl taşıdığımızı, dağın ya­macına ne güçlüklerle bir ark açtığımızı unutmuş olamazsın. ‘Yılan Tepesi’nin oraya suyu çıkaramamıştık. Bü­tün bunları hatırlıyor musun Zeynep? Çıplak elle o kayayı delmeye çalışmak akıl alır bir iş miydi? Bütün emeklerimiz boşa gitti, ekinler mahvoldu. O zaman nasıl ağladığını hatırla. Biz erkekler bile gözyaşlarımızı zaptetmekte güçlük çekiyorduk. O devirde ‘Eski Oba’da avuç içi kadar bir toprağı işlemek bile imkânsızdı. Daha fazlasını mı istiyorduk? Sadece açlıktan ölmemekti istediğimiz... Ve bütün çocuklarımız kendilerini bu ‘Eski Oba’ya adadılar. Git de bir gör onların ne yaptıklarını! Çalışıyorlar orada. Bilgileri var, aletleri, araçları var... Yakında buğdaylar bir dere gibi ta buralara kadar akacak. Ah Zeynep, sen sevdiğin adamın peşinden bütün güçlükleri göze alarak gittin. Kızının da kendi hayatını yaşamaya, yuvasını kurmaya, sevdiği insanla yaşamaya hakkı yok mu?</p>

    <p class="Temel-Paragraf">Zeynep susuyordu. Tokay devam etti:</p>

    <p class="Temel-Paragraf">- Sen akıllı bir kadınsın. Saadet’in başka türlü dav­ranamayacağını kabul etmek, anlamak zorundasın. Da­madın Kasımcan da ailesi olmayan bir serseri değil. Tam bir yiğit o. Ekibin en iyi traktör sürücüsü. Ailesi şehirde oturuyor, iyi ve saygıdeğer insanlar olduklarını söylü­yor­lar... Saadet’e gelince, o asla annelerini terke­dip unutan kızlardan biri olamaz. Pazar günü ve sonbaharda, geleneğe uyarak seni görmeye gelecekler. İlk ürün alındığı zaman toy-düğün yapılacak ve yeni evlerine yerleşecekler..</p>

    <p class="Temel-Paragraf">Zeynep-apa, Tokay’ın söylediklerini sessizce dinledi. Sonra usulca kalkıp kapıya doğru yürüdü. Kaynının söylediklerine hak verip vermediğini kimse anlaya­mı­yor­du. Kaynı kalkıp onu uğurladı. Dışarıda öyle şiddetli bir yağmur yağıyordu ki ne dağ görünüyordu, ne ağaçlar, ne de uzaktaki evler. Her şey sulu bir karanlık içinde kalmıştı.</p>

    <p class="Temel-Paragraf">- Bak, her yeri nasıl kapladı, dedi Tokay. Beyaz yağmur bu! İki üç günden beri hiç dinmeden yağıyor...</p>

    <p class="Temel-Paragraf">- Beyaz yağmur ha? diye söylendi Zeynep-apa du­yulur duyulmaz bir sesle. Beyaz yağmur bereket yağmuruydu.</p>

    <p class="Temel-Paragraf">Cevap vermek veya beklemek için söylememişti bunu.</p>

    <p class="Temel-Paragraf"> </p>

    <p class="Baslik-Orta"><span class="Yildiz char-style-override-4">*</span></p>

    <p class="Baslik-Orta"><span class="Yildiz char-style-override-4">* *</span></p>

    <p class="Temel-Paragraf"> </p>

    <p class="Temel-Paragraf">Zeynep-apa eve vardığı zaman uyur-gezer gibiydi. Odanın bir köşesinde oturup yağmur sularıyla yıkanan pencereye baktı. “Beyaz yağmur!” diye mırıldandı bir şeyi hatırlar gibi.</p>

    <p class="Temel-Paragraf">Zeynep-apa dönüş yolunda Tokay’ın belki haklı olabileceği sonucuna varmıştı. Ama kapının eşiğinden adımını atar atmaz, eli ayağı kesilivermiş, ürpermiş ve yine terkedilmişlik acısına gömülmüştü. Meşgul olacak bir şey aradı ama hiçbir şeyin tadı kalmamıştı artık. Hiç durmadan bir eksiklik olduğunu düşünüyor, ama bu eksikliğin ne olduğunu tam olarak anlayamıyordu. Sonra birden buldu: Artık motorların sesi hiç duyul­mu­yordu. Normal olarak traktör sesleri ona güven verirdi, çünkü bu sesler kızının geleceğiyle de ilgiliydi. Zeynep-apa şimdi korkuya kapıldı: “Traktörler sessizdi, beyaz yağmur yağıyordu ve kuşkusuz iki-üç gün daha sürecekti bu hava... Zavallılar şimdi çadırların içinde ne haldeydiler acaba? Hava soğuk, nemli, orada sobaları da yok...” Gençlere acıdı. Ne de olsa şimdi balayında sayılırlardı. Pazar günü bir gelse!</p>

    <p class="Temel-Paragraf">Zeynep-apa parmaklarıyla Pazara daha kaç gün olduğunu saydı. Dört gün daha vardı. Dört gün çok uzun bir zamandı. Bir an önce Saadet ve Kasımcan’ı görmek is­ti­yor­du Kısa bir süre öylece oturdu, sonra büyük bir karalılıkla kalktı. Sandıktan beyaz bir kumaş çıkardı ve bir erkek gömleği biçti. Sonra sobayı yaktı. Oda hemen ısındı soba yanınca. Tencerede et pişerken Zeynep-apa biçtiği gömleği dikiyordu makinede. Gömleğin yalnız kol uç­ları kalmıştı ama onu bırakıp kazanın yanına gitti. Kazan­da, kızgın yağda boorsak<span class="Dipnot"><a class="footnote-link" href="#footnote-237-9" id="footnote-237-9-backlink">9</a></span> kızarıyordu. Yüzü ateşten kıpkırmızı olmuş, boncuk boncuk terlemişti. Gözleri mut­lu bir geleceğin beklentisiyle parlıyordu. Onu bir ya­bancı görse, büyük bir olayı kutlamaya hazırlandığını he­men anlardı ve gerçekten de öyleydi. Hemen ‘Eski Oba’ya gitmeye karar vermişti. Hazırlıklarını bitirdi. Gidip göz alıcı renklerle süslü bir şal getirdi. Saadet’in çeyiz bohçasını sarmak için saklıyordu bu şalı. Şalla gömleği heybenin bir gözüne, et ve boorsakları da kaplara yerleştirerek öbür gözüne koydu. Şimdi yola koyulabilirdi ama du­rak­sı­yordu. Henüz evlenmiş kızının evine davetsiz gitmek pek uygun düşmezdi geleneklere göre. Tokay ona Pazar gü­nünü ve sonbaharı beklemesini söylemişti. Yoo, bek­leyemezdi o kadar. Saadet ve Kasımcan hafta sonunda, Pazar günü geleceklerdi ama, daha dört gün vardı hafta sonuna ve o da çok uzun geliyordu ona... Bir an önce ço­cuklarını görmek, ‘Eski Oba’da olanları kendi gözleriyle görüp anlamak istiyordu. Ya onunla alay ederlerse? Umurunda değildi. “Başkaları ne düşünürse düşünsün, ben gideceğim” dedi.</p>

    <p class="Temel-Paragraf">Zeynep-apa yeni ipek entarisini giydi. Yeni içik­le­rini ve kauçuk çizmelerini ayağına geçirdi, en güzel çapanını da giydi. Heybeyi omuzuna attı ve ıslanmamak için büyük bir çuvalı da örttü sırtına.</p>

    <p class="Temel-Paragraf">Dışarıda beyaz yağmur yağıyordu...</p>

    <p class="Temel-Paragraf"> </p>

    <p class="Baslik-Orta"><span class="Yildiz char-style-override-4">*</span></p>

    <p class="Baslik-Orta"><span class="Yildiz char-style-override-4">* *</span></p>

    <p class="Temel-Paragraf"/>

    <p class="Temel-Paragraf">Kapalı, nemli, yağışlı bir havada, tarlaların kenarından uzayıp giden bir patikada, atlı bir kadın gidiyordu. Tokay çok doğru söylemişti: Denizler kadar büyük bir arazi açılmış, ekilmiş, büyük su arkları kazılmış, ilkbaharın ilk günlerinde ekilen buğdaylar, yem­yeşil ve ıslak başlarıyla toprağı sessizce delerek kabartmışlardı. ‘Eski Oba’yı ta­nı­yamazdınız artık. Ürün vermeyen o bir avuç toprak parçası nerde kalmıştı? Neredeydi yukarıya su çıkarmayan o küçük ark?</p>

    <p class="Temel-Paragraf">Zeynep-apa atından indi, bir taşın üzerine oturdu ve ağladı, ağladı... Ama bu defa sevinç ve gurur yaşları döküyordu. Çocuklarının başarısıyla övünen bir ananın sevinç ve gurur yaşları.</p>

    <p class="Temel-Paragraf"/>

    <div class="footnotes">
      <div class="footnote">
        <p class="Dipnot"><a class="footnote-anchor" href="#footnote-237-6-backlink" id="footnote-237-6">6</a> <span class="Dipnot--talik char-style-override-7">Apa</span><span class="Dipnot--talik char-style-override-7">:</span> <span class="Dipnot-Normal char-style-override-7">Ana (Kırgızca).</span></p>
      </div>

      <div class="footnote">
        <p class="Dipnot"><a class="footnote-anchor" href="#footnote-237-7-backlink" id="footnote-237-7">7</a> <span class="Dipnot--talik char-style-override-7">TABOM:</span> <span class="Dipnot-Normal char-style-override-7">Tarım Aletleri Bakım-Onarım Merkezi.</span></p>
      </div>

      <div class="footnote">
        <p class="Dipnot"><a class="footnote-anchor" href="#footnote-237-8-backlink" id="footnote-237-8">8</a> <span class="Dipnot--talik char-style-override-7">Tokay-ake</span><span class="Dipnot--talik char-style-override-7">:</span> <span class="Dipnot-Normal char-style-override-7">Tokay aga (Kırgızca).</span></p>
      </div>

      <div class="footnote">
        <p class="Dipnot"><a class="footnote-anchor" href="#footnote-237-9-backlink" id="footnote-237-9">9</a> <span class="Dipnot--talik char-style-override-7">Boorsak:</span> <span class="Dipnot-Normal char-style-override-7">Yağda yüzdürülerek kızartılan börek. Sadesi, kıymalısı, patateslisi olur.</span></p>
      </div>
    </div>
  </div>
</body>
</html>