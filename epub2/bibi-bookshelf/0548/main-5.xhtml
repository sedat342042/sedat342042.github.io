<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Öff, Şu İğrenç Orklar!</h2><h3>Edmund Wilson</h3>
<p>1937 yılında, Oxford profesörlerinden biri olan J.R.R. Tolkien, Hobbit adlı bir çocuk kitabı yazarak büyük başarı yakaladı. Hobbitler insan ırkından biraz farklıdır, Shire&#160;adlı hayali bir ülkede yaşayan ve bazı İngiliz hayvanlarının&#160;özelliklerini - tavşan ve porsuklar gibi deliklerde yaşarlar - İngiliz taşralılarının basitten samimiye kadar uzanan&#160;özelliklerini birleştirirler (isimleri de rabbit ile Hohbiann&#160;bir içiçe geçmesi gibi görünüyor). Elfler, Troller ve Cüceler komşularıdır ve Gandalf adlı bir büyücü ile Gollüm adlı&#160;bir su yaratığıyla yakınlıkları vardır. Dr. Tolkien peri masalı&#160;ülkesine ilgi duyup bu küçük hikayeyi uzun bir romans halinde geliştirince genel bir Yüzüklerin Efendisi başlığı altında, Yüzük Kardeşliği, İki Kule ve Kralın Dönüşü adlı ciltler&#160;ortaya çıkmış. Bütün bu ciltlerde haritalar var ve bir filolog,&#160;Merton Kolej inde Ingiliz Dili ve Edebiyatı profesörü olan&#160;Dr. Tolkien son cilde akademik bir sürü ek koymuş, karakterlerinin konuştuğu çeşitli lehçelerin alfabe ve gramerlerini vermiş, ayrıca tarihsel kronoloji tabloları ve ayrıntılı soy-kütükleri çıkarmış. Dr. Tolkien bu serinin - Hobbif in aşırı&#160;abartılı devamının - çocuklardan çok yetişkinlere yönelik</p><div><div><img src="main-17.jpg" alt=""/></div></div><div><div><img src="main-18.jpg" alt=""/></div></div><div><div><img src="main-19.jpg" alt=""/></div></div>
<p>olduğunu söylemiş ve kesinlikle yetişkin olan bir dizi eleştirmenin elinde kitap büyük bir ilgi görmüş durumda. Örneğin, Bay Richard Huges The Faerie Queerıden bu yana bu ölçekte bir şeyin hiç denenmemiş olduğunu ve “hayalgücü&#160;enginliği açısından neredeyse benzersiz olduğunu” yazıyor.</p>
<p>“Tuhaf bir şey, biliyor musunuz,” diyor Bayan Naomi Mitchison, “insan bunu Malory kadar ciddiye alıyor.” Yine&#160;Oxford’dan olan Bay C.S. Lewis de hepsinin üzerine mum&#160;dikiyor: “Eğer Ariosto,” diye yazıyor şen bir şekilde, “bunu&#160;yaratıcılıkta geçseydi (ki aslında geçemiyor), yine de onun&#160;destansı ciddiyetinden yoksun olacaktı.” Amerika da bu konuda geri kalmadı. The Saturday Review of Literatüre da., Bay&#160;Louis J. Halle adlı, Uygarlık ve Dış Politika adlı bir kitabın&#160;yazarı, “kelebek gözlüğünü yavaşça aşağıya indiren bir hanımefendinin,” ona Tolkiende ne bulduğunu sorduğundan&#160;bahsetmiş: “Hanımefendi, bu yaratılmış dünyanın sizinkiy-le ortak yanı nedir? Siz onun anlamını - tıpkı Odyssey in,&#160;Tekvinin, Fausf un anlamı gibi - tek kelimeyle tarif etmemi&#160;mi istiyorsunuz? Öyleyse, söyleyeyim, onun anlamı ‘kahramanlıktır.’ Bizim dünyamızı bir daha kahramanca kılar.&#160;Edebiyatta bundan daha büyük bir anlam bulmam mümkün müdür?”</p>
<p>Ama bu övgülere kapılıp kitabı elimize alacak olursak, aldatılmış, şaşkın, hayalkırıklığına uğramış oluruz. Bu yazıyı yazan kişi bütün kitabı, Flobbif i defalarca okumuş, bitirir&#160;bitirmez tekrar başlamış olan ve onun daha muğlak benzerleriyle iğdenmiş olan yedi yaşındaki kızına baştan sona&#160;sesli olarak okudu. Yazarın neden yetişkinler için yazmak&#160;zorunda olduğunu anlamak zor. Elbette bir çocuk kitabı için&#160;tatsız denebilecek bazı ayrıntılar var, ama yetişkin okur için&#160;bile bilgiç ve sıkıcı olduğu yerler dışında, Yüzüklerin Efendisinde yedi yaşında bir çocuğun anlayamayacağı bir şey yok.&#160;Özünde bir çocuk kitabı bu - bir şekilde denetimden çıkmış&#160;bir çocuk kitabı, çünkü yazar bunun için “gençlik” piyasasını hedeflemek yerine, başlıbaşına bir fantazya geliştirme&#160;işine dalmış; bu noktada da, edebiyat olarak eksik kaldığı&#160;yerleri belirtmeden önce, Dr. Tolkien’in bu peri romansı&#160;için pek iddialı olmadığını söylemekte yarar var. Yayıncıları&#160;için hazırladığı bir açıklamada, buna kendini eğlendirmek&#160;için, filolojik bir oyun diye başladığını belirtiyor: “Temelde&#160;dil icat etmek yatıyor. ‘Hikayeler’ bu dünya için diller yaratmak üzere değil diller için bir dünya yaratmak üzere yazıldı. Elfçe yazmayı yeğlerdim.” Basılan kitapta, filolojik kısmı&#160;büyük ölçüde çıkardığını söylüyor; “ama dilbilimsel birçok&#160;malzeme var... kitabın içinde doğrudan ya da mitolojik olarak ifade edilmiş biçimde yer alıyor. Zaten bana “kitabın ne&#160;anlattığını’ soranlara bazen onun büyük ölçüde “dilsel estetik” hakkında bir deneme olduğunu söylüyorum. Bir şey&#160;‘hakkında değil kendisi hakkında. Kesinlikle alegorik niyetleri yok, genel, özel, belli bir konuya has, ahlaki, dinsel ya&#160;da politik hiçbir niyeti yok.” Aşırı büyümüş bir peri masalı,&#160;filolojik bir eğlence - öyleyse, Yüzüklerin Efendisi aslında&#160;bu. Onu olmadığı gibi göstererek abartmak Dr. Tolkien’in&#160;düşüncesiz hayranlarının yaptığı bir şey ve ben de bu abartmalara saldıracağım.</p>
<p>Tolkien’in en seçkin hayranı ve onun en önde gelen savunmacılarından biri Bay W.H. Auden oldu. Auden’ın İngiliz şiirinin bir üstatı ve donanımlı bir şiir eleştirmeni olduğuna, dedikleri gibi, kimsenin bir itirazı yok. Öyleyse, Tolkien’in şiirinin kötü olduğunu söylemesi anlamlı olmalı&#160;- Yüzüklerin Efendisinde bolca şiir var. Anlaşılan Bay Aliden - diğer kısma gösterdiği ilgi nedeniyle - Tolkien’in nesrinin de o kadar kötü olması gerçeğine pek ilgi göstermiyor.&#160;Nesir ve şiir aynı mesleki amatörlük düzeyinde. Bence Bay&#160;Auden’i yanıltan şey kendisinin de efsanevi Macera (Quest)&#160;temasıyla özel olarak ilgilenmesi olmuş. Macera edebiyatı&#160;hakkında bir kitap yazmış; kendisi de dikkat çekici bir dizi&#160;sonede bu tema üzerinde çalışmış; ve belki de kendisi de&#160;daha büyük ölçekte bir şey yazacak. Bu arada - insanın&#160;kendi ilgi alanına düşen eserler karşısında bazen yaptığı&#160;gibi - o da kuşkusuz Yüzüklerin Efendisini orada kendisinin de yazmayı düşürdüğü bir şey okuduğu için abartıyor.&#160;Bu gerçekten de bir Macera hikayesi, ama bana göre, aşırı&#160;sonuçsuz bir hikaye. Kahramanın ciddi bir hevesi yok; zararlı büyülenmelerin etkisinde değil, kafasını karıştıran bir&#160;sorun yok. Karşımızda duran şey - az çok îngiliz melodramlarının geleneksel havasıyla - Kötülük Güçlerinin İyilik&#160;Güçleriyle basit bir yüzleşmesinden ibaret, uzak ve yabancı&#160;bir haydut tombul, ufak tefek, evcimen bir kahramanla karşı karşıya geliyor. Hayalgücü hamleleri var: Derin gözleri,&#160;dal dal uzamış sakalları, gümbür gümbür sesleriyle kadim&#160;ağaç cinleri, Entler; soyluluk ve güzellikleri gözalıcı ve pek&#160;insanca olmayan Elfler. Ama bunlar bile hantal bir şekilde&#160;ele alınmış. Bölümlerde asla pek bir gelişme olmuyor; durmadan aynı şeyle karşılaşıyor insan. Dr. Tolkien’ın anlatı yeteneği düşük ve edebi biçim için bir sezgisi yok. Karakterler&#160;Howard Pyle’ın elinden çıkmış gibi görünen bir hikaye kitabı dili konuşuyor ve kişilikleri hiç de kendini öne çıkarmıyor. Bu uzun romansın sonunda, önemli bir figür olan büyücü Gandalf’ın nasıl biri olduğu konusunda hiçbir fikrim&#160;yoktu, bir türlü onu gözlerimin önüne getiremedim. Genel&#160;olarak Dr. Tolkien’in ortaya çıkarabildiği bu tür karakter-leştirmeler mükemmel basmakalıplara dayanıyor: Frodo&#160;iyi küçük bir İngiliz, bir köpeği hatırlatan uşağı Samwise alt&#160;sınıfların diliyle konuşuyor ve saygılı, efendisini asla terk etmiyor. Karakter olmayan bu karakterler sonu gelmez görünen, sergiledikleri yaratıcılık yoksunluğu, bence, neredeyse patetik olan maceralara çıkıyorlar. Hobbitlerin, Elflerin,&#160;Entlerin ve diğer İyi Halkların yaşadığı ülkeye Kötülüğün&#160;Güçleri yaklaşmaktadır ve ülkeyi kurtarmak için hepsinin&#160;biraraya gelmesi gerekir. Kahraman da Frodo adlı, Düşman&#160;Kral Sauron’un peşine düştüğü bir yüzüğe sahip olan bir&#160;hobbittir (buradaki eğitimli düzenbaz iması - size de kaz&#160;tüyüyle gıdıklanma hissi vermiyor mu?). Yazarın reddetmesine rağmen, yüzük mücadelesi daha büyük bir anlam taşıyor gibi. Bu yüzük, onu taşıyan kişiye özel güçler verir, ama&#160;bu güç gitgide ağırlaşır; ve sahibinin üzerinde onun karşı&#160;koymak için mücadele etmesi gereken uğursuz bir etki bırakır. Frodo için sorun bu etkiye kapılıp gitmeden önce ondan&#160;kurtulmaktır.</p>
<p>Şimdi, bu durum biraz ilginç; bazı olasılıklara açık. İnsan tuhaf bir ikilem bekliyor, Frodo’nun kendisini Düşmanın krallığında bulduğu, düşmanın bakış açısıyla biraz baştan çıkmış bir haldeyken, içine girdiği gölgeler ve dehşetler dünyası ona, yüzüğün gücüyle güçlenince makul ve&#160;hoşnutluk veren bir yer olarak görünmeye başlamışken, bir&#160;canavar haline gelme tehlikesinden son anda, kılpayı kurtulacağı bir kaçış bekliyor. Ama bu öcüler sürükleyici değil;&#160;zayıf ve biraz da boşlar; insan üzerinde ciddi bir etki hissetmiyor. İyi İnsanlar basitçe “Böö” diyor onlara. Herkese&#160;dehşet salan Kara Süvariler var ama hayaletten başka bir&#160;şeye benzemiyorlar. Döne döne uçan ürkütücü kuşlar var -bir düşünsenize, korkunç avcı kuşlar! Umacı benzeri iğrenç&#160;Orklar var, fakat, açıkça eyleme geçme noktasına nadiren&#160;geliyorlar. Dev bir dişi örümcek var - korkunç irkiltici tüylü&#160;bir örümcek! - karanlık bir mağarada yaşıyor ve insan yiyor.&#160;Bütün bu dehşetlerde somut gerçekliğin en ufak izi yok. Sı-radışı olana, etkili olması için belli bir sağlamlık, gerçek bir&#160;mevcudiyet, tanınabilir özellikler katmak gerekir - Gulliver&#160;gibi, Gogol gibi, Poe gibi; içinde canlandırıldıkları manzaraların seyahat kitabı havasından sonra çok hayalkırıcı hale&#160;gelen o Algernon Karaormanı’nm hayalet dehşetleri gibi&#160;olmamalı. Tolkien’in yarattığı dehşetler kurbanlarıyla gerçek bir temastan yoksun oldukları için, kurbanlar onlardan&#160;tıpkı bizim rüyalardaki dehşetlerden sıyrılırken yaptığımız&#160;gibi iterek ya da uzaklaştırarak kurtulurlar. Mordor’un (bu&#160;ismin sarsıcı bir sesi yok mu?) yöneticisi olan, Shire’ı tehdit&#160;eden her şeyin arkasındaki kişi olan Sauron’a gelince, onun&#160;inşası tam üç cilt sürüyor. İlk, biraz umut vaat eden ortaya&#160;çıkışını, bir su aynasında görünen korkunç bir alevle parıl&#160;parıl olmuş sarı bir göz halinde yapıyor. Ama hepsi bu kadar. Sauronun ülkesine girilince, onunla karşılaşacağımızı&#160;sanıyoruz; ama o hâlâ olup biten her şeyi uzak bir karanlık kulenin penceresinden gözetleyen alevli bir göz olarak&#160;duruyor. Tabii bu etkili hale getirilebilirdi; ama aslında öyle&#160;olmuyor; Sauronun gücünü asla hissetmiyoruz. Sıkış tıkış&#160;harflerle dolu tam dokuz yüz doksan dokuz sayfa boyunca&#160;hazırlandığımız doruk noktası da, geldiği zaman, aşırı kuru&#160;görünüyor. Sonunda alevli bir kratere düştüğü için yüzükten kurtuluyoruz ve Sauron krallığı her şeyi yakıp yıkan kısa&#160;ve banal bir depremle “yerle bir oluyor”, böylece de yazar&#160;okura orada o kadar korkunç olan şeyin ne olduğunu söyleme zorunluluğundan kurtuluyor. Macerasının sonuna geliyor Frodo, ama okur onun yolculuğunun yara berelerinden&#160;hiç etkilenmemiş durumda. Hayalgücünün kısırlığı bence&#160;bütün hikayeyi bozuyor. Savaşlar asla dinamik değil; sınavlar bir zorlanma hissi vermiyor; güzel leydiler en ufak heyecan uyandırmıyor; dehşetler bir sineğe bile zarar veremez.</p>
<p>Yani uzun uzadıya uzatılmış, bana bir zırva gibi görünen bu ciltler yukarıdaki gibi övgüleri nasıl aldı? Bence, bazı insanlar - özellikle İngilterede - gençlik çağının çöpleri için&#160;bir ömürlük zevk geliştirmiş durumda, hepsi bu. Yetişkinlik&#160;çağının çöpünü kabul etmezler, ama ergenlik çağı öncesinin&#160;konularıyla karşılaşınca, Elsie Dinsmore ve Little Lord Faunt-leroyda heyecan veren ve İngilterede Billy Bunter’ı neredeyse&#160;ulusal kahraman haline getiren o akıl durumuna giriyorlar.&#160;Tolkien’in kitaplarından bahsederken nasıl bir hava takındıklarına bakarak görebilirsiniz bunu: cıvıldıyor, şakıyor, kuğu-ruyorlar; Tolkien’in asla ulaşamadığı bir cazibe ve ayrıcalığa&#160;sahip olan Malory ve Spenserden bahsetmeye başlıyorlar.</p>
<p>Bana gelince, eğer hayali krallıklar hakkında bir şeyler okumamız lazımsa, bana James Branch Cabell in Poictes-me sini verin. En azından o yetişkinler için yazıyor ve hayat&#160;dramını İyi İnsanlarla Goblinler arasındaki bir gösteri gibi&#160;sunmuyor. Tolkien’in yirmi sayfalık bölümlerle anlattığı şeyi&#160;sadece üç sayfalık bir sahneyle anlatabiliyor, üstelik asla tasvir edilmeyen bir şeye gönderme yaparak Tolkien’in bütün&#160;cin taifesinden daha rahatsız edici bir izlenim yaratabiliyor.</p>
<p>“Ooo, Those Awful Orcs!,”</p>
<p>The Nation, 14 Nisan 1956.</p><div><img src="main-20.jpg" alt=""/></div>
</body>
</html>