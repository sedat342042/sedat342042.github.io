<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Tolkien in Ağaçları</h2><h3>Claudia Riiff Finseth</h3>
<p>Ormana giren biri macera için ormandan daha iyi bir yer olamayacağını bilir. Pamuk Prenses bunu biliyordu, Hansel&#160;ve Gretel de öyle. Ağaçlar ve ormanlar, bütün o dalları ve&#160;patikalarıyla, kuytuları ve saklanma yerleriyle gerilim, sürpriz, büyüleme ve tehlike için mükemmel yerlerdir.</p>
<p>J.R.R. Tolkien yazdıklarında bize içinde macera bulunacak türlü türlü orman ve korular verir - hatta daha fazlasını da yapar. Tek tek ağaçlarına ve ormanlarına, edebiyat tarihi&#160;boyunca geliştirilmiş zengin ağaç sembolizminden aldığı&#160;fantastik çeşitlilikteki anlam ve olasılıkları atfedip onlara&#160;daha da fazlasını katar. Tolkien - meşe, kayın, söğüt gibi&#160;- tanıdığımız ağaçları anlatır, onun sayesinde onlara yeni&#160;bir gözle bakarız. Bizim için yeryüzünde hiç görmediğimiz&#160;türden yeni ağaçlar yaratır. Bize her şeye ağaçlara has bir&#160;açıdan, yani yeni bir bakış açısından bakma fırsatı verir ve&#160;böylece insan karakterlerine yeni bir boyut ekleme şansı&#160;elde eder, bu karakterler de kısmen ağaçlara nasıl davrandıklarıyla gösterirler kendilerini.</p>
<p>J.R.R. Tolkienden ve ağaçlardan bir nefeste bahsetmek, ömür boyu süren bir sevgi ilişkisinden bahsetmek demektir. Yirminci yüzyıl başında bir çocukken, Warwickshire’da-ki Sarehole’daki kırda, ağaçlar arasında oynadığı dönemden&#160;1973 yılında ölünceye kadar, Tolkien hep, Galadriel’in hob-bit Sam için dediği gibi, “bir ağaç aşığıydı.” (1966 FÖTR, s.&#160;486). Humphrey Carpenter da yazdığı yaşam öyküsünden&#160;(1977, s. 24), Tolkien için şunları söyler:</p>
<p>“...Ağaçların resmini yapmayı sevdiği gibi, en çok ağaçlarla birlikte olmayı severdi.</p>
<p>Onlara tırmanır, yaslanır, hatta onlarla konuşurdu. Bu duygularını herkesin paylaşmadığını görmek üzerdi onu. Bir olay özellikle hiç çıkmamıştı aklından:&#160;‘Değirmen gölünün üzerine sarkan bir söğüt vardı,&#160;uğraşıp ona tırmanmayı başarmıştım. .. Bir gün kestiler onu. Onunla bir şey de yapmadılar; kütük öylece&#160;durdu orada. Bunu asla unutmadım’.”</p>
<p>Bir ağaç aşığı ve onların gereksiz yere yok edilmesinden hoşlanmayan biri olan yazar Tolkien, karakterlerini ağaçlarla ilgili hislerine göre kısmen iyi ya da kötü olarak tanımlıyordu. Öykülerindeki kötülerin büyük kısmı ağaç yok&#160;edenlerdir. Orklar hiç düşünmeden, dikkatsizce söküp atar&#160;Fangorn’un canlı ağaçlarını; Saruman ağaçlarından binalar&#160;yaparak Shire’ın güzelliğini yok eder; Sauron’un kötü varlığı&#160;Büyük Yeşilormanı kapkara yapar ve Kuytuormanın dallarını çürütüp Mordor’u o kadar çorak yapar ki tek bir ağaç&#160;bile büyüyemez orada (1937, s. 310; 1966 TT, s. 308-309).&#160;Buna karşılık, Tolkien’in dünyasının iyi insanları arasında&#160;birçok ağaç aşığı vardır; Tolkien’in iyi insanlarının işaretlerinden biri diyebiliriz buna. Galadriel, Legolas ve bütün&#160;Elfler ağaçlara büyük saygı gösterir, onları kardeş gibi görür;&#160;Entler ve Huornlar ormanları koyunlarını koruyan çobanlar&#160;gibi korur; hobbit bahçıvan Samwise Galadriel’in bahçesindeki toprağı şenlendirir, onu bozulan Shire’ı canlandırmak&#160;üzere kullanır; Gondor’un dürüst kralı Aragorn sancak simgesi olarak Ak Ağaç’ı seçer (1966 FÖTR s. 434; TT s. 105;&#160;ROTK s. 150 &amp; 374); ve Niggle’ın tek istediği ölmeden önce&#160;bir ağaç resmetmektir, Tolkien’in insanın ömürlük çalışması, kendi edebiyatı için kullandığı metafordur bu.</p>
<p>Tolkien’in hayatı çocukluktan itibaren edebiyatın büyük ağaçlarının zengin sembolizmiyle doluydu. Çocukken onda&#160;“arzu uyandıran” öyküler “öncelikle, ormanlar” hakkındaydı. İnançlı bir Katolik olarak İsa’nın sarmaşık ve dallar me-taforunu biliyordu ve belki de çarmıh olan ağaç hakkında&#160;birçok efsane dinlemişti. Yaşlandıkça ortaçağ edebiyatının&#160;ağaçlarını keşfetti, Anglosakson şiiri “Haçın Rüyası’ndaki&#160;çarmıh ağacı ve Viking mitolojisindeki Edda Şiirlerinin'&#160;Dünya Ağacı, yani Yggdrasil’ini de keşfetti. Ağaçları büyüyen, yaşayan, bilinçli, hisseden varlıklar olarak görmesi&#160;bütün bunların hepsi sayesinde olmuştu. Bunlar sayesinde&#160;ağaç imgesinin edebi gücünü görmeye başladı.</p>
<p>Tolkien’in ağaçlardan edebiyatta yararlanmasının ilk örneklerinden biri, Hobbif 'm bir bölümüdür (1937, s. 109-111); burada Bilbo, Gandalf ve Cüceler Sisli Dağların ork-larından kaçarken ansızın vargların, kurda benzer kötü&#160;yaratıkların ortasında kalırlar. Neyse ki bir ağaç koruluğun-* Günümüze ulaşan Viking (Nors) edebiyatı, Edda şiirleri ve yazıları, Poetic&#160;Edda ve Prose Edda olmak üzere iki ayrı derlemede saklanmıştır. “Edda’nın&#160;sözcük anlamı konusunda kesin bilgi yoktur. S.G.</p>
<p>dadırlar. Ağaçların dallarına sıçrayıp yükseklere tırmanarak kurtulur ve güvenle dallarına yerleşirler. Orklar gelip onların yukarıda olduğunu görüp de ağaçları tutuşturduktan&#160;sonra bile, ağaçların en üst dalları sayesinde mucizevi bir&#160;şekilde kaçmayı başarırlar.</p><div><div><img src="main-13.jpg" alt=""/></div></div>
<p>Çünkü, ancak ağaçların tepesinde oldukları zaman&#160;Rüzgarlordu, Kartallar Lordu Gwaihir dumanın ne olduğunu anlamaya gelir ve&#160;gökyüzünde dönenirken&#160;onları görür. Kartal lord-ları çağırır, dehşet içindeki&#160;yolcuları yanan ağaçlardan&#160;kurtarırlar. Bilbo ve arkadaşları için ağaçlar birer sığınak, bir kaçış yolu olur ve&#160;sonunda kendilerini feda&#160;eder, kurban olurlar.</p>
<p>Bu sığınak ve kurban temaları Tolkien’in Lothlorien ormanında tam anlamıyla çiçek açar (1966 FÖTR s. 432-491). Orta Dünyadaki bu cennet köşesi büyülü bir ülkedir, Elf-lerin Leydisi, Galadriel tarafından desteklenir. Galadriel’in&#160;ülkesinde en sevgili ağaçlar büyür - Mallorn ağaçları. Onların yeşil yaprakları sonbaharda dökülmez, altın rengine&#160;döner ve bütün kış boyunca gümüş dallarda ışıldar.</p>
<p>Tolkien in Silvan Elfleri evlerini, gözetleme kulelerini ve hatta Galadriel ve Celeborn sarayını bu görkemli ağaçlara&#160;yaparlar. Ağaçlar sadece sığınak ve güvenlik değil, hepsi için&#160;ev ve rahatlıktır. Tolkien, Mallorn ağaçlarının güzelliğinin&#160;sırrının onların Elfler tarafından sevilmesinde saklı olduğunu söyler (1981, s. 419).</p>
<p>Lothlorien’in Mallornları da Morianın karanlık ve tehlikeli madenlerindeki ilk gecelerinde Frodo ve Yüzük Kardeşliği için sığınak olur ve onları intikamcı orklardan korur (1966 FÖTR, s. 444-447). Tarihteki başka ağaçların da koruma gücü olduğu kabul edilmiştir, bunların en bilineni&#160;Çarmıhtır. Çarmıhın kötülüğü ya da felaketi kovma gücüne&#160;sahip olduğu söylenir. Çarmıh ayrıca büyük bir fedakarlık&#160;simgesidir ve kanımca, Mallorn ağaçlarının uzun, düz gövdeleri ve dört bir yana yayılmadan önce neredeyse dimdik&#160;büyüyen ana gövdeleriyle çarmıh şekline benzemeleri şans&#160;eseri olmamıştır. Tepede ana gövde “bir sürü daldan bir taç&#160;(“a crown of many boughs”) halini alır (1966 FÖTR, s. 444),&#160;tıpkı çarmıhta dikenlerden bir taç giyen İsa gibi. Frodo’nun&#160;serüveni için, fedakarlık sorusu Lothlorien ormanına gelir.&#160;İster iyilik ister kötülük gelecek olsun, artık Yöneten Yüzük&#160;bulunmuş olduğu için büyülü ülke ve onun Altın Ormanı&#160;lanetlenmiştir. Yüzük düşmanın eline geçerse onu Lothlorien i ve Orta Dünya’da iyi olan her şeyi yok etmek için kullanacaktır. Eğer Frodo Yüzük u yok etmeyi başarırsa, Galad-riel’in gücü yok olacaktır; çünkü onun üç Elf yüzüğünden&#160;birinde saklı olan gücünün bağlı olduğu şey, bir Yüzi'ık’tür.&#160;Buradaki acı ironi Galadriel’in Yöneten Yüzük u kendisinin&#160;kullanmaya kalkmamasıdır, çünkü Lorien’e bir süre için yardımcı olsa da, sonunda onu ve güzelleştirdiği her şeyi yoz-laştıracaktır. Galadriel bu yüzden Lothlorien in ve Altın Ormanı Orta Dünyanın geri kalanı kurtulsun diye feda etmeyi&#160;seçer (1966 FÖTR, s. 472-474).</p>
<p>Tolkiene göre, Mallorn gibi ağaçlar güzelliği ve yaşamı olduğu gibi tanımlamanın bir&#160;yoludur. Bu sadece dış görünümler değildir, Frodo’nun&#160;Loriende, Çerin Amroth tepesinde yaşadıkları sayesinde&#160;bunu keşfederiz (1966 FÖTR,&#160;s. 455; Yüzüklerin Efendisi, s.</p><div><div><img src="main-14.jpg" alt=""/></div></div>
<p>341): “Frodo onu izlemeye hazırlanırken elini merdivenin yanma, ağacın üzerine koydu:</p>
<p>Daha önce hiç bu kadar ani ve kesin olarak bir ağaç kabuğunun hissini dokusunu, onun&#160;içindeki yaşamı hissetmemişti. Odundan ve oduna dokunmaktan büyük bir haz alıyordu; ama bu bir oduncunun ya&#160;da marangozun tattığı gibi bir haz değil, canlı ağacın kendisinden gelen bir hazdı.” (“As Frodo prepared to follow him,&#160;he laid his hand upon the tree beside the ladder: never be-fore had he been so suddenly and keenly aware of the feel&#160;and texture of a tree’s skin and of the life within it. He felt&#160;delight in wood and the touch of it, neither as forester nor as&#160;carpenter; it was the delight of the living tree itself”)</p>
<p>Tolkien bize yaşamı yeniden tanımlıyor. Yaşam bildiğimiz haliyle hareket etmek, yemek, nefes almak değildir. Akıl basitçe konuşma yeteneği değildir. Mallornlar bunların hiçbirini yaşamaz, fakat Frodo’nun dokunuşu sayesinde onların capcanlı olduğunu ve çevrelerinde olanların&#160;fazlasıyla farkında olduğunu hissederiz. Bu ağaçlar bir şey&#160;YAPMAZ, sadece VAR OLURLAR ve böylece “canlı” olma&#160;tanımını Orta Dünyadaki, söz ve eylem aracılığıyla yıkım,&#160;çaresizlik ve ölüm getiren varlıkların birçoğundan daha&#160;fazla doldururlar. Bizim modern, Batılı dünyamız, toplu ve&#160;hızlı üretime önem veren dünyamız, genellikle bu değerden&#160;yoksundur ve Tolkien bundan yakınmıştır. Elizabeth Kub-ler-Ross (1969, s. 7) yaşadığımız dünyadaki umutsuzluğun&#160;nedeninin büyük kısmının bu olduğunu söyler; bizim değerimiz kim olduğumuza değil de ne yaptığımıza bağlı olduğu&#160;zaman, yaşlanıp da yeteneklerimizi kaybettiğimiz zaman,&#160;anlam ve amaç duygumuzu da kaybederiz.</p>
<p>Frodo’nun Mallorn ağacına dokunurken yaşadıkları aracılığıyla, Tolkien canlı, büyüyen ağacın ondan yontu-labilecek ya da yapılabilecek her şeyden daha güzel olduğunu söyler. Tolkiene göre güzellik canlı, sağlıklı ve bütün&#160;olmaktır, beslenmek ve karşılığında beslemektir, sadece bir&#160;canlıyla diğeri arasında yaşanabilecek alışveriştedir. Altın&#160;Ormanın ağaçlarının içleri de dışarıdan göründükleri kadar güzeldir; tutarlıdırlar; doğrudurlar. Altın ya da yeşim&#160;yaprakların her biri, baharda sarı olan yaprakların her biri,&#160;yukarı çevrilmiştir, dallanıp budaklanan dallarının her biri&#160;çok güzeldir orada, ağacın üzerinde, canlı yaratımın bütününün bir parçası oldukları yerde. Bu güzellik Tolkien’in&#160;Ağaçsakal’ın Lothlorien için Entçe yaptığı tarifi İngilizceye&#160;çevirmesi sırasında da görünür (1981, s. 308): “Ağaçların altın bir ışıkla müzikler söylediği vadide, müzik ve hayaller&#160;vadisinde; orada sarı ağaçlar var, ağaç sarısı bir ülke orası.”&#160;(“The valley where the trees in a golden light sing musically,&#160;a land of music and dreams; there are yellow trees there, it is&#160;a tree-yellow land.”)</p>
<p>Orta Dünyanın Kuytuorman ve Yaşlı Orman adlı ormanları kederli bir tezat içindedir. Bunlarda kötülüğün varlığı canlı ve güzel olan her şeyi yok etmiştir.</p>
<p>Kuytuorman - Tolkien bu ismin (Kuytuorman) “İlkel Almanca bir isim olduğunu... siyah olduğunu ve en başından beri kasvet anlamını yüklendiğini” söylüyor (1981, s. 369) -bir zamanlar Büyük Yeşilormandı. Ama Sauron bir süre orada, Necromancer kılığında saklandı ve onun kötülüğü büyük&#160;yeşil koruyu siyah ve tehlikeli hale gelinceye dek zehirledi.&#160;Tolkien teolojisinde güzellik ve yaşam kötülük amacıyla kullanılırsa sadece yanılma ve sapkınlık doğar, tıpkı kötü güç&#160;Yüzüğünün Smeagol’u hobbitimsi bir varlıktan iğrenç ve&#160;acınası bir yaratığa, Golluma dönüştürmesi gibi. Eden Bah-çesi’nin yankılarıdır bunlar, orada yine ağaçlar merkezdedir,&#160;Yaşam Ağacı, İyilik ve Kötülük Bilgisi Ağacı. Gollüm gibi,&#160;Adem ile Havva da gücü elde etmiş ama yasak meyveyi red-dedemedikleri için masumiyeti kaybetmiş (Galadriel kadar&#160;sağlam değildiler) ve asla masum hallerine dönememiştirler.&#160;Eden Bahçesi sonsuza dek kapanmıştı onlara.</p>
<p>İyilik ve Kötülük bilgisine sahip ağaçlar, bir bakıma, Yaşlı Ormanın temasıdır. Frodo ve arkadaşları peşlerindeki dokuz Ringwraith’ten kurtulmak için Yaşlı Ormana dalar, ama&#160;orada başka bir tehlikeyle karşılaşırlar (1966 FÖTR, s. 165-169). İnsanların (ve hobbitlerin) yaşayışları hakkında öğrendiği şeyler bu ormanın “kalbini” nefretle doldurmuştur&#160;ve nefret de hep kötülüğe yol açar sanki. Tom Bombadiiden&#160;şunu öğreniriz (1966 FÖTR, s. 181; Yüzüklerin Efendisi, s.&#160;137): “Tonum sözleri ağaçların yüreklerini ve düşüncelerini çırılçıplak önlerine sermişti: Çoğunlukla karanlıktılar,&#160;tuhaftılar; yeryüzünde serbestçe dolaşan şeylere, kemiren,&#160;ısıran, kıran, çenten, yakan şeylere, kısacası zararlı ve mütecaviz şeylere karşı nefret yüklüydüler.” (“Tom’s words laid&#160;bare the hearts of trees and their thoughts, which were often&#160;dark and strange, and filled with a hatred of things that go&#160;free upon the earth, gnawing, biting, breaking, hacking, bur-ning; destroyers and usurpers.”) Yaşlı Ormanın ağaçları özgür yaratıklardan onları yok eden düşmanlar oldukları için&#160;nefret ediyordu. Nefretleri uzun zamanda oluşmuştu; bazıları insan toprakta yürüyüp yok etmeye başlamadan önce&#160;yaşayan ve efendi olan kadim ağaçlardı. Tolkien bir mektubunda, “Yaşlı Orman iki ayaklı yaratıklara birçok yaranın&#160;hatırası yüzünden düşmandı” diye yazar (1981, s. 419).</p>
<p>Tom Bombadil bize Yaşlı Ormanın Yaşlı Söğüt’ün egemenliği altında olduğunu söyler (1966 FÖTR, s. 168), (bir Arthur Rackham çiziminden esinlenen - 1977, s. 181) söğüt&#160;çok kurnazdır ve çürük kalplidir. Gücü “ince kılcal kökler&#160;gibi yere, görünmeyen dal dal parmaklarla da havaya yayılarak, neredeyse Ormanın bütün ağaçlarını hâkimiyeti altına&#160;almıştı...” (“like fine root-threads in the ground, and invi-sible twig-fıngers in the air, till it had under its dominion&#160;nearly ali the trees of the Forest. ..” 1966 FÖTR, s. 181; Yüzüklerin Efendisi, s. 137).</p>
<p>Burada uğursuzluk ormanın kendisindedir, Yaşlı Söğüt’te kişileştirilmiştir ve Sauron gibi bir dış etki değildir. Sauron&#160;asla gelmemiştir buraya. Yaşlı Söğüt’ü Mordor’un bir mütte-fiği olarak tarif eden bir BBC yayınından şikayet eden Tolkien şöyle yazıyordu: “Neden kimse Şeytanla aynı seviyede olmadığı halde insanlara ve hobbitlere yine de saldıran,&#160;onlara düşman olan şeyler hayal edemiyor!” (1981, s. 228).&#160;Tolkien kozmosun kendisinde bir uğursuzluk olduğunu, Sa-uron’un bunun sadece bir parçası olduğunu hissetmişti. Tol-kien’in iyi bildiği Viking mitolojisindeki soğuk ve acımasız&#160;dünyayı hatırlatır bu (1977, s. 72). Ragnarok, yani Viking&#160;kahramanların kötü buz devlerine yenileceği o son dünya&#160;savaşı, hep vardır, Tolkien’in kendi mitolojisine karanlık bir&#160;karamsarlık katar. Onun versiyonunda iyi sonunda zafer kazanır, ama kahramanı iyileşemeyecek şekilde yaralanmıştır.&#160;Onun mitolojisi de Hıristiyan öğretisinden çok etkilenmiştir: Çünkü kahramanı Orta Dünyayı kurtarmak üzere fedakarlıkla yaralanmış olsa da, onu Gri Limanın (Grey Havens)&#160;ötesinde bekleyen bir tür diriliş vardır, buna batıya uzanan&#160;denizlerin ötesindeki bir cennet ve ebedi yaşam da denebilir.</p>
<p>Kuytuorman’dan farklı olarak, Yaşlı Ormanın ağaçlarının uğursuzluğu düşüncesizce değildir, nefretleri haksız değildir. Buna rağmen bu koru, kötüdür sonuçta. Kötüdür çünkü&#160;kederini ve acısını uğursuzluğa, nefrete ve yıkıma dönüştürmüştür. Onu yok edecek olanlardan daha iyi olarak kalmamıştır ve artık kötü niyetlilerle Frodo ve yol arkadaşları gibi,&#160;sadece oradan geçip gitmek isteyenleri ayırt edemez hale&#160;gelmiştir. Önyargısı kördür. Acının, insanlarda olduğu gibi&#160;ağaçlarda da nasıl bir etki bırakabileceği üzerine üzücü bir&#160;yorum bu. İnsan dünyasında birçok Yaşlı Söğüt vardır, yaşadıkları sınavlardan bilgelik ve anlayışla değil, kararmış bir&#160;kalple çıkarlar. Yaşlı Ormanın ağaçları kötü olmakla kalmamış, doğallıktan da çıkmıştır. Orta Dünyada bile doğanın&#160;yasalarına ters düşen, ağaçça olmayan şeyler yaparlar: Ortalıkta dolanır, havayı tazelemek yerine kokuturlar, yamyam&#160;olmuş gibi insanları içlerine çekip hapsederler (1966 FÖTR,&#160;s. 159&amp;166). Dahası, bu ağaçlar ahlaki açıdan da doğallıktan&#160;çıkmıştır; ahlaki haklılığa ya da adil yasalara karşı gelerek,&#160;benzeri görülmemiş, acımasız niyetlerle, masum hobbitlere</p>
<p>saldırırlar. Görünüşleri dışında ağaca benzeyen bir şeyleri yoktur; Frodo’nun Lorierideki Mallorn ağacında hissettiği o&#160;gerçek kalple keskin bir tezat içindedirler.</p>
<p>Sınav ve kederle geçen çağlar Orta Dünyanın bir ormanına bilgelik ve anlayış getirmiştir: Rohan yakınlarındaki küçük ve kendine has bir yer olan Fangorn ormanına. Entler&#160;burada yaşar ve Tolkieriin yarattığı bütün o enfes şeyler arasında, ağaca benzeyen Entler herhalde en tuhaf ve en harika&#160;olanlarıdır.</p>
<p>Entler Orta Dünyaya adım atmış ölümlü ırkların en eskisidir. İlk bakışta meşe, göknar, rowan gibi ağaçlarla karıştı-rılsalar da, aslında uzun, troll büyüklüğünde olan, ortalıkta gezinebilen bir yaratıktır Ent. (Troller Büyük Karanlık’taki&#160;Düşman tarafından Entleri taklit etmek üzere yapılmış sahte yaratıklardır.) İki ayakları ve iki kolları vardır, bunlardan uzun ayak ve el parmakları uzanır, çok katı ama esnek&#160;eklemleri vardır ve “hepsinin gözleri aynıydı... aynı yavaş,&#160;sabit, düşünceli ifade ve aynı yeşil alev vardı” (“ali had the&#160;same eyes.. ,with the same slow, steady, thoughtful expres-sion, and the same green flicker,” 1966 TT, s. 119; Yüzüklerin&#160;Efendisi, 459). Bazı Entler uykulu ve ağacımsıdır ve Huorn&#160;olarak bilinirler. Yaşlı, yaşlı ve küflü olsa da, kötü bir orman&#160;değildir bu, çünkü Entler kötü bir tür değildir. Onlar Yaratıcının yaptığı ilk dört ırktan biridir: Elfler, Entler, Cüceler ve&#160;İnsanlar. İyiyi ve kötüyü sezebilen Elf Legolas bize Fangorn&#160;için şöyle der (1966 TT, s. 129; Yüzüklerin Efendisi, 468):</p>
<p>“Ormanın kötü olduğunu zannetmiyorum ... Hayır, orman kötü değil; ya da içindeki kötülük her ney-</p>
<p>se, uzaklarda. Ağaçların yüreklerinin siyah olduğu karanlık yerlerin yankılarını belli belirsiz yakalıyorum sadece. Yakınımızda hiç kötülük yok; yalnızca temkin&#160;ve hiddet var.” (“I do not think the woods feel evil.</p>
<p>. .No, it is not evil; or what evil is in it is far away. I catch only the faintest echoes of dark places where the&#160;hearts of the trees are black. There is no malice near&#160;us, but there is watchfulness, and anger.”)</p>
<p>Ağaçsakal, meşemsi Ent, Fangorn’un muhafızı ve ırkının en yaşlısıdır. Yüz yıllık değil, bin yıllık görünmektedir. Ağaçsakal uzun yaşamında çok keder yaşamıştır. Entkadınların&#160;Orta Dünyadan yok olmasına tanık olmuştur ve onlar için,&#160;asla olamayacak olan Ent soyu için yas tutar. Saruman’ın&#160;kendisinin sevgiyle baktığı ağaçları kesip yok ettiğini görmüştür. Yaşlı Söğüt gibi onun da iki ayaklı yaratıklara güvenmek için nedeni yoktur, ama Ağaçsakal kendini kör nefrete&#160;bırakmamıştır, o yüzden zararlı canlılar olmadıklarını anlayınca yolunu kaybeden hobbitleri, Merry ile Pippin i serbest&#160;bırakır, oysa büyücü Sarumanın ağaçlarına karşı gösterdiği&#160;hürmetsizlik yüzünden çok öfkelenmiştir (1974, s. 99). Sonunda Sarumanı bile yaşamın kutsallığına olan büyük saygısı yüzünden bağışlar, kimseyi ya da hiçbir şeyi aceleyle öldürmek istemez. Pippin gözlerinin içine bakarak Ağaçsakal’ı&#160;bize tarif eder (1966 TT, s. 83; Yüzüklerin Efendisi, s. 443):</p>
<p>“Sanki gözlerinin gerisinde asırların hatırası; uzun, yavaş ve sabit bir düşünce ile dolu muazzam bir kuyu&#160;varmış gibi görünüyordu; ama yüzeyi şimdiki zaman</p>
<p>ile pırıldıyordu: Tıpkı çok ulu bir ağacın dış yapraklarında veya çok derin bir gölün dalgacıkları üzerinde titreşen güneş gibi. Bilemiyorum ama sanki toprakta&#160;yetişen bir şey... uyuyan bir şey de diyebilirsiniz ya da&#160;kendisini kök ucuyla yaprak ucu, derin toprak ile gökyüzü arasında gibi hisseden bir şey aniden uyanmış,&#160;size de sonsuz yıllar boyunca kendi iç işlerine baktığı&#160;yavaş ihtimam ile bakıyor.” (“One felt as if there was&#160;an enormous well behind them, fılled up with ages&#160;of memory and long, slow, steady thinking; but their&#160;surface was sparkling with the present: like sun shim-mering on the outer leaves of a vast tree, or on the&#160;ripples of a very deep lake. I don’t know, but it felt&#160;as if something that grew in the ground-asleep, you&#160;might say, or just feeling itself as something betvveen&#160;root-tip and leaf-tip, between deep earth and sky-had&#160;suddenly waked up, and was considering you with the&#160;same slow çare that it had given to its own inside affa-irs for endless years.”)</p>
<p>Ağaçsakal’ın telaşla hareket etmeyi bilge ve cömert bir şekilde reddetmesi Entlerin büyük özelliklerinden biridir.&#160;Ama başta, mizahi bir özellik gibidir bu. Ağaçsakal’ın aceleci hobbitlere sürekli “Bu kadar aceleye lüzum yok!” (1966&#160;TT, s. 85; 445) demesi bizi güldürür. Entler konseyi, Ent-meclisi günlerce sürdüğü ve sadece girizgahları yapmayı&#160;başardığı zaman, Pippin ve Merry gibi, sefere yardım etmek için vaktinde hareket edemeyecekleri hissine kapılırız.&#160;Entçe bir telaş küçümsemesidir bu; yavaş, kararlı, günbo-yu, geceboyu tartışması Entmeclisi’nin; hatta Ağaçsakal’ın&#160;o derin, melodik “Hrum, hoom” sesi, bunların hepsi hıza ve&#160;toplu üretime, Tolkien’i rahatsız eden şeylere ağırlık veren&#160;moden toplumun antitezini cisimlendirir. Aslında, Ağaçsa-kal Saruman’a “Madenden ve çarklardan yapılmış bir zihni var; yetişen şeylere hiç ehemmiyet vermiyor” (“He has a&#160;mind of metal and wheels; and he does not çare for growing&#160;things,” 1966 TT, s. 96; Yüzüklerin Efendisi, s. 452). Modern&#160;toplumun tersine, Tolkien yavaşlığı yetersizlikle eşit görmedi, teknolojiyi bilgelikle ya da ahlaki üstünlükle eşitlemedi.&#160;Bizim makine çağımızın trajedisini sergileyen paradoksal&#160;bir oyunla, Tolkien modern insanın tuhaf bir şekilde karar vermek zamanı geldiğinde Entlere kıyasla hareketsiz ve&#160;iktidarsız olduğunu gösterir. Entmeclisi’nin sonunda Ent-lerde, bizi şaşırtan, bizi alçakgönüllülüğüyle sarsan bir güç&#160;görürüz. Merry ve Pippin Entmeclisi’ni seyreder, Enderin&#160;kötülüğe karşı mücadeleye yardım edip edemeyeceğini tartışırken, Merry bunu şu şekilde dile getirir (1966 TT, s. 107;&#160;Yüzüklerin Efendisi, s. 460):</p>
<p>“Ama içimde bu entlere karşı garip bir his var: Her nedense onların göründükleri kadar güvenli ve&#160;komik olduklarını sanmıyorum. Yavaş, garip, sabırlı,&#160;hatta neredeyse mahzun görünüyorlar ama yine de&#160;onların ayaklandırılabileceklerine inanıyorum. Eğer&#160;bu mümkün olursa, karşı tarafta olmak istemezdim.”&#160;(“But I have an odd feeling about these Ents: somehow&#160;I don’t think they are quite as safe and, well, funny as&#160;they seem. They seem slow, queer, and patient, almost&#160;sad; and yet I believe they could be roused. If that&#160;happened, I would rather not be on the other side.”)</p>
<p>Tolkien’in yaratıkları arasında ona en çok benzeyen Ağaçsakal’dır belki. Tolkien bunu reddeder, “Ağaçsakal hikayemdeki bir karakter, ben değilim...” demektedir (1981, s.&#160;190). Buna rağmen, Tolkien, yaşadığı dönemde, yaşının onu&#160;gitgide daha büyük yaptığını hisseden biriydi. Son teknolojiyi bilmiyor, anlamıyordu, istemiyordu da. Yaşamı geçmiş&#160;bir gündü, anıları basit zamanlara aitti, tıpkı Ağaçsakal’ınki-ler gibi. Belki de Ağaçsakal’ın ağıtında Ent kadınlarının zamanı için üzülmesinde Tolkien’in kendi hayal felsefesinden&#160;çok şey var belki. Tolkien Ağaçsakal’ın boğuk sesini arkadaşı C.S. Lewis’ten almıştı, Lewis ölünce Tolkien kızına şöyle&#160;yazdı: “Bu vakte dek benim yaşımdaki bir adamın yaşayabileceği bütün duyguları yaşadım - tıpkı bütün yapraklarını&#160;teker teker kaybeden bir ağaç gibi: Ama bu köklerin dibine&#160;balta vurulması gibi oldu.” Tıpkı yaşlı, bilge, yavaş ve özenli,&#160;ağaç seven ağaç çobanı gibi, Tolkien de on yıllarını ter dökerek ve severek kitaplarını ortaya çıkaracak olan mitolojiyi&#160;yarattı. Ama ikisi arasındaki en büyük benzerlik, Tolkien’in&#160;de ağaçları sevmesiydi.</p>
<p>Tolkien’in bir uzantısı olsa da olmasa da, ağaçların canlı, yürüyen akrabaları olan Entler ve Huornlar bizi ağaçlarla&#160;daha yakın temasa sokar, sanki Entler aracılığıyla ağaçları&#160;oldukları gibi, canlı şeyler olarak anlamaya başlarız. Onları&#160;önce komik gibi görsek de, Entleri sevmeye başlarız ve sonunda onlara karşı saygı duymaya, hatta onlardan korkmaya ve onlara hayran olmaya başlarız. Bu şekilde Tolkien her-birimize o büyük ağaç sevgisini biraz biraz aşılar. Carpenter&#160;(1977, s. 219) Ağaçsakal için “...Tolkien’in ağaçlara duyduğu&#160;sevgi ve saygının en büyük ifadesi olan varlık” der.</p>
<p>Orta Dünya ağaçlarının çektiği eziyet ve keder, edebiyatın acı ve neşeye yeteneği olan ağaçlarla ilgili bir geleneğini hatırlatır. Sekizinci yüzyıldan gelen, “Haçın Rüyası” adlı Anglosakson şiiri çarmıhın İsa’nın çilesini nasıl paylaştığını&#160;anlatır. İsa’nın ölümünün aracı olmaya zorlandığı için, çivi&#160;yaralarının, mızrak darbelerinin ve kan lekelerinin acısını&#160;Kurtarıcının Tanrının iradesini yerine getirmesiyle birlikte paylaştı. Ağacın merhamet duyabileceği fikri o zaman&#160;bile yeni değildi. Viking Edda’sının Dünya Ağacı, Yggdrasil&#160;“insanların hiç bilemeyeceği kadar çok acı çeker” (1930, s.&#160;33), kökleri sürekli olarak aşağılardaki yaratıklar tarafından&#160;parçalanmakta, yaprakları da yukarıdakiler tarafından yenmektedir. Dahası, damlattığı yaşam saçan balla tanrıları ve&#160;insanları besler; korunak olur ve yeni yaşamı doğurur. Bu&#160;ağaçların yaşadığı eziyet ve fedakarlık şaşkınlık vericidir.&#160;Buna rağmen, insanlar genellikle ağaçların çektiği eziyet&#160;konusunda bilgisiz olsa da, Orta Dünya ağaçları genellikle&#160;özgür insanların yaşadığı eziyetleri bilir ve hisseder. Özgür&#160;insanların refah içinde olduğu yerde sağlıklı ve güçlü olurlar, ölüm olan yerde de kötüleşirler (1961, s. 39). Onların&#160;kaderleri insanların kaderine bağlıdır, tıpkı doğmamış ruhların kaynağı olan Yggdrasil gibi (1969, s. 112). Bu o zamandan bu yana modern bilim aracılığıyla bilinen bir iç bağlantı, ekosistemin hassas dengesidir.</p>
<p>Gondor’un Ak Ağaç’ınm yaşamı böyledir. Gondor haklı ve dürüst bir kral yönetiminde büyüdüğü zaman ağaç da büyür; Gondor çöktüğü zaman, ağaç ölüp gider (1966&#160;ROTK, s. 408). Yani ağaç ülkede işlerin dürüstçe yürütülüp&#160;yürütülmediğinin bir barometresi olur. Eğer ağaçları okumayı öğrenebilirseniz, ülkede yaşayan insanların, en azından liderlerin kalplerini okumayı da öğrenirsiniz.</p>
<p>Gondor’un Ak Ağaç’ı insani koşullara o kadar hassastır ki sadece iyi bir adam yönetimdeyse büyümez, ancak o kişi tahta kanbağıyla çıkmışsa, Tek Haklı Kral oysa büyür.&#160;Görünüşte tahtın varisi olan Aragorn için asıl sınav savaştaki cesareti ya da iyileştirme gücü değil, yönetme bilgeliği&#160;bile değildir; Aragorn Çeşme Sarayındaki solmuş ağacın&#160;tekrar tomurcuklanmasını bekler ve izler (1966 ROTK, s.&#160;307-309). Aragorn ağacın işareti geleneğine güvenir, ağacın&#160;tekrar canlanmayacağı fikriyle kaygılanır, ama asla onun&#160;kendisinin kral olduğunun son onayı olduğundan kuşkulanmaz. (Sonuçta, insanlar Enderin sabrına sahip değildir.)&#160;Aragorn neden ağaca o kadar çok güvenir? Belki de bir ormancı olduğu için, hayatı boyunca doğada yaşayıp onu incelemiş olduğu için ve bunu yaparken birçok insana göre&#160;canlı varlıklarla çok daha yakın temasta olduğu için. Belki&#160;de damarlarında akan Elf kanı yüzünden, çünkü Elfler doğayla derin bir bağ içinde birlikte yaşarlar. Aynı zamanda&#160;zeki olduğu için.</p>
<p>Sonunda Gandalf Aragorn’u dağlara götürüp ona karların arasındaki incecik, beyaz bir filizi gösterdiği zaman, hepimizin içini bir hoşnutluk duygusu kaplar. Ağaç bulunmuştur;&#160;dünya düzgündür şimdilik. Vaktin yaklaştığının ilk işareti,&#160;Elf kadın Arwen in “yedi yıldız ve yedi taş ve bir ak ağaçlı&#160;bir sancağı” hediye olarak, Frodo Lanet Dağına yaklaştığı ve&#160;son savaş başlamak üzereyken göndermesidir (1966 ROTK,&#160;s. 27). Frodo’nun seferi sona erip de Mordor yenildiği zaman, dünyanın yoluna girdiğini gösteren son işaret olarak&#160;beklenen işaret canlı Ak Ağaç’ın avluya geri getirilmesidir.</p>
<p>Yaşayan Ak Ağaç Gondor için, bir zamanlar sanki son çöküş günlerini yaşar gibi görünen ülke için son iyileşme</p>
<p>simgesidir. Bu genel olarak Tolkien’in fantazyanın önemi kuramı için anlamlıdır. Tolkien fantazyayı altyaratma ve&#160;büyüleme güçleri aracılığıyla, okurlara tedavi, kaçış ve tesellinin iyileştirici güçlerini sunan bir sanat biçimi olarak gördü. Tolkien’in ağaçlarının Orta Dünyaya getirdiği güçlerdir&#160;bunlar. Hans Christian Andersen’in dediği gibi, “yeşil gözler&#160;için iyidir” (1981 Lewis, s. 91), Tolkien de buna “kalpler için&#160;de öyle” diyerek katılabilirdi.</p>
<p>Tolkien ağaçlarla kendi fantazya sanatını birbirine çok benzer sayıyordu; o kadar yakın bir benzerlikti ki bu Tolkien ağacı iki kısa öyküsünde (Wootorı Majör Demircisi ve&#160;Niggle’ın Yaprağı öykülerinde) sanatı için mükemmel bir&#160;metafor olarak gördü. Masal ülkesinde Demirci’nin gözüne&#160;Kralın Ağacı ilişir, ağaç “sayısız yaprağa, çiçeğe, meyveye sahipti, bir tanesi bile birbiriyle aynı değildi bunların...” (1966&#160;SWM, s. 28). Niggle’ın öyküde resmetmeye çalıştığı ağaçla&#160;aynıdır bu ağaç, her yaprağı tümüyle aynı ama tümüyle farklıdır. Niggle’ın öyküsünde edebiyatın, yazmanın, Tolkien’in&#160;kendi yazdıklarının ve daha geniş bir anlamda Hikayeler&#160;Ağacının bir alegorisidir ağaç. Peri Masalları Üzerine adlı&#160;(Niggle’ın Yaprağıyla birlikte Ağaç ve Yaprak derlemesinde&#160;yer alan) denemesinde, Tolkien, geleceğin fantazya yazarına&#160;şöyle cesaret verir (1966 TR, s. 76):</p>
<p>“Yeni başlayan birinin büyük çaba harcadığı halde, Hikayeler Ağacının orman örtüsünden sadece birkaç&#160;yaprak topladığını, bunların da birçoğunun yırtılmış&#160;ya da bozulmuş olduğunu hissetmesi kolay olur... Kim&#160;yeni bir yaprak tasarlayabilir? Tomurcuktan çiçeklen-meye kadar bütün desenleri, bahardan sonbahara dek</p>
<p>bütün renkleri insanlar tarafından çok uzun zaman önce keşfedilmiştir sanki. Ama bu doğru değil...”</p>
<p>Sonra mevsimler ve yapraklar - ve hikayeler - birbirine çok benzese de, iki yaprağın asla aynı olmadığını ve içlerinden birinin insanı benzerlerinin hiç yapamayacağı şekilde&#160;etkileyebileceğini söyler.</p>
<p>Andersenin Bakkaldaki Goblin inde yer alan o sevimli Şiir Ağacı metaforu (1981 Lewis, s. 160) dışında, Tolkienin&#160;ağacı sanatının temsilcisi olarak kullanması yaşadığı dönemde benzersizdi. Bu da onun ağaçları ne kadar çok sevdiğini fazlasıyla söylemektedir. Yaşamının amacı olan sanatı&#160;simgelemek üzere onları seçti. Tolkien’e göre sanat ağaçlar&#160;kadar canlıydı ve ağaçlar da sanat kadar değerliydi. İkisini&#160;de birer nimet ve dost olarak görüyordu.</p>
<p>Tolkien “Bütün eserlerimde düşmanlarına karşı ağaçların tarafını tutarım” demişti (1981, s. 419). Ağaçlara yönelik bu duyguyu evrensel insanın en derin arzularının bir far-kındalığı olarak görmüştü: “Diğer canlı varlıklarla ortaklık&#160;içinde olmak, uzam ve zamanın derinliklerini incelemek ve&#160;tuhaf dilleri araştırmak, arkaik bir yaşam tarzını ve her şeyin&#160;ötesinde, ormanları görür” (1974, s. 14). Bu arzuyu anlamak&#160;ve ona teslim olmak büyücülerin bilgeliğini elde etmektir,&#160;onlar “bilge insanın kendisini diğer canlı şeylerden, konuşa-bilseler de konuşamasalar da ayrı görmez” ve hayvanların&#160;gözlerinden, kuşların uçuşundan, ağaçların görkemli, yavaş&#160;jestlerinden öğrenilebilecek ne varsa öğrenir” (1969 LeGu-in, s. 82). Bu ağaç sevgisiyle Tolkien bilgelerin bilgeliğini&#160;paylaşıyordu. Sanatı aracılığıyla bu bilgeliği bizimle paylaşmaya çalışır, bizim de, tıpkı Niggle’ın arkadaşı Parish gibi,&#160;ağaçların canlı şeyler olduğunun, sanat ve güzellik eserleri&#160;olduğunun ve kendilerine ait bir hassaslık ve duyguya sahip&#160;olduğunun farkına varacağımızı umar. Öyleyse, kendimizi&#160;ansızın yaprakların hışırtısını ya da dalların çıtırtısını dinlerken, mevsimlerin geçişi aracılığıyla renklerde beliren zarif değişikliği ya da bir meşenin tepesindeki mutluluk veren&#160;simetriyi fark eder, hatta karşımıza çıkan bir dalın sıradan&#160;bir sallanışına gülümserken bulursak, Tolkien bunu sevinçle karşılar.</p>
<p>Kaynakça: Abrams, M. H„ editör, The Norton Anthology ofEnglish Literatüre, üçüncü basım, New York: W. W. Norton &amp; Co„ Inc., 1974. * Carpenter, Humph-rey, Editör. The Letters ofj. R. R. Tolkien. Boston: Houghton Mifflin Co., 1981.&#160;* Carpenter, Humphrey. Tolkien: A Biography. New York: Ballantine Books,&#160;1977. * Ellis Davidson, H. R. Scandinavian Mythology. Londra: Hamlyn Publis-hmg, 1969. * Ferguson, George. Signs and Symbols in Christian Art. New York:&#160;Oxford University Press, 1961. * Hamer, Richard. A Choice ofAnglo Saxon Verse. Londra: Faber &amp; Faber, 1970. * Helms, Randal. Tolkiens World. Boston:&#160;Houghton Mifflin Co., 1974. * Kocher, Paul. Master ofMiddle Earth. New York:&#160;Ballantine Books, 1972. * Kubler-Ross, Elisabeth. On Death and Dying. New&#160;York: MacMillian Publishing Co., 1969. (Ölüm ve Ölmek Üzerine, çev. Banu&#160;Büyükal, 1990; Ekin Uşşaklı, 2010) * Lewis, Naomi, çevirmen. Hans Ander-sen’s Fairy Tales. NewYork: Penguin Books, 1981. * MacDonald, George. “The&#160;Fantastic Imagination.” A Dish of Oats. Londra: Edwin Dalton, 1908. * Olrik,&#160;Axel. Viking Civilization. New York: W. W. Norton &amp; Co., 1930. * Tolkien, J. R.&#160;R. The Hobbit. NewYork: Ballantine Books, 1937 (Hobbit, çev. Nergis Ertekin,&#160;1996, Mitos Yayınevi; çev. Gamze Sarı, 2007, İthaki Yayınları). * Tolkien, J. R. R.’&#160;The Lord ofthe Rings: The Fellowship ofthe Ring, The Two Towers, The Return of&#160;the King. New York: Ballantine Books, 1966. (Yüzüklerin Efendisi, çev. Çiğdem&#160;F.rkal İpek, 2001.) * Tolkien, J. R. R. Smith ofWooten Majör and Farmer Giles of&#160;Ham. New York: Ballantine Books, 1967. * Tolkien, J. R. R. The Tolkien Reader.&#160;New York: Ballantine Books, 1966.</p>
<p>“Tolkiens Trees,” Mallorn, Temmuz 1997.</p><div><img src="main-15.jpg" alt=""/></div>
</body>
</html>