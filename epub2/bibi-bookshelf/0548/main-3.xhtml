<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>“Her ağacın düşmanı vardır, bazılarını savunanlar çıkar.”</h2>
<p>J.R.R. Tolkien</p>
<p>14 Ocak 1956</p>
<p>Frodo’nun Büyük Nehir’in aşağılarında bir yerde bir ağaç macerasına gireceğini uzun yıllarca biliyordum, Entleri nasıl uydurduğumu hiç hatırlamıyorum. Sonunda vakti geldi&#160;ve Ağaçsakal bölümünü daha önceki düşüncelerimi hiç hatırlamadan yazdım.</p>
<p>»</p>
<p>24 Haziran 1957</p>
<p>Niggle'ın Yaprağından başka bir kısa öykü yayımlamadım. Benim aklımda yer etmiyorlar. Niggle’ın Yaprağı ansızın ve neredeyse tam olarak doğdu. Bir oturuşta yazıldı neredeyse ve hemen hemen tam da şimdiki biçimiyle yazıldı. Bugün kendime uzaktan bakınca, benim ağaç sevgimin&#160;dışında (bu öykünün ilk adı Ağaç tı), o sırada Yüzüklerin&#160;Efendisiyle uğraşıyor olmam doğurdu onu, o kitabın ya çok&#160;ayrıntılı olarak tamamlanacağını ya da hiç tamamlanmayacağını bilmem, ve “hiç tamamlanmayacağından” (neredeyse&#160;kesin olarak) korkmam doğurdu. Savaş bütün ufukları ka-rartmıştı.</p>
<p>24 Ekim 1958</p>
<p>Aslında ben (büyüklük dışında her açıdan) bir Hob-bit im. Bahçeleri, ağaçları ve mekanik olmalan çiftlikleri severim; pipo içerim ve (buzdolabına girmemiş) iyi sade yemeği severim, ama Fransız mutfağından irkilirim; süslemeli&#160;yelekleri severim ve hatta bu sıkıcı günlerde bile giymeye&#160;cüret ederim. Mantarlara (tarladan toplanmışsa) bayılırım;&#160;çok basit bir mizah anlayışım vardır (bana yakınlık duyan&#160;eleştirmenlerim bile sıkıcı bulur bunu); geç yatarım ve geç&#160;kalkarım (mümkünse). Çok seyahat etmem. Galleri severim (yani geriye ne kaldıysa, mayınlar ve daha da uğursuz&#160;kıyı otelleri verecekleri zararı verdikten sonra ne kaldıysa)&#160;ve özellikle de Gal dilini severim.</p>
<p>8 Eylül 1962</p>
<p>Gerçekten ya da tam olarak bir “alegori” sayılmaz (Ni-ggleırı Yaprağı), “mitsel” de değil. Niggle gerçek, karışık niteliklere sahip biri ve belli bir kötülüğün ya da erdemin bir “alegorisi” değil. Parish ismi şaka yapmak için uygun göründü, ama o da özel bir anlamla, niyetle verilmiş değildi. Bir&#160;zamanlar Parish denen bir bahçıvan tanımıştım. (Telefon&#160;rehberimizde altı Parish var.) Elbette bazı öğeler yaşamöy-küsel açıdan açıklanabilir .. Penceremden, yatakta yatarken&#160;bile görünen, büyük bir ağaç - geniş budakları olan dev bir&#160;kavak - vardı. Onu severdim, kaygılanırdım onun için. Birkaç yıl önce kötü bir şekilde budanmıştı, ama cesurca yeni&#160;dallar çıkarmıştı - tabii eski doğal benliğinin el değmemiş&#160;zarafetinden eser kalmamıştı yine de; ve şimdi budala bir&#160;komşu onun kesilmesi için ısrar edip duruyordu. Her ağacın&#160;düşmanı vardır, bazılarını savunanlar çıkar. (Genellikle bu&#160;nefret akıldışıdır, büyük ve canlı olan her şeyden, kolayca&#160;ehlileştirilemeyen ya da yok edilemeyen her şeyden korkmaktan kaynaklanır, ama akılcı gibi görünen açıklamalarla&#160;gizlenebilir bu korku.) İşte bu budala ağacın onun evine ve&#160;bahçesine giden güneşe engel olduğunu, şiddetli bir rüzgarda kırılıp evine zarar vermesinden korktuğunu söyledi. Ağaç&#160;onun ön kapısının doğusunda, geniş bir yolun öte yanında,&#160;toplam yüksekliğinin üç katı bir mesafede duruyordu. Bu&#160;yüzden ancak ekinoks vakti onun evine gölge düşürebilirdi, sabahın çok erken vaktinde onun ön kapısının dışındaki&#160;kaldırıma erişirdi bu gölge. Üstelik ağacı kökünden söküp&#160;kadının evine devirecek bir rüzgar, onu da, evini de ağaca&#160;hiç gerek bırakmadan yok ederdi zaten. Sanırım ağaç bugün&#160;hâlâ aynı yerde duruyor. Ama o zamandan bu yana çok rüzgar esti. (46-47 yılında yaşanan şiddetli kışın sonunda (17&#160;Mart 1947 günü) yaşanan büyük bora Christchurch Çayırındaki yürüyüş yolunun neredeyse bütün güçlü ağaçlarını&#160;söküp aldı - ama bu ağaç bir dal bile kaybetmedi.) Tabii,&#160;elbette, ayrıca kendi iç Ağacım için kaygılıydım. Yüzüklerin&#160;Efendisi için. Onu elimde tutamaz hale geliyordum ve sürekli yeni manzaralar çıkarıyordu karşıma - onu bitirmek&#160;istiyordum, ama dünya tehdit ediyordu beni. .. 1944 yılın-daydık.</p>
<p>26 Kasım 1963</p>
<p>Canım, mektubun için çok teşekkür ederim. ... Bu vakte dek benim yaşımdaki bir adamın normal hislerini hissettim&#160;- bütün yapraklarını teker teker kaybeder yaşlı bir ağaç gibi:&#160;bu (C.S. Lewis’in ölümü) köklere yakın yerden balta darbesi&#160;yemek gibi oldu.</p>
<p>30 Haziran 1972</p>
<p>Ben bütün eserlerimde düşmanlarına karşı ağaçların tarafını tutarım. Lothlorien orada ağaçlar sevildiği için güzeldir; başka yerde ormanlar kendilerinin bilincine varır olarak sunulmuştur. Eski Orman iki ayaklı yaratıkları birçok yaraların hatırası yüzünden düşmandı. Fangorn Ormanı eski ve&#160;güzeldi, ama hikayenin zamanında düşmanlıkla gergin bir&#160;haldeydi çünkü makineleri seven bir düşmanın tehdidi altındaydı. Kuytu Orman bütün canlı şeylerden nefret eden&#160;bir Gücün egemenliğine girmiş ama güzelliği geri kazanmış&#160;ve hikaye sona ermeden önce Büyük Yeşil Orman olmuştu.</p>
<p>Orman Bakanlığını Sauron ile kıyaslamak haksızlık olur çünkü gördüğünüz gibi pişmanlık duyabiliyor ama onun&#160;yaptığı aptalca şeyler özel şahıslar ve küçük resmi kuramların yaptığı ağaç cinayeti, kıyımı ve işkencesinin yanında&#160;hiç kalıyor. Ağaçların büyümekte hâlâ direndiği her yerde&#160;elektrikli testerenin vahşi sesi hiç kesilmiyor.</p>
<p>The Letters ofJ.R.R Tolkien, ed. Humphrey Carpenter,&#160;George Allen&amp;Unwin, 1981.</p><div><img src="main-16.jpg" alt=""/></div>
</body>
</html>