<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Tolkien in Ağacı</h2><h3>Colin Wilson</h3>
<p>Birkaç yıl önce, W.H. Audenla öğle yemeği yemek üzere onun New York’taki dairesine gittim. İlk kez görüşüyorduk&#160;ve Norman Mailer beni onunla anlaşmakta güçlük çekeceğim konusunda uyarmıştı. “Çok mesafeli, çok İngilizdir&#160;- birçok İngilizden daha da İngilizdir”; bunun fazlasıyla doğru olduğunu gördüm, çok ciddi görünüyordu, belki&#160;de aslında çekingendi. Ama yemeğin onuncu dakikasında&#160;bana birdenbire şöyle sordu: “Yüzüklerin Efendisini beğendiniz mi?” Kitabın bir şaheser olduğuna inandığımı söyledim. Auden gülümsedi, “Nedense, beğendiğinizi hissettim.”&#160;Tavrı belirgin şekilde yumuşadı ve yemek çok daha rahat&#160;bir havada devam etti. Peter S. Beagle’ın Tolkienin Büyülü&#160;Yüzüğü adlı yazısında da belirttiği gibi, Tolkien hayranları&#160;gerçekten de bir kulüp oluşturmuş durumda. İngiliz müzisyen Donald Swann de kulübün üyesi - ama bu anlaşılabilir&#160;bir şey, çünkü romantik ve hayalci bir mizacı var. Anlaşılması güç olan şey, Auden gibi “entelektüel” birinin Tolkien i&#160;sevmesi, fakat başka çok zeki insanların onu itici bulması.&#160;(Çok yaygın olarak okunan - ve çok harika bir eleştirmen&#160;olan - bir arkadaşıma Tolkien hakkında bir deneme yazmayı düşündüğümü söylediğim zaman, “İyi,” dedi, “o sabunkö-püğünü birinin cidden patlatmasının vakti gelmişti.” Bunun&#160;bir saldırı olacağından şüphesi yoktu.) Yazar Angus Wilson,&#160;1956 yılında, Yüzüklerin Efendisinin “entel işi” olduğuna&#160;inandığını söylemişti (tabii o zamandan bu yana fikrini değiştirmiş olabilir.) 1954 yılında kitabı ben ilk kez okumaya çalıştığımda, sadece iki cildi yayımlanmıştı. Tolkien için&#160;çılgına dönen birtakım insanlar tanıyordum, ama neden&#160;onu önemli bulduklarını açıklamakta güçlük çekiyorlardı.&#160;Birinci Cilt’in ilk yirmi sayfasını denedim, çok fazla (gençlik kitapları yazarı) Enid Blyton havasında olduğuna karar&#160;verip on yıl elimi sürmedim kitaba. Altmışların başında,&#160;H.P. Lovecraft’ın keşfedilmesiyle birlikte heyecanlanıp hayal&#160;edebiyatı üzerine bir kitap hazırlamaya başladım; psikolog&#160;arkadaşım John Comley (kendisi de iyi romanlar yayımlamıştı) bana kitaba Tolkien’i de katıp katmayacağımı sordu.&#160;“Onu pek sürükleyici bulmamıştım,” dedim. “Çok iyidir,”&#160;dedi. Ben de Yüzüklerin Efendisinin üç ciltlik baskısını aldım ve bir sabah, yatakta okumaya başladım. Tuhaf olan şey&#160;üç gün yataktan hiç çıkmayıp kitabı baştan sona okumam&#160;oldu. Beni o ilk okumada en çok etkileyen şey Tolkienin&#160;dünyasının kendine yeterli bir dünya olmasıydı. Sanırım eşsiz bir şekilde kendilerine has dünyalar yaratmış olan çok az&#160;romancı var - Faulkner var sözgelimi, ya da Dickens. Ama&#160;onların dünyası gerçek dünyaya çok yakın olduğundan, sahiden eşsiz bir yaratım denemez onlarınkine. Bunun tek&#160;benzeri bence Wagner’in Yüzük serisi, insanın ancak yabancı&#160;bir gezegende tatile çıkmış gibi girebileceği bir dünya o da.</p>
<p>Kitabı o zamandan bu yana birkaç kez okudum, bir ke-</p>
<p>resinde de yüksek sesle çocuklarıma okudum. Tekrar okurken, insan hassaslığı yakalıyor. Aslında Tom Bombadile daha az yer verilmiş olsa, Gimli’nin Lothlorien Leydisi hak-kındaki o sonu gelmez konuşması daha az olsa sevinirdim;&#160;ama toplamdaki başarıyı asla azaltmıyor bu. İkinci okumada, Tolkien’in kitabın temel etkisini nasıl yarattığını da fark&#160;ettim - araya, biraz sessizce, “yüksek edebiyat” kısımları&#160;sokarak. Viktoryenlerin bazıları gibi “mor kısımları” kastetmiyorum (Meredith’in Richard FevereV inin “Penny Whistle”&#160;bölümü bunun aşikar bir örneği).<a id="footnote1"></a><sup><a href="#bookmark0">1</a></sup> Onlar bunun için çok ketum. “Neredeyse aynı anda, güneş arkalarındaki ağaçların&#160;içine gömülür gibi gözden kayboldu. Brendibadesi üzerinde&#160;göz kırpan yatık akşam ışığını ve yüzlerce lamba ile parlamaya başlayan Erşehir pencerelerini düşündüler. Üzerlerine&#160;büyük gölgeler düşüyor; ağaçların gölgeleri ve dalları kara&#160;kara ve tehdit edercesine patikanın üzerine sarkıyordu. Beyaz bir sis yükselip derenin yüzeyine kıvrılarak sınırındaki&#160;ağaçların köklerini sarmaya başladı. Tam ayaklarının dibinden, yerden gölgeli bir buhar yükselerek yavaş yavaş çöken&#160;alacakaranlığa karıştı.” (Yüzüklerin Efendisi, s. 129; “Almost&#160;at önce the sun seemed to sink into the trees behind them.&#160;They thought of the slanting light of evening glittering on&#160;the Brandyvvine River, and the windows of Bucklebury be-ginning to gleam with hundreds of lights. Great shadows fell&#160;across them; trunks and branches of trees hung dark and th-reatening över the path. White mists began to rise and curl&#160;on the surface of the river and stray about the roots of the&#160;trees upon its borders. Out of the very ground at their feet&#160;a shadowy steam arose and mingled with the swiftly falling&#160;dusk.”)‘</p>
<p>“Yaşlı Orman” bölümünden bu metin ve bir bakıma işlevsel. Burada Söğütlerdeki Rüzgarın (Kenneth Grahame) Şafağın Kapılarındaki Kavalcı” bölümündeki gibi utanç&#160;verici bir şey yok. Sanırım bütün bunlardan en açıkça öne&#160;çıkan şey Tolkien’in sahne yaratmaktan, onu süslemekten&#160;haz alıyor olması; burada bir oyun havası var, tıpkı köpük&#160;köpük akan sularda birbirini kovalayan yavru foklar gibi.&#160;Kesinlikle temel gücü ve cazibesi bu kitabın. Ve bu - tabii&#160;bu bir tahmin sadece - Tolkien’in on yıl önce vaat ettiği o&#160;görkemli cüceler epiğini üretmesinin neden bu kadar uzun&#160;sürdüğünü açıklayabilir; bu tür bir kendiliğindenlik nadiren&#160;iki kez gelir.</p>
<p>Arkadaşlarının ellili yılların başında Tolkien hakkında-ki yorumlarını hatırlamak bana ilginç geliyor, çünkü onu neden “önemli” bulduklarını açıklayamıyorlardı. Kesinlikle&#160;önemli olduğunu, bir fantazya ya da peri masalı yazarından&#160;öte bir şey olduğunu hissediyorlardı. Aynı zamanda, “entelektüelleri” cezbetmiş olmasına rağmen, onun hakkında&#160;bu kadar az şey yazılmış olması da anlamlıdır; sadece (bahsettiğim) Beagle denemesi ve Edmund Wilson’ın The Bit&#160;Between My Teeth’deki Öff, Şu İğrenç Orklar! adlı saldırısı&#160;var. Bu da böyle bir denemeyi ilginç bir iş haline getiriyor&#160;- Tolkien’in öneminin kesin doğasını ve boyutunu tanımlamak.</p>
<p>Önce VVılson’ın denemesini düşünerek başlayın, çünkü Wilson iyi bir eleştirmendir, insanın neden Yüzüklerin</p>
<p>Efendisini beğenebileceğini anlamaya çalışarak dönüp arkaya bakar. Wilsonın dediği şey, özünde, kitabın “bir çocuk kitabı” olduğudur, “bir şekilde denetimden çıkmış bir çocuk&#160;kitabı, çünkü yazar bunun için ‘gençlik piyasasını hedeflemek yerine, başlıbaşına bir fantazya geliştirme işine dalmış.&#160;Yazının sonunda da kitabın popülerliğini, özellikle de İngiltere’de, birçok insanın, gençlik çöplerine karşı bir ömür&#160;süren bir zevk geliştirdiğini söyleyerek açıklıyor.</p>
<p>Neyse ki, Tolkien çok yazmadı - eleştirmenler adına söylüyorum bunu. Yani ona özgü fikirlerin gelişimini izlemek çok da güç değil.</p>
<p>Tolkien 1892 yılında doğmuştu ve bu bile başlıbaşına ilginç bir olgu. Yani on yaşına vardığında - çocukların edebiyata kendi kendilerine ilgi duymaya başladığı yaşta - büyük bir canlılık ve karmaşıklık yaşayan bir edebiyat çağının or-tasındaydı. Dönemin çoksatarları Kipling, Rider Haggard,&#160;Conan Doyle, Maurice Hewlett ve Anthony Hope’tu - hepsi&#160;de romantikti, hepsi de Stevenson’m etkisindeydi. Ama yine&#160;kişiler çıkıyordu, onlar da romantikti, ama aynı zamanda&#160;entelektüellerdi - Wells, Shaw, Chesterton ve Belloc. Bugün&#160;bu çağın üzerinde çok durmuyoruz, onu Viktoryen alacakaranlıktan geri sayıyor, Wagner’in müziğinin yanında Ric-hard Strauss’un müziği neyse o gibi görüyoruz. Bu haksız ve&#160;yanlış bir şey. Artık bir edebi yorgunluk çağındayız; kasvetli&#160;manzaraya alıştık. Cyril Connoly bir yazarın işinin şaheserler üretmek olduğunu söyledi; peki hangi şaheserler üretildi son elli yılda? Ulysses, Çorak Ülke, Musil’den Niteliksiz&#160;Adam; bazıları bunlara Kafka’yı, belki E.M. Forster ı, Her-mannn Broch’un Büyülenme sini, Mann’ın Büyülü Dağım&#160;ekleyecektir. Peki ya daha yeni ne var? Bu “önem” düzeyindeki yazarlar bulmak için birkaç on yıl geriye dönmemiz&#160;gerekir. Çağdaşlara gelince: Amis, Osborne, Gunter Grass,&#160;Philip Roth, Robbe-Grillet ... bunların hiçbiri bir Shaw ya&#160;da Joyce duruşu geliştirme belirtisi göstermiyor. On yıllardır pek bir şey olmamasını öylece kabulleniyoruz. 1902de,&#160;on yıllardır bir şeyler olmuştu ve hiç de zayıflama belirtisi&#160;göstermiyorlardı; Dickens ve Cariyle çağı Stevenson, Hardy,&#160;Meredith, Kipling çağma yol açtı. İngilizler Tolstoy ve Dos-toyevski’yi keşfediyordu, Strindberg, İbsen, Zola, Nietzsche,&#160;Maeterlinck. Her yerde bir şeyler oluyordu sanki; büyük bir&#160;eritme kazanıydı, edebi yetenekler kıvılcımlar saçıyordu.&#160;Hâlâ romantik bir çağdı, yüz yıl önceki Sturm und Drang&#160;dönemi kadar canlıydı - sadece romantizm artık açıkça&#160;iyimser bir havaya sahipti. Bu çağ - 1914’te - sona erdiği&#160;zaman Tolkien yirmi iki yaşındaydı ve oluşma dönemi sona&#160;ermişti.</p>
<p>Bu dönemdeki başlıca etkinin Chesterton olduğundan şiddetle kuşkulanıyorum. Bunun ipuçları (1938de St. And-rewsda sunulan) Peri Masalları Üzerine adlı denemenin&#160;içinde dağınık bir şekilde duruyor. Sözgelimi, inanmamanın&#160;askıya alınmasından, bazı insanların bir kriket maçı seyrederken elde ettikleri o “büyülenmiş halden” bahsederken:&#160;Sıkıntıyı uzak tutacak bir başka uğraştan destek aldığım ve&#160;oyalandığım zaman gönüllü bir inançsızlığı askıya almayı&#160;(az çok) başarabiliyorum: örneğin, ışıktansa koyu maviyi&#160;çılgınca, şövalyemsi bir şekilde tercih ediyorum” - bu cümleyi çok rahat bir şekilde Chesterton da yazabilirdi. Peri&#160;masalının önemli bir işlevinden, bir “tedavi” hali sağlamak,&#160;açık bir görüşü tekrar kazanmak” işlevinden bahsediyor.&#160;“Pencerelerimizi temizlememiz gerekir; böylece açıkça görünen şeyler klişeciliğin ya da aşinalığın yavan bulanıklığından, ele geçirici halinden kurtulabilir.” Sonra “MooreefFoc”&#160;ya da Chesterton fantazyasından bahsetmeye devam eder.&#160;“MooreefFoc fantastik bir sözcüktür, ama bu ülkenin her kasabasında yazıldığını görebiliriz. Bir cam kapının ardından&#160;içeriden görülen cofFee-rooMdur (kahvehane), Dickens karanlık bir Londra gününde onu böyle görmüştü; Chesterton&#160;da bunu klişe haline gelmiş şeylerin, yeni bir açıdan ansızın&#160;görüldükleri zaman tuhaf hale geldiğini göstermek üzere&#160;kullanmıştı.”</p>
<p>îlk Chesterton kitaplarının okurları - NottingHill Napo-leon’u, Bay Perşembe, ilk Peder Brown hikayeleri - oradaki Disneyland atmosferini hatırlayacaktır. “İnsanın artık sonunda evrenin sonuna gelmiş olması gerektiğini hissettiği&#160;ve sonra sadece Tufnell Park’ın girişine gelmiş olduğunu,&#160;Londra’nın eski püskü meyhane ve pis kokulu el yıkamalarıyla ölüp gittiğini ve sonra ışıl ışıl yüksek caddelerde ve&#160;arsız otellerde tarifsiz şekilde yeniden doğduğunu gördüğü&#160;yolculuklardan biriydi bu...” Chestertonın burada (Mavi&#160;Haç) anlattığı şey Graham Greene’in bir romanından çıkmış olabilirdi; ama onu anlatma tarzı durumu bir şekilde&#160;gizemli ve nefes kesici hale getiriyor. Tuhaf bir şekilde ışık&#160;ve gazla aydınlanan pencere mavi alacakaranlığı bir fener&#160;gibi yarıyordu; ve Valentin küçük, süslü şekerci dükkanının&#160;önünde bir an için durdu.” Dickens bazen hakim olurdu bu&#160;büyüye; örneğin, Mister Pickwick’in Serüvenleri ve Bir Noel&#160;Hikayesi; ve J.B. Priestley bunu bazı romanlarında yakalar.&#160;Tolkien onu “bu dünyadan” çıkarmaya, onu yalıtılmış olarak ya da daha doğrusu, kendi ortamında, peri ülkesinde&#160;yaratmaya koyulur.</p>
<p>Bu hemen akla başka bir isim getiriyor - W.B. Yeats. Sadece Yeats periler hakkında yazdığı için değil, aynı zamanda onlara belli bir simgesel anlam atfettiği için. Yeats’te “bu dünya” ile şairlerin yoğunluk anlarında baktığı daha derin&#160;bir anlam dünyası arasında keskin bir ikilik vardır. Burada&#160;bunu uzun uzun tartışmak mümkün değil; zaten, başka bir&#160;yerde yapmıştım bunu. Ama “bu dünya” ile daha anlamlı&#160;gerçeklik arasındaki bu ikiliğin yanlış bir ikilik olduğunu savunacağım; burada sözkonusu olan bir tutumdur, Greene ile&#160;Chesterton arasındaki fark gibi. Tolkien, Blake’i yankılayarak (Peri Masalları Üzerine’de) “Pencerelerimizi temizlememiz gerekiyor” derken bunu yakalamıştır. Bazı coşkulu ruh&#160;hallerinde, şair dünyayı sonsuz derecede heyecan verici ve&#160;ilginç bir yer olarak görür; böyle anlayış hallerinde, insanın&#160;tek ihtiyacının akıl ve hayalgücü olduğu açık görünür ona,&#160;ve vizyon her gün yenilenebilir. Gerçekten zorlu olan şey bu&#160;vizyonun korunmasının neden güç olduğudur. Basmakalıp&#160;görüşe göre birçok insan bezdirici günlük işlere bağlıdır, Di-ckens o ayakkabı cilası fabrikasına ya da Wells o kumaş dükkanına takılıp kalmıştır, ve bütün o doğuş halindeki Dickens&#160;ve Wells’lerin ihtiyacı olan şey özgürlüktür. Çok geçmeden&#160;sorunun bundan daha karmaşık olduğunu keşfederiz; zeki&#160;ve hayalgücü sahibi insanlar bile sıkça sıkılır. Bir nedenle,&#160;dünyanın sonsuz anlamla dolu bir yer olması tam da en çok&#160;ihtiyaç duyduğumuz anda elimizden kaçıp gider. Sıkıntı&#160;psikolojinin en büyük esrarlarından biridir. Bir odaklanma&#160;konusu gibi görünüyor bu, tıpkı çok güçlü mikroskop ya da&#160;teleskobun odaklanmasındaki gibi. “Odaklanma” dinginlik&#160;ya da yaratıcı heyecanlanma hallerinde görülür. En büyük&#160;düşmanı gündelik gerçekliğin sıradan, gürültülü dikkat dağıtmalarıdır. Bu yüzden ilk şiirlerinde, Yeats sürekli bu gerçekliğe saldırır - “Şekli olmayan şeylerin yanlışı tarifsiz bir&#160;yanlıştır” (kalın bileklerine katlanamadığı için üvey kızkar-deşini öldürdüğünü söyleyen kalpazan Wainewright’ı yankılar bu sözüyle)' ve peri ülkesine doğru uzaklaşan insanlar,&#160;sisli ağaçlar ve sonbahar yapraklarından bir dünya yaratır.&#160;Yetmiş kadar yıl sonra Yeats “Gezgin Aengus’un Şarkısı”m&#160;yazdı; Tolkien de Wootton Majörün Demircisi adlı, Yellovv&#160;Book’ta Aubrey Beardsley çizimleriyle<a id="footnote2"></a><sup><a href="#bookmark1">2</a></sup> yayımlanabilecek&#160;bir masal yazdı. Hobbit ülkesine kapı komşusu olabilecek&#160;olan, isimsiz bir ülkedeki eski köylerden biridir Wootton&#160;Majör ve köyün Büyük Aşçısı her yirmi dört yılda bir muhteşem bir kek yapar. Ama hikayenin başında, aşçı gizemli&#160;bir şekilde kaybolup durmaktadır (her dönüşünde eskisinden daha neşeli görünmektedir) ve sonunda kesin olarak&#160;gider, arkasında da o gezilerinden getirdiği tuhaf bir çırak&#160;bırakır. Büyük Keki pişirme vakti geldiği zaman, çırak kekin&#160;içine bir gümüş yıldız - bir peri hediyesi - koyar ve çocuklardan biri bunu yutar. Yutan çocuk - masalın adında geçen&#160;demirci - büyüyünce köyle peri ülkesi arasında gidip gelen&#160;bir gezgin olur. Çeşitli maceralar - Tolkienden beklenmeyen bir kısalık ve keyfilikle - anlatılır ve hikayenin sonunda,&#160;demirci peri ülkesine pasaportu olan yıldızı geri verir, yıldız&#160;Büyük Kek yoluyla bir başka çocuğa geçer. Çırağın da kılık&#160;değiştirmiş Peri Kralı olduğu anlaşılır.</p>
<p>Bütün bu anlatılanlar fazlasıyla açık. Büyük Keki yapan aşçılar bir şekilde peri ülkesiyle “dünya” arasındaki aracılardır (bu ayrımı Tolkien&#160;yapar); belki de hikaye anlatıcıdır onlar. Yıldızı yutan&#160;çocuklarsa - Yeats ya da Tolkien gibi - şairlerdir ve iki&#160;dünya arasındaki gezginler&#160;olurlar. Niggle’ırı Yaprağı adlı&#160;daha eski bir masalın dışın-</p><div><div><img src="main-4.jpg" alt=""/></div></div><div>
<p>- J &#160;&#160;&#160;•</p></div><div><div><img src="main-5.jpg" alt=""/></div></div>
<p>da, bu Tolkien’in en “simgesel hikayelerinden” biridir, çocuk hikayesi de sayılmaz pek. İçerik çok derin değildir; bazı açılardan, naif denebilir; Wal-ter de la Mare de yazabilirdi bunu, günlük dünyadan uzaklaşma gibi basit bir mesajı var. Aslında, Peter Pandan sadece bir adım uzakta. Ama naif olsa da olmasa da, Tolkien in&#160;yazdığı sorun temel sorundur ve önemi ve anlamı Yeats ve&#160;Barrie zamanından beri azalmamıştır. Edmund Wilson’ın&#160;denemesinde hiç kavrayamadığı bir noktadır bu.</p>
<p>Not edilmesi gereken birkaç “etki” daha var. Chester-ton’ın ilk kitaplarının dönemi aynı zamanda Belloc’un Ro-ma’ya Giden Yo/’unun (1902) dönemiydi, yani seyahat kitaplarından nefret edenlerin bile hoşlanabileceği türden bir seyahat kitabının yazıldığı dönemdi. Belloc Toul, bu kitapta&#160;Alsacedeki askerlik hizmetini nasıl tamamladığını, sonra İsviçre üzerinden Roma’ya yürümek istediğini anlatır. Kitapta&#160;büyük sisli manzaraların - Belloc’un yaptığı - eskizleri var&#160;ve ilk baskının (yıllar önce iki şiline almıştım) kapağının iç&#160;kısmında, beyaz bulutlarla kaplı mavi bir gökle bir dağ kıyısındaki bir ormana doğru uzanan bir yolun renkli resmi&#160;duruyor. Bu en iyi anlamıyla bir “kaçış” edebiyatı ve Belloc bir daha asla o aynı zindelik veren özgürlük ve büyük&#160;açık manzaralar duygusunu yakalayamadı, ama Yoksullar ve&#160;Nona’mrı Seyahatinde bunu denedi. Tolkien’in Roma’ya Giden Yol’u okuyup okumadığını hiç bilmiyorum (Hayal Etme&#160;GiiciınÜ yazarken ona mektup yazdım ve çeşitli sorular&#160;sordum, o da sabırla ve nezaketle yanıt verdi, ama “etkileri”&#160;sormayı unuttum), fakat bana öyle geliyor ki her şeyden çok&#160;bu kitap onun ömür boyu süren, dağlara doğru yola çıkan&#160;kahramanlar ve yolculuklar saplantısını başlatmış olmalı.</p>
<p>Bence, saygıdeğer eleştirmenlerin yapıtından hiç bahsetmediği bir başka yazarın eseri de etkili olmuş olabilir onun üzerinde: Jeffrey Farnol. Farnol’un Geniş Yol adlı ilk&#160;kitabı 1910 yılında çıktı ve ona bir gecede şöhret getirdi,&#160;sayısız yeniden baskı yaptı. Farnol aynı olay örgüsünü tekrar tekrar, hep belli bir başarıyla kullandı, çünkü içinde bir&#160;cazibe saklıydı - cebinde birkaç şilinle, romans, macera ve&#160;servet arayışının peşinden yollara düşen genç adam. Berduşlarla, Bow Street simsarlarıyla, (güzel kadınları kaçıran)&#160;hain kabadayılarla, sinirli boksörlerle, kolay parayla yaşanan “maceralar” saçma olabilir, ama hikayenin asıl gücü&#160;özgürlüğün şiirinden gelir: yıldızların altında karanlık sokaklarda neşeyle gezinen, göğün ağardığını görüp ilk kuşları dinleyen, sonra pencerelerinden dışarı kızarmış ekmek&#160;kokusu yükselen bir taşra oteline yaklaşırken bir nehirde&#160;durup yüzünü yıkayan kahraman... Gençliğinde Farnol’u&#160;okuyan asla unutmaz onu. Sayısız çocuğu evden kaçmaya&#160;heveslendirmiş olmalı. Tolkien Geniş Yol çıktığında on sekiz&#160;yaşındaydı; onun kitabı okuyup da büyülenmemiş olmasını&#160;pek inandırıcı bulmuyorum. Başka bir etki - Anglosakson <a id="footnote3"></a><sup><a href="#bookmark2">3</a></sup><sup></sup>&#160;ve ortaçağ şiirinin etkisi - çok daha belirgin olsa bile, bana&#160;göre, o kadar önemli değil. Tolkien filolog olarak başladı çalışmaya; ilk yayımladığı eser 1922 yılında, Bir Orta İngilizce&#160;Sözlüğü oldu, ikinci çalışması da ortaçağa ait Sir Gawain ve&#160;Yeşil Şövalye (E.V. Gordon’la birlikte, 1925) romansının editörlüğüydü. Ayrıca Filolog Chaucer (1934) adlı bir deneme,&#160;Beowulf: Canavarlar ve Eleştirmenler (1937) adlı bir deneme ve bir Anglosakson şiirinin taklidi olan Beorhtnoth’un&#160;Eve Dönüşü; Beorhthelmin Oğlu (1953) vardı. Tolkien in yayımcıları için hazırladığı, Yüzüklerin Efendisinden filolojik&#160;bir oyun olarak bahsettiği bir açıklamadan şöyle bir alıntı&#160;yapıyor Edmund Wilson: “‘Hikayeler’ bu dünya için diller&#160;yaratmak üzere değil diller için bir dünya yaratmak üzere&#160;yazıldı.” Bence bu bir yanıltmaca, tıpkı Henry James’in Yürek Burgusunu (The Turn ofthe Screw) “saf ve yalın bir peri&#160;masalı” diye betimlemesi gibi. Tolkien Elfçe ve diğer “dillerin” icadıyla kitaba başka bir gerçekçilik boyutu katmaktan&#160;büyük keyif almış olabilir, ama hedeflerinin bu mütevazi&#160;açıklaması besbelli düşman eleştirmenleri durdurmaya yönelik bir çabadır ve bu çaba örneğin Wilson üzerinde kısmen etkili olmuştur.</p>
<p>Tolkien üzerinde Anglosakson ve ortaçağ şiirinin etkisi çok açık. Öncelikle, geçmişe dönük nostalji için kısmen Chesterton ve Belloc’tan ve onların “iki dönüm ve bir inek”&#160;dağıtmacılığmdan<a id="footnote3"></a><sup><a href="#bookmark2">3</a></sup> türetilmiş güçlü bir eğilim sözkonusu-dur. (Chesterton’ın en iyi kitaplarından birinin Chaucer&#160;üzerine olduğunu unutmamak gerekir.) Ayrıca ortaçağların&#160;yaşamındaki elle tutulur yaşam kalitesinden alınan haz var- <a id="footnote4"></a><sup><a href="#bookmark3">4</a></sup><sup></sup>&#160;dı, şiirlerinde bu tasvir edilmektedir: açık havada yakılan&#160;ateşlerin üzerinde biftek pişirmenin, muhteşem ziyafetlerin, renkli bayramların vb. verdiği haz. (Mervyn Peake de&#160;Titus Groan üçlemesinde bu dünyadan nasıl büyülendiğini&#160;gösterir.) Son olarak, vahşilik ve yabanilik öğesi de var: büyük çatışmalar, Njal’ın yakılması, (Frankensteindan sonra&#160;belki de edebiyatın en ürkütütücü canavarı olan) Grendel&#160;gibi canavarları içinde saklayan kasvetli açık bataklıklar ve&#160;göller. Fazlasıyla idealleştirilmiş, Chesterton’vari, T.H. Whi-te’ınkine benzer bir ortaçağcılık bu. Yüzüklerin Efendisinden Tolkien’in ortaçağa yönelik ilgisinin G.G. Coulton ve&#160;Huizinganınki gibi hassas ve ayrıntılı değil, edebi ve idealist olduğunu anlamak mümkün. Yüzüklerin Efendisindeki savaş sahnelerinin toplamdaki etkiyi bozduğu, tümüyle&#160;farklı bir kitabın parçasıymış gibi durduklarını savunmak&#160;da mümkün. Kesinlikle bozuyorlar hikayenin hızlı akışını. Yüzüklerin Efendisini ilk okuduğumda, beşinci kitabın&#160;tamamını, sırf Orklar tarafından yakalandıktan sonra Fro-do’nun başına ne geldiğini öğrenmek üzere atladım; daha&#160;sonra çocuklarıma okuduğum zaman, onlar da o kısmı&#160;atlamamı istediler. Bu sefer, beşinci kitaba, Frodo ile Sam&#160;Hüküm Dağına doğru yola çıktıktan sonra döndüm, ama&#160;çocuklar tekrar Frodo ve Same dönünceye dek kitapla pek&#160;ilgilenmediler.</p>
<p>Son olarak - “etkileri” değerlendirirken - Tolkien ile T.S. Eliot arasındaki ilişkiyi de işaret etmek gerekir. Çorak Ülke&#160;modern dünyaya yönelik bir saldırıdır ve Eliot daha üstün&#160;bir gerçeklik sınıfının simgeleri için geçmişe döner - Balıkçı Kral, Rhine bakireleri, Kutsal Kase efsanesi, “İyonya&#160;beyazı ve altınının tarifsiz ihtişamı.”</p>
<p>“Ne diyor Dünya, yani bütün dünya yüksek güçlü</p>
<p>arabalarla yan yoldan mı gidiyor?’”</p>
<p>Peri masalları üzerine yazdığı denemede, Tolkien peri masalını “kaçışçılık” suçlamalarına karşı savunmak için sert&#160;sözler kullanır. Kısa bir süre önce “Oxenfordlu bir katip” ile&#160;sohbet ettiğini ve adamın “yakında robot fabrikalarının kurulacak olmasını ve kendi kendini durduran mekanik trafiğin kükreyişini hoşnutlukla karşıladığını, çünkü bunun&#160;‘üniversitenin gerçek yaşamla temasa girmesini’ sağlayacağına inandığını” söyler. Bu görüş Tolkien’in tehlikeyi görmesini sağlamıştır. “Yirminci yüzyılda insan hayatındaki&#160;barbarlığın ürkütücü bir hızla arttığını ve bunun Oxford&#160;sokaklarında kendini gürültüyle göstermeye başlamış olmasının, bir akıldışılık çölünün ortasında aklıbaşındalık vahasını uzun bir süre korumanın, (pratik ve entelektüel açıdan) fiili bir hücuma geçilmediği sürece, imkansız olacağını&#160;kastetmiş olabilirdi. Ama korkarım bunu kastetmiyordu.&#160;Her koşulda gerçek yaşam’ ifadesi bu bağlamda akademi&#160;ölçütlerinin dışında kalıyor. Motorlu arabaların, sözgelimi&#160;tekboynuzlar ya da ejderhalardan daha canlı’ olduğunu&#160;söylemek tuhaf; onların, en azından atlardan daha gerçek’&#160;olduğunu söylemek acıklı bir şekilde saçma.” Açıkça Ches-terton’vari bir tınısı var bu cümlenin: “Peri masalları havada&#160;uçan ya da sularda yaşayan canavarlar icat edebilir, ama en&#160;azından göklerden ya da denizden kaçmaya çalışmıyorlar.”&#160;Dilin “kaçışçılık” ifadesinde yanlış kullanıldığını savunur:&#160;Hapisteki bir adam neden kaçmaya çalışmasın? Burada savunduğu şey - bunu çok açıkça ifade etmese de - gerçeklikten kaçış ve gerçekliğe kaçış diye iki ayrı kaçış olduğu&#160;ve kendisini ilgilendiren şeyin gerçekliğe kaçış olduğudur.</p>
<p>Yeats’in otuzların “sosyal bilince sahip” yazarları hakkında (en tipik şekilde Lapis Lazulide) söylediklerinin bir tekrarıdır bu. Tolkien sokak lambaları ve onların çirkinlikleri&#160;hakkında uzun uzun konuşur, “robot çağının bu kadar tipik&#160;bir ürünü karşısında duyduğu tiksintiyi” anlatır, sonra da&#160;en sevdiği yaşam imgelerinden birini, yani ağacı kullanır:&#160;“Bir çam ağacıyla kıyaslandığında bir fabrika bacası ne kadar gerçek, ne kadar canlıdır: zavallı işe yaramaz şey, bir ka-çışçının temelsiz hayali.” Chestertonın Bay Perşembesinde&#160;lambaya karşı ağaç imgesini nasıl kullandığını hatırlamak&#160;eğlencelidir; romandaki anarşist, lambanın bir düzen simgesi olduğunu, ağaca, “yeşil ve altın renklerle muhteşem görünen anarşiye” kıyasla çirkin ve kara kuru olduğunu söyler.&#160;Chestertonın fikirlerini yankılayan Gabriel Syme de şöyle&#160;der: “îyi hoş ama şu anda ağacı lambanın ışığı sayesinde görüyorsun. Lambayı ağacın ışığıyla görebilir miydin, bilmem&#160;artık.”</p>
<p>Peri masalları üzerine denemenin (Ağaç ve Yaprak) yer aldığı kitapta, Tolkien Niggle’ın Yaprağı adlı, Hobbit (1937)&#160;yayımlandıktan kısa bir süre yazılmış kısa bir masala da&#160;yer verir. Tuhaf, küçük bir eserdir bu, neredeyse Kafkaes-ktir. Tipik bir şekilde başlar, “Bir zamanlar Niggle adlı bir&#160;adam vardı, çok uzun bir yolculuğa çıkması gerekiyordu.”&#160;Ama insanın peri ülkesini aramasıyla ilgili yeni bir hikaye&#160;değildir bu. Niggle bir ressamdır, Yüzüklerin Efendisi için&#160;düşünülmüş gibi görünen bir resim yapmaya çalışmaktadır:&#160;Dağlar, ormanlar, göller ve en önde büyük bir ağaç, bir tür&#160;Yaşam Ağacı. Niggle’a Parish adlı, karısı hasta, kendisi topal&#160;olan sıkıcı bir komşu ikide bir engel olur. Parish’in tek derdi&#160;bahçesini kazmaktır ve Niggle’ın kendi bahçesini ihmal et-meşinden rahatsız olur. Niggle’a gittiği zaman, ağaç ve peri&#160;ülkesinin manzara resmine bakmaz bile. Buraya dek simgecilik çok açıktır: Niggle vizyoner bir sanatçıdır, ama yine&#160;de mütevazı bir küçük adamdır, sessizce çalışır, kendi işine&#160;bakar, peri ülkesine, “anlam dünyasına” dair vizyonunu yakalamaya çalışır; Parish de sıradan insandır, sadece “pratik”&#160;şeylerle ilgilenir ve sanatçıya hep engel olur.</p>
<p>Parish resmi tamamlamaya çalışan Niggle’a engel olur ve gidip hasta karısı için bir doktor bulmasını rica eder. Niggle&#160;gider, ama fırtınanın ortasına düşer, onu haftalarca yatağa&#160;bağlayan bir nezleye yakalanır, yolculuğa çıkmadan önce&#160;resmi bitirme fırsatını kaçırır. Yataktayken, tuhaf bir Kaf-kaesk görevli onu arar ve komşusunun evinin iyi durumda&#160;olmadığını söyler - Niggle’ın komşusuna ilgi göstermesinin&#160;bir sorumluluk olduğu ima edilir böylece. Niggle’ın resmi&#160;tam da Parish’in çatısındaki bir deliği onarmaya uygun büyüklüktedir. Niggle buna “Bu benim Resmim” diyerek karşı&#160;çıktığı zaman, Müfettiş “Bunun doğru olduğunu kabul ediyorum. Ama evler önce gelir. Kanun böyle” der. Şaşıran sanatçıya yolculuğuna çıkması emredilir ve o da bu yolculuğa&#160;hiç hazırlanamadan çıkar. Yolculuk tam bir Kafka yolculuğudur; bir trene apar topar bindirilir, kondüktörün “Niggle”&#160;diye bağırdığı bir istasyonda iner, düşer ve çiftlik revirine&#160;götürülür. Buranın bir hapishane olduğu anlaşılır, ona sıkıcı&#160;el işleri yaptırılır (Sovyet çalışma kamplarını hatırlatır burası) ve karanlık bir odada saatlerce kapalı kalır. Sonra gizemli birtakım “yargıçlar” onun hakkında konuşur, o da kulak&#160;misafiri olur bu konuşmaya. “Kalbi çok doğru bir yerdeydi.”&#160;“Evet, ama düzgün şekilde çalışmıyordu. Kafası da yeterince&#160;sıkı vidalanmamıştı; hemen hiç düşünmemişti... Yolculuğu&#160;i^in hiç hazır değildi. Başta iyi sayılırdı, ama buraya neredeyse beşparasız geldi...” Niggle kusurlu gibidir sanki; ama&#160;yargıçlar sonunda onun iyi bir cinsten olduğuna ve ikinci&#160;şansı hak ettiğine karar verir. “Yapraklar için çok çalıştı.”&#160;Böylece Niggle serbest bırakılır ve başka bir trene bindirilir.&#160;Bu kez kendisini bir tür Mutlu Ülkede bulur, orada yaptığı&#160;ağaç gerçektir ve arkasında da resmindeki o hayali kır vardır. Eski komşusu Parish - o da ihmal yüzünden çiftliğe kapatılmıştır - ona katılır ve birlikte bahçesi olan bir kulübe&#160;yapmak üzere çalışırlar. İşlerini bitirince - bu arada Niggle&#160;hamarat bir adam olurken, Parish de hayalci ve tembel bir&#160;adam olmuştur - Niggle sonunda dağlardaki hedefine doğru yola çıkar, Parish’se kulübede karısıyla birlikte yaşamak&#160;üzere geride kalır.</p>
<p>Niggle’ın eski evine döndüğümüzde, tuvalinin sadece bir köşesi, tek bir yaprağın göründüğü parça durmaktadır ve bu&#160;da müzeye konar (hikayenin adı buradan gelir). Niggle ve&#160;Parish’in birlikte yarattığı yer de “Niggle’m semti (Niggles&#160;parish)” diye bilinir.</p>
<p>Tuhaf bir kısa hikayedir bu, çocuklar için hayalkırıcıdır. “Yolculuk” en yalın biçimiyle ölümdür - aslında, Tolkien hikayenin sonunda bunu açıklar, orada bir danışman Niggle’m&#160;toplum için değersiz olduğunu ve çok daha önce yolculuğa&#160;çıkarılması, büyük Çöp Yığınına gönderilmesi gerektiğini&#160;söyler. Yeats gibi Tolkien de otuzların sosyal bilince sahip&#160;yazarlarıyla yaptığı tartışmaya devam etmektedir. Ama tam&#160;olarak ne söyler? Niggle bir sanatçıdır ve vizyoner biridir,&#160;fakat biraz mırın kırın, beceriksiz bir tarzı vardır. Bu beceriksizlik yaşadığı belanın kökeni gibidir. Eğer daha acımasız&#160;olsaydı, Parishe defolup gitmesini söyler ve resmini bitirirdi.</p>
<p>Ama, der sanki Tolkien, bu yanlış çözümdür. Niggle-Parish çelişkisi gerçekten zorunlu değildir; verimli bir işbirliğine&#160;girebilirler ve bunu yaptıkları zaman, Niggle’ın Parish’ten&#160;üstün olduğu açıkça görülür.</p>
<p>Öyleyse, son yargı beklenmedik bir şekilde karmaşıktır. Sanatçıyla toplum arasındaki çatışmada, Tolkien - beklendiği üzere - sanatçının tarafını tutar, ama sanatçıyı da suçlar,&#160;daha silik ve beceriksiz olsaydı, toplumun lideri gibi bir şey&#160;olabileceğini ima eder - fakat kendi temel hayalini meydana&#160;getirememiş olurdu. Devletin bir uşağı olup traktör resmi&#160;yapması gerekmez.... Ama tam olarak ne yapması gerektiği&#160;hayalgücüne bırakılmıştır.</p>
<p>(Parantez içinde, Tolkien in görüşünün, hiç beklenmedik bir şekilde, Bernard Shaw’unkiyle uyum içinde olduğunu&#160;belirtebilirim - örneğin Majör Barbara da, Shaw sanatçının&#160;fildişi kuleden çıkıp toplumun başat bir figürü haline gelmesini savunur. Bu soru benim için özellikle önemli; Yabancı&#160;(1956) adlı ilk kitabımın özünü - sanatçıyla toplum arasındaki ilişki sorunu - oluşturuyordu. 19. yüzyıl romantikleri sanatçının toplumla savaş içinde olduğunu ve sonunda&#160;onun tarafından yok edileceğini düşünüyordu; Hoffmannın&#160;bütün hikayelerinin teması budur. Ben de - Yabancı ve o&#160;“diziye” dahil olan beş kitapta - hatanın kısmen sanatçıda olduğunu, onun ciddi düşünme yerine karamsarlığı ve&#160;kendine acımayı tercih ettiğini, “yabancı’nın zaman içinde&#160;toplumun ruhsal lideri olma konumunu kabul etmesi gerektiğini öne sürmüştüm. Eskiden “yabancılar” ile toplum&#160;arasındaki bağı kilise sağlıyordu, değerler dünyasına, şimdinin ötesindeki “anlamlar” dünyasına karşılık geliyordu. 19.&#160;yüzyıl sanatçıları kendilerini maddi olmayan değerler dünyasının bu görünür simgesinden yoksun buldular ve Hoff-mann’ın dediği gibi, sık sık toplum tarafından ya da onun&#160;dışında durma yazgıları yüzünden yok edildiler. Ben tekba-şına durmayı, iki kat güçlü durmayı öğrenmeleri gerektiği,&#160;çünkü uygarlığımızın sorunlarının yarısının “entelektüelin&#160;ihanetinden,” onun çıkıp kendi kendine acıyarak mahvolma&#160;eğiliminden kaynaklandığı sonucuna varmıştım.)</p>
<p>Bu da bizi peri masalları konulu denemenin iddiasına, yani akıldışılık çölünde “(pratik ve entelektüel) fiili hücum&#160;eylemine geçmeksizin” bir aklıbaşındalık vahası korumanın&#160;mümkün olmadığı iddiasına getirir tekrar. Bu iyi; ama hücum eylemi nedir? Görebildiğim kadarıyla, Tolkien hiçbir&#160;yerde bu soruna yanıt vermiyor. Connoly’nin dediği gibi&#160;sanatçının işinin şaheser üretmek olduğu fikrini benimsersek, kendi “savunma eylemi” yeterince başarılı oldu. Çünkü&#160;bütün duygusallığına ve aksaklıklarına rağmen, Yüzüklerin&#160;Efendisi bir şaheserdir. Sanatçı ve toplum hakkında gün-rümüzde yaşanan tartışma için herhangi bir pratik anlamı&#160;olup olmadığıysa farklı bir konudur.</p>
<p>Bana öyle geliyor ki eğer Edmund Wilsonın, Tolkienin yapıtının önemsiz bir aşırı büyümüş çocuk hikayesi olduğu fikrini reddedip onun büyük Avrupa romantik geleneğinin, tıpkı Hoffman hikayeleri, Goethe’nin Fausfu, De L’Isle&#160;Adam’ın AxeVi, Hesse’nin Bozkırkurdu, Eliot’ın Çorak Ülkesiyle aynı sorunlara “saldıran” bir örneği olduğunu kabul&#160;edersek, o zaman Tolkien’in kendi davasını peri masalı geleneklerine çok fazla bağlı kalarak güçsüzleştirmiş olduğunu&#160;kabul etmemiz gerekir. Yüzüklerin Efendisi bence yirminci&#160;yüzyıl edebiyatının önemli bir eseridir, tıpkı Kayıp Zamanın&#160;İzinde ya da Çorak Ülke gibi. Sıradışı yaygınlığa ulaşan çekiciliği - sözgelimi Amerikan kampüslerindeki - “kaçışçı”&#160;öğelerinden kaynaklanmıyor sadece. Tıpkı yirmili yıllarda&#160;Çorak Ülkede sözkonusu olduğu gibi, bir şeye karşılık geliyor, çünkü simgeleri gerçek dünyanın bir keşfini oluşturuyor. Biz bugün (1973), büyük bir baskıcı kötülüğün tehdidi&#160;altında yaşıyoruz; batıda, ona komünizm diyoruz; Rusya ve&#160;Çinde, kapitalist emperyalizm diyorlar; hidrojen bombası iki taraf için de bir simge. Ama hayalgücü olan herkes&#160;hiçbir politikacının göremeyeceği çözümlerin var olduğunu&#160;hissediyor. Gelecek için umudumuz insan hayalgücünün&#160;şimdinin ötesine uzanma yeteneğinde, çevremizde sonsuzca uzanan anlam manzalarını görebilme yeteneğimizde&#160;yatıyor. Tolkien’in yapıtı bu vahşi, Chestertonvari gelecek&#160;umudunu harekete geçirmek gibi önemli bir işlevi yerine&#160;getiriyor. Bildiğim bir şey varsa, Tolkien kendini kesinlikle tarihsel anlamıyla bir karamsar olarak düşünebilir; yani&#160;bizim uygarlığımız için pratik hiçbir umut görmeyebilir.&#160;Onun kuşağından birçok zeki insan aynı şeyi hissediyordu; T.S. Eliot hissediyordu; tarihçi A.L. Rowse hissediyor;&#160;Arnold Toynbee bir yerde, hayatının başlangıcında değil de&#160;sonlarında olduğu için mutlu olduğunu, çünkü birkaç on yıl&#160;sonra ortamın herkes için cehennem olacağını söylemişti.&#160;Ama peri masalı denemesinde, Tolkien, peri masalının en&#160;önemli işlevlerinden birinin “iyileşmeye” yardımcı olmak&#160;olduğunu söyledi; yani, fantastik hayalgücünün bir tür hastane rolü gördüğü söylenebilir, yani yorgun insanların güç&#160;ve umutlarını yeniden kazanabileceği bir yer.</p>
<p>Ama tekrar ediyorum, Tolkien, kendi savını belli ölçüde çökertmiştir; öncelikle, “küçük insan” geleneğine bağlı kalarak yapmıştır bunu. Herhalde bunun psikoloji bir nedeni&#160;var: Tolkien sessiz, mütevazı, gerilim anında kahramanca&#160;bir iş yapabilecek olan bir gencin, Siegfried ya da Lance-lot’tan daha tatmin edici bir kahraman olduğunu hissediyor. Bunda bir doğruluk payı olabilir: Ama bunun Hobbit&#160;ve Yüzüklerin Efendisinde ele alınma tarzı, onu duygusallıkla suçlayan eleştirmenlerin eline koz veriyor. Aslında,&#160;ben Tolkien’in “küçük” kahraman seçiminin tümüyle tesadüfi olabileceğine inanıyorum. Tolkien’in eseri “kar topu”&#160;etkisi yaptı; tesadüfen gelişti. Bu süreci Hobbit’ten Wotton&#160;Majör Demircisine (1967) dek çeşitli kitaplarda açıkça görmek mümkün. Hobbit, tıpkı Alice Harikalar Diyarındaki&#160;gibi çocuklar için bir hikaye olarak başlamıştı - tam olarak,&#160;insanın kendi çocuklarına anlattığı bir hikaye. Üslup açısından rahat, kaygısız bir havası var. “Yerde bir delikte bir&#160;hobbit yaşardı. Sevimsiz, pis, ıslak, solucanlarla dolu ıslak&#160;ve bayıltıcı kokulu bir delik değil, kuru, çıplak, içinde üzerine oturacak bir şey ya da üzerinde bir şey yiyecek bir şey&#160;bulunmayan kumlu bir delik değildi bu; bir hobbit deliğiydi&#160;ve bu da konfor demektir.” Bu üslup, aşikar bir şekilde Incil’i&#160;hatırlatıyor ve şiirsel olan Wotton Majör Demircisinin hafif&#160;yapmacık üslubundan çok farklıdır.</p>
<p>Ayrıca hikaye belirgin bir şekilde çocuklar için şekillendirilmiştir. Hobbit çukurunun konforları sıralanır ve Tolkien gürül gürül ateşin önündeki çaydan, tosttan, keklerden bahsetmekten keyif alır; fazlasıyla Walt Disney havası taşıyan bir dünyadır bu. Cüceler (Tolkien, filolojik birtakım&#160;sebeplerle dwarfs yerine dvvarves demeyi yeğler) tek tek gelmeye başlarlar, sonunda ev onlarla dolup taşar, o sırada çocukların kahkahadan kırılarak “Daha kaç kişi gelecek?” diye&#160;sorduğunu hayal edebilirsiniz.</p><div><div><img src="main-6.jpg" alt=""/></div></div>
<p>Ağaç, maceranın hep baş kahramanlarından biri oldu. Pauline Bayes’in Yüzüklerin Efendisi (1963, Allen&amp;Unwin) için yaptığı kapak tasarımında&#160;ağaç kapağı baştan sona kaplıyor. Penguin-Puffin Books’un Hobbif indeki, ağaç dalıyla şimşek arası figür de Pauline Bayes imzasını taşıyor.</p><div><div><img src="main-7.jpg" alt=""/></div></div><div><div><img src="main-8.jpg" alt=""/></div></div><div><div><img src="main-9.jpg" alt=""/></div></div>
<p>Tolkien 1962'de, Amerikan yayımcısı Houghton Mifflin'e şöyle yazdı: &quot;Kapak hakkında şunu sormam lazım: Hikayeyle ne alakası var? Neresi&#160;kırası? Arslan ve devekuşları da nereden çıktı? Önde duran o pembe&#160;kabaklar nedir?&quot; İllüstratör Barbara Remington’ın kitabı okumaya vakit&#160;bulamadığını söylediler. Fakat üç yıl sonra Yüzüklerin Efendisinin ilk&#160;cildi yayınlandığında, kapakta yine devekuşları ve pembe kabaklar vardı.</p><div><div><img src="main-10.jpg" alt=""/></div></div>
<p>Bu temel Tolkien formülü çok kolay ortaya çıkar. Zor yolculukların betimlemelerinde, Otuz Dokuz Basamak ya&#160;da Kid-napped’ı hatırlatan belli bir gerçekçilik vardır. Hayali manzaralardan geçen yolculukları anlatmayı sever ve&#160;Belloc’ta karşılaştığımız bir macera, sıkıntı ve şiir karışımı&#160;ortaya çıkarır. Ani maceralar için enfes bir hayalgücü vardır, örneğin Hobbifin ikinci bölümünün sonunda trollerle&#160;yaşanan sahnede olduğu gibi; bütün topluluk bu tüylü canavarlar tarafından yenme tehlikesi atlatır. Yetişkin okur bunu&#160;heyecan verici bulur çünkü troller fazlasıyla gangsterlere ya&#160;da Nazi çetelere benzerler, o yüzden de gerçek bir şeyden&#160;bahsettiğimiz hissi uyanır. Zaten, Tolkien iki düzeyde - hem&#160;çocuklar hem yetişkinler için - yazma yeteneğini sergilemektedir ki bu Yüzüklerin Efendisini bu kadar başarılı kılar.&#160;Tolkien’in çocuk ve yetişkinlerin farklı zevklere sahip olduğunu varsaymaya ihtiyaç olmadığı gibi önemli bir keşif yaptığı da söylenebilir; birini heyecanlandıran diğerini de heyecanlandırır. Ayrıca trollerle yaşanan sahnenin çocuklar için&#160;çok “ürkütücü” olmanın kıyısından “Cesur Küçük Terzi’yle&#160;gelen komik doruk noktasıyla uzaklaştırıldığını belirtmekte&#160;yarar var - troller içlerinden birinin diğerlerini kandırdığını&#160;hayal ederek birbirleriyle dövüşmeye başlar.</p>
<p>Sonlara doğru, kitap bir “peri masalı” havasını kaybetmeye başlar; olaylar yavaşlar; Yalnızlık Dağındaki bekleyiş daha önceki sahnelere göre çok daha “gerçek”tir. Alışılmış&#160;peri hikayesinde, Bilbo Baggins ejderhayı zekice bir numarayla öldürürdü; Hobbit’te, ejderha tümüyle keyfi bir şekilde&#160;“sahnenin dışında,” göl adamlarından biri olan Bar tarafından öldürülür. Ardından gelen tartışma - hâzinelerini ele&#160;geçirmiş olan cücelerle göl adamları arasındaki tartışma -</p>
<p>gerçekçi bir havaya sahiptir yine, Tolkien’in başlıbaşına maceradan - ve savaştan - keyif almaya başladığını gösterir. İyi bir edebiyat psikologu Hobbif in ardından daha özenli&#160;gerçekçiliği olan bir roman geleceğini öngörebilirdi. Hobbif in tereddütsüz yeniliğine bakarak da, bunun daha uzun&#160;olabileceğini tahmin ederdi.</p>
<p>Tolkien, Yüzüklerin Efendisine Hobbif in yayımlanmasından (1938-39) kısa bir süre sonra başladığını söylemişti. “Bree’ye vardığımız sırada (yani 9. Bölüm)” diyor Ağaç ve&#160;Yaprak için yazdığı önsözde, “Gandalf’ın başına ne geldiği hakkında da, Strider’in kim olduğu hakkında da (Hob-bit’lerden) daha fazla bir şey bilmiyordum.”</p>
<p>Yüzük Kardeşliği 1954 yılında çıktı, yani oluşumu uzun sürdü. Bu kitabın içinde de görülmektedir, kitap ilerledikçe&#160;aşama aşama havası değişir. Giriş kısmı, o büyük doğumgü-nü partisi, Edith Nesbit’in, hatta Enid Blyton’ın elinden de&#160;çıkabilirdi; hâlâ fazlasıyla çocuklar için anlatılmış bir hikaye&#160;havasındadır, çocukların hoşlandığı şeyler vardır; yiyecek&#160;ve içeçekler anlatılır, çeşitli akrabalar arasında çekişmeler&#160;yaşanır. İnsan Bilbo’nun aniden kaybolmasının - yüzüğü&#160;takar takmaz kaybolur - aslında hikayenin hesaplanmış bir&#160;parçası olmadığı hissine kapılır; bu giriş hâlâ Hobbit’in neşeli, şamatacı ruhuna sahiptir. Tolkien’in olay örgüsünün gelişimi konusunda neden fikri olmadığını kolayca anlayabilir&#160;insan. Onun kahramanları, tıpkı Belloc ya da Jeffrey Farnol&#160;ya da Hermann Hesse kahramanları gibi bilinmeyene yürüyor, Yola Çıkıyorlardı. Buradaki ruh Farnol’a çok yakındır; Brendi Badesi Nehri ve Hobbitlerin hoşnutluk verici ev&#160;konforları hakkında anlatılanların hepsi biraz duygusal ve&#160;“zarif”tir. Tolkien bir tür seküler cennet, tembel insan cenneti yaratmıştır sanki, insanların alacakaranlıkta pipo tüttürüp kurlaşan çiftler ve ertesi yılın Mayıs Panayırı hakkında&#160;gevezelik etmekten başka yapacak bir şeyi yoktur. Bu cennet&#160;havası Hobbitlerin insanlardan çok daha uzun yaşadığı bilgisiyle vurgulanır - Bilbo yüz onbirinci doğum gününü kutlamaktadır. Bence, T.S. Eliot’ı da kaçışçılık nedeniyle sertçe&#160;eleştiren Edmund Wilsonı öfkeden küplere bindiren şey&#160;bu olmuş olabilir. Çünkü Tolkienin kendisinin de bu huzur dolu kır hayatının peri masalı tablosuna duygusal olarak bağlanmış olduğuna şüphe yoktur; bu sadece çocuklar&#160;için değildir. 19. yüzyıl romantikleri bu tür bir tablo çizmeyi&#160;severdi - Eichendorf, Morike, Gotthelf, Tieck, Jean Paulda&#160;bulunabilir ve büyük olasılıkla kaynağı Rousseaudur. Buna&#160;karşı getirilen “gerçekçi” itiraz artık bir “kaçışçılık” konusu değildir. Johnson Rasselas ta “mutlu vadi yi yarattı, ama&#160;prens bunu sıkıcı bulur ve kendisini bu uyuşuk huzura sırt&#160;çevirip çatışma ve heyecan aramaya iten o tuhaf dürtünün&#160;doğasını merak eder. Evrimci dürtü insanı daha yoğun tatmin biçimleri aramaya iter, çünkü onun temel dürtüsü daha&#160;fazla yaşamdır, daha fazla bilinçtir ve bu hoşnutluk sağlıklı&#160;aklın reddettiği bir durgunluk havası taşır. (Bu kabul benim&#160;“yabancı kuramımın” da merkezinde yer almaktadır: rahatta bir mana bulamayan, mutlulukları belirsiz bir iç dürtüyü,&#160;“bir gerçeklik iştahını” izlemek olan insanlar vardır.) Buna&#160;rağmen, Tolkien i savunarak, bu evrimci dürtünün çok açık&#160;bir şekilde onun bütün karakterlerinde görülen macera&#160;arayışı, “bir yolculuğa çıkmayı” yaşama dürtüsünde simge-lendiğini söyleyebiliriz. Kralın Dönüşünde, Frodo Hobbit&#160;ülkesinde “sonsuza dek mutlu yaşamaz,” “Grey Havens’a”&#160;(Gri Liman) yapacağı bir başka yolculuk vardır. Ayrıca, naif&#160;ya da değil, bu Rousseaucu nostalji kitabın cazibesinin bir&#160;parçasıdır. Breedeki meyhanedeki ya da Tom Bombadil’in&#160;evindeki kır rahatlığı yürüyen ölülerin görüldüğü Höyük&#160;Yaylalarıyla doğru tezatı oluşturur. Bu tam da James Bond&#160;romanlarındakiyle aynı bileşimdir - hayatın iyi şeyleri bolca varken, havada beliren keskin bir tehlike kokusuyla iştah&#160;tazelenir.</p>
<p>Wilson gibi bir eleştirmenin ilk kitabı çok eğlenceli bulacağını, ama Elrond Konseyinde, Tolkien’in sonunda kendini ciddiye almaya başladığı, kendi değerlerini araya sokup bir Viking destanı taklidi yazmaya başladığı yerde, huzur-suzlanacağım hayal edebiliyorum. Orada Tolkien eleştirmenlerinin karşısına geçip “Onların dünyası bizimkinden&#160;daha iyi değil miydi?” diye sormaya başlamış gibidir. Ve&#160;bu tümüyle bir kişisel duygu konusudur. Auden gibi, ben&#160;de eğlenceyi paylaşmaya aldırmam ve sırf neler geleceğini&#160;görmek için kabul ederim. Başka bir okur konuşmaların üslubunu katlanılmaz derecede yapmacık bulabilir: “Gondor&#160;sağlam bir kale ise, Boromir, biz de bir diğer rolü üstlendik.&#160;Sizin sağlam surlarınızın ve parlak kılıçlarınızın engelle-yemediği nice şer yaratığı var. Kendi sınırlarınız dışındaki&#160;toprakları pek az tanıyorsunuz...” (Yüzüklerin Efendisi, 246:&#160;“If Gondor, Boromir, has been a stahvart tower, we have&#160;played another part. Many evil things there are that your&#160;strong walls and bright swords do not stay. You know little&#160;of the lands beyond your bounds ..”) vb. Burada insanın aklına Chesterton’ın geliştirdiği bir edebi hile geliyor; insanın&#160;tüylerini diken diken etmek üzere düşünülmüş bir hafifseme, sahte sadelik; bunun bir örneği Buy Perşembe'nin son&#160;cümlesinde görülür: “Orada Gregory’nin kızkardeşini, altın</p>
<p>kızılı saçlı kızı, kahvaltıdan önce, bir kızın o büyük bilinçsiz yerçekimiyle leylak keserken gördü.” însan bu cümlenin “Ve heyhat!” diye başlaması gerektiğini hissediyor. Bulldog&#160;Drummond’un bütün o dikkatli kahramanca hafifsemelerine ve Saint’in yüzünde bir düzine haydut Çinlinin karşısında beliren o kaygısız gülümsemesine yol açtı. Robert Graves&#160;tarihsel romanlarında, özellikle Claudius kitaplarında canlandırdı bunu; karakterlerini cesur, günlük dil üslubuyla-konuşturup okuru antikçağ Roma’sındaki insanların günü-müzdekilere çok benzediğine inandırmaya çalıştı. Yani ne&#160;zaman Tolkien karakterlerini kahramanca denebilecek bir&#160;dille konuştursa, bazı okurlar belirgin şekilde “soğur.” Aslında, ben de kitabı çocuklarıma okurken bu uzun konuşmaları atladığımı fark ettim.</p>
<p>Her koşulda, çok da fazla yer tutmuyorlar. Kitabın verdiği heyecan yolculukta ve Tolkien’in buluşçuluğunda yatıyor. Tıpkı ressam Niggle gibi, Tolkien de kesinlikle bir sahne yaratıcısı. Bu o kadar güçlü anlaşılıyor ki insan dahi bir illüst-ratör ya da bir dizi illüstratörle birlikte çalışması gerektiği&#160;hissine kapılıyor (neredeyse bütün büyük Viktoryen sanatçıların bir resmini içeren o Shakespeare edisyonlarındaki&#160;gibi). Bu kitabın hayranlarından illüstrasyon için en sevdikleri sahneleri seçmeleri istenseydi, sanırım yüzlerce sahne çıkardı, ormanları, nehirleri, şelaleri, dağları gösteren,&#160;hemen hepsi de uzaklara doğru büyük bir manzara içeren&#160;sahneler seçilirdi. Wilson karakterlerin hiçbirinin canlı olmadığı itirazını getiriyor ve bu doğru da olabilir; ama sahne&#160;her şeyi yoluna koyuyor. Tolkien kesinlikle çok sıradışı bir&#160;mekan görselleştirme yeteneğine sahip: Gorgoroth Ovası, Miğfer Dibi, Lorien, Ak Dağlar, Ölü Bataklıklar (Helms</p>
<p>Deep, Lorien, White Mountains, Dead Marshes). Tümüyle hayali bir seyahat kitabı olarak, Yüzüklerin Efendisi çok çarpıcı bir çalışma.</p>
<p>Fantazyaya ya kapılırsınız ya kapılmazsınız. Eğer kitaptaki her şey Tolkien’in niyetlendiği gibi “gelivermiş” olsaydı, bu kesinlikle tüm zamanların şaheserlerinden biri olurdu.&#160;İlk okuyuşta, büyük kısmı geliyor zaten, çünkü merak okuru öyle hızlı sürüklüyor ki işe yaramayan oyunları pek fark&#160;etmiyor bile. İkinci okumada, enfes orman ve nehir betimlemeleri üzerinde biraz oyalanınca, Tom Bombadil’in biraz&#160;sıkıcı olduğunu (ortalıkta “Hey lom! Lay lay lom!” vb. diye&#160;bağıra bağıra dolaşan herkes sıkıcı olur), Lothlorien’in ve&#160;elflerinin biraz duygusal gündüşü olduğunu, Minas Trith ve&#160;onun cesurca savaşan adamlarının bir Erol Flynn filminden&#160;çıkmış gibi durduğunu fark etmeye başlar insan. Kitabın&#160;özü Frodo’nun yolculuğu olarak kalır ve bu birkaç okumadan sonra bile heyecan verici olmayı sürdürür. Edmund&#160;Wilson şöyle diyor: “Bütün hikayeyi hayalgücündeki bir&#160;kısırlık bozuyor bence. Savaşlar asla dinamik değil; sınavlar insanı germiyor; güzel kadınlar hiç heyecanlandırmıyor; dehşetler bir sineği bile incitmez.” Elbette, bir okurun&#160;tepkisi öncelikle kendisini ilgilendirir; ama ister istemez&#160;l'olkienin nasıl olduysa Wilson’ı kitabın ilk sayfalarından&#160;birinde sıktığını ve bunun da onun bütün kitabı kötülemesine yol açan bir güvensizliğe yol açtığını hissediyorum.&#160;Edebiyat sözkonusu olduğunda, zevkler hakkında belli bir&#160;tartışma olmalı; birinin etinin diğerinin zehiri olabileceğini&#160;söylemek yetmez. Wilson’ın bazı eleştirileri geçerli; Mordor&#160;inşa edildikten sonra hayalkırıcı ve insan Sauron’un hiç görünmemesinin biraz kaçamak olduğunu hissediyor. Ayrıca</p>
<p>Tolkien in yüzüklerin ne kadar büyük bir güce sahip olduğunu ve Sauronın krallığının neden onlara bağlı olduğunu daha fazla ortaya koyarak hikayeye derinlik katabileceğini&#160;söylemek mümkün. Bütün büyük sanat yanılsamayla gerçeklik, bize görünen günlük dünyayla onun altındaki gerçeklik arasındaki farkla ilgilidir. Filozof bu dünya hakkında&#160;birçok yanılsama olduğu ve onun görevinin gerçekliği yakalamak olduğu hissiyle yola çıkar. Bu bizi sürekli yanlış yere&#160;sürükleyen bir boğa savaşçısının pelerini gibidir. Büyük&#160;sanat bir şekilde gerçekliğin daha derin katmanlarına bakmamızı, şimdinin pelerininin arkasında yatan şeye, bilincimizin genel darlığının ötesine bakmamızı sağlar. Ve bütün&#160;bu eleştirilere rağmen, Tolkien’in kitabı bunu kesinlikle çok&#160;sayıda insan için yapmaktadır. Yani kimin Wilson’ın “cilt cilt&#160;uzatılmış bir yığma” diye tarif etmesini adil, nesnel bir değerlendirme sayabileceğini anlamak zor.</p>
<p>Ama “nesnel” olarak konuşursak, Yüzüklerin Efendisinin sıradışı çekiciliğini açıklayabilecek biri var mı? En basit düzeyde onu bilimkurguyla gerilim romanının bir bileşimi&#160;olarak görmek mümkün. Bilimkurgunun çok kötü yazıldığı&#160;biliniyor. Son yirmi otuz yılda (yani Amazing Stories bu türü&#160;bu kadar popüler yaptığından beri) ucuz dergi edebiyatının&#160;kişilelerinin ötesine geçen bir bilimkurgu romanı söylemek&#160;neredeyse olanaksız. Merritt’in Seven Footprints to Satanı&#160;ya da Lovecraft’ın romanları gibi eşsiz fantazya ve gerilim&#160;klasikleri bile, o kadar kötü yazılmış ki bozuk üslubu bir&#160;gelenekmiş gibi kabul etmek gerekiyor. Ortalama edebiyat&#160;okuru için - ancak ılımlı bir şekilde gelişmiş olan okur için&#160;- (sözgelimi Amerikalı bir üniversite öğrencisi için), Tol-kien’in üslubu ve bilgeliği canlandırıcı bir değişiklik olmalı.</p>
<p>Onun dünyası masumiyetin çekiciliğine, çocukluğun canlandırıcı anılarına ve küçültücü olmayan bir anlamda ka-ÇiŞÇilığın büyüsüne sahip - açık yol, tehlike ve zorluklar. Eğer onun Edgar Rice Burroughs, E.R. Eddison, John Taine,&#160;Lovecraft, Van Vogt ile aynı rafta duracağına inanıyorsak, o&#160;zaman kesinlikle çok yüksek bir yeri hak eder. Wilson çok&#160;farklı bir şey hedefleyen Gogol, Poe ve Swift’ten bahsederek,&#160;onları kesinlikle yanıltıyor (Gogolun ilk dönem Dikanka&#160;hikayeleri Tolkien’le ortak yönlere sahiptir ve kıyaslanabilir; ama Palto ve Burun gibi fantezilerle uzaktan bile akraba&#160;değildir.)</p>
<p>Fakat bilimkurgu yazarlarından farklı olarak, Tolkien’in amacı basitçe “şaşırtmak” değil. Peri hikayeleri denemesinde gördüğümüz gibi, modern dünyayı sevmez ve Eliot ya&#160;da Yeats gibi bu olumsuz duygunun yaratıcı bir tepkiye yol&#160;açmasına izin verir. Bunu söylemek belki yapmacık olacak&#160;ama, Yüzüklerin Efendisi modern dünyanın ve teknolojik&#160;uygarlığın değerlerinin bir eleştirisidir. Kendi değerlerini öne sürer ve okuru onların mevcut değerlere göre daha&#160;tercih edilir olduğuna ikna etmeye çalışır. Herkesin ortalamadan daha iyi olmadığını kabul ettiği “şiir” bile, ciddilik duygusunu vurgular, manzara ve maceralar Edgar Rice&#160;Burroughs’un Mars romanlarına yüzeysel bir şekilde benzerlik gösterse de, amacın daha derin olduğunu ima eder.&#160;Bu da, bence, benim kitap hakkında ilk başvurduklarımın&#160;açıklayamadığı bir şeyi tanımlar: neden bu kadar ciddiye&#160;alındı. Aslında, tıpkı Çorak Ülke gibi, bu hem modern dünyaya saldırı hem de bir düstur, bir manifestodur. Bir değer&#160;sistemine karşılık gelir; bu yüzden gençler Londra metrosunun duvarlarına “Gandalf yaşıyor” yazar. Yeats’in peri</p>
<p>ülkesi şiirleri modern dünyaya savrulmuş birer yumruk olarak düşünülmüştü. Ruskin bir keresinde, birlikte British&#160;Museum’a yürüdükleri Yeats’in babasına, gördüğü insan suratlarının günden güne bozulduğunu söyler; Yeats de böyle&#160;hissetmektedir. Bu da Auden’ın, kendi şiiri kasıtlı bir şekilde&#160;“modern” ve kaçışcılıktan uzak olsa da, Tolkien’i neden bu&#160;kadar ciddiye alabildiğini açıklar.</p>
<p>Bu kıyas yine temel soruyu doğurur. Yeats’in peri şiirleri kendilerine göre çok güzeldir, ama eğer Yeats onları yazdıktan sonra ölmüş olsaydı, şimdi, Dowson ve Johnson gibi,&#160;1890’larm önemsiz figürlerinden biri olacaktı. Kendilerince&#160;geçerli ve önemli şiirlerdi bunlar, ama Yeats bunların ötesine geçti. Niggle’ın Yaprağında, Tolkien Niggle’ı yetersizliği,&#160;yeterince düşünmemesiyle eleştiriyor ve bu eleştirinin, son&#160;çözümlemede, onun kendi eserine de neden uygulanamayacağını anlamak zor. Wotton Majör Demircisine yazdığı&#160;bir peri masalı denemesinde, aynı basit önermeyi getiriyor:&#160;Bazı insanlar hayalci ve vizyonerdir, ve topluluk için görece&#160;yararsız görünseler de, topluluğun unutamayacağı değerleri cisimlendirirler. Bu fazlasıyla doğrudur; ama Yüzüklerin&#160;Efendisinde cisimlenen değerler Yeats’in peri şiirleriyle aynı&#160;düzeyde. İnsan kendisini pratik bir çözüm bulmak için biraz&#160;daha zorlamış olsaydı, tıpkı Chesterton ve Belloc gibi Katolik olarak, ya da en azından Eliot gibi Yüksek Anglikan olarak bulabilirdi kendini. (Çünkü bildiğim kadarıyla, Katolik&#160;ya da Yüksek Anglikan olabilir; ama edebiyat eleştirisinin&#160;pratik amaçları için, karamsar bir Estet.) Eğer Yüzüklerin&#160;Efendisine bir değerler ilanı olarak, Eliot ya da Yeats’in şiiriyle, ya da Toynbee’nin Bir Tarih İncelemesiyle, ya da Mann&#160;ya da Hesse’nin romanlarıyla aynı düzeyde bakacak olursak,&#160;o zaman başarısız olduğunu çünkü merkezde zayıf olduğunu, bir romantik anakronizm olduğunu kabul etmemiz gerekir; 1850’lerde yayımlanmalıydı, 1950’lerde değil. George&#160;MacDonald’ın Phantastes i ya da Alice Harikalar Diyarında&#160;ya da Söğütlerdeki Rüzgarla kıyaslandığında, kalıcı bir yeri&#160;olacak olan muhteşem bir eser. Gerçek bir deha ve özgünlük&#160;eserinin, örneğin Daved Lindsay’in Arcturus’a Seyahatinin,&#160;standartlarıyla kıyaslanınca, ahlaki algının ve ciddiyetin o&#160;son keskin ayrımından yoksun. Güzel bir kitap, ama birinci&#160;sınıf bir kitap değil.</p>
<p>Tolkien, sanırım, bu yargıya hiç aldırmayacaktır. Kesinlikle onu yazmaktan keyif almıştır; milyonlarca insan onu okumaktan keyif aldı; bu da, yeterli, diyecektir. Onun bir&#160;Tolstoy ya da Dostoyevski olmasını da bekleyemezsiniz.&#160;Onun konumu sanatçının - onun türünde bir sanatçının -işinin bir ağaç, olabildiğince yeşil ve canlı bir ağaç yaratmak&#160;olduğu bir konum. Ağaç gitgide kentlileşen bir dünyada&#160;amacına hizmet edecektir.</p>
<p>Kendi açısından, kesinlikle haklı. Bu koşulları kabul edip etmemeniz, Edmund Wilson gibi, sanatçının topluluğa karşı, tarihe, edebiyata, bir şeylere karşı bir “görevinin” olduğuna inanıp inanmamanıza bağladır. Benim kendi sanat görüşüm bu kadar sert değil; hediye edilen atın dişine bakılmaz,&#160;diye düşünürüm. Yüzüklerin Efendisinin ilk bakışta göründüğünden daha önemsiz olduğuna kuşku yok. Tolkien Nigg-le’ın Yaprağında dile getirdiği fikirleri daha ciddi düşünmüş&#160;olsaydı daha önemli yapılabilirdi belki. Ama belki de sanatçının toplumla olan ilişkisi üzerinde çok dursaydı, kitap hiç&#160;yazılamazdı; ve o zaman herkesin zararına olurdu bu.</p><div><img src="main-11.jpg" alt=""/></div>
<p>TOLKIEN İÇİN BİR NOT</p>
<p>Bu küçük kitapçığı yazarken, Tolkien hâlâ hayattaydı. Sınırlı sayıda baskılar yapan bir İngiliz yayımcının isteğiyle yazılmıştı bu kitap; fantazya yazarları üzerine bir denemeler&#160;kitabı yapmak istediğini söyleyen bir yayımcının. Tolkien&#160;üzerine yazmayı kabul ettim, çünkü Hobbit ile Yüzüklerin&#160;Efendisini çocuklarıma ikinci ya da üçüncü kez okumayı&#160;yeni bitirmiştim. Yayımcı daha sonra ayrı bir kitap yapmaya&#160;karar verdi - belki de diğer katılımcılar benim kadar hızlı&#160;davranmamışlardı.</p>
<p>Tolkien’le hiç karşılaşmadım, altmışların başında kısa bir yazışma dışında hiçbir temasımız olmadı. Şimdi pişmanım&#160;buna; şiirlerinin birçoğunu müzikleştiren Donald Swann&#160;onun dost canlısı ve samimi biri olduğunu, Oxforddayken&#160;onu arayıp görmem gerektiğini söylemişti. Bu denemeyi yazınca, kendisi hakkında kısa bir kitap yazmaya niyetlendiğimi söylemek için, buluşabileceğimizi ima ederek bir iki satır&#160;yazdım ona. Aslında, bir HollandalI “okült” dergisi onunla&#160;görüşme yapmamı önermişti. Heyhat, bu temas girişimi bir&#160;iletişimsizlik komedisi olarak sonuçlandı. Tolkien’in avukatından, Tolkien in Ağacı (Tree by Tolkien) adlı bir kitap yaz-</p>
<p>dığımı öğrendiği zaman onun telaşlandığını söyleyen bir mektup aldım. Bu isim kitabın Tolkien tarafından yazıldığı&#160;izlenimini veriyor, diyordu, yani yanlış bir izlenim vermiş&#160;oluyor. Her koşulda, diyordu, Tolkien yaşlı bir adam, sağlığı&#160;da iyi değil,eseri hakkındaki eleştirel yorumlar konusunda&#160;da çok hassas. O yüzden eseri, en azından Tolkien hayattayken yayınlamamayı kabul etmem mümkün müydü...? Genelde kibirli bir ton vardı; büyük bir yazarın sözcülüğüne&#160;atanmış olan birine has bir ton.</p>
<p>Ne yazık ki kitabı geri çekmek için çok geç, diye yanıt verdim, çoktan baskıya gitmişti. Fakat, eğer sert eleştirel&#160;yorumlardan kaygılanıyorsa, kaygılanmasına gerek yoktu.&#160;Kitap baştan sona Tolkien yanlısı bir kitaptı. Kitapçılarda&#160;gezenlerin bunu Tolkien’in yeni bir kitabı sanabileceği itirazına gelince, bu imkansızdı çünkü (a) sadece abonelere&#160;satılacak olan bir sınırlı baskıydı ve (b) adım kapakta yer&#160;alacaktı. Başlığın Tolkien’in Niggle’ın Yaprağı adlı hikayesine&#160;uzak bir gönderme olduğunu açıkladım ... mektubumu Tol-kien’e ya da yakın ailesinden birine ulaştırmasına sevineceğimi söyledim sonunda da, belki beni görmek isteyebilirdi.</p>
<p>Anlaşılan adam itiraz edilmeyi seven biri değildi. Kısa ve sert bir mektupla benim Tolkien’in istemediği halde bir&#160;kitap yayımlamakta ısrar etmemin çok mantıksız olduğunu&#160;ve hâlâ başlığın yanlış izlenim verdiğine inandığını söyledi.&#160;Sinirle şöyle bitiriyordu: “Bay Tolkien’e durumu açtım. Sizi&#160;görmek istemiyor.”</p>
<p>Üzülmüştüm; yaşlı adamı göremediğim için değil - sonuçta o da hastaydı ve seksen yaşından yaşlıydı, o yaşta kim olsa yabancıları görmekten kaçınırdı - ama ben onun gibi&#160;kibar ve saygın birinin böyle biri tarafından temsil edilmesine üzülmüştüm. Onun yayımcılarından biri olan bir kızdan&#160;özür dolu bir mektup aldım, bir süredir kendisinin kimseyi&#160;göremeyecek kadar hasta olduğunu ve ailesinin kendisine&#160;yönelik saldırılardan üzülmesinden kaygılandığını söylüyordu - anlaşılan eleştirmenlerin bazı tepeden yorumları&#160;onu gücendirmişti. Kendisiyle görüşememenin üzücü olduğunu yazdım yanıtımda - daha sonra gelenlerin John&#160;Milton’ın Shakespeare’le yaptığı bir görüşmeden nasıl mutlu olacağını bir düşünün. Bu yorumun kızın mektubu Tol-kien’e iletmesini sağlayacağını ummuştum, ama sağlamadı.&#160;Birkaç hafta sonra kitap basılmış olarak geldi ve bir tanesini&#160;onun yayımcılarına gönderdim. Ertesi gün ölüm haberini&#160;aldım. îki kopya da W.H. Auden’a gönderdim, Oxfordda&#160;Tolkien’i göreceğini söylemişti; ben de ondan fırsat bulursa&#160;bir tanesini Tolkiene ulaştırmasını istemiştim. Birkaç gün&#160;sonra, radyodan Auden’in de öldüğünü öğrendim...</p>
<p>Kitabı yeniden okuduğum zaman, ekleyecek bir şeyim olmadığını görüyorum. Ama Tolkien’in popülerliğinin aslında 1960’lardaki “okült canlanmasının” bir parçası olması bana çarpıcı geliyor. Elbette, hak ediyordu bunu; yazdığı&#160;fantazya bir klasik ve kuşkusuz Alice Harikalar Diyarında ve&#160;Gulliver’in Seyahatleri kadar ve büyük olasılıkla, daha rahat&#160;okunduğu için, George MacDonald ve C.S. Lewis’in fantaz-yalarından daha uzun süre yaşayacak. Ama bu bir kitabın&#160;hak ettiği şöhreti kazanmasının güvencesi değil; Mervyn&#160;Peake’in Gormenghast üçlemesi ancak ölümünden sonra&#160;geniş bir okura ulaştı; David Lindsay’in Arcturus Seyahati -temelde Yüzüklerin Efendisinden çok daha büyük bir kitaptır, çünkü söyleyecek daha çok şeyi vardır - hâlâ, en azından&#160;İngilterede, bilinmiyor.</p>
<p>Tolkienin altmışlardaki büyük popülerliği basitçe iyi bir hikaye anlatıcı olmasından ve edebiyat tarihindeki “kaçışçı-lık” sanatının en büyük yandaşlarından biri olmasından değildi, fikirleri ansızın genç okurların - bu klişe için affedin&#160;beni - bam teline dokunduğu içindi bu. 2001-Bir Uzay Yolu&#160;Macerasında, Arthur C. Clarke belki de insanların yeryü-zündeki en eski akıllı yaşam olmadığı fikrini popülerleştirdi; belki de başka gezegenlerden gelip kasten bize “yardım&#160;etmiş” olan ziyaretçiler vardı. Erich von Dâniken’in Tanrıların Arabaları (bir haffasonu gazetesinde “Tanrı uzaylı&#160;mıydı?” diye dizi yazı yapılmıştı) aynı imayı daha ayrıntılı&#160;olarak yaptı ve yalapşap sunumu ve okura nutuk atma eğiliminde olmasına rağmen, uluslararası çoksatar oldu. Aynı&#160;zamanda, H.P. Lovecraff’ın hikayeleri, dünyada insanlardan&#160;çok uzun zaman önce yaşamış ve kara büyü kullanarak kendilerini yok etmiş olan “kadim eskiler” efsanesini anlatan&#160;hikayeleri onun hayat boyu, hatta ölümünden on yıllar sonra bile görmediği kadar çok geniş bir okur kitlesine ulaştı.&#160;Tolkien ile Lovecraff’ı aynı dönemde, 1960’da keşfetmiştim&#160;ve The Strength to Dream’de (Hayal Kurma Gücü), benzerlikleri işaret ederek ikisi hakkında da yazmıştım. “Cücelerin&#160;en derin mağaralarının çok çok altında, dünya isimsiz şeyler tarafından kemirilir. Sauron bile bilmez bunları. Ondan&#160;da yaşlıdırlar” (Yüzüklerin Efendisi, s. 479; “Far, far below&#160;the deepest delvings of the Dwarves, the world is gnawed by&#160;name- less things. Even Sauron knows them not. They are&#160;older than he . . .”) Bunu rahatça Lovecraff da yazabilirdi.&#160;Yüzüklerin Efendisinin ekleri Orta Dünya tarihini insan ve&#160;hobbitlerden çok daha eski çağlara götürüyor. (Ama, tuhaf&#160;bir şekilde, Tom Bombadil’in o sırada hayatta olması gerekiyordu - Tolkien’in hayalgücünün Lovecraft’ınkinden çok&#160;daha neşeli olduğunu gösteren bir nokta bu.) Tolkien bütün&#160;bir dünya yaratma ve onu en eski kökenlerine dek götürme arzusuna sahipti. İnsani varoluşun gündelik sınırlarının ötesine uzanmak gibi insan bir özlemi ifade ediyor. Ve&#160;bence, onun asıl önemi bu belki de. Brian Aldiss’in, insanın&#160;varoluşuyla ilgili çok temel bir şeyleri yakalayan, Dışarısı&#160;(Outside) adlı bir bilimkurgu öyküsü var. Altı kişi pence-resiz bir evde yaşıyor; her gün yiyecek geliyor, ama kimse&#160;nereden geldiğini ya da orada ne aradıklarını sormuyor. Sonunda, altı kişiden beşinin uzaydan gelen alienlar olduğu&#160;anlaşılıyor, insan biçimini taklit edibiliyorlar. Onları ele geçirmişler ve kimliklerini ortaya çıkarmaya mecbur kalsınlar&#160;diye odaya kapatmışlar. Sadece bir tanesi gerçek insan ve o&#160;edilgen durup durumu merak etmiyormuş gibi olduğu için,&#160;alien lar da edilgen duruyor ve böylece, demek istiyor yazar,&#160;insan olmadıklarını sergiliyorlar. Çünkü insanlar meraklanır, orada ne aradıklarını bilmek ister...</p>
<p>Bu pek doğru değil. Batı edebiyatının büyük kısmı, Ho-meros’tan Jane Austen ve Trollope’a kadar, kendimizi içinde bulduğumuz dünyayı olduğu gibi kabullenir ve hiç de tuhaf&#160;sorular sormaz. İki yüzyıldan fazla zamandır, bilim bu tür&#160;soruları amaçsız ilan etti, çünkü bizler basitçe nesneleriz,&#160;maddi bir evrendeki diğer nesneler gibi birer nesne. Mantıksal pozitivizm diye bilinen modern felsefe de “meta-fızik”&#160;soruların anlamsız olduğunu öne sürüyor. Buradayız, hepsi&#160;bu... Ama düzenli olarak, insanlar neden burada olduklarını bilmek için bir zorlanma yaşıyorlar - ya da en azından,&#160;bu soruyu sormak için. On dokuzuncu yüzyılın ortalarında&#160;başladı bu, Kierkegaard, Tolstoy, Dostoyevski gibi yazarlarla. Aynı merak 19. yüzyılın son otuz yılında bir “okült canlanma” biçimini de aldı. 1918’de, hepsi sona ermişti ve Witt-genstein çoktan Tractatus Logico-Philosophicus’unu yazmış,&#160;bir “öte” hakkında soru sormanın anlamsız olduğunda, çünkü bir ötenin var olmadığında ısrar etmişti; dilsel bir yanlış&#160;anlamaydı bu. Wittgenstein kendi çıkarımından kesinlikle&#160;mutlu değildi, acı dolu hayatı - birçok açıdan Tolstoy unki-ne benzeyen bir hayat - bunu gösteriyor; ama A.J. Ayer gibi&#160;mantıksal pozitivistler onun savlarını yaşamın tam da göründüğü gibi olduğunu, ne daha fazla ne daha az olduğunu&#160;savunmak üzere kullandılar.</p>
<p>1950’lerde ve altmışların başında, pozitivistler ve “dilbilimsel analistler” dünyanın bütün büyük üniversitelerinin felsefe bölümlerine hakim olunca, asla onların çürütülmek&#160;bir yana, yarı yarıya unutulacağı günün de geleceğine asla&#160;inanmazdım. Şimdi o gün geldi, bunun tümüyle iyi bir şey&#160;olduğundan emin değilim - benim yapımda, bu denemeden de çıkarılabileceği gibi, pozitivist bir yan da var. Ama&#160;değişim kesinlikle gelmişti. Yeni kuşak Tolkien, Gurdjieff,&#160;Hesse, John Cowper Powys ile ilgileniyor, ve evren ve uzak&#160;geçmiş hakkında kapsamlı spekülasyonlarla ilgileniyor. Bu&#160;ilginin - tıpkı yirminci yüzyıl başında olduğu gibi - kendisini tüketip tüketmeyeceği “mızrak başına,” yani bilgimizin&#160;sınırlarını genişletmeye çalışan “mızrak ucuna,” yani bilimciler, psikologlar ve parapsikologlara bağlı. Elbette, Tolkien&#160;bunlar arasında yer almıyor. Ama “okült canlanmanın” en&#160;büyük kışkırtanları arasında yer alıyor - aslında, belki de&#160;onu başlatan kişi o. Sadece “kaçışçı” bir peri masalı yazmak&#160;üzere yola çıkmış bir adam için bu çok çarpıcı bir başarı.</p>
<p>Tree by Tolkien, Yes! Capra Press, 1973</p><div><img src="main-12.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> George Meredith’in 1859 tarihli romanı, eğitim sistemini eleştiren bir romandı ve cinsellik eğitimiyle ilgili tartışmaları, ilk modern İngiliz romanı sayılmasına&#160;neden oldu. S.G.</p>
<p>Yüzüklerin Efendisi alıntılarında Çiğdem Erkal İpek’in Türkçe çevirisi, İngilizce asıllarıyla birlikte verilmiştir (Tek ciltlik ilk basım: 2001, Metis).</p>
<p><a id="bookmark1"><sup><a href="#footnote2">2</a></sup></a></p>
<p> Ressam ve yazar Thomas Wainewright’ın (1794-1847) amcasını, üvey annesini ve üvey kızkardeşini öldürdüğü öne sürülmüş, ama kanıtlanamamıştır. S.G. t Yellow Book, 19. yüzyıl sonunda, İngiltere’de yayımlanan dekadan bir edebiyat dergisi. Beardsley, Art Nouveau akımına öncülük etmiş bir çizerdi. S.G.</p>
<p><a id="bookmark2"><sup><a href="#footnote3">3</a></sup></a></p>
<p> The Strength to Dream, Wilsonin 1961 tarihli, Lovecraft çevresinde hayal ve fantazya edebiyatını ele aldığı çalışmasıdır. S.G.</p>
<p><a id="bookmark3"><sup><a href="#footnote4">4</a></sup></a></p>
<p> Katolikler arasında 19. yüzyılda, kapitalizm ve sosyalizmden ayrı bir yol olarak gelişmiş siyasi görüş; Chesterton ve Belloc önemli savunucularındandı. S.G.</p>
</body>
</html>