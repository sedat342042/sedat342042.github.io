<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc3" style="page-break-before:always">Gemici Sindbat'ın Birinci Gezisi</h1>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent"><span class="first_capital">S</span>izler hepiniz bilin ki efendiler, ey çok ünlü kişiler ve sen, benim gibi adı Sindbat olan sayın hamal, kentteki kişiler ve tacirler arasında büyüklerden sayılan tacir bir babam vardı. On­da dağıtmayı âdet edindiği, akıllıca bir dağıtımla fakirlere sada­ka vermek için boyna kullandığı pek çok servet vardı. Bu yüz­den öldüğü zaman miras olarak, henüz ergenlik yaşıma ulaşma­dığım bir sırada bana, mallar, topraklar, köyler bıraktı.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Ergenlik çağıma ulaştığımda, bütün bunlar benim üzerimdeydi; ben de olağandışı yemekler yemek ve olağandışı içkiler içmek, gençlerle düşüp kalkmak, son kertede pahalı giysilerle donan­mak ve dost ve arkadaş edinmekten zevk alıyordum; ve benim her zaman yaranım oluşturacak şekilde bunun böylece sürüp gi­deceğine inanıyordum. Bu tarzda uzun bir süre yaşamımı sür­dürdüm; sonunda zenginliğimin dağılıp gittiğini, koşullarımın değiştiğini ve mallarımın elimden çıktığını görerek şaşırıp kal­dım ve aklımı başıma devşirdim. O zaman, içinde bulunduğum uyuşukluktan sıyrılıp korkunun pençesine düştüm ve bir gün yaşlandığımda yoksulluğa düşeceğim endişesiyle dondum kal­dım. Tam o sırada rahmetli babamın tekrarlamaktan hoşlandığı, dua ve barış üzerine olası efendimiz Davut oğlu Süleyman'ın şu sözleri aklıma geldi: "Üç başka şeye yeğ tutulacak üç şey vardır: Ölüm günü, doğum gününden daha üzücüdür; canlı bir köpek ölü bir arslandan daha iyidir, mezar da yoksulluğa yeğlenir."</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bu düşüncelere kapılarak o saatte ve o anda ayağa kalktım; eşya ve giysi olarak elimde ne kalmışsa toparladım; vakit geçirmeden bunları sattım; ve elimdeki mal, mülk ve toprak olarak kalan ufak tefek varlığı da açık arttırmaya çıkardım; böylece, üç bin dirhem para edindim.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Anlatısının burasında Şehrazat, sabahın belirdiğini görmüş ve yavaşça susmuş.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:0;text-align:justify;font-family:'Times New Roman',serif;font-style:italic;font-weight:bold;font-size:117%;letter-spacing:1.3333334px"><span style="background-color:transparent">Ama İki Yüz Doksan İkinci Gece Olunca</span></p>

  <p class="Standard" style="margin-left:0;margin-right:0;margin-top:0;margin-bottom:37.795277px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Böylece, üç bin dirhem para edindim; ve hemen görmediğim, bilmediğim ülkeleri gezme fikri aklıma geldi. Çünkü şairin şu dizelerini hatırlamıştım:</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Güçlükler, kazanılan zaferi daha da güzelleştirir! İn­sanoğlunun zaferi, uykusuz geçen uzun gecelerin ö­lümsüz kızıdır!</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:37.795277px;background-color:transparent;text-indent:0;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Denizin beyaz, boz ya da pembe incilerinin eşsiz hâzi­nesini bulmak isteyen kişi, bu güzel şeylere ulaşma­dan önce dalmayı bilmelidir. Çabasız zafer kazanmak isteyen, ölünceye kadar imkânsız bir umudu izleyecek­tir!</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Böylece, daha fazla ertelemeden, hemen çarşıya koştum, oradan bol miktarda çeşitli mal ve her türden döküntü eşya satın aldım ve bunları hemen önceden birçok tacirin yer tuttuğu, kalkmak üzere bulunan bir gemiye taşıdım; ve içim deniz yolculuğuna ısındığı bir sırada gemi Bağdat'tan ayrıldı ve nehirden aşağı de­niz üzerindeki Basra'ya doğru yol almaya başladı.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Gemi Basra'dan açık denize doğru yelken açtı ve gece gündüz yol alarak birçok ada geçtik ve denizler aştık; ve bir kara parça­sından bir diğerine ulaştık. Her indiğimiz yerde, yeni mallar al­mak üzere elimizdeki malları satıyor, değiş tokuş yapıyor ve bü­yük kâr sağlıyorduk.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Kara görmeden günlerce yol aldıktan sonra bir gün, denizin or­tasında, üzerindeki bitkilerden cennet bahçelerinden birine ulaş­tığımızı düşündüren bir adanın belirdiğini gördük. Bunu gören geminin kaptanı, karaya çıkmak istedi; ve önce çapayı attırıp merdivenleri indirttikten sonra bizi karaya çıkardı. Hepimiz ge­miden indik; tacirler yanlarında, yenecek şeyler ve mutfak kap kaçağı da indirdiklerinden, kimileri ateş yakmaya ve çamaşır yı­kamaya girişti. Kimileri de dolaşmakla, oyalanmakla ve denizin yorgunluğunu gidermekle yetindi. Ben, yeyip içmeyi unutup do­laşmayı, bu yöreleri kaplamış bulunan bitkilerin güzelliğinden yararlanmayı yeğleyenlerdendim.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Böylece üzerimizden yorgunluğu atarak dinlenirken, birdenbire adanın tümüyle sarsıldığını ve bizi birkaç adım öteye fırlatacak şiddette salladığını duyumsadık. Ve aynı anda, geminin önünde kaptanın belirerek bize, korkulu bir ses ve ürkmüş tavırlarla "Ey yolcular, kurtarın kendinizi, acele edin! Çabuk gemiye binin! Her şeyi orada bırakın! Eşyalarınızı terk edip canınızı kurtarın! Sizi bekleyen uçurumdan kaçın! Çabuk koşun! Çünkü üzerinde bulunduğunuz ada, ada falan değil; dev bir balina! Denizin bu kesiminde eski çağlarda mekân tutmuş olduğu anlaşılıyor; öy­lesine ki, denizin kumu sayesinde üzerinde bitkiler bitmiş! Siz onu uykusundan uyandırdınız! Rahatını bozdunuz ve sırtında a­teş yakarak tedirgin ettiniz! Bakın işte kıpırdıyor! Yoksa bir da­ha dönmeksizin sizi denizin derinliğine sürükleyecek! Kurtulun! Her şeyi bırakın! Ben de hemen demir alıyorum!" diye haykır­mış.</span></p>
</body>
</html>
