<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc8" style="page-break-before:always">Gemici Sindbat'ın Altıncı Gezisi</h1>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:0cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent"><span class="first_capital">D</span>ostlarım ve değerli konuklarım, sizler, hepiniz, bilin ki, beşinci yolculuğumdan dönüşümde, bir gün, temiz hava almak üzere evimin kapısı önünde, kendimi gerçekten ferahlığın sınırlarında hissederek otururken; bir yolculuktan yeni dönmüş havasındaki kimi tacirin bizim sokaktan geçtiğini gördüm. Onla­rı görünce, geziden döndüğüm günü, yeniden ana babama, eski dostlanma kavuşmaktan dolayı sevincimi ve doğduğum yeri görmenin daha da büyük sevincini mutlulukla hatırladım; ve bu anı, ruhumda da yeniden geziye çıkıp ticaret yapma çağrısında bulundu. Böylece yeniden geziye çıkmaya karar verdim; denize dayanıklı değerli mallar satın aldım; onları denk haline getirttim ve Bağdat kentinden çıkıp Basra'ya doğru yol aldım. Orada içi, yanlarında göz kamaştırıcı malları olan tacirler ve tanınmış kim­selerle dolu büyük bir gemi buldum. Denklerimi onlarınkiyle birlikte gemiye yüklettim ve barış içinde Basra kentinden ayrıl­dık.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Anlatısının burasında Şehrazat, sabah olduğunu görerek ya­vaşça susmuş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:bold;font-size:117%;letter-spacing:1.3333334px"><span style="background-color:transparent">Ama Üç Yüz Dokuzuncu Gece Olunca</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Demiş ki:</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">... barış içinde Basra kentinden ayrıldık.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Yolculuğumuzu bir yerden öbür yere, bir kentten öbür kente satış yaparak, mal alarak, birçok ülke ve insan görerek ve her zaman mutlu bir seferle zamanın değerlendiği inancını pekiştire­rek sürdürdük. Ama günlerden bir gün, tam bir güvenlik içinde yol alırken, umutsuzluk çığlıkları duyduk. Bu çığlıkları koparan kaptanın ta kendisiydi. Aynı zamanda sarığını yere çaldığını, yü­zünü yumrukladığını, sakallarını yolduğunu ve tarif edilemez kederin pençesinde geminin ortasında yığılıp kaldığını gördük.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunu gören bütün yolcular ve tacirler yöresini sardılar ve ona "Ey kaptan, kötü bir şey mi var?" diye sordular. Kaptan da onla­ra "Burada toplanmış olan iyi kişiler, bilin ki, gemimiz rotadan çıktı. Ve yol almakta olduğumuz denizden ayrılıp bilmediğimiz bir denize girdik. Ve eğer Tanrı bizim bu denizden kurtulmamız için bir şey yollamazsa, hepimiz olduğumuz gibi mahvolacağız. Bundan dolayı Yüce Tanrı'ya bizi bu felaketten kurtarması için yalvaralım!" diye yanıt verdi.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunu izleyerek, kaptan, kendini toparladı ve direğe çıktı, yel­kenleri düzenlemek istedi. Ama ansızın rüzgâr öylesine şiddetle esti ve gemiyi geriye doğru öylesine sert bir şekilde sarstı ki, dü­men kırıldı; biz de o sırada yüce bir dağın yakınından geçi­yorduk. Bunun üzerine kaptan direkten indi ve bize "Yücelerden Yüce, güçlülerden güçlü olan Tanrı'dan başka sığınılacak varlık yoktur. Kimse talihe karşı duramaz! Korkunç bir girdaba düştük, buradan kurtulma ihtimalimiz yok!" diye haykırdı.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bu sözleri duyan yolcuların hepsi bahtına ağladı; her biri yaşa­mının tükendiğini ve umudunun kırıldığını görmeden önce bir­birine veda etti. Ve gemi, birdenbire, söz konusu dağa doğru yö­nelip çarptı ve her yandan tahtalar parçalanarak döküldü; ve i­çinde bulunan her şey battı; ve tacirler denize döküldü. Kimileri boğuldu, kimileri de sözü edilen dağın eteğine tırmanarak ya­şamlarını kurtardılar. Ben dağın eteğine tırmananlar arasınday­dım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bu dağ, etekleri batan gemilerin enkazı ve her türden batık eş­yayla örtülü büyük bir adanın üzerinde bulunuyordu. Ayak bastı­ğımız yerde yakınımızda akıl almaz çoklukta denizin attığı her türden değerli eşya içeren denkler gördük; ve ben, bu dağınık eşya arasında yürümeye koyuldum; birkaç adım sonra da, denize dökülen tüm öteki nehirlere karşın; dağdan çıkıp denizden uzak­laşarak epeyce ötelerde yine bu dağın aşağılarında bulunan bir yerdeki mağaraya dökülen suyu tatlı bir ırmak gördüm. Ama hepsi bu kadar değildi! Bu ırmağın kıyılarında yakutlar ve her renkten mücevherler ve her biçimde taşlar ve değerli madenler serpilmiş bulunduğunu fark ettim; ve bütün bu değerli taşlar, bir ırmağın yatağındaki çakıllar kadar çoktu. Yöredeki tüm toprak­lar da bu yansımalarla parıldıyor ve bu parıltılarla gözler kama­şıyordu.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Yine farkına vardım ki, bu adada en iyi nitelikli Çin ve Komarin<span class="Footnoteanchor"><a href="#ftn31" id="bodyftn31">1</a></span> sarısabırı vardı; ve bu adada, yine güneşin etkileme­siyle, kumsalda, erimiş balmumu gibi sıvı halde bir ham amber kaynağı ve denizden çıkan ve bunları yutan iri balıklar vardı; balıklar bu amberleri karınlarında ısıtıyorlar ve belli bir süre sonra suyun yüzüne çıkararak kusuyorlardı; o zaman bunlar sertleşiyor, renk ve nitelik değiştiriyorlardı; dalgalar da bunları güzel kokulara bürünen kıyılara taşıyorlardı. Balıkların yutmadı­ğı amberlere gelince, bunlar da gün ışığının etkisiyle eriyor ve tüm adaya misk kokusuna benzer bir koku yayılıyordu.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Size aynı zamanda şunu da söylemeliyim ki, tüm bu zenginlik­lerin kimseye yararı yoktu; çünkü bu adaya hiç kimse yanaşıp buradan canlı ya da ölü çıkamazdı; çünkü yanaşan her gemi da­ğa çarpıp parçalanıyordu; ve hiç kimse de bu dağa çıkamazdı. Bundan dolayı boğulmaktan kurtulmuş olan gemimizin yolcula­rı ve de ben, çok şaşırdık ve servet olarak gözlerimizin önünde bulunan her şeyi hayretle izleyerek ve gene aynı şekilde bu göz kamaştıran şeylere karşın bizi bekleyen sefaleti düşünerek kıyı­da şaşkın kalakaldık.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Orada ne yana gideceğimizi bilemeden epeyce bir süre kaldık­tan sonra, biraz yiyecek bir şeyler bularak bunu aramızda eşit o­larak paylaştık; serüvene alışık olmayan arkadaşlarım, bir veya iki oturuşta ellerinde ne varsa yediler; ve belli bir süre geçtikten sonra, her birinin dayanıklılığı değişik olduğundan, gıda noksan­lığından dolayı peş peşe ölmeye başladılar. Ama ben azığımı sa­kınarak ve günde ancak bir kez yedim; ve de arkadaşlarıma sö­zünü etmediğim başka azıklar da bulup sakladım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Aramızda ilk ölenler, yıkanıp kıyıdan toplanmış kumaşlardan oluşturulan kefenler içinde ötekiler tarafından gömüldü.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Gıdadan yoksunluğa, denizin rutubetli ikliminin neden olduğu bir karın ağrısı salgını da eklendi; böylece arkadaşlarım, sonun­cusuna kadar ölmekte gecikmedi; ve arkadaşlarımın sonuncusu­nu ellerimle kazdığım çukura ben kendim gömdüm.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">O anda, sakınarak yediğim halde, benim elimde de pek az azık kalmıştı; ölümümün yaklaşmakta olduğunu gördüğümden çare­sizlikten ağlamaya başladım ve "Neden sanki, beni yıkayıp gömerek son görevlerini yapacak arkadaşlardan önce ölmedim! Güçlülerin Güçlüsü Tanrı'dan başka başvurulacak varlık yok­tur!" diye düşündüm; ve oracıkta umutsuzluktan ellerimi ısırma­ya başladım...</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Anlatısının burasında Şehrazat, sabahın belirdiğini görerek yavaşça susmuş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:bold;font-size:117%;letter-spacing:1.3333334px"><span style="background-color:transparent">Ama Üç Yüz Onuncu Gece Olunca</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Demiş ki:</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Umutsuzluktan ellerimi ısırmaya başladım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine ayağa kalkmaya karar verdim ve kendi kendi­me "Sonumun geldiğini hissettiğim zaman, buraya kadar sürü­nür ve ölmek için bir çukura yerleşirim! Rüzgâr yavaş yavaş kumları üzerime savurur ve çukuru doldurur!" diye düşünerek derin bir çukur kazmaya koyuldum. Ve bütün bu işleri yaparken, aklımın kıtlığından ve geçmiş gezilerimde ve birinci, ikinci, ü­çüncü, dördüncü ve beşinci yolculuklarımda geçirdiğim felaket­lere ve her bir felaketin bir öncekinden daha beter olmasına kar­şın, ülkemden ayrılışımdan dolayı pişmanlık duydum; ve kendi kendime "Kaç kez pişman olup yine yeniden başladın! Yeniden yolculuğa çıkman için ne eksiğin vardı? Bağdat'ta yeter zengin­liğin yok muydu? Tükeneceğinden korkmadan ve saymadan harcayabileceğin paran yok muydu ve senin gibi iki kişiye yete­cek servetin tükenmiş miydi sanki?" dedim.</span></p>

  <p class="Standard" style="margin-left:0;margin-right:0;margin-top:0;margin-bottom:18.859844px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bu düşüncelere, ırmağı görerek, çok geçmeden, bir başka fikir eklendi. Kendi kendime "Vallahi! Bu ırmağın kuşkusuz bir başı, bir sonu olmalı! Görüyorum ki, başı burada; ama sonu görün­müyor! Böyle de olsa, dağın altına gömüldüğüne göre, hiç kuş­ku yok ki, öte yandan bir yerden çıkıyor olmalı! Anlaşılan be­nim buradan kurtulmam için tutarlı olan tek fikir, içine yerleşe­ceğim bir tekne bularak suyun akıntısının beni dağdaki yarığa sokmasını sağlamaktır. Eğer bahtımda yazılı ise, o yoldan kur­tulmamı sağlarım; yoksa burada ölüp gideceğim ve bu yolculuk, bu kumsalda açlıktan ölmekten yeğdir!" dedim.</span></p>

  <p class="Standard" style="margin-left:0;margin-right:0;margin-top:0;margin-bottom:3.817323px;background-color:transparent;text-indent:0;text-align:center;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent"><img alt="grafik45" class="frameGraphics" id="grafik45graphic" src="../Images/image048.jpg" style="width:100%" /></span></p>

  <p class="Standard" style="margin-left:0;margin-right:0;margin-top:0;margin-bottom:18.859844px;background-color:transparent;text-indent:11.338583px;text-align:center;font-family:'Times New Roman',serif;font-style:italic;font-weight:normal;font-size:108%;letter-spacing:1.3333334px"><span style="background-color:transparent">Sindbat Kendi Mezarını Kazarken<br />
  (Louis Rhead)</span></p>

  <p class="Standard" style="margin-left:0;margin-right:0;margin-top:0;margin-bottom:18.859844px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine, bu fikirle biraz yüreklenmiş olarak ayağa kalk­tım ve tasarımı uygulamaya koyuldum. Birçok Çin ve Komari sarısabırı çubuğu topladım; ve bunları iple bağlayarak birbirine kenetledim. Bunları denizden topladığım, batan gemiden kop­muş tahta parçalarının üzerine koyup hepsini birden, ırmağa sı­ğacak ya da biraz daha az genişlikte bir sal haline getirerek bir­leştirdim. Bu iş olup bitince, sala, dereden ve kenarından çakıl toplar gibi toplanan yakut, inci ve her çeşitten taşların en irile­riyle doldurduğum birkaç büyük torba koydum; en iyi durumda­ki ve kabalıklarından arınmış küçük birkaç akamber dengi de al­dım; azık adına ne kalmışsa, onu da birlikte götürmekte kusur etmedim; ve bütün bunları sal üzerine dengeli biçimde yerleştir­dim; sonra da kürek gibi kullanabileceğim iki tahta parçası al­dım. Ve Tanrı'nın iradesine güvenerek ve şairin şu dizelerini ha­tırlayarak kendim de sala yerleştim:</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Dostum, baskının hüküm sürdüğü yerleri terk et, onu inşa edenler hakkında matem feryatları çınlayan evi bırak git!</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Kendi toprağından başka topraklar bulursun, ama canın bir tanedir ve yitirirsen onu bir daha bulamaz­sın!</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Gecenin olayları seni üzüntüye sürüklemesin; çünkü felaketlerin, en büyüklerinin bile tükeneceği bir süre vardır.</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Ve bil ki, herhangi bir yerde ölümü daha önce belir­lenmiş olan kişi, ondan başka bir yerde ölemez!</span></p>

  <p class="Standard" style="margin-left:37.795277px;margin-right:37.795277px;margin-top:0;margin-bottom:37.795277px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Ve felaket içinde yaşarken, herhangi bir öğütçüye haber yollama. Sana kendi canından daha üstün bir ö­ğütçü olamaz!</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Böylece sandal akıntıya kapılarak dağın içindeki kovuğa girdi ve oradaki kaya duvarlarına şiddetle çarparak ilerlemeye başla­dı; başım da arada bir tavana çarparak yaralar aldı; ve ansızın içine daldığım tam bir karanlıkta korkuya kapılarak yeniden kumsala dönmek istedim. Ama geri dönme olanağı yoktu; çok güçlü olan akıntı beni gittikçe daha fazla içeriye doğru sürüklü­yordu; ve yöremdeki karanlık gittikçe daha fazla yoğunlaşırken ırmağın yatağı bazen genişliyor, bazen daralıyordu; ve dayanıl­maz biçimde beni yoruyordu. O zaman, zaten pek işime yarama­yan kürekleri bırakarak, karın üstü salın üzerine uzandım; nasıl oldu bilmiyorum, duygularımı yitirerek derin bir uykuya daldım. Uykum, ona neden olan sıkıntılar gözönünde tutulursa, kuşku duymadan kesinlikle bir yıl, hatta daha uzun sürmüştür diyebili­rim. Uyanınca, kendimi gün ışığı içinde buldum. Gözlerimi iyi­ce açtım ve kendimi geniş bir kırda, çimene uzanmış bir halde buldum; sandalım da ırmağın kenarında bağlı bulunuyordu; ve tüm yöremi Hintliler ve Habeşiler sarmıştı. Bunlar benim uyan­dığımı görünce, benimle konuşmaya başladılar; ama dillerini an­lamadığımdan, onlara yanıt veremiyordum. Hatta bütün bunların bir rüyadan başka bir şey olmadığına inanmaya başlamıştım ki, o sırada bana doğru ilerleyip Arapça olarak "Barış üzerine olsun, kardeşim! Kimsin sen, nereden geliyorsun ve seni hangi neden bu ülkeye getirdi? Bize gelince, bizler buraya ekinlerimizi, tarla­larımızı sulamaya gelen çiftçileriz. Üzerinde uyumakta olduğun salı gördük ve onu tutup ırmak kenarına bağladık; sonra seni korkutmamak için sessizce uyanmanı bekledik. Haydi, şimdi sen, nasıl bir serüvenle burada bulunuyorsun, anlat!" dedi. Ben de ona "Allah senden razı olsun, efendim; ama önce bana yiye­cek bir şeyler ver; çünkü açım; sonra beni istediğin gibi sorguya çek!" diye cevap verdim.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bu sözleri duyunca, adam, koşup bana yiyecek şeyler getirdi; ben de doyuncaya kadar yedim; açlığım giderildi ve cesaretim yerine geldi. O zaman ruhumun canlandığını duyumsadım ve Tanrı'ya bu beklenmedik durumdan ötürü şükrettim; kendimi de yeraltında akan bu ırmak yoluyla kurtulmuş olmamdan dolayı kutladım. Bunu izleyerek yöremi çevirenlere başından sonuna kadar başıma gelenlerin hepsini anlattım. Öykümü işitince çok şaşırdılar ve kendi aralarında konuşmaya başladılar; ve Arapça konuşan kişi, daha önce söylediklerimi kendilerine anlattığı için</span></p>
  <hr class="footnoterule" />

  <p class="Footnote"><a class="FootnoteSymbol" href="#bodyftn31" id="ftn31">1</a> <span style="font-style:italic">Komarin</span>: Hint Okyanusu kıyılarında yetişen zambakgillerden bir tür sarısabır (Ç.)</p>
</body>
</html>
