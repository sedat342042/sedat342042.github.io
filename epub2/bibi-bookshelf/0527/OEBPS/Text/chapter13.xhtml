<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Kaptanın bu sözlerini işitince korkan yolcular; bütün mallarını, giysilerini, kap kacaklarını orada bırakıp henüz demir almış olan gemiye koştular. Kimileri tam zamanında yetişebildi, diğerleri yetişemedi. Çünkü balina çoktan harekete geçmiş ve birkaç sıç­rayıştan sonra, sırtında bulunanların hepsini denize dökmüştü. Tekrar tekrar üzerlerine gelen dalgalar da hepsini boğmuştu.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Ben balinanın üzerinde kalıp denize dökülenler arasındaydım. Ama yüce Tanrı, beni korudu, boğulmaktan esirgedi ve elimin altına oyuk bir tahta parçası, gemideki yolcuların çamaşır yıka­malarına yarayan büyük bir gerdel göndererek kurtardı. İlkin ona tutundum, sonra tehlikenin bana verdiği güç ve canımın kıy­metini bildiğimden büyük bir çabayla üzerine çıkmakta başarı sağladım! Bunun üzerine ayaklarımı çarparak, dalgalar beni ba­zen sağa, bazen sola savururken yol almaya başladım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Kaptana gelince, oradan kurtarabildikleriyle pupa yelken uzak­laşmakta acele etmiş; geride kalan ve canını kurtarmak için çır­pınanlarla ilgilenmemişti. Bunlar da kısa bir süre sonra can ver­mekte gecikmediler. Bense ayaklarımı kullanarak var gücümle gemiye yetişmeye çalıştım. Ama onun uzaklaşıp gittiğini gör­düm. O sırada deniz üzerinde gece olmuş; kaybolma ve terk e­dilme durumum kesinleşmişti. Böylece gecenin beni yutmasına karşı bir gün bir gece savaştım. Sonunda rüzgârın ve akıntıların sürüklemesiyle, uçurum halindeki kayalardan bitkilerin denize sarktığı ya da yukarı tırmandığı ve de denizde ıslandığı sarp bir adanın kıyılarına kadar sürüklendim. Bu dallara tutunarak, elle­rimin ve ayaklarımın yardımıyla sarp kıyının yukarılarına kadar çıkmayı başardım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Böylece kesin bir yokoluştan kurtulunca, bedenimi yoklamayı düşündüm; onu kaplayan yara bereleri, ayaklarımın şiştiğini ve koparabildikleri etimle karınlarını doyuran balıklardan arta ka­lan bedenimdeki ısırık yerlerini gördüm. Bununla birlikte hiçbir acı duymuyordum; geçirdiğim tehlike ve yorgunluktan âdeta du­yarsız hale gelmiştim. Adanın toprağına karın üzeri bir ceset gi­bi uzandım; tam bir sersemleme içinde bayılmışım. Bu durumda ertesi güne kadar kaldım; üzerime dikine düşen güneşle uyan­dım. Ayağa kalkmak istedim; ama şişmiş ve ağrılı ayaklarım ba­na yardımı reddetti; yeniden toprağa düştüm.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine, içine düştüğüm durumdan dolayı çok üzülerek, bazen ellerim ve ayaklarımla sürünerek, bazen de dizlerim üze­rinde yürüyerek ilerlemeye koyuldum ve beslenecek bir şeyler aradım. Sonunda, yöresinde meyve ağaçları bulunan, temiz ve harika bir suyu olan bir kaynakla sulanan bir düzlüğe ulaştım. Orada meyve yiyerek, su içerek birkaç gün dinlendim. Böylece ruhum yeniden canlanmakta gecikmedi ve uyuşmuş bedenim hayat bularak daha kolay hareket etmeye başladı. Tam anlamıyla olmasa da organlarımı da kolayca oynatabildim. Çünkü, yürüye­bilmek için hâlâ beni ayakta tutacak bir çift değneğe ihtiyaç du­yuyordum. Böylece, düşleyerek ve meyveler yiyerek, ağaçlar arasında ağır ağır ve bu ülkeyi hayranlıkla seyrederek tüm kud­retlerin sahibi Tanrı'nın bu eseri önünde kendimden geçerek u­zun uzun dolaştım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bir gün kıyıda dolaşırken, uzaktan vahşi bir hayvan ya da deniz canavarlarından bir canavar gibi gözüme çarpan bir şey gördüm. Bu şey öylesine kafamı karıştırdı ki, içimde kıpırdanan çeşitli duygulara karşın bazen ilerleyerek bazen durarak ona yaklaştım. Sonunda bunun bir kazığa bağlanmış harika bir kısrak olduğunu anladım. Kısrak o kadar güzeldi ki, daha yakından görmek için yanına yaklaşmak istedim. Ama birdenbire korkunç bir kişne­meyle beni dehşete düşürdü ve olduğum yerde kaldım; o zaman oradan en çabuk şekilde uzaklaşmaktan başka bir şey isteme­dim; ve tam o sırada, yer altından bir adam çıkarak iri adımlarla</span></p>
</body>
</html>
