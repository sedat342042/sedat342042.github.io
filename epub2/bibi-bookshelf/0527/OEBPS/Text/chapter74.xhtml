<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0.3cm;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">hızla aşağı inmeye başladı ki, soluk alamaz oldum ve baygın düşerek derinliği ölçülemeyecek bir uçuruma yuvarlanacağımı sandım. Ama, göz açıp kapayıncaya kadar geçen bir sürede, bir dağ tepesine ulaştık ve beni taşıyan kişi, yüzüme cehennemi bir bakış fırlatarak beni orada bıraktı ve uçuşunu sürdürerek gözden kayboldu.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">O zaman ben, bu çıplak dağda tek başıma kalarak, ne hangi durumda bulunduğumu ne de beni eşimin yanına döndürecek yönün hangisi olduğunu bildim; ve şaşkınlığın doruğunda "En yüce ve en yetkin olan Tanrı'dan başka Tanrı yoktur! Felaketten kurtulduğum her kez, yeniden daha kötü bir felaketle karşılaşı­yorum. Ama bütün bu olup bitenleri aslında hak ediyorum ben!" diye haykırdım. Bunun üzerine içinde bulunduğum duruma bir çare düşünmek üzere bir kayanın üzerine oturdum; ve tam o sı­rada ansızın iki ay gibi birbirine benzeyen göz kamaştıran güzel­likte iki genç oğlanın bana yaklaşmakta olduğunu gördüm. Her biri elinde kızıl altından bir baston tutuyor ve yürürken buna da­yanıyordu. Bunu görünce, olanca canlılığımla ayağa fırladım ve onları karşılamaya gidip kendilerine barış diledim. Nazikçe sela­mımı karşıladılar; bu da bana konuşma cesareti verdi; ve kendi­lerine "Tanrı sizi korusun ey harika gençler, bana kim olduğunu­zu ve ne yaptığınızı söyler misiniz?" dedim. Bana "Biz gerçek Tanrı'ya tapanlarız!" diyerek yanıt verdiler. Sonra içlerinden bi­ri, daha fazla bir söz eklemeden, eliyle bana bir doğrultuyu gös­terdi ve adımlarımı bu yana yöneltirken altın bastonunu ellerim arasına bırakarak ve yakışıklı arkadaşının elinden tutarak onunla birlikte gözlerimin önünden kayboldu.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine ben, söz konusu altın bastonu alarak, bu iki gü­zel çocuğu anımsamanın hayranlığı içinde, bana işaret olunan doğrultuda yürüdüm. Belli bir süre böylece yürürken, birdenbire bir kayanın ardından dev gibi bir yılanın çıktığını ve ağzında dörtte üçünü yuttuğu ve ancak başıyla kollarını gördüğüm bir a­dam bulunduğunu fark ettim. Adamın kolları umutsuzlukla çır­pınıyor ve "Ey yolcu, beni şu yılanın ağzından kurtar, yaptığın işten pişmanlık duymayacaksın!" diye haykırıyordu. Ben, bunun üzerine, yılanın ardından koştum ve elimdeki kırmızı altından bastonla sırtına öylesine tutarlı bir vuruşla vurdum ki, yılan o anda ve o saatte cansız yere serildi ve ben elimi uzatarak yutul­muş olan adamın yılanın karnından çıkmasına yardım ettim.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Adamın yüzüne dikkatle bakınca, onun, bana gökyüzündeki geziyi sağlayan; beni uçuruma düşme tehlikesi ile yüz yüze ge­tirdikten sonra göğün boşluğundan dağın tepesine silkeleyen ve orada bırakarak açlık ve susuzluktan ölmeye terk eden kanatlı a­dam olduğunu anlayınca şaşkınlığın sınırına ulaştım. Ama her şeye karşın kötü davranışından ötürü ona kin beslemekte ol­duğumu göstermek istemeyerek tatlı bir sesle kendisine "İnsan dostuna böyle mi davranır?" demekle yetindim. O da bana "Ben ilkin yaptığın bu iyilik için sana teşekkür ederim. Ama, Tanrı'nın adını ağzına alarak ve uygun olmayan çağrışımlarda bulunarak, beni, kendime karşın, göklerin yukarılarından düşürdüğünü pek bilmiyor gibisin! O ad anılınca bizde bu etkiyi yaratıyor! Onun için o ismi asla ağzımıza almayız!" diyerek yanıt verdi. O za­man ben, beni bu dağdan çekip kurtarsın diye ona "Beni bağışla ve beni kusurlu bulma! Çünkü ben Tanrı'ya saygı sunmanın böy­le kötü sonuçları olabileceğini bilmiyordum! Eğer beni evime taşımaya razı olursan, yol aldığımız sürece sana, artık o adı an­mamaya söz veriyorum!" dedim.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine uçan adam eğildi ve beni sırtına alarak göz açıp kapayıncaya kadar evimin damına bıraktı ve kendi evine döndü.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Karım beni uzunca bir zaman sonra damdan inerken görünce; neler olup bittiğini anladı ve beni yitmekten bir kez daha kurta­ran Tanrı'ya şükretti. Sonra, dönüşümden dolayı duyduğu coşku yatışınca, bana "Bu kentte oturanlarla bundan böyle düşüp kalk­maya gerek yok. Bunlar şeytanın kardeşleridir!" dedi. Ben de ona "Ama, baban nasıl oluyor da onlarla birlikte yaşıyordu?" de­dim. Bana "Babam onların topluluğuna dahil değildi ve asla on­lar gibi davranıp onların yaşamını paylaşmıyordu. Her durumda, babam ölmüş bulunduğuna göre, yapacak bir şey yok...</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Anlatısının burasında Şehrazat, sabahın belirdiğini görerek yavaşça susmuş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:bold;font-size:117%;letter-spacing:1.3333334px"><span style="background-color:transparent">Ama Üç Yüz On Beşinci Gece Olunca</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Demiş ki:</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">"... Babam ölmüş bulunduğuna göre, fikrimce, mallarımızı, ev­lerimizi ve topraklarımızı satar satmaz bu inançsız kenti terk et­mekten başka yapacak bir şey yok. Bütün bunları elinden geldi­ğince çabuk gerçekleştirirsin; eline geçen paranın bir bölümüyle de güzel mallar satın alırsın; ve ikimiz birlikte kendi ülken olan Bağdat'a gider; anam, babam ve dostlarını görür; barış ve gü­venlik içinde, Yüceler Yücesi Tanrı'ya gerekli saygıyı göstererek yaşarız!" dedi. Ben de işitip itaat ettiğimi bildirdim; ve hemen deneyimin bana sağladığı tüm bilgiye güvenerek, parça parça ve her birini zamanında değerlendirerek, karımın babası olan, Tan­rı'nın bağışlaması ve acıması üzerine olası amcam şeyhten kalan tüm malları sattım. Ve bize ait tüm eşya ve taşınmaz malları altı­na çevirdim; böylece bire yüz kâr sağladım.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bundan sonra karımla, seçerek aldığım malları götürüp kendi adıma kiraladığım bir gemiye taşıdım; Tanrı'nın yardımıyla mut­lu ve verimli bir yolculuk yaptık; öyle ki, adadan adaya, deniz­den denize geçerek, sonunda güvenle Basra'ya ulaştık. Orada pek az bir süre kaldık. Nehir boyu yukarıya doğru yol alarak Barış Kenti Bağdat'a girdik.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">O zaman ben, karım ve servetimle birlikte mahalleme ve evi­me gittim; orada annemle babam beni büyük sevinç gösterileriy­le karşıladılar; şeyhin kızı olan karımı çok sevdiler.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bana gelince, çabucak işlerimi yoluna koydum; güzel malları­mı depolara yerleştirdim, servetimi kilit altına aldım; ve sonun­da, barış içinde, yokluğumda geçen zamanı hesaplayarak gezile­rimin sonuncusu olan bu yedinci gezimin başından sonuna tam yirmi yedi yıl tuttuğunu hesaplayan dost ve yakınlarımın kutla­malarını kabul ettim. Ve ben, onlara bu uzun süren yokluk yılla­rımda başımdan geçenleri tüm ayrıntılarıyla anlattım; ve kendi kendime söz verdiğim şekilde, ömrümün geri kalan bölümünde ne denizde ne de karada bir yolculuğa çıktım. Ve birçok kez, sö­zümü de tutmadığım halde, beni tehlikelerden kurtarıp ailemin ve dostlarımın arasına katılmamı sağlayan Yüceler Yücesi Tan­rı'ya şükretmeyi de hiç ihmal etmedim!</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Ve işte, ey çağrılılarım, bu yedinci ve sonuncu gezi, benim se­rüven hastalığımın kesin ilacı oldu!</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Gemici Sindbat, öyküsünü sessiz ve hayran çağrılılarının or­tasında böylece bitirince; Hamal Sindbat'a dönmüş ve ona "Ve şimdi, ey Karacı Sindbat, yerine getirdiğim işleri ve Tanrı'nın lütfuyla alt ettiğim güçlükleri düşün ve bana söyle: Hamal ola­rak senin yaşamın, bahtın bana ayırdığından çok daha rahat ve yeğlenir değil mi? Sen, gerçekten, fakir kalmışsın; bense sayıla­maz servete ulaşmışım; ama her birimiz harcanan çabaların kar­şılığını almışız, değil mi?" demiş. Bu sözleri duyan Hamal Sind­bat gelip Denizci Sindbat'ın elini öpmüş ve ona "Tanrı seninle birlikte olsun, efendim; benim kapında söylediğim şarkıdaki bi­linçsizliği bağışla!" demiş.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:normal;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine Gemici Sindbat konuklarını sofraya çağırmış ve onlara otuz gece süren bir şölen vermiş. Sonra da evin kâhyası olarak Hamal Sindbat'ı yanında bulundurmuş; ve ikisi birlikte tam bir dostluk içinde ve ferahlık duyarak, zevkleri yok eden, dostlukları kıran, sarayları yıkıp mezarları yücelten acı ölüm ge­linceye kadar birlikte yaşamışlar!</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Vezirin kızı Şehrazat, Gemici Sindbat'ın öyküsünü anlatıp biti­rince, kendisini hafifçe yorgun hissetmiş ve zaten sabah yaklaş­makta bulunduğundan, âdeti uyarınca yavaştan alarak, verilen izni kötüye kullanmamak için gülümseyerek susmuş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Bunun üzerine gözlerini hayranlıkla açarak bu harika öyküyü dinlemiş olan küçük Dünyazat, üzerine büzülmüş bulunduğu ha­lıdan kalkmış ve kızkardeşini koşup kucaklayarak ona "Ey Şeh­razat, kardeşim, sözlerin ne kadar tatlı, kibar, temiz ve zevk veri­ci ve tazeliği içinde güzel! Ve bu Gemici Sindbat ne kadar müt­hiş, dayanılmaz ve gözüpek biri!" demiş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Şehrazat da ona "Evet, kardeşim! Ama önümüzdeki gece, eğer Tanrı'nın ve şahımızın yüce iradesiyle sağ kalırsam, ikinize an­latacağım öyküyle kıyaslanınca, bunun pek hükmü yok!" demiş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Sindbat'ın gezileriyle ilgili öyküyü, kendisinin, kardeşi Şahza­man ile birlikte deniz kenarında, omzunda sandıkla beliren ecin­niyi gördükleri çayırda geçirdikleri serüvenden de uzun bulmuş olan Şah Şehriyar da Şehrazat'a dönerek ona "Gerçekte, Şehra­zat, bana hangi öyküyü anlatacağın pek umurumda değil! Yeter ki şiirle süslenmiş olsun! Sen zaten bunu bana vadetmiştin! Şa­yet vaadini yerine getirmekten kaçınırsan, başının senden önce­kilerin kafalarının bulunduğu yere gideceğinden hiç kuşkun ol­masın!" demiş. Şehrazat da ona "Gözüm üstüne! Ey bahtıgüzel şah, sana söylemek üzere sakladığım öykü, tam bir doyum sağ­layacaktır; ve dahası, daha önce işittiklerinden çok daha sü­rükleyici! Bunu, GÜZEL ZÜMRÜT İLE ŞÖHRETİN OĞLU ALİŞAR'IN ÖYKÜSÜ olan adını duymakla bile anlayabilirsin!" demiş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Bunu duyan Şah Şehriyar, içinden "Bunu dinlemeden onu öl­dürmeyeceğim!" demiş. Sonra onu kollarına alarak gecenin geri kalan bölümünü onunla birlikte geçirmiş.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Sabahleyin kalkıp adalet dağıttığı salona gitmek üzere saray­dan çıkmış. Divan, vezirlerin, emirlerin, mabeyincilerin, muha­fızların ve sarayda yaşayanların katılımıyla kurulmuş. Katılan son kişi, koltuğunun altında, bu kez öldüğüne ve göçüp gittiğine inandığı kızı için hazırladığı kefenle gelen Şehrazat'ın babası vezir olmuş. Ama şah, ona, bu konuda hiçbir şey söylememiş; ve divanda kararlar vererek, memurları atayarak veya işten ala­rak, yöneterek, askıda olan işleri bitirerek ve bütün bu işleri bü­tün gün sürdürerek uğraşıda bulunmuş. Sonra divan dağılmış ve şah sarayına dönmüş; vezir de kararsızlık içinde ve şaşkınlığın en uç sınırına ulaşmış.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Sonra, gece olunca, Şah Şehriyar, Şehrazat'ın yanına girmiş ve her zaman birlikte yaptıkları o bilinen şeyi yerine getirmişler.</span></p>

  <p class="Standard" style="margin-left:0;margin-right:0;margin-top:0;margin-bottom:30.274017px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:bold;font-size:117%;letter-spacing:1.3333334px"><span style="background-color:transparent">Ve Üç Yüz On Altıncı Gece Olunca</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:11.338583px;text-align:justify;font-family:'Times New Roman',serif;font-style:italic;font-weight:normal;font-size:117%;letter-spacing:1.3333334px"><span style="background-color:transparent">Küçük Şehrazat, Şah ile Şehrazat arasındaki o şey bir kez ta­mamlanınca; büzülmüş bulunduğu yerden "Ey kızkardeşim, senden rica ediyorum: Vadettiğin GÜZEL ZÜMRÜT İLE ŞÖHRET'İN OĞLU ALİŞAR'IN ÖYKÜSÜ'ne başlamak için hâlâ ne bekliyorsun?" diye haykırmış. Şehrazat da gülerek 'Yüce Şa­hımız'ın eşsiz zarafetiyle izin vermesini bekliyorum!" diyerek ya­nıt vermiş. Bunun üzerine Şah Şehriyar "Anlatabilirsin!" diye buyurmuş ve Şehrazat da söze başlamış.</span></p>
</body>
</html>
