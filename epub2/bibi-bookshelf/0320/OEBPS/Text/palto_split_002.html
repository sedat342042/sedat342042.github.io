<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>palto</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik"><span class="idebold">NİKOLAY VASİLYEVİÇ GOGOL</span></p>

    <p class="normal1">(D. 31 Mart 1809, Soroçintsi, Poltava yakınları-Ö. 4 Mart 1852, Moskova, Rus Çarlığı) Rus roman ve oyun yazarı. 19. yüzyıl Rus gerçekçiliğinin temel eserlerinin yazarı olarak kabul edilmektedir.</p>

    <p class="normal1">Renkli köy hayatı, Kazak gelenekleri ve zengin halk kültürüyle Ukrayna, Gogol’ün çocukluğunun arka planını oluşturuyordu. Orta halli toprak sahibi bir aileden gelen Gogol’ün edebiyata olan ilgi ve yeteneği henüz lise yıllarında başladı. Bir dergide yayımlanan şiirleri, yazıları ve okulda sahnelenen oyunlardaki mizah yeteneğiyle dikkati çekti. 1828’de memur olmak umuduyla gittiği Petersburg’da parası ve gerekli ilişkileri olmadığı için geçimini sağlamanın pek kolay olmadığını anladı. Bir ara ABD’ye yerleşmeyi düşündü. Daha sonra Almanya’ya gitti. Parası tükenince tekrar Petersburg’a dönerek iş aramaya başladı. Çok az maaşla bir devlet memurluğu buldu. Ancak bir yıl sonra ayrıldı. Puşkin’in etkisiyle Ukrayna halk kültüründeki çeşitli fantastik öğelerle dolu öyküler yazdı. Bu sürecin sonunda sekiz öyküden oluşan <span class="ideitalik">Veçera na hutore bliz Dikanki</span> (1831-32, 2 cilt; Masalar: Dikanki Yakınlarında Bir Çiftlikte Akşam Toplantıları) yayımlandı. Halk kültürünün havasını yansıtmaları, Ukrayna sözcük ve deyişlerine yer vermeleriyle bu öyküler, Rus edebiyat dünyasında büyük ilgi topladı. Gogol bir anda ün kazandı. Ardından 1835’te <span class="ideitalik">Mirgorod</span> (Mirgorod Hikâyeleri) ve <span class="ideitalik">Arabeski</span> adlı eserleri yayımlandı. <span class="ideitalik">Mirgorod Hikâyeleri</span>’ndeki öykülerden biri olan <span class="ideitalik">Taras Bulba</span>, Kazak geçmişi kusursuz bir biçimde yansıtmaktaydı. “<span class="ideitalik">Povest o tom, kak possorilsya İvan İvanoviç s İvanom Nikiforoviçem</span>” (İvan İvanoviç ile İvan Nikiforoviç’in Nasıl Kavga Ettiklerinin Hikâyesi) mizahi yönüne rağmen, var olmanın anlamsızlığı ve bayağılığı karşısında duyulan acı ve öfkeyi anlatıyordu.</p>

    <p class="normal1">“<span class="ideitalik">Starosvetskiye pomeşçiki</span>”de (Eski Zaman Beyleri) yergici tutum iyice belirginleşiyordu. <span class="ideitalik">Arabeski</span>’deki öykülerden birisi olan “<span class="ideitalik">Zapiski sumasşedşevo</span>” (Bir Delinin Hatıra Defteri) yaptığı monoton ve sıkıcı iş yüzünden bunalan bir memuru anlatır. Memur sonunda akıl hastanesine kapatılır. “<span class="ideitalik">Nevski prospekt</span>”te (Nevski Bulvarı) romantik bir hayalci ile kaba bir maceracı karşı karşıyadır. “<span class="ideitalik">Portret</span>”in (Portre) son bölümünde, bu dünyada kötülüğün ortadan kaldırılamayacağına olan inancını vurgular.</p>

    <p class="normal1">Gogol 1836’da Puşkin’in çıkardığı dergide yergili öykülerinin en hoşlarından biri olan “<span class="ideitalik">Kolyaska</span>”yı (Araba), ardından gerçeküstücü öyküsü “<span class="ideitalik">Nos</span>”u (Burun) yayımladı. Büyük bir komedi olan <span class="ideitalik">Müfettiş</span>’te yozlaşmış bürokrasiyle alay edilir. Oyun sahnelendiğinde gerici basının ve bürokrasinin gösterdiği büyük tepki üzerine Gogol, Rusya’dan ayrılmak zorunda kaldı. Roma’da başyapıtı olan <span class="ideitalik">Myortvye duşi</span> (Ölü Canlar) adlı romanını yazdı. Feodal Rusya’daki serflik düzenini yansıtan romana 1842’de başladı. Aynı yıl neşeli komedisi <span class="ideitalik">Jenitba</span> (1842; Bir Evlenme) ve <span class="ideitalik">Şinel</span> (1842; Palto) yayımlandı. Puşkin’in trajik ölümünden sonra Gogol’ün ünü daha da arttı ve Rus edebiyatının babası olarak kabul edildi. Ama o, öncü rolünü kendine özgü bir açıdan değerlendiriyordu. Topluma yönelik suçlamalarla herkesi güldürüp olumlu sonuçlar aldığını görünce, Tanrı’nın ona bu büyük yeteneği yalnızca güldürme yoluyla kötülükleri eleştirmesi için değil, Ruslar’a kötü bir dünyada doğru yolu göstermesi için de verdiğine inandı. Böyle bir kurtarıcılık görevi yüklenen Gogol, yaratıcılığını giderek kaybettiğini gördü. Ama yine de sanatçı olarak değilse de en azından öğretmen ve din adamı olarak Rusya’nın kalkınması ve ahlaki gelişimi için gerekli gördüklerini söyleyebilecek durumda olduğunu göstermeye karar verdi. Bu amaçla yazdığı ve yalnızca tutucu kiliseyi değil, birkaç yıl öncesine kadar acımasızca suçladığı güçleri de övdüğü <span class="ideitalik">Vibrannye mesta iz Perepiski s druzyami</span> (1847; Dostlarımla Yazışmalarımdan Seçilmiş Parçalar) hayranlarının tepkisiyle karşılandı. Gogol bu tepkileri, günah işlediği için Tanrı’nın gözünden düştüğünü gösteren deliller olarak yorumladı. Dine daha yakından bağlandı ve çileci bir yaşam sürmeye başladı. 1848’de Filistin’e giderek kutsal toprakları ziyaret etti ama beklediği huzuru bulamadı. Moskova’ya döndükten sonra Gogol, üzerinde bir tür ruhsal baskı uyguladığı anlaşılan Matvey Konstantinovski adlı bağnaz bir rahibin etkisi altına girdi. Onun emriyle 24 Şubat 1852’de <span class="ideitalik">Ölü Canlar</span>’ın, tamamladığı sanılan ikinci bölümünün el yazmalarını yaktı. Ve on gün sonra öldü. Gogol Rusya’ya kendi yüzünü gösteren ilk yazarlardandır.</p>
  </div>
</body>
</html>
