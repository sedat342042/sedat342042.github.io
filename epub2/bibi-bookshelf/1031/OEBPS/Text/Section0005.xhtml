<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <h1 class="sigilnotintoc2"><i class="calibre12">III</i></h1>

    <h1 class="sigilnotintoc2" id="sigil_toc_id_3"><span class="calibre10"><i class="calibre11">Tanık</i></span></h1>

    <p class="baslik">Selim ayrıldıktan sonra Kadifle Hasan atlarına binip yıldız alacasında Karatepe'ye doğru yola düştüler. Kadir, ölümüne gittiğini bildiği Selim'e katılmak için onu kandıramadığına üzgündü. "Olmaz; istersen çeteden ayrılıp o dul kadınla evlenirsin sen. Bu işi tek başıma yapmam gerek" demişti Selim. Dul kadın dediği Naciye şimdi onu çoğu geceler buluştukları Azimli'ye yakın o bağ damında belki bekliyordu. "Belki değil, oradadır. Şimdi ben, çetebaşı olacak bu gaddar Hasan'ın yanında mı olacağım hep? Hadi lan Kadir, dönüver şurdan!"</p>

    <p class="baslik">— Hasan Efe, acık dur, dedi. Durdular.</p>

    <p class="baslik">— Bak efem, yüreğim rahat değil, ben şurdan dönücem, belki erişirim Selim'e. Sen şu tüfekle fişekliği al. Beni beklemeyin gayri.</p>

    <p class="baslik">Fişekliği çözüp tüfekle birlikte Hasan'a verdi. Tabancası belindeydi; onu vermedi.</p>

    <p class="baslik">— Kal sağlıcakla. Yoldaşlara selam söyle.</p>

    <p class="baslik">— Git güle güle efe, dedi Hasan.</p>

    <p class="baslik">Kadir atını çevirdi. "Benden kurtuldu diye sevindi yalım. Sevinsin bakalım. Selim olmayınca ne işim var benim çetede. Naciye de sevinecek. 'Ayrıl gel, erkeğim olursun benim; birlikte olur gideriz' der dururdu."</p>

    <p class="baslik">Geçen yaz Azimli'nin harman yerinde görmüştü onu; düven üstünde harman dövüyordu. Keçiliköy'deki yengesine benziyordu. Kocası savaşta kalmış. Dört yaşında bir kızı var: Ayşe. Anasına benzer, cana yakın bir kız; tatlı tatlı 'Kadiy Amca' der. Yakında 'buba' der gayri. Harman yerinde tek tük saman yığınlarından başka şey yoktu. Meğer düvenle at bile bir komşusununmuş. Sormuştu. Komşusu kendi harmanını kaldırınca ödünç vermiş. Buğdayını ona bir-iki ekiverirlermiş hayırlarına. "Sen ağaç altına, çocuğun yanına git bacı; bana bırak harmanı" dedi Kadir. "Olmaz, ben yaparım" dedi kadın. Göz göze geldiler. Kirpikleri tozlanmış ela gözler. "Sen git dedim". Kadın dizginleri ona verip gitti. Kadir harmanı aktarıp dövmeye başladı. Ertesi sabah kadından önce harmandaydı. Taşdibi'nden ekmekle keçi peyniri de getirmişti. İki günde harman dövüp yığdılar. Tınazı savurdular. Altıbuçuk çuval buğdayı çıktı kadının. "Yeter mi sana bir yıl?" "Artar bile". Buğdayları eve arabayla götürürlerken köye yakın bir bağ damını gösterdi kadın; "Bu gece hava karardıktan sonra oraya gel" dedi kadın. "Ayşe ne olacak?" "Erken uyur o, uyanmaz." İlk o gece seviştiler orada, kadının getirdiği bez parçalarından dokunrnuş bir kilim üstünde.</p>

    <p class="baslik">İşte şimdi de oraya gidiyor; Naciye'ye muştuyu verecek. Yarın ya da öbür gün evlenirler. "Geç oldu, gelmiycem diye bırakıp gitmesin..." Atını sürdü. Az sonra bağ damına vardı. Atını damın yanındaki ağaçlardan birine bağladı. "Niye geç kaldın? Neredeyse uyuycektim" dedi kadın içeri girdiklerinde. "Sorma, neler oldu bu gece... çeteden ayrıldım, hemen evleniriz gayri." Olanları kısaca anlattı. Naciye'nin sesi tarazlıydı: "Olur mu kız, adam bağlı, kadın bağlı; o maksum çocuk aç açına, bok içinde ne yapar? Hadi git çöz onları" dedi. "Üç gündür hasretim sana kız; şuradan şuraya gitmem şimdi." Kadın uzun basma donunu çıkarıp kilimin üstüne uzandı. "Hadi gel öyleyse". Seviştikten sonra silinip giyindiler. "Yazık o maksuma, hemen git sen" dedi Naciye. "Yarın eve gelirsin, imamla konuşuruz."</p>

    <p class="baslik">Az sonra Kadir atını Tokuç Ali'nin bağ damına doğru sürüyordu. "Hey gidi Selim, ne vardı bu işlere kalkışacak... Çocukluk, gençlik arkadaşınmış üstelik. Tokuç Ali derlermiş. İlle ad takacaklar. Ben de Keçiliköylüydüm ya, askere alındığımda Manisa'da kışladayken bir gün Horozköylü Veli, 'Lan keçi Kadir, hamamcı mısın?' dediydi şakadan da ben umursamadıydım, ama Selim üstüne yürüyüp 'keçi sana derler lan, dağıtırım ağzını' diye bağırdıydı. Has arkadaştı doğrusu. Her yerde beni kayırırdı. 'İriyarısın ama acık safçasın' derdi kimi. İşte bu gece de..."</p>

    <p class="baslik">Cebindeki altınları yokladı. Naciye'yle evlenince bir küçük tarla daha alıp bağ yetiştirirlerdi. Naciye yengesine benziyordu ama onun gibi hoppa değildi. Daha çocukken babası, sonra da anası ölünce amcası almıştı onu yanına. Koca yengesi ölünce amcası o genç kadınla, Huri'yle evlenmişti. "Huri de Huri miydi ya, güzel, akça pakça, dolgunca. Evde salına salına ev işi yaparken bakardım. On altı yaşımın hızındayım ben. Kadın anlardı elbet istendiğini ama yüz göz olmazdı. Amcamdan utanırdım."</p>

    <p class="baslik">İki yıl sonraydı, amcasının Manisa'ya gittiği bir sabah kadın onun yattığı odaya gelmiş, soyunuvermişti. "Yapma kız, olur mu hiç" falan dedi ama neredeyse öğleye kadar alt alta, üst üste, inleye inleye...</p>

    <p class="baslik">Daha o gün öğleden sonra ayrıldı Keçiliköy'den, herkesten habersiz. Nasıl bakacaktı amcasının yüzüne. Amcası köye dönerken karşılaşırlar korkusuyla yoldan değil, bağ tarla aralarından gitti Manisa'ya. Kurşunlu Han'da yatardı. Kimi yapılarda, kimi bağlarda, tarlalarda çalışırdı gündelikle. Sonra askere aldılar; Selim'le arkadaşlığı, birlikte kaçışları, Selim'in bağında geçirdikleri aylar, çetecilik, Halit Paşa Çiftliği, Karatepe, Naciye... derken yeni bir düzen başlıyordu bundan böyle.</p>

    <p class="baslik">Bağ damına vardığında şafak söküyordu. "Gari geceler uzamaya başlar." Atını bir ağaca bağlayıp Ali'nin yanına koştu. "Öldü mü ki?" Ölmemişti.</p>

    <p class="baslik">— Kimsin sen? dedi Ali.</p>

    <p class="baslik">— Benim, Kadir. Bıçağını çıkarıp ipleri kesti.</p>

    <p class="baslik">— Kıpırdama kardaş; yaralarına dokunma. Gidip yengeyi de çözeyim.</p>

    <p class="baslik">— Tanıdım, sensin. Neden yaptı bunu bana Selim?</p>

    <p class="baslik">— Hiç sorma, olan oldu. Şimdi Selim ölmüştür. Saranlı'daki Yunan karakolunu basmaya gitti bu gece tek başına, kendini vurdurtmuştur. Bi türlü anlamadım niye yaptı bunları. Hele dur, yengeyi çözeyim.</p>

    <p class="baslik">Öteki odaya gidip oğlanın anasının göğsüne tırmanmaya çalıştığını görünce yüreği burkuldu. Kadının iplerini kesip bağı çözdü.</p>

    <p class="baslik">— Geçmiş olsun yenge.</p>

    <p class="baslik">Fatma doğrulup oğlunu kucağına aldı.</p>

    <p class="baslik">— Ali'ye ne oldu?</p>

    <p class="baslik">— Öteki odada, iyi değil, yaralı.</p>

    <p class="baslik">— Ah, yere batasıcalar, yaktılar başımızı.</p>

    <p class="baslik">Kadın, Ali'nin yanına koştu. Kadir kapıdan girdiğinde Fatma kocasının yanına oturmuş ağlıyordu.</p>

    <p class="baslik">— Ağlamayı bırak da önce çocuğu emzir, sonra köye gidip Hacı Vehbi'yi getirirsin. Belki sağaltır yaralarımı, dedi Ali.</p>

    <p class="baslik">Kadın arkasını dönüp göğsünün iliklerini çözerken Kadir:</p>

    <p class="baslik">— Yenge senin yanında kalsın burada, ben gider Hacı Vehbi'yi alır getiririm, dedi.</p>

    <p class="baslik">— Sağolasın, damda beygir var, binersin.</p>

    <p class="baslik">— Gerek yok, kendi atımla geldim ben.</p>

    <p class="baslik">Kadir atını çözdü; binip Hacırahmanlı'ya doğru sürdü. Güneş doğmuş, bir adam boyu yükselmişti. Oldukça serin, pırıl pırıl bir yaz sabahıydı. Zeytinliklerin, bağların arasındaki yolda tırısa kalkmış atın sırtında Kadir'in içi içine sığmıyordu. "Bu Tokuç Ali zor kurtulur; Tanrı bilir ama gidici; Selim gitti, o da gidecek. Ulan böyle günde ölünür mü be! İki genç, mert adam. Ne geçmişti ki aralarında... Selim nasıl kırılmış olmalı ki bunca yıl taşımış kinini. Ben olsam bağışlardım. Selim'i tanıyınca nasıl sevinmişti yattığı yerde Ali. Kötü bi şey yaptıysa ona bilmeden yapmış demek. Selim de farkındaydı yalım bunun, gidip kendini vurdurttuğuna göre."</p>

    <p class="baslik">Köye yaklaştıkça arabalarla ya da beygir sırtında kıra, işlerine giden köylülerle karşılaşıyor, selamlaşıyordu. Sormasına gerek yoktu, Hacı Vehbi'nin evini biliyordu. Yunan devriyesiyle bir çatışmada omuzundan yaralanan bir yoldaşlannı -Alibeyli'den Hayri'yi- getirmişlerdi ona. Yarasını tımar etmiş, merhemlemiş, birkaç günde sağaltmıştı.</p>

    <p class="baslik">Önce Koca Mümin'e uğramayı düşündü ama yaralının bekletilmemesi gerekti. İki kanatlı eski tahta avlu kapısının önünde atından inip kapıyı çaldı. Az sonra kapıyı on üç-on dört yaşlarında bir oğlan açtı.</p>

    <p class="baslik">— Buban evde mi?</p>

    <p class="baslik">— Bubam burda değil.</p>

    <p class="baslik">— Hacı Vehbi'nin evi değil mi bu?</p>

    <p class="baslik">— Evet, Hacı amcam evde.</p>

    <p class="baslik">— Çağırıver hadi, acele gelsin.</p>

    <p class="baslik">Oğlan kapıyı kapamadan eve doğru yürüdü. Biraz sonra</p>

    <p class="baslik">Hacı Vehbi gelip,</p>

    <p class="baslik">— Hayrola oğul? dedi.</p>

    <p class="baslik">— Hayır değil Hacamca; Tokuç Ali'yi bağ damında çeteler basmış. Dizinden, göbeğinden yaralı. Seni istetti. Merhemini ne al da hemen gedelim.</p>

    <p class="baslik">— Vah, vah. Lan Memet, beygiri damdan çıkar, eyerini vur, deyip hızla eve yürüdü. Bir süre sonra oğlan beygiri kapıdan çıkarırken Hacı Vehbi de elinde küçük bir torbayla geldi. Atlara binip yola koyuldular.</p>

    <p class="baslik">— Kötü mü yarası oğul?</p>

    <p class="baslik">— Kötü amca; göbeğine kızgın yağ akıtmışlar.</p>

    <p class="baslik">— Vay zalımlar. Ne istemişler ki! Parası yoktur; adı zengine çıkmış. Askerden dönünce çiftini çubuğunu anca düzdüydü.</p>

    <p class="baslik">— Ben de ordaydım Hacamca. Üç kişiydik. Dün gece yatsı sıraları vardık. Önce Ali'yi yıkıp bağladık. Karısını öteki odada bağlayıp küçük oğlanı yanına bıraktık. Bizim reis kendini tanıtınca Tokuç pek sevindi. "Çöz beni de konuşalım" der. Oysa Reis "altınların yerini söyle" deyip Hasan'a işkence için işaret verdi. Ali "altın falan yok" derse de Reis sanki inanmaz. Ben "Bırakalım bunu Selim Efe, gidelim" derim ama dinlemez. Çocukluk arkadaşıymışlar Selim'le. Aralarında Selim'e kin tutturan bir şey geçmiş olmalı; Ali'nin haberi yok. İşte Selim de dün gece oradan ayrılınca Saranlı'daki Yunan karakolunu basıp kendini vurdurttu. Ben Hasan'la giderken tüfeği ona verip çeteden ayrıldım. Dönüp kadını, Ali'yi çözdüm. İşte böyle. Yıllardır yoldaşımdı Selim; çok iyidir... Bunu niye yaptı bilmem.</p>

    <p class="baslik">— Vardır bi şey, iyi belli, kendini vurdurtmuş.</p>

    <p class="baslik">— Beni vururlar ya, beş-on gâvur öldürürüm hiç değilse, dediydi.</p>

    <p class="baslik">— Sen ne yapacaksın şimdi oğul?</p>

    <p class="baslik">Azimli'de bi dul kadın var, geçen yaz harmanını dövüp kaldırdıydım. Onunla evlenirim. Küçük bir tarlası var. Ben de bi tarla alıp bağ eriştiririm, olur gideriz.</p>

    <p class="baslik">— İyi, hadi hayırlısı.</p>

    <p class="baslik">Bir süre konuşmadan gittiler. Yol kıyısındaki bir bağda ağaç altında küçük, yalın kulplu testiden su içen bir köylünün yanından geçerlerken selam verdiler; adam sordu:</p>

    <p class="baslik">— Hayrola Hacı, nereye böyle?</p>

    <p class="baslik">— Tokuç Ali'yi çeteler basmış, yaralıymış, ona gideriz.</p>

    <p class="baslik">Kadir, seyrek ak sakallı Hacı Vehbi'nin kırışık yüzüne bakıyordu. "Yaşlı ama dinç."</p>

    <p class="baslik">— Ne zaman hacca gittin amca? diye sordu.</p>

    <p class="baslik">— Ne gitmesi oğul, bizim gibi tencerede pişirip kapağında yiyenler hacca mı gidebilir... Askerliğimde devlet Hicaz'a gönderdi beni de hacı oldum orda. 'Allah devlete zeval vermesin' diyecektim ama verdi. Ufacık Yunan'ın esiri olduk.</p>

    <p class="baslik">— Ankara'da Kemal Paşa'nın yeni devleti varmış Hacamca. Ordusu ne, Yunan ordusunu iki savaşta bozmuş. Belki buralara da gelirler.</p>

    <p class="baslik">— Duydum oğul, dilerim doğrudur. Allah ona zeval vermesin bari.</p>

    <p class="baslik">Kadir'in gözü ilaç torbasına takıldı. Sordu:</p>

    <p class="baslik">— Bu ilâçları nasıl yaparsın amca?</p>

    <p class="baslik">— Allah dert verdiyse dermanını da vermiştir bilene. Toprakta biten otların şifalısı var, ağulusu var. Hanginin neye yaradığını bileceksin. Ben daha gençken köyde bi Sağır Hayriye vardı; ot toplayıp ilâç karardı. Çoğunu ondan öğrendim.</p>

    <p class="baslik">— Bak sen, bizim Selim'in anasıymış o.</p>

    <p class="baslik">— Demek o Selim. Gencecikken köyden çıkıp gittiydi. Anasının ölümünde bulunamadı. Cenazeyi Ali'nin bubası Tokuç Osman kaldırtmıştı. Neyse, gelelim otlara: Benim merakımı bilen biri söylediydi, Manisa'da Molla Refik diye birinde, berbermiş, bu otların kitabı varmış. Gidip adamı buldum, yalvar yakar razı edip kitaptan çoğu şifalı otların, ilaçların tarifini yazdım. Torbada biri var: Maydanoz yaprağına dövüp zeytinyağla kararsan ateş yanığına iyi gelir. Benimki merak oğul, para falan beklediğim yok. Bir de eşe dosta, konu komşuya yardım. İyiliğimi gören kimileri yumurta, tavuk gönderir. Allah razı olsun, deriz. Kuyruklu (akrep) sokmasına panzehir var. Bi gün köye gelirsen uğra da biraz vereyim sana. Ama yılan sokmasına bi şey bulamadım. Hele güdük engerek sokarsa yandın, zinhar ölürsün. Onun da bi panzehiri vardır elbet ama hiç duymadım.</p>

    <p class="baslik">Yoldan Tokuç Ali'nin bağ damına doğru döndüler. İki yanlarındaki sıra sıra asmaların arasından geçerlerken Hacı Vehbi:</p>

    <p class="baslik">— Hele maşallah, korukları iyi kabarmış, incekaralara neredeyse ben düşecek, dedi.</p>

    <p class="baslik">Damın önünde atlardan indiklerinde odadan Fatma çıktı hayada, ağlayarak. Bağırıyordu:</p>

    <p class="baslik">— Gitti Hacamca, gitti, aslan gibi kocama kıydılar boyu devrilesiceler!</p>

    <p class="baslik">— Deme kız, öldü mü yoksa?</p>

    <p class="baslik">— Gitti, yarım saat kadar önce.</p>

    <p class="baslik">Atları bağlayıp odaya girdiler. Hacı Vehbi, Ali'nin göbeğini yokladı.</p>

    <p class="baslik">— İçine işlemiş kızgın yağ; barsaklarını yakmış anlaşılan. Ölmeden yetişseydim de kurtulmazdı kızım. Başın sağolsun, dedi.</p>

    <p class="baslik">— Sen sağol amca. Yaktılar başımızı; boyları devrilsin, ateşlere yansınlar inşallah!</p>

    <p class="baslik">Kadir ürperdi.</p>

    <p class="baslik">— İlenme bacı, bu işi yapan kocandan çok önce öldü. Gidip kendini Yunan'a vurdurttu, dedi.</p>

    <p class="baslik">Kadın minderde yatan çocuğunu kucağına almış "öksüzüm, öksüzüm" diye ağlıyordu. Hacı Vehbi, Kadir'e döndü:</p>

    <p class="baslik">— Hadi sen işine git oğul; ben de köye vanp imamı ne arabayla getireyim, cenaze kokuşmadan yıkayıp kaldıralım. Fatma kızım, Ali'nün üstünü ört, sinek konmasın. Kazanı doldurup altını yak ki biz gelinceye dek kaynasın, dedi.</p>

    <p class="baslik">Odadan çıkıp atları çözdüler, tulumbanın yalağına çekip suladılar. Atlara binip yola çıktıklarında Hacı Vehbi:</p>

    <p class="baslik">— Git sağlıcakla oğul, sevdim seni, yüreğin temiz. Bizim köye uğrarsan beni ara, dedi.</p>

    <p class="baslik">— Sağolasın Hacamca, uğrarım.</p>

    <p class="baslik">Kadir Azimli'ye doğru atını tırısa kaldırdı. "Vay be, gel de anla. Aslan gibi iki adam yediler başlarını. Alınyazısı mı denecek; yıllar öncesinden mi yazılmış? Vah Selim kardeş, vah ki vah! Şu yemyeşil bağlara, ağaçlara bak; sararmış ekinlere bak! Hiç yoktan koyup gidilir mi bunlar? Ali de gitti. Karısı üzgün, ama bir yıla varmaz unutur. Kadın incedalan, güzel. Yeniden evlenir. Al işte Naciye'yi... kocasının ölüm kâğıdı gelince günlerce ağlamış. Sonra ne oldu? Benimle evlenecek. Her gece bez kilimi alıp bağ damında beklerdi. Gari aynı yatakta yatıcaz. İstedikçe çekiver kendine. Ulan ne oluyo bu hınzıra... Şimcik sırası mı? Edebini takın lan Koca Kadir!"</p>

    <p class="baslik">Ati mahmuzlapp keyifle bağırdı:</p>

    <p class="baslik">— Yörü lan koca tembel!</p>

    <p class="baslik">Yeniden tırısa kalkan atı az sonra Naciye'nin avlu kapısı önünde durdurup indi. Kapıyı açıp atı yederek içeri girdi; erik ağacına bağladı. Naciye odadan çıkmış geliyordu.</p>

    <p class="baslik">— Ne oldu? diye sordu.</p>

    <p class="baslik">Kadir olanları anlattı.</p>

    <p class="baslik">— Vah yazık, kurtulamadı demek...</p>

    <p class="baslik">— Hacı Vehbi, ölmeden yetişseydik de kurtaramazdık, kızgın yağ içine işlemiş, dedi.</p>

    <p class="baslik">— Acıkmışsındır sen; hayada otur; çorba pişirdim, getireyim.</p>

    <p class="baslik">Naciye hayattaki mindere oturan Kadir' in önüne sofra bezini serdi, üstüne yuvarlak açkı tahtasını koydu; bakır sahanı mutfaktan getirdiği çorba tenceresinden doldurdu. Kadir bir dilim ekmek kesip çorbayla yemeye başladı.</p>

    <p class="baslik">— Sen yimeycen mi?</p>

    <p class="baslik">— Az önce yidim ben.</p>

    <p class="baslik">— Bak Naciye, hemen bugün evlenelim. Ben gidip imamı bulurum; nikâhımızı kıyar. Tanıkları da imam getirsin. Ne dersin, ha?</p>

    <p class="baslik">— Eh derim, olur.</p>

    <p class="baslik">— Kız nerde?</p>

    <p class="baslik">— Yandaki evde, komşunun kızıyla evcilik oynuyo.</p>

    <p class="baslik">— İyi; odaya girelim mi?</p>

    <p class="baslik">— Şimdi olmaz, sabret, bu gece gerdeğe giricez ya.</p>

    <p class="baslik">— Doğru ya, evlenicez. İyi olucak kız, (yan cebini tokatladı) paramız da var beş-on dönüm bir tarla alıp bağ yetiştiririm. Pulluk, beygir ne çift düzerim. Çocuğumuz da olur, ha?<br class="calibre4" /></p>

    <p class="baslik">— Olur elbet.</p>

    <p class="baslik">— Hadi, ben gidip imamla konuşayım.</p>

    <p class="baslik">— Dur, adam seni tanımaz. Gidip komşu Arif Ağa'yla konuşalım önce. Onunla gidersiniz.</p>

    <p class="baslik">Kadir yandaki evin avlu kapısında beklerken Naciye içeri girip yaşlı, kır sakallı Arif Ağa'yı getirdi. Kadir adamın eline sarılıp öptü. Naciye:</p>

    <p class="baslik">— Kadir bu işte, Arif Amca, dedi.</p>

    <p class="baslik">— Ömrüne bereket oğul. Naciye eyi kızdır, çalışkandır. Sakın ola üzmeyesin onu.</p>

    <p class="baslik">— Üzmem amca.</p>

    <p class="baslik">— Geçen yaz harmanına yardım ettiğini duyduğumda 'sonunda evlenir bunlar' dediydim. Hadi gel, gidip şu hocayı bulalım. Kızım, sen evinde bekle bizi.</p>

    <p class="baslik">— İyi de, bi şerbet yapıcak şeker yok, pekmez yok.</p>

    <p class="baslik">— Olmasa da olur kızım. Yoksul nikahı bu.</p>

    <p class="baslik">Arif Ağa ile Kadir minaresiz caminin avlusuna girdiklerinde imam hayatta birkaç aylak köylüyle konuşuyordu. Durumu öğrenince:</p>

    <p class="baslik">— Şimdi olmaz, nikâh ikindiyle akşam arası kıyılır. İkindi namazından çıkınca gelirim. Sen bi tanıdık daha bulursun, dedi.</p>

    <p class="baslik">Kadir'le Arif Ağa evlerine doğru yürürlerken karşıdan at üstünde gelen bir köylüyle selamlaştılar. Arif Ağa sordu:</p>

    <p class="baslik">— Nerden böyle Hasan?</p>

    <p class="baslik">— Hacırahmanlı'dan geliyom Arif Emmi. Orda bakkal Molla'ya gaz gelmiş, biraz aldım.</p>

    <p class="baslik">— Sahi mi be? Biz de gidip alalım bari.</p>

    <p class="baslik">— Acele et, gecikirsen biter belki.</p>

    <p class="baslik">— Şimdi arabayı koşar giderim. (Yürüdüler.) Böyle işte oğul, bizim köy küçük, bakkal ne yok. Bi şey gerekti mi Hacırahmanlı'ya ineceksin.</p>

    <p class="baslik">— Ben de geleyim seninle amca; gaz, şeker alırım, beygire arpa ne.</p>

    <p class="baslik">— Eyi olur, gel.<br class="calibre4" /></p>

    <p class="baslik">Kadir Naciye'ye haber verip döndüğünde Arif Ağa arabayı sokağa çıkarıyordu.</p>

    <p class="baslik">— Hadi bin, dedi.</p>

    <p class="baslik">Kadit'in elinde Naciye'nin verdiği eskiden kalma küçük bir gaz tenekesi ile bir boş çuval vardı. Arabaya atladı. Evleri köyün kıyısında olduğundan hemen bağların, tarlaların arasına daldılar. Kadir sordu:</p>

    <p class="baslik">— Hayırlısıyla evlenince şöyle on dönüm kadar bi tarla alıp bağ yetiştirmek istiyom amca; az buçuk param var. Bildiğin satılık bi yer var mı ki?</p>

    <p class="baslik">— Tarla değil ama az ilerde on dönüm bi bağ var. Bizim köyden biri satıyo. Bak işte şurası. Yeri az kıraç ama genç bağ. Hem Naciye'nin tarlasına da yakın. İstersen yarın seni satanla konuştururum.</p>

    <p class="baslik">— Eyi olur, sağolasın.</p>

    <p class="baslik">— Sen nerelisin oğul?</p>

    <p class="baslik">— Manisa'ya yakın Keçiliköy'denim. Anam bubam ölünce gurbetçi oldum. Savaş bitip de Yunan geldiğinde bi asker arkadaşımla Halit Paşa çiftliğine gidip karşı koyduk. Orası bozulunca kaçıp çeteliğe başladık. Dün gece Selim Yunan karakolunu basıp kendini öldürtünce ben de çeteden ayrıldım. Gerisini biliyon.</p>

    <p class="baslik">— Hadi hayırlısı olsun oğul.</p>

    <p class="baslik">Hacırahmanlı'ya girip Bakkal Molla'nın dükkanı önünde arabadan indiklerinde az ötedeki cami avlusunda Tokuç Ali'nin cenaze namazı kılınıyordu. Dükkânda alışveriş ederlerken Molla Dayı dün geceki olaylardan söz ediyordu. Dört gâvur askeri ölmüş, ikisi de ağır yaralıymış. Adamı da vurmuşlar. "Arı yuvasına çomak sokmak bu; şimdi Yunan gavuru daha sertleşir" diyordu. "Hacı Vehbi'nin dediğine göre Ali'yi işkenceyle öldüren de oymuş. Meğer Sağır Hayriye'nin oğluymuş. Eskiden Tokuç Osman'ın yanında çalışırmış; Ali'nin çocukluk arkadaşı, ekmeğini yediği kapıya yapılır mı bu ağalar?"</p>

    <p class="baslik">Dükkândan çıkıp aldıklarını arabaya koyduklarında tabut caminin karşısındaki mezarlığa getirilmiş, imam talkın veriyordu. Arif Ağa mezarlığa gitmek istedi ama Kadir olmazlanınca vazgeçti. Arabaya binip dönüş yoluna koyuldular. Köy kıyısındaki Hacı Hafız'ın değirmenine uğrayıp Kadir'in beygiri için bir çuval arpa ezmesi de aldılar.</p>

    <p class="baslik">Yolda pek konuşmuyorlardı; ama satılık bağın yanından geçerlerken Arif Ağa bağın sahibini anlatmaya başladı:</p>

    <p class="baslik">— Bu Çerkez Recep tuhaf bir adamdır. Bak şu bağa, ot içinde, bakımsız. Dört yıl önce Haziran ortasında o koca dolu yağdığında herkes gibi onun da bütün ürünü mahvoldu. Sanki Tanrı'ya küstü ondan sonra. O akşam bir komşusu duymuş evinin avlusundaki çırıl çıplak kalmış erik ağacına kolunu sallayarak bağırıyormuş: "Bana bu yapılır mı koca Allah! Sana duadan geri kalmadım, namazımı orucumu hiç bırakmadım. Günahım neymiş ki!" Gari ne namaz, ne oruç. Tarlalarını, bağını gen bıraktı; işlemez, ekmez. Başladı birer birer satmaya. Karısı ölmüş, çoluğu çocuğu olmamış. Yalnız yaşar. Yemeğini ne kendi pişirir. Kimseden yardım istemez. İlk zamanlar "Daha yaşlanmadın, everelim seni Recep Ağa" deriz, istemez. Şimdi kala kala bir bu bağı kaldı. O da satılırdı ya, az pahalı istiyo, dönümü iki sarılira.</p>

    <p class="baslik">— Bak hele, yarın bi görüşelim, anlaşırız ağam. İnmezse istediğini verir alırım.</p>

    <p class="baslik">Köye vardıklarında arabayı Naciye'nin kapısı önünde durdurdular. Kadir önce gaz tenekesiyle nevale torbasını alıp avluya girdi; kapıya doğru gelmekte olan Naciye'ye verdi.</p>

    <p class="baslik">— Torbada şeker de var. İstersen şerbet yaparsın, dedi.</p>

    <p class="baslik">— Yaparım ya, nikâhımız şerbetli olsun.</p>

    <p class="baslik">Kadir ezme çuvalını sırtlanırken Arif Ağa:</p>

    <p class="baslik">— Az sonra cami avlusuna gel, ikindi namazından sonra imamı alır eve geliriz, dedi.</p>

    <p class="baslik">— Olur ağam.</p>

    <p class="baslik">Kadir sırtındaki çuvalı hayadın bir köşesine indirdi. Kadının eski kocasından kalma hayvan damına yürüdü. Durumu kötü değildi ama yemliği sanki çürümüştü. Atının torbasını alıp çuvaldan yarısına kadar ezme koydu. Kıyıdan su çekip atı suladıktan sonra eyerini çıkarıp dama çekti. Torbayı başına asıp bıraktı. Çıkıp kapıyı kapadı. "Yarın şu yemliği de onarmalı." Damın yanındaki derme çatma ayakyolunda çişini ettikten sonra kuyudan su çekerken Naciye'ye seslendi.</p>

    <p class="baslik">— Şerbet için su çekeyim mi?</p>

    <p class="baslik">— Kuyu suyuyla olmaz, ben çeşmeden alırım.</p>

    <p class="baslik">Çektiği suyla aptes alırken Naciye hayattan seslendi:</p>

    <p class="baslik">— Boy aptesi almadın ya. Namazın kabul olmaz.</p>

    <p class="baslik">— Tanrım bağışlar. Boy aptesini yarın alırız.</p>

    <p class="baslik">Kadının getirdiği peşkirle elini yüzünü kuruladıktan sonra ayakkaplarını giyip evden çıktı. Cami avlusunda ikindi namazı için toplanmış birkaç yaşlı köylü vardı. Çoğu tarlada, bağdaydı anlaşılan, öyle ya iş günleriydi bunlar. Köylüler durumu öğrenmişler, Kadir'e sorular soruyorlardı. Pek açılmadan onlarla konuştu. Az sonra Arif Ağa da geldi. Bir tanıdığını nikâh tanığı olarak peyledi.</p>

    <p class="baslik">İkindi namazından sonra -doğrusu nicedir namaz kılmayı da unutmuştu; okumak falan hak getire; Arif Ağa'ya uyup yatıp kalkmış, 'Tanrım bağışlar' diye düşünüp bu işten kendince yüzünün akıyla çıkmıştı- imam, Arif Ağa ve öteki tanıkla eve gittiler. Naciye'nin çağırdığı birkaç yaşlıca köylü kadın hayatta oturuyorlardı. Arif Ağa'nın karısı fısıldadı:</p>

    <p class="baslik">— Göreyim maşallahı var kız.</p>

    <p class="baslik">— Tanrım nazardan saklasın, aslan gibi adammış.</p>

    <p class="baslik">— Naciye karının talihi varmış.</p>

    <p class="baslik">— İlk kocası da böyleydi ya.</p>

    <p class="baslik">— Gözü kör olası savaş, gençlerin başını yedi.</p>

    <p class="baslik">— Kız, bu savaşa katılmamış mı?</p>

    <p class="baslik">— Katılmaz mı kız! Sonra da çetelikteymiş. Bi yığın gâvuru pusuya düşürüp haklamışlar.</p>

    <p class="baslik">— Amanın, Naciye'nin kemiklerini kırar bu adam.</p>

    <p class="baslik">Gelenler odaya girip nikâh kıyıldıktan sonra Naciye ile Arif Ağa'nın karısı şerbetleri sundular. İmamın duası bitince Kadir ona iki mecidiye verdi:</p>

    <p class="baslik">— Yeter mi hocam?</p>

    <p class="baslik">— Allah bereket versin oğul; evliliğin mübarek olsun.</p>

    <p class="baslik">Kadir köylülerle ilişkiye gireli, yardımcısız, kendi başına davranmakla köylülerce kabul görmekten hoşnuttu. Böylece serüvensiz, tekdüze, sıradan bir çiftçi yaşamına geçmenin bu ilk gününde kendine güveni pekişti. Hele konuklar gittikten sonra Naciye'nin tembihiyle olacak, Ayşe'nin gelip 'babacığım' diyerek elini öpmesine pek sevinmişti.</p>

    <p class="baslik">Ertesi sabah Naciye ile birlikte yıkandıktan sonra temiz çamaşırlar -ilk kocasından olacak- giyip evden çıktı. Arif Ağa'yı çağırıp birlikte Çerkez Recep'e gittiler. Kadir pazarlıkla -"bağ gen kalmış, ot bürümüş, budanmamış bile, birkaç zayıf asmada bir-iki salkım doğuş olmuş sadece, çok masraf ister"- adamın istediği yirmi sarılirayı on sekize indirdi. Muhtara yazdırdıkları satış kâğıdına adam parmak bastı. Kâğıt cebinde eve dönünce Naciye'ye,</p>

    <p class="baslik">— Bağı aldım. Daha bugünden başlıcem otunu biçmeye. Yooo değil, bugün değil. Bugün şu beygirin yemliğini onarmak gerek. Yarın başlarım. Bak görürsün, gelecek yıla çiçek gibi getiricem o bağı.</p>

    <p class="baslik">— Şimdi gel de karnını doyur önce. Fasulye ile pilav pişirdim.</p>

    <p class="baslik">Yemekten sonra Kadir ceketini, gömleğini çıkarıp -"Ne sıcak bugün"- dama girdi. Atı çıkarıp suladı, ağaca bağladı. Yemliği onardıktan sonra köy kıyısındaki hendeklerden bir kucak ot biçip yemliğe yaydı. Atı getirip bağladı. Hayattaki mindere oturdu, karısından su istedi. Naciye'nin testiden doldurduğu bir tas suyu içti.</p>

    <p class="baslik">— Selim dün gece giderken 'ben de geleyim' dedim de istemedi. İyi ki istememiş. Gel deseydi şimdi ben de yoktum. Ayşe nerde kız?</p>

    <p class="baslik">— Komşuda oynuyo.</p>

    <p class="baslik">— Hadi gel odaya girelim.</p>

    <p class="baslik">— Bu sıcakta olmaz; geceyi bekle.</p>

    <p class="baslik">Kadir yerinden fırlayıp kadını kucakladı, odaya soktu.</p>

    <p class="baslik">— Bu sıcakta olmaz kocacım, terliyiz.</p>

    <p class="baslik">— Niye olmazmış, hadi soyun.</p>

    <p class="baslik">Bu ara kendi de soyunuyordu.</p>

    <p class="baslik">— Selim dediğimi dinleseydi şimdi sağ olurdu. 'Yahu, şu yeniyetmeliğinde istediğin kız köyde değil mi? Kocası askerdedir, kaçıralım sana' dediğimde 'Olmaz, başka biriyle yatmış. Koca Mümin söylediydi. İstemem gari' dediydi. Kaç yıl birlikte kaldık, hiç kadına gitmedi. Ölen karısından sonra istemezmiş.</p>

    <p class="baslik">Naciye iç gömleğiyle kalmıştı. Kadir onu da çıkarıp attı. Çırılçıplak uzun uzun, terleye terleye, inleye inleye seviştiler.</p>

    <p class="baslik">Silinirlerken Naciye:</p>

    <p class="baslik">— Hadi yıkanalım, dedi.</p>

    <p class="baslik">—Yarın sabah yıkartınz. Gecenin serininde gene isteriz belki.</p>

    <p class="baslik">— Bu akşam camiye gitmeyecek misin?</p>

    <p class="baslik">— Okumayı bile unutmuşum kız. Günah olur böyle namaz kılmak.</p>

    <p class="baslik">— Namaz surelerini ben ezberletirim sana. Ramazanda ne camiye gitmezsen gâvur derler sana.</p>

    <p class="baslik">— Giderim elbet.</p>

    <p class="baslik">Naciye gömleğini giymeden Kadir sarılıp omuzlarından, boynundan, memelerinden öptü onu uzun uzun.</p>

    <p class="baslik">— Böyle sık sık yaptıkça daha tatlı oluyo bu kız. Gecenin serininde olmazlanma sakın.</p>

    <p class="baslik">— Sık yaparsan bıkarsın benden.</p>

    <p class="baslik">— Senden bıkılır mı hiç güzel karım! Gündüz çalışır gece sevişiriz. Ha, bugün Hacırahmanlı'da Cemal Usta'ya bi pulluk yaptırayım dedim de Arif Amca bizde pulluk olduğunu söyledi. Var mı?</p>

    <p class="baslik">— Var ya, çırpıların durduğu sayada.</p>

    <p class="baslik">— İyi; bi de araba yaptıralım.</p>

    <p class="baslik">— Her şeyimiz olucek demek.</p>

    <p class="baslik">— Elbet olucek. Çiftçinin, bağcının düzeni tam olmalı. Bu yıl bu bağı adam edeyim, gelecek gözün bi yığın üzüm parası alırız.</p>

    <p class="baslik">— Ya dolu ne yağarsa?</p>

    <p class="baslik">— Hiçbişey olmaz, bunca patırtıda canımı almayan Tanrı bizi kayırır. Korkma.</p>
  </div>
</body>
</html>
