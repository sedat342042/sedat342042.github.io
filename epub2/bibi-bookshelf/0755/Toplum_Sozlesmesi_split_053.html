<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Toplum Sözleşmesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre8"><span class="bold">DİPNOTLAR</span></p><p class="calibre8">[<a id="filepos274571"></a><a href="Toplum_Sozlesmesi_split_004.html#filepos6772"><span class="calibre13"><span class="underline">1</span></span></a>] “Kamu hukuku üstüne bilgili araştırmalar, geçmiş kötülüklerin hikâyesinden başka bir şey değildir çoğu zaman; bunları gereğinden çok incelemeye kalkışmak boşu boşuna direnmek olur.” (Amsterdam’da Rey Yayınevi’nin bastığı Marquis d’Argenson’un Fransa’nın Komşularıyla Olan Çıkarları Üstüne İnceleme adlı kitabı) Grotius’un yaptığı da bundan başka bir şey değil.</p><p class="calibre8">[<a id="filepos275109"></a><a href="Toplum_Sozlesmesi_split_004.html#filepos8174"><span class="calibre13"><span class="underline">2</span></span></a>] Politika, k. I. B. 5.</p><p class="calibre8">[<a id="filepos275249"></a><a href="Toplum_Sozlesmesi_split_004.html#filepos8698"><span class="calibre13"><span class="underline">3</span></span></a>] Plutarkhos’un Hayvanlarda Düşünme adlı küçük yapıtına bakın.</p><p class="calibre8">[<a id="filepos275440"></a><a href="Toplum_Sozlesmesi_split_006.html#filepos17956"><span class="calibre13"><span class="underline">4</span></span></a>] Savaş hukukunu dünyanın bütün uluslarından çok daha iyi anlayan ve ona uyan Romalılar, bu konudaki titizliklerini öylesine ileri götürmüşlerdi ki, hiçbir yurttaşın düşmana, şu ya da bu düşmana karşı belli bir biçimde savaşma sözü vermeden gönüllü olarak hizmet görmesine izin verilmiyordu. Küçük Cato’nun ilk askerliğini yaptığı bir lejyon yeniden kurulurken, büyük Cato lejyon komutanı Popilius’a yazdığı bir mektupta, “Oğlumun komutanız altında çalışmasını istiyorsanız ona yeniden ant içirmelisiniz, yoksa düşmana karşı silah kullanamaz, çünkü ilk askerlik andı geçerliğini yitirmiştir.” diye yazıyordu. Aynı Cato, oğluna bu yeni andı içmeden savaşa girmemesini bildiriyordu. Biliyorum, bu dediklerime karşı, Clusium kuşatmasıyla daha başka özel olayları kanıt diye göstereceklerdir; ama ben yasalardan, törelerden söz ediyorum. Romalılar yasalarına en az aykırı davranmış bir ulustur; hiçbir ulus onlarınki kadar iyi ve yetkin yasalar koymuş değildir.</p><p class="calibre8">[<a id="filepos276614"></a><a href="Toplum_Sozlesmesi_split_008.html#filepos28239"><span class="calibre13"><span class="underline">5</span></span></a>] Bu sözcüğün gerçek anlamına yeni yazarlarda hiç rastlanmıyor. Çoğu, kenti site, kentliyi de yurttaş ile karıştırıyor. Kentin evlerden, sitenin de yurttaşlardan oluştuğunu bilmezler. Eskiden Kartacalılara pek pahalıya mal olmuştu bu yanlışlık. Bir hükümdarın uyruklarına cives (yurttaş) dediğine hiçbir kitapta rastlamadım. Hatta ne eskiden Makedonyalılara, ne de zamanımızda bütün öbür uluslardan daha çok özgürlüğe yakın olmasına karşın, İngilizlere denildiğine. Yalnız Fransızların hepsi kendilerine teklifsizce yurttaş demektedir. Sözlüklerinden de anlaşılacağı üzere bu sözcük üstünde hiçbir düşünceleri yoktur; olsaydı eğer, bunu kendilerine mal etmekle büyük bir suç işlemiş olurlardı. Bodin, bizim kentli ve ilçelilerimizden söz ederken, bunları birbirine karıştırıp büyük bir yanılgıya düşmüştür. Oysa M. d’Alembert bu konuda yanılmamış, Cenevre adlı yazısında, kentimizde bulunan dört (hatta yabancılarla birlikte beş) sınıfı (ki bunlardan yalnız ikisi cumhuriyeti oluşturmuştur) birbirinden ayırt etmiştir. Ondan başka benim bildiğim hiçbir Fransız yazarı, yurttaş sözcüğünün gerçek anlamını kavrayamamıştır.</p><p class="calibre8">[<a id="filepos277980"></a><a href="Toplum_Sozlesmesi_split_011.html#filepos42120"><span class="calibre13"><span class="underline">6</span></span></a>] la eşit olurlar</p><p class="calibre8">[<a id="filepos278115"></a><a href="Toplum_Sozlesmesi_split_014.html#filepos45158"><span class="calibre13"><span class="underline">7</span></span></a>] Bir istemin genel olması için, her zaman oybirlikli olması gerekmez, yalnız bütün oyların hesaba katılmış olması gerekir; herhangi bir oyun dışta bırakılması genelliği bozar.</p><p class="calibre8">[<a id="filepos278425"></a><a href="Toplum_Sozlesmesi_split_015.html#filepos50162"><span class="calibre13"><span class="underline">8</span></span></a>] Marquis d’Argenson şöyle der: “Her çıkarın ayrı birtakım kuralları vardır. İki özel çıkar arasında uzlaşma, bir üçüncü kimsenin çıkarına karşı yapılır.” Buna şunu ekleyebilirdi: Bütün çıkarlar, tek tek kişilerin çıkarlarına aykırı oldukları zaman uzlaşırlar. Birbirine karşıt çıkarlar olmasaydı, ortak çıkarın varlığı pek duyulmaz ve hiçbir zaman engellerle karşılaşmazdı. Her şey yolunda gider, politika da bir sanat olmaktan çıkardı.</p><p class="calibre8">[<a id="filepos279045"></a><a href="Toplum_Sozlesmesi_split_015.html#filepos51499"><span class="calibre13"><span class="underline">9</span></span></a>] Machiavelli şöyle der: “Vera cosa é che alcuni divisioni nuocono alle</p><p class="calibre8">republiche, ed alcune giovano: quelle nuocono che sono dalle sono dalle sette e da partigianı accompagnate: quello giovano che senza sette, senza partigiani, si mantengono. Non poten do adunque provedere un</p><p class="calibre8">fondatore d’una republica che non siano nimicizie in quella, ha da</p><p class="calibre8">proveder almeno che non vi siano sette.” (Floransa Tarihi, kitap VII: “Bazı ayrılmalar cumhuriyete zararlı, bazıları da yararlıdır. Mezhepleri, partileri kışkırtanlar zararlı, hiçbirine el atmayanlar yararlıdır. Bir devletin kurucusu düşmanlıkları önleyemezse, hiç değilse onların birer mezhep haline gelmelerini önlemelidir.”)</p><p class="calibre8">[<a id="filepos280016"></a><a href="Toplum_Sozlesmesi_split_016.html#filepos52980"><span class="calibre13"><span class="underline">10</span></span></a>] Dikkatli okuyuculardan beni burada çelişmelere düşmekle suçlamakta acele etmemelerini dilerim. Dilin yoksulluğu yüzünden, istemeye istemeye çelişmeye düştüm. Ama durun, bekleyin hele!</p><p class="calibre8">[<a id="filepos280332"></a><a href="Toplum_Sozlesmesi_split_018.html#filepos70374"><span class="calibre13"><span class="underline">11</span></span></a>] Bu sözcükle yalnız aristokrasi ya da demokrasi değil, genel olarak yasa demek olan genel istemin yönettiği her çeşit hükümeti anlıyorum. Bir hükümetin yasal olması için, egemen varlıkla aynı olması değil, onun vekili olması gerekir. Ancak o zaman monarşi de cumhuriyet sayılır. Bunu bir sonraki kitapta açıklayacağız. [Çevirenin notu: Bizde “cumhur” halk demektir. Cumhuriyet de halkın kral olduğu devlettir.]</p><p class="calibre8">[<a id="filepos280895"></a><a href="Toplum_Sozlesmesi_split_019.html#filepos72919"><span class="calibre13"><span class="underline">12</span></span></a>] Bir ulus ancak yasaları çökmeye başladığı zaman ün kazanmaya başlar. Yunanistan’ın öbür bölgelerinde daha Spartalıların sözü bile edilmezken, Lykurgos’un yasaları kim bilir Spartalıları ne denli mutlu yaşatmıştı.</p><p class="calibre8">[<a id="filepos281255"></a><a href="Toplum_Sozlesmesi_split_019.html#filepos75985"><span class="calibre13"><span class="underline">13</span></span></a>] Calvin’e yalnız tanrıbilimci gözüyle bakanlar dehasının enginliğini pek kavrayamazlar. Yazılışında büyük payı olan o bilge buyrultular, Institute adlı yapıtı kadar onur sağlamaktadır ona. Zamanın dinimizde yapacağı değişiklik ne olursa olsun, içimizde yurt ve özgürlük ateşi sönmediği sürece, bu adamın anısı her zaman hayırla anılacaktır.</p><p class="calibre8">[<a id="filepos281754"></a><a href="Toplum_Sozlesmesi_split_019.html#filepos79128"><span class="calibre13"><span class="underline">14</span></span></a>] Machiavelli der ki: “Gerçekte, hiçbir memlekette olağanüstü bir yasacı yoktur ki, tanrıya başvurmuş olmasın; yoksa, koyduğu yasaları kimse kabul etmezdi. Gerçekte, bilge kişinin bildiği birçok yararlı bilgi vardır. Ama bu bilgilerde başkalarını inandıracak ölçüde açık birtakım nedenler yoktur.” Discorsi sopra Tite Livio, Bib. I, XI. [Çevirenin notu: Rousseau yalnız İtalyancasını vermiştir.]</p><p class="calibre8">[<a id="filepos282305"></a><a href="Toplum_Sozlesmesi_split_021.html#filepos91167"><span class="calibre13"><span class="underline">15</span></span></a>] İki komşu ulustan biri öbürüne bağlı olmadan yaşayamazsa, birinci için çok ağır, ikinci için de çok tehlikeli bir durum yaratır bu. Böyle bir durumda, her aklı başında ulus, öbürünü bu bağlılıktan bir an önce kurtarmaya çalışır. Meksika İmparatorluğu’nun toprakları içinde sıkışıp kalmış olan Thlascala Cumhuriyeti, Meksikalılardan tuz satın almaktansa, hiç tuz kullanmamaya karar vermiş; hatta bedava bile almamıştı. Çünkü o bilge Thlascalalılar, bu cömertliğin altındaki tuzağı gördüler. Özgür yaşadılar ve bu büyük imparatorluğun içinde kapalı kalan bu küçük devlet, sonunda Meksika’nın başını yedi.</p><p class="calibre8">[<a id="filepos283106"></a><a href="Toplum_Sozlesmesi_split_022.html#filepos93173"><span class="calibre13"><span class="underline">16</span></span></a>] Devleti sağlamlaştırmak mı istiyorsunuz, iki ucu elden geldiğince birbirine yaklaştırın. Ne çok varlıklıların bulunmasına göz yumun, ne de çok yoksulların. Birbirinden ister istemez ayrılamayan bu iki durum, ortak yarara aynı ölçüde zararlıdır. Birinden zorbalığı kışkırtanlar, öbüründen de zorbalar çıkar. Halk özgürlüğünün alım satımı hep bunlar arasında olur; biri satın alır, biri de satar onu.</p><p class="calibre8">[<a id="filepos283670"></a><a href="Toplum_Sozlesmesi_split_022.html#filepos94753"><span class="calibre13"><span class="underline">17</span></span></a>] Marquis d’Argenson der ki: “Dış ticaretin bazı kolları, genel olarak bir krallık için ancak görünürde bir yarar sağlar; bazı kimseleri, hatta bazı kentleri zenginleştirir, ama bütün ulusun bundan hiçbir kazancı olmaz. Halkın durumuysa daha iyeleşemez.”</p><p class="calibre8">[<a id="filepos284067"></a><a href="Toplum_Sozlesmesi_split_022.html#filepos95633"><span class="calibre13"><span class="underline">18</span></span></a>] Montesquieu</p><p class="calibre8">[<a id="filepos284198"></a><a href="Toplum_Sozlesmesi_split_025.html#filepos102444"><span class="calibre13"><span class="underline">19</span></span></a>] Nitekim, Venedik’te doge bulunmadığı zaman bile kurultaya serenissime principe (en duru, en temiz hükümdar) adı verilirdi.</p><p class="calibre8">[<a id="filepos284448"></a><a href="Toplum_Sozlesmesi_split_028.html#filepos123818"><span class="calibre13"><span class="underline">20</span></span></a>] Montesquieu</p><p class="calibre8">[<a id="filepos284579"></a><a href="Toplum_Sozlesmesi_split_028.html#filepos124829"><span class="calibre13"><span class="underline">21</span></span></a>] Polonya kralının babası Posania palatin’i, Lorraine dukası.</p><p class="calibre8">[<a id="filepos284764"></a><a href="Toplum_Sozlesmesi_split_028.html#filepos125096"><span class="calibre13"><span class="underline">22</span></span></a>] Tehlikeli özgürlüğü kölece rahatlığa değişmem.</p><p class="calibre8">[<a id="filepos284940"></a><a href="../Text/Toplum_Sozlesmesi_split_054.html#filepos271974"><span class="calibre13"><span class="underline">23</span></span></a>] Optimates sözcüğünün en iyiler değil, en güçlüler anlamında kullanıldığı açıktır.</p><p class="calibre8">[<a id="filepos285201"></a><a href="../Text/Toplum_Sozlesmesi_split_054.html#filepos273024"><span class="calibre13"><span class="underline">24</span></span></a>] Görevlilerin nasıl seçileceklerini yasalarla düzene bağlamak çok önemlidir. Çünkü bu seçim kralın isteğine bırakıldı mı, Venedik ve Bern cumhuriyetlerinde olduğu gibi, soydan geçme aristokrasiye düşme tehlikesinin önü alınamaz. Zaten bu yüzden değil mi ki, Venedik çoktan çökmüş, Bern Cumhuriyeti ise, senatosunun büyük bilgeliği ile ayakta durmaktadır: Bu da yüz ağartan, ama çok tehlikeli, kuraldışı bir örnektir.</p><p class="calibre8">[<a id="filepos285821"></a><a href="Toplum_Sozlesmesi_split_030.html#filepos133904"><span class="calibre13"><span class="underline">25</span></span></a>] Machiavelli dürüst bir insan, iyi bir yurttaştı; ama Medicilere bağlı olduğu için, memlekete yapılan baskı içinde, özgürlük aşkını gizli tutmak zorundaydı. Caesar Borgia’yı, o iğrenç adamı kahraman olarak seçmesi, gizli amacını yeterince açığa vurmaktadır. İl Principe’nin öğretisiyle</p><p class="calibre8">Titius–Livius Üzerine Konuşma ve Floransa Tarihi’ninkiler arasındaki çelişme, bu derin politika kuramcısının şimdiye kadar ne üstünkörü ve bozuk ahlaklı okuyucuların eline düştüğünü gösterir. Roma sarayı kitabı yasak etmişti. Buna aklım erer. Çünkü yapıtın açıkça anlattığı bu saraydı.</p><p class="calibre8">[<a id="filepos286637"></a><a href="Toplum_Sozlesmesi_split_030.html#filepos139292"><span class="calibre13"><span class="underline">26</span></span></a>] Plutarkhos: Dicts notables des rois et des grands capitaines, s.22. (Büyük Kral ve büyük askerlerin önemli sözleri.)</p><p class="calibre8">[<a id="filepos286879"></a><a href="Toplum_Sozlesmesi_split_030.html#filepos140227"><span class="calibre13"><span class="underline">27</span></span></a>] Tacitus, Tarih 1, 16.</p><p class="calibre8">[<a id="filepos287020"></a><a href="Toplum_Sozlesmesi_split_030.html#filepos142024"><span class="calibre13"><span class="underline">28</span></span></a>] Bu, yukarıda büyük devletlerin sakıncaları üstüne söylediklerime aykırı değildir. (Kitap II, b. IX). Çünkü orada ele alınan şey hükümetin üyeleri üzerindeki yetkisiydi, buradaysa, yurttaşları üzerindeki gücüdür. Dağınık halde bulunan üyeleri, ulus üzerinde uzaktan etki yapmada dayanak noktaları işini görür. Ama bu üyelere hükümetin doğrudan doğruya etkide bulunabilmesi için hiçbir dayanak noktası yoktur. Böylece kaldıracın uzunluğu, birinci durumda hükümetin güçsüzlüğünü, ikinci durumdaysa gücünü yaratır.</p><p class="calibre8">[<a id="filepos287710"></a><a href="Toplum_Sozlesmesi_split_032.html#filepos157726"><span class="calibre13"><span class="underline">29</span></span></a>] Bu, yukarıda büyük devletlerin sakıncaları üstüne söylediklerime aykırı değildir. (Kitap II, b. IX). Çünkü orada ele alınan şey hükümetin üyeleri üzerindeki yetkisiydi, buradaysa, yurttaşları üzerindeki gücüdür. Dağınık halde bulunan üyeleri, ulus üzerinde uzaktan etki yapmada dayanak noktaları işini görür. Ama bu üyelere hükümetin doğrudan doğruya etkide bulunabilmesi için hiçbir dayanak noktası yoktur. Böylece kaldıracın uzunluğu, birinci durumda hükümetin güçsüzlüğünü, ikinci durumdaysa gücünü yaratır.</p><p class="calibre8">[<a id="filepos288400"></a><a href="Toplum_Sozlesmesi_split_033.html#filepos160605"><span class="calibre13"><span class="underline">30</span></span></a>] İnsan soyunun mutluluğu bakımından üstünlük tanınması gereken yüzyılları bu ilkeye göre düşünmeli. Edebiyat ve güzel sanatların ilerleme gösterdikleri bazı yüzyıllara aşırı hayranlık duyulmuş ve bunun kötü sonucu hesaba katılmamıştır: İdque apud imperitus humanitas vocabatur, cum</p><p class="calibre8">servitutis esset. (Deliler, kölelerin başlıca bölümüne insanlık derler:</p><p class="calibre8">Tacitus, Agricola, 31) Kitaplardaki özdeyişlerde yazarları konuşturan aşağılık çıkarları hiç görmeyecek miyiz dersiniz? Hayır, yazarlar ne derlerse desinler, bütün parlaklığına ve ününe karşın, bir memleket halkının nüfüsu azalırsa, orada her şeyin yolunda gittiğini söylemek pek yerinde bir şey olmaz. Bir ozanın yüz bin liralık geliri olması, yaşadığı çağın en iyi çağ sayılmasını gerektirmez. Başkanların görünürlerdeki iç dirliğinden, kaygısızlığından çok, bütün ulusların, özellikle kalabalık devletlerin rahatlığına bakmak gerekir. Dolu, birkaç kantonu kasıp kavurur ama, binde bir kıtlığa yol açar. Ayaklanmalar, iç savaşlar baştakileri çok ürkütür ama, uluslar için asıl yıkım bu değildir. Bunlar ara verebilirler. Ama beri yandan, onları sen mi ezeceksin, ben mi diye bir yarıştır sürüp gitmektedir. Ulusların gerçek mutlulukları da, mutsuzlukları da içinde bulundukları değişmez koşullardan gelir; her şey boyunduruk altında ezilip kaldıkça, her şey yok olup gitmiş demektir; O zaman baştakiler canlarının istediği gibi ortadan kaldırırlar onları, ubi slitudinem faciunt, pacem</p><p class="calibre8">appellant (ıssızlık yarattıkları yerde barış var diyorlar) (Tacitus, Agricola, 31). Büyüklerin kışkırtmalarıyla Fransa Krallığı’nın sarsılması ve Paris piskopos yardımcısının parlamentoya cebinde hançerle gelmesi, Fransız ulusunun onur ve özgürlük içinde mutlu yaşayıp çoğalmasına engel olmamıştı. Kan gövdeyi götürmekle birlikte, memleket yine de insanla doluydu. Machiavelli şöyle der: “Asıp kesmeler, sürgünler, iç savaşlar içinde bile cumhuriyetimiz daha da güçlenmişti. Yurttaşların eylemi, töreleri ve bağımsızlığı, bütün o zayıflatıcı geçimsizliklere karşın devleti daha bir güçlendiriyordu. Birazcık karışıklık ruha etkinlik verir. İnsanoğlunu gerçekten mutlu eden şey, dirlikten çok, özgürlüktür.”</p><p class="calibre8">[<a id="filepos291057"></a><a href="Toplum_Sozlesmesi_split_034.html#filepos161952"><span class="calibre13"><span class="underline">31</span></span></a>] Venedik cumhuriyetinin kendi kanalları içinde ağır ağır gelişmesi bu geçişe bir örnek olarak gösterilebilir. Bin iki yüz yıldan beri Venediklilerin daha hâlâ ikinci aşamada olmaları şaşırtıcı bir şeydir. Bu aşama 1198’de Serrar di consiglio ile başlar. Venediklilerin kınadıkları dukalara gelince, Squittinio della limbertà veneta ne derse desin, hiçbir zaman Venediklilerin hükümdarı olmadıkları ispatlanmıştır. Buna karşı, Roma cumhuriyetini gösterecek ve bu cumhuriyet, tam tersine krallıktan aristokrasiye, aristokrasiden de demokrasiye geçmiştir diyecek kimseler olacaktır. Bense hiç de böyle düşünmüyorum. Romulus’un kurduğu ilk hükümet karma bir hükümetti ve çarçabuk zorbalığa dönüvermişti. Özel birtakım nedenlerden devlet ortadan kalkar; tıpkı insan diyebileceğimiz çağa gelmeden önce, ölüp giden bir bebek gibi, cumhuriyetin asıl doğuş dönemi Tarquiniusların kovulmasıyla başlar. Ama başlangıçtan değişmez bir biçim almış değildi. Soylular ortadan kaldırılmadığı için, işin ancak yarısı yapılmıştı. Çünkü bu yoldan, yönetim biçimlerinin en kötüsü olan soydan geçme aristokrasi, demokrasi ile anlaşmazlık halinde olduğu için, her zaman kararsız olan yönetim biçimi, Machiavelli’nin de çok iyi gösterdiği gibi, ancak tribun’ların kurulmasıyla değişmezliğe kavuştu. Ancak o zaman gerçek bir hükümet ve gerçek bir demokrasi kurulmuş oldu. Gerçekte, halk o zaman yalnız egemen değil, aynı zamanda hem yönetici, hem yargıç durumundaydı. Senato, hükümeti davranışında ölçülü ve toplu tutmaya çalışan, bağımlı bir kuruldu sadece. Consul’lar bile, birer soylu kişi ve en yüksek devlet görevlisi, ayrıca savaşta da tam yetkili birer komutan olmalarına karşın, Roma’da sadece halkın başkanlarıydılar. O zamandan sonra hükümet doğal eğilimine uymuş ve iyiden iyiye demokrasiye yönelmiştir. Patricia adeta kendini ortadan kaldırıyordu, aristokrasi de varlığını, artık Venedik ve Cenevre’de olduğu gibi patricia’da değil, pleb’lerle patricia’lardan kulu senatoda, hatta ellerine etkin bir güç geçiren tribun’larla sürdürüyordu: Çünkü sözcükler olayları değiştiremez; Bir ulusun başında ulus adına onu yöneten başlar varsa, bunların adı ne olursa olsun, hükümet bir aristokrasi yönetimidir. Aristokrasinin kötüye kullanılmasından iç savaşlarla triumvira doğdu. Sula, Caesar, Augustus gerçek birer monark idiler; sonunda da Tiberius’un zorba yönetiminde devlet dağıldı. Demek, Roma tarihi benim ilkemi yalanlamıyor, doğruluyor.</p><p class="calibre8">[<a id="filepos293844"></a><a href="../Text/Toplum_Sozlesmesi_split_057.html#filepos279829"><span class="calibre13"><span class="underline">32</span></span></a>] Omnes enim et habentur et dicuntur tyranni, qui potestate ututur</p><p class="calibre8">perpetua in ea civitate quae liberate usa est. (Cornelius Nepos,</p><p class="calibre8">Militiades’in Hayatı, No.8) (Tiran adı verilen ve tiran sayılanların hepsi, özgürlüğü tatmış olan bir devlette ömür boyunca devlet gücünü ellerinde tutanlardır.) Aristoteles tiranı kralla bir tutmazdı (Morn. Nicom. Kitap VIII. Bölüm X). Ona göre, birincisi salt kendi çıkarı için, ikincisiyse yalnız uyruklarının yararı için yönetir. Ama özellikle Xenophones’in</p><p class="calibre8">Hiero’sunda görüldüğü gibi, bütün Yunan yazarları, genel olarak tiran sözcüğünü başka anlamda kullanmışlardır. Bütün bunlar bir yana, eğer Aristoteles’in yaptığı ayrım kabul edilecek olursa, denebilir ki, dünya kuruldu kurulalı, bir tek kral bile yaşamış değildir henüz</p><p class="calibre8">[<a id="filepos294984"></a><a href="Toplum_Sozlesmesi_split_038.html#filepos174846"><span class="calibre13"><span class="underline">33</span></span></a>] Bu sözcüğün burada anlamı, aşağı yukarı İngiltere parlamentosundaki anlamının aynıdır. Her çeşit yargı hakkı askıda kalmış olsa bile, bu görevlerin benzerliği consul’lar ile tribun’lar arasına anlaşmazlık sokabilirdi.</p><p class="calibre8">[<a id="filepos295351"></a><a href="Toplum_Sozlesmesi_split_039.html#filepos182162"><span class="calibre13"><span class="underline">34</span></span></a>] Soğuk ülkelerde doğululara özgü o lüks ve gevşekliği benimsemek, köleliği kabul etmek, hatta buna onlardan daha kaçınılmazcasına katlanmak demektir.</p><p class="calibre8">[<a id="filepos295633"></a><a href="Toplum_Sozlesmesi_split_039.html#filepos184192"><span class="calibre13"><span class="underline">35</span></span></a>] Bu yapıtın sonlarına doğru, dış ilişkileri incelerken konfederasyon konusuna değindiğim zaman yapmayı düşündüğüm şey buydu. Buysa, ilkelerini koymak gereken yepyeni bir konudur.</p><p class="calibre8">[<a id="filepos295947"></a><a href="Toplum_Sozlesmesi_split_042.html#filepos194370"><span class="calibre13"><span class="underline">36</span></span></a>] Elbette görevden kaçmak ve yurdumuz bize muhtaçken ona hizmet etmemek için çekip gidilmez. Kaçmak bir suç olur o zaman ve cezayı hak eder; bu bir çekilme değil, görevden kaçma olur.</p><p class="calibre8">[<a id="filepos296260"></a><a href="Toplum_Sozlesmesi_split_045.html#filepos201581"><span class="calibre13"><span class="underline">37</span></span></a>] Tarih, I, 85.</p><p class="calibre8">[<a id="filepos296393"></a><a href="Toplum_Sozlesmesi_split_045.html#filepos203196"><span class="calibre13"><span class="underline">38</span></span></a>] Bu, özgür bir devlet için söylenebilir; çünkü başka yerde çoluk çocuk, mal mülk, konutsuzluk, gereksinim, zorbalık bir kimseyi istemeye istemeye bir memlekette alıkoyabilir; o zaman da o kimsenin memlekette oturması, başlı başına sözleşmeye ya da sözleşmenin çiğnenmesine razı olduğu anlamına gelmez.</p><p class="calibre8">[<a id="filepos296840"></a><a href="Toplum_Sozlesmesi_split_045.html#filepos204132"><span class="calibre13"><span class="underline">39</span></span></a>] Genove’da cezaevlerinin önünde kürek hükümlülerinin zincirleri üstünde libertas (özgürlük) sözü yazılıdır. Bu, yerinde ve haklı olarak kullanılmıştır. Gerçekte, her devlette yurttaşların özgürlüğüne engel olanlar kötü kişilerdir. Bütün bu adamların kürek cezasına çarptırıldığı bir memlekette, tam özgürlükten yararlanılabilir.</p><p class="calibre8">[<a id="filepos297336"></a><a href="Toplum_Sozlesmesi_split_047.html#filepos211469"><span class="calibre13"><span class="underline">40</span></span></a>] Romulus’tan türetildiği ileri sürülen Roma sözcüğü Yunanca’dır ve anlamı da güç’tür. Numa sözcüğü de Yunancadır, yasa anlamına gelir. Bu kentin ilk iki kralının yaptıkları işlere böylesine uyan adları önceden almış olmalarına nasıl inanmalı?</p><p class="calibre8">[<a id="filepos297735"></a><a href="Toplum_Sozlesmesi_split_047.html#filepos213422"><span class="calibre13"><span class="underline">41</span></span></a>] Ramnenses.</p><p class="calibre8">[<a id="filepos297865"></a><a href="Toplum_Sozlesmesi_split_047.html#filepos213542"><span class="calibre13"><span class="underline">42</span></span></a>] Tatienses</p><p class="calibre8">[<a id="filepos297994"></a><a href="Toplum_Sozlesmesi_split_047.html#filepos213719"><span class="calibre13"><span class="underline">43</span></span></a>] Luceres</p><p class="calibre8">[<a id="filepos298121"></a><a href="Toplum_Sozlesmesi_split_047.html#filepos223463"><span class="calibre13"><span class="underline">44</span></span></a>] Campus Martius diyorum, çünkü comitia’lar centuri’ler halinde orada toplanırlardı. Öbür iki biçimdeyse forum’da ya da bir başka yerde toplanılırdı. İşte o zaman capitis censi’lerin en ileri gelen yurttaşlar kadar etkileri olurdu.</p><p class="calibre8">[<a id="filepos298493"></a><a href="../Text/Toplum_Sozlesmesi_split_060.html#filepos298611"><span class="calibre13"><span class="underline">45</span></span></a>] Kura ile seçilen bu centuri, oyuna başvurulan ilk centuri olmak bakımından praerogativa adını alırdı. Preogative (ayrıcalık) sözcüğü buradan gelir.</p><p class="calibre8">[<a id="filepos298817"></a><a href="../Text/Toplum_Sozlesmesi_split_061.html#filepos303629"><span class="calibre13"><span class="underline">46</span></span></a>] Custodes diribitores, rogatores suffragiorum.</p><p class="calibre8">[<a id="filepos299025"></a><a href="Toplum_Sozlesmesi_split_049.html#filepos242134"><span class="calibre13"><span class="underline">47</span></span></a>] Bu atamayı sanki bir adamı yasaların üstüne çıkarmaktan utanıyorlarmış gibi, geceleyin gizlice yaparlardı.</p><p class="calibre8">[<a id="filepos299262"></a><a href="Toplum_Sozlesmesi_split_049.html#filepos245452"><span class="calibre13"><span class="underline">48</span></span></a>] Cicero bir diktatör ileri sürmekle bunu sağlayacağına güvenemiyordu; ne kendini bu işe atmayı göze alabiliyor, ne de başkasının kendini seçmesini sağlayabiliyordu.</p><p class="calibre8">[<a id="filepos299559"></a><a href="Toplum_Sozlesmesi_split_050.html#filepos249474"><span class="calibre13"><span class="underline">49</span></span></a>] M. d’Alembert’e Mektup’ta uzun uzadıya üstünde durduğum konuya bu bölümde sadece şöyle bir değiniveriyorum.</p><p class="calibre8">[<a id="filepos299801"></a><a href="Toplum_Sozlesmesi_split_050.html#filepos250281"><span class="calibre13"><span class="underline">50</span></span></a>] Bir başka adalıydılar onlar; dilimizin nezaketi adlarını söylememe engeldir. [Çevirenin notu: Chio Adası.]</p><p class="calibre8">[<a id="filepos300035"></a><a href="Toplum_Sozlesmesi_split_051.html#filepos253564"><span class="calibre13"><span class="underline">51</span></span></a>] Nonne ea quae possidet Chamos deus tuus, tibi jure debentur? Vulgate’de böyle yazılıdır. Rahip Carrieres bunu şöyle çevirmiş: “Tanrınız</p><p class="calibre8">Chamos’un malına mülküne sahip çıkmaya hakkınız olduğuna inanmıyor musunuz?” Yahudice metnin nasıl olduğunu bilmiyorum, ama görüyorum ki, Vulgate’de Jephtah tanrı Chamos’un haklarını kesin olarak tanıyor ve Fransızca çevirmeni, Latince metinde olmayan size göre sözünü kullanarak bu tanımayı hafifletiyor.</p><p class="calibre8">[<a id="filepos300691"></a><a href="Toplum_Sozlesmesi_split_051.html#filepos254094"><span class="calibre13"><span class="underline">52</span></span></a>] Phocialıların kutsal savaş dedikleri savaşların bir din savaşı olmadığı açıktır. Amaç, dinsizleri hak yoluna getirmek değil, dine aykırı davranışları cezalandırmaktır.</p><p class="calibre8">[<a id="filepos301000"></a><a href="Toplum_Sozlesmesi_split_051.html#filepos258616"><span class="calibre13"><span class="underline">53</span></span></a>] Şu noktaya dikkat etmek gerekir ki, rahipler sınıfını bir bütün haline getiren şey, Fransa’da olduğu gibi, resmi kurullar değil, kiliselerin inanç birliğidir. Communion ve aforoz, rahipler sınıfının toplum sözleşmesidir; bu sözleşmeyle ulusların da, kralların da efendisi olurlar hep. İnanç birliğinde olan rahipler, isterlerse dünyanın ayrı uçlarında olsunlar, birbirlerinin yurttaşıdırlar. Bu buluş, politikada eşi bulunmaz bir başarıdır. Pagan rahipler arasında buna benzer bir şey yoktur; zaten bu yüzden değil mi ki, hiçbir zaman sınıf haline gelememişlerdir.</p><p class="calibre8">[<a id="filepos301732"></a><a href="Toplum_Sozlesmesi_split_051.html#filepos259497"><span class="calibre13"><span class="underline">54</span></span></a>] Örneğin, Grotius’un kardeşine yolladığı 11 Nisan 1643 tarihli mektuba bakın, bu bilgin kişinin De Cive adlı yapıtında neyi beğendiğini, neyi beğenmediğini görürsünüz. Gerçi hoşgörülü davranıp, yazarın iyi yanına bakarak kötü yanını bağışlar görünüyor ama, herkesten onun kadar bağışlayıcı olması istenemez ki!</p><p class="calibre8">[<a id="filepos302206"></a><a href="Toplum_Sozlesmesi_split_051.html#filepos270173"><span class="calibre13"><span class="underline">55</span></span></a>] Marquis d’Argenson der ki: “Cumhuriyette herkes başkalarına zarar vermeyen şeyleri yapmakta tamamen özgürdür.” İşte değişmez sınırlama bundan daha iyi tanımlanamaz. Bakan olmasına karşın, gerçek bir yurttaş duygusuyla yurdun yönetimi üstünde doğru ve sağlam görüşü olan, ünlü ve saygın bir adamın anısını saygıyla anmak için, ara sıra halkın pek bilmediği bu elyazmasından birtakım parçalar vermekten alamadım kendimi.</p><p class="calibre8">[<a id="filepos302793"></a><a href="Toplum_Sozlesmesi_split_051.html#filepos271322"><span class="calibre13"><span class="underline">56</span></span></a>] Caesar, Catilina’yı savunurken, ruhun ölmezliği düşüncesini kurmaya çalışıyordu. Cato ile Cicero bunu çürütmek için, onun sadece bir yurttaş gibi konuştuğunu ve devlete zarar getiren bir düşünceyi savunduğunu göstermekle yetindiler. Gerçekte, Roma senatosu tanrıbilim sorunu üstünde değil, asıl bu sorun üstünde yargısını verecekti.</p><p class="calibre8">[<a id="filepos303280"></a><a href="Toplum_Sozlesmesi_split_051.html#filepos272971"><span class="calibre13"><span class="underline">57</span></span></a>] Örneğin, evlenme medeni bir sözleşme olduğu için sonuçları medenidir; bunlar olmazsa toplumun yaşaması bile olanaksızdır. Diyelim, rahipler sınıfı bu sözleşmeyi yapma hakkını yalnız kendine mal etti (ki hoşgörüsüz bir dinde bu hakkı ister istemez zorla alır), kilisenin gücünü bu bakımdan öne sürüp, hükümdarınkini etkisiz bırakmış olmuyor mu bu davranışıyla? Apaçık meydanda değil mi bu? O zaman hükümdarın, rahipler sınıfının kendisine bırakacağı uyruklardan başka uyruğu kalmayacaktır. Şu ya da bu mezhepten olmalarına, şu ya da bu din geleneğini kabul edip etmemelerine, kendine az ya da çok bağlı olmalarına bakıp, kişileri birbirleriyle evlendirip evlendirmemekte özgür olan bu topluluk, miraslara, görevlere, yurttaşlara, hatta devlete istediği gibi el koymuş olmayacak mı? Artık piçlerden kurulu olduğu için devlet de yaşayamaz olacaktır. Ama buna diyecekler ki, yasalara, yargıçlara başvurulur. Rahiplerin dünyalığına el konur. Ne çıkar bundan! Biraz yüreği değilse bile, aklı olan papaz, sizi bırakır yapasınız; bütün bunları sessiz sessiz seyreder ve yine de dizgini elinde tutar. Çünkü bir bütünü eline geçireceğini kesin olarak bilen bir insanın o bütünün bir parçasından vazgeçmesinde büyük bir özveri yoktur bence.</p><div class="mbppagebreak" id="calibre_pb_53"></div>
</body></html>
