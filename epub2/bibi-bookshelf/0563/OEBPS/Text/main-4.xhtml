<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a>BÜYÜK WOOTTON DEMİRCİSİ</h2>

  <p>W</p>

  <p>Bir zamanlar, hafızaları sağlam olanlar için çok da uzun olmayan bir süre önce, bacakları uzun olanlar için&nbsp;çok da uzak olmayan bir yerde bir köy vardı. Adına Büyük Wootton demişlerdi, çünkü birkaç kilometre uzağında, ağaçların arasındaki Küçük Wootton’dan daha büyüktü, her ne kadar o sıralarda refah içinde bir köy olsa&nbsp;da, çok büyük değildi, ve olağandır ki, o köyde de iyi,&nbsp;kötü ve hem iyi hem kötü pek çok insan yaşardı.</p>

  <p>Kendi tarzında olağanüstü bir köydü; yörede muhtelif zanaatkarlarının yetenekleri ile tanınmıştı, ama özellikle de aşçıları ünlüydü. Köy Kurulu’na ait büyük bir Mutfak’ı vardi've Aşçıbaşı önemli biriydi. Aşçıbaşı’nın Evi&nbsp;ve Mutfak oralardaki en büyük, en eski ve aynı zamanda en güzel bina olan Büyük Ev’e bitişikti. Büyük Ev iyi&nbsp;taşlarla iyi meşe kütüklerinden inşa edilmişti ve bakımlıydı, ama eskiden olduğu gibi boyalı ve yaldızlı değildi.&nbsp;Köylüler toplantılarını, müzakerelerini, halka açık ziyafetlerini ve aile toplantılarını Büyük Ev’de yaparlardı. Bu&nbsp;yüzden Aşçıbaşı devamlı meşguldü, çünkü bütün bu&nbsp;toplantılara uygun yemekler hazırlaması gerekiyordu.&nbsp;Kutlanan sayısız bayram için uygun sayılan yemek, bol&nbsp;ve zengin olandı.</p>

  <p>Kışın kutlanan tek bayram olduğundan herkesin dört gözle beklediği özellikle bir bayram vardı. Bir hafta sürüyordu ve son gününde, günbatımında, ‘İyi Çocuklar&nbsp;İçin Ziyafet’ adı verilen bir eğlence düzenlenirdi. Bu ziyafete çok kişi davet edilmezdi. Kuşkusuz davet edilmeyi hak eden bazıları gözden kaçırılırdı ve hak etmeyen&nbsp;bazıları da yanlışlıkla davet edilirdi, ama ziyafeti düzenleyenler ne kadar dikkatli davranırsa davransın, olurdu&nbsp;böyle şeyler. Her durumda, Yirmi Dört Ziyafeti’ne bir çocuğun katılabilmesi tamamen şansa bağlıydı, çünkü bu&nbsp;ziyafet yirmi dört senede bir düzenlenirdi ve yalnızca&nbsp;yirmi dört çocuk davet edilirdi. Aşçıbaşı’nın bu ziyafette&nbsp;en iyi eserlerini çıkarması beklenirdi ve, pek çok güzel&nbsp;şeye ek olarak, Büyük Pasta’yı yapması da bir gelenekti. Aşçıbaşı’nın adı daha çok yaptığı Büyük Pasta’nın mükemmelliği (ya da tam tersi) ile hatırlanırdı, çünkü bir&nbsp;Aşçıbaşı’nm ikinci bir Büyük Pasta yapacak kadar görevde kalması nadirdi.</p>

  <p>Ama bir gün geldi, o dönemde hüküm süren Aşçıbaşı herkesi şaşırtarak (çünkü daha önee böyle bir şey hiç olmamıştı) bir tatile ihtiyaç duyduğunu ilan edip kimsenin bilmediği bir yere gitti, ve aylar sonra geri döndüğünde çok değişmiş görünüyordu. Başka insanların eğlendiğini görmekten keyif alan iyi kalpli bir adamdı, ama&nbsp;aslen ciddi biriydi ve pek az konuşurdu. Şimdi daha neşeli olmuştu; sık sık son derece gülünç şeyler söylüyor&nbsp;ve yapıyordu, ve ziyafetlerde Aşçıbaşları’ndan hiç beklenmeyen bir şey gerçekleştiriyor, neşeli şarkılar söylüyordu. Yanında bir de Çırak getirmişti ve bu, Köy’ü hayrete düşürmüştü.</p>

  <p>Hayret verici olan Aşçıbaşı’nın bir çırağı olması değildi. Zamanı gelince Aşçıbaşı bir çırak seçer, bildiği her şeyi ona öğretirdi ve yıllar ilerledikçe Çırak önemli işleri üstlenir, böylece Aşçıbaşı öldüğünde ya da emekliye ayrıldığında görevi devralmaya, Aşçıbaşı olmaya hazır hale&nbsp;gelirdi. Ama bu Aşçıbaşı daha önce hiç çırak seçmemiş-ti. Her seferinde, ‘daha zaman var’ ya da ‘gözümü açık&nbsp;tutuyorum, uygun birini bulduğumda seçeceğim’ demişti. Ama şimdi yanında sıradan bir oğlan getirmişti, hem&nbsp;de köyden olmayan birini. Çocuk Wootton delikanlılarından daha kıvrak, daha hızlı, daha yumuşak sesli ve&nbsp;daha nazikti, ama bu iş için saçmalık ölçüsünde gençti,&nbsp;görünüşüne bakıldığında henüz ergenlik çağındaydı. Yine de, çırak seçmek Aşçıbaşı’nm işiydi ve kimsenin ona&nbsp;karışmaya hakkı yoktu; bu yüzden çocuk kaldı ve kendine ev tutacak kadar büyüyene dek Aşçıbaşı’mn&nbsp;Evi’nde yaşadı. Kısa zamanda köylüler onu görmeye alıştılar ve çocuk birkaç arkadaş edindi. Arkadaşları ve Aşçıbaşı ona Alf diye hitap ediyordu, ama geri kalan herkes için yalnızca Çırak’tı.</p>

  <p>Yalnızca üç sene sonra bir sonraki sürpriz geldi. Bir bahar sabahı Aşçıbaşı uzun beyaz şapkasını çıkardı, temiz önlüklerini katladı, beyaz ceketini astı, sağlam bir&nbsp;dişbudak değnek ile küçük bir heybe aldı ve gitti. Yalnızca çırağa veda etti. Çevrede başka kimse yoktu.</p>

  <p>“Şimdilik hoşçakal Alf,” dedi. “İşleri elinden geldiğince idare etmen için sana bırakıyorum, ki bu her zaman çok iyi becerdiğin bir şeydir. Her şeyin yoluna gireceğini düşünüyorum. Bir daha karşılaşırsak, bana olan biten&nbsp;her şeyi anlatacağını umuyorum. Onlara yine tatile çıktığımı söyle, ama bu sefer geri dönmeyeceğim.”</p>

  <p>Çırak haberi Mutfak’a gelenlere verdiğinde köy epey çalkalandı. “Amma iş!” dediler. “Hem de haber vermeden ve veda etmeden! Aşçıbaşı’mız olmadan ne yapacağız? Yerini alacak kimseyi de bırakmadı.” Tartışıp dururken, genç Çırak’ı Aşçı yapmak hiç a<span style="text-decoration:underline;">k</span>ıl<span style="text-decoration:underline;">l</span>arına gelmemişti.&nbsp;Oğlan biraz daha uzamıştı, ama hâlâ çocuğa benziyordu&nbsp;ve yalnızca üç sene çalışmıştı.</p>

  <p>Sonunda, daha iyi birini bulamadıklarından, pek de fena yemek pişirmeyen bir köylü seçtiler. Adam gençken,&nbsp;Aşçıbaşı’nın çok meşgul olduğu zamanlarda ona yardım&nbsp;etmişti, ama Aşçıbaşı ondan pek hoşlanmamıştı ve onu&nbsp;yanına çırak almamıştı. Şimdi bir karısı ve çocuğu olan,&nbsp;parasını dikkatli harcayan, güvenilir bir adamdı. “En azından kimseye haber vermeden çekip gitmez,” dediler, “ve&nbsp;kötü yemek hiç yoktan iyidir. Bir sonraki Büyük Pasta’ya&nbsp;daha yedi sene var, o zamana kadar öğrenir.”</p>

  <p>Nokes (adamın adı buydu) işlerin bu şekilde gelişmesinden pek memnun kalmıştı. Her zaman Aşçıbaşı olmak istemişti ve bu işi başarabileceğinden hiç kuşku duymamıştı. Zaman zaman, Mutfak’ta yalnız kaldığında, uzun&nbsp;beyaz şapkayı kafasına geçirir, iyice ovulmuş kızartma&nbsp;tavasında kendine bakar ve konuşurdu: “Nasılsınız Aşçıbaşı. Bu şapka size pek yaraşmış, sizin için yapılmış sanki. Umarım işleriniz yolunda gider.”</p>

  <p>İşler çok da fena gitmedi, çünkü en başta Nokes elinden gelenin en iyisini yaptı. Üstelik Çırak da ona yardım ediyordu. Gerçekten de, Nokes sinsi sinsi onu izleyerek&nbsp;ondan çok şey öğrendi, ama bunu asla itiraf etmedi.&nbsp;Ama zaman geçti, Yirmi Dört Ziyafeti yaklaştı ve Nokes&nbsp;Büyük Pasta’yı nasıl yapacağını düşünmek zorunda kaldı. Gizliden gizliye endişeleniyordu, çünkü yedi senelik&nbsp;deneyimden sonra, sıradan kutlamalar için geçer not alabilecek pastalar ve tatlılar yapabilse de, Büyük Pasta’sı-mn dört gözle beklendiğini ve acımasız eleştirmenleri&nbsp;tatmin etmesi gerektiğini biliyordu. Yalnızca çocukları&nbsp;da değil. Ziyafete yardım etmek için gelenlere aynı malzemelerle, aynı şekilde pişirilmiş daha küçük bir pasta&nbsp;sunması gerekiyordu. Aynı zamanda, Büyük Pasta’da yeni ve şaşırtıcı bir özellik bulunması, bir öncekinin tekrarından ibaret olmaması bekleniyordu.</p>

  <p>Nokes’un akimdaki ana fikir pastanın çok tatlı ve zengin olacağıydı, onu tamamen şeker kremasıyla kaplamaya karar vermişti (Çırak krema konusunda becerikliydi). ‘Krema pastayı güzelleştirir ve peri masalından çıkmış gibi görünmesini sağlar,’ diye düşünüyordu. Çocukların&nbsp;zevkleri hakkında bildiği pek az şeyden iki tanesi tatlılar&nbsp;ve perilerdi. İnsanın büyüdükçe perilerden hoşlanmayı&nbsp;bıraktığını düşünüyordu, ama kendisi tatlıyı hâlâ seviyordu. “Ah! Peri masalları gibi,” dedi, “aklıma bir fikir geldi”; ve böylece Pasta’nın tam ortasına, bir çubuğa tutturulmuş, bembeyaz elbiseler giymiş, ucunda gümüş rengi&nbsp;yıldız bulunan bir değnek tutan küçük bir oyuncak bebek yerleştirebileceğini ve ayaklarının çevresine pembe&nbsp;şekerle <span style="font-weight:bold;font-style:italic;">Peri Kraliçe</span> yazabileceğini düşündü.</p>

  <p>Ama pasta için malzeme hazırlamaya başladığında, Büyük Pasta’yı pişirmek için neler gerektiğini doğru düzgün hatırlayamadığını fark etti, bu yüzden önceki aşçıların bıraktığı eski tarif kitaplarını karıştırdı. Eski aşçıların&nbsp;el yazılarını çözebildiğindeyse tarifler kafasını karıştırdı,&nbsp;çünkü hiç duymadığı, unuttuğu ve zamanında bulamayacağı şeylerden bahsediyorlardı; ama kitaplarda geçen&nbsp;bir iki baharatı deneyebileceğini düşündü. Kafasını kaşıdı ve son Aşçıbaşı’nm özel kekler için sakladığı balıarat-ları ve başka malzemeleri koyduğu, bir sürü farklı bölme&nbsp;içeren eski siyah kutuyu hatırladı. İşi devraldığından beri kutuya bakmamıştı, ama biraz arandıktan sonra onu&nbsp;kilerdeki yüksek bir rafın üzerinde buldu.</p>

  <p>Kutuyu indirdi ve kapağın üzerinde birikmiş tozu üfledi, ama kutuyu açtığında çok az baharat kaldığını ve kalanların da kuru ve küflü olduğunu gördü. Ama köşedeki bir bölmede, on kuruştan büyük olmayan, gümüşten yapılmış ama kararmış gibi görünen küçük bir yıldız&nbsp;buldu. “Ne tuhaf!” dedi yıldızı ışığa tutarak.</p>

  <p>“Hayır, değil!” dedi bir ses arkasından. Öyle ani konuşmuştu ki, Nokes yerinde sıçradı. Bu Çırak’m sesiydi ve daha önce Aşçıbaşı’yla bu ses tonuyla konuştuğu olmamıştı. Aslında, kendisine hitap edilmediği sürece No-kes’la pek az konuşuyordu. Çok doğru düzgün bir gençti; krema konusunda becerikli olabilirdi, ama daha öğrenecek çok şeyi vardı: Nokes böyle düşünüyordu.</p>

  <p>“Ne demek istiyorsun delikanlı?” dedi pek memnun olmayan bir sesle. “Tuhaf değilse, nedir?”</p>

  <p>“O <span style="font-weight:bold;font-style:italic;">sihirli"</span> dedi Çırak. “Peri Diyarı’ndan gelmiş.”</p>

  <p>Bunun üzerine Aşçıbaşı güldü. “Tamam, tamam,” dedi. “Aynı hesap, ama sen canın ne istiyorsa o adı ver. Bir gün büyüyeceksin. Şimdi kuru üzüm ayıklama işine geri dönebilirsin. Böyle tuhaf peri tipleri görürsen bana haber ver.”</p>

  <p>“Yıldızla ne yapacaksın Usta?” dedi Çırak.</p>

  <p>“Pasta’ya koyacağım, elbette,” dedi Aşçıbaşı. “Tam da gereken şey, özellikle de <span style="font-weight:bold;font-style:italic;">sihirliyse</span>diyerek kıkırdadı.&nbsp;“Sen de çocuk partilerine katılmışsındır herhalde, üzerinden çok da zaman geçmemiştir. Bu tür partilerde karışıma&nbsp;bu tür süsler, küçük madeni paralar falan eklenir. En azından, bu köyde biz böyle yaparız: Çocukları eğlendiriyor.”&nbsp;“Ama bu değersiz bir süs eşyası değil Usta, bu sihirli,” dedi Çırak.</p>

  <p>“Söylemiştin zaten,” diye terslendi Aşçıbaşı. “Pekala, çocuklara söylerim. Onları güldürür.”</p>

  <p>“Güldüreceğini sanmıyorum Usta,” dedi Çırak. “Ama yapılması gereken de bu sanırım, çok doğru.”</p>

  <p>“Sen kiminle konuştuğunu sanıyorsun?” dedi Nokes. Zamanla Pasta yapıldı, pişirildi, süslendi. Daha çok&nbsp;Çırak çalışmıştı. “Madem perileri bu kadar seviyorsun,&nbsp;Peri Kraliçesi’ni senin yapmana izin vereceğim,” dedi&nbsp;Nokes ona.</p>

  <p>“Pekala Usta,” diye yanıt verdi Çırak. “Sen çok meşgulsen yaparım. Ama bu senin fikrindi, benim değil.” “Fikir üretmek bana düşer, sana değil,” dedi Nokes.</p>

  <p>Ziyafet’te, Pasta uzun masanın tam ortasında, yirmi dört kırmızı mumdan oluşan halkanın içinde duruyordu.&nbsp;Tepesi küçük beyaz bir dağ gibi yükseliyordu, kenarlarından kırağı kaplı duygusu veren küçük ağaçlar büyümüştü; zirvesinde, dans eden bir kar kızı gibi tek ayağını kaldırmış küçük beyaz bir şekil duruyordu ve kızın&nbsp;elinde ışıkla parlayan minik, buzdan bir değnek vardı.</p>

  <p>Çocuklar kıza iri iri açılmış gözlerle baktılar, bir iki tanesi el çırparak, “Ne kadar da güzel, tıpkı peri gibi!” dedi. Bu Aşçıbaşı’yı çok sevindirdi, ama Çırak hoşnutsuz görünüyordu. İkisi de oradaydı: Zamanı geldiğinde Aşçıbaşı Pasta’yı kesecek, Çırak da bıçağı bileyleyip ona verecekti.</p>

  <p>Sonunda Aşçıbaşı bıçağı aldı ve masaya yaklaştı. “Size söylemeliyim ki canlarım,” dedi, “bu harika kremanın altında pek çok güzel yiyecekten yapılmış bir kek var;&nbsp;ama aynı zamanda hamuruna bir sürü küçük şey karıştırıldı, süs eşyaları, küçük madeni paralar falan, ve aldığınız pasta diliminde bunlardan bir tane bulmak şans getirirmiş, öyle duydum. Pasta’da bunlardan yirmi dört tane var, yani Peri Kraliçe hakça davranırsa hepinize birer&nbsp;tane düşer. Ama bunu her zaman yapmaz: O hileci bir&nbsp;yaratık. İnanmıyorsanız Bay Çırak’a sorun.” Çırak dönüp&nbsp;çocukların yüzlerindeki ifadeye baktı.</p>

  <p>“Olamaz! Az daha unutuyordum,” dedi Aşçıbaşı. “Bu akşam yirmi beş tane var. Bir de, küçük bir gümüş yıldız var, özel ve sihirli bir yıldız, ya da Bay Çırak öyle diyor. Bu yüzden dikkatli olun! Şirin ön dişlerinizden birini kırarsanız, sihirli yıldız onu onarmaz. Ama yine de&nbsp;onu bulmak özellikle şans getirir, herhalde.”</p>

  <p>Güzel bir pastaydı ve kimse onda kusur bulamadı, yalnız gerekenden daha büyük değildi. Pasta kesildiğinde çocukların her birine büyük bir dilim düştü, ama başka&nbsp;kalmadı: Bir porsiyon daha almak yoktu. Dilimler kısa sürede tükendi ve zaman zaman bir süs eşyası ya da bir madeni para bulundu. Bazıları bir tane, bazıları iki tane buldu, bazıları ise hiç bulamadı, çünkü pastada oyuncak bebek olsa da olmasa da, talihin tarzı böyledir. Ama Pas-ta’nın tamamı yendikten sonra, büyülü yıldızdan iz yoktu.</p>

  <p>“Hay Allah!” dedi Aşçıbaşı. “Demek ki gümüşten falan yapılmamıştı, eriyip gitmiş olmalı. Ya da belki Bay Çırak haklıydı, yıldız gerçekten de sihirliydi ve ortadan&nbsp;kaybolup Peri Diyarı’na geri döndü. Pek de hoş bir numara değil, bana sorarsanız.” Alaylı bir gülüşle Çırak’a&nbsp;baktı ve Çırak da gülümsemeden, karanlık gözlerle bakışına karşılık verdi.</p>

  <p>Gümüş yıldız gerçekten de bir peri yıldızıydı: Çırak bu tür konularda yanlış yapacak biri değildi. Ziyafet’teki oğlan&nbsp;çocuklarından biri hiç fark etmeden yıldızı yutmadan önce&nbsp;pasta diliminde gümüş bir para bulmuş ve onu yanmda&nbsp;oturan Nell adındaki küçük kıza vermişti: Kız kendi pastasında hiçbir şey bulamadığı için büyük hayal kırıklığına uğramıştı. Çocuk bazen yıldıza ne olduğunu merak ediyordu&nbsp;ve yıldızın onu hiç hissedemeyeceği bir yerde onunla birlikte olduğunu bilmiyordu, çünkü yıldızın asıl amacı buydu. Orada uzun süre bekledi, ta ki zamanı gelene kadar.</p>

  <p>Ziyafet kış ortasında yapılmıştı, ama şimdi aylardan Haziran’dı ve gece hiç karanlık değildi. Çocuk şafaktan&nbsp;önce kalktı, çünkü uyumak istemiyordu: Bugün onun&nbsp;onuncu doğum günüydü. Pencereden dışarı baktı, dünya sessiz ve beklenti dolu görünüyordu. Sessiz, güzel&nbsp;kokulu hafif bir esinti uyanmaya başlamış ağaçları sallıyordu. Sonra şafak geldi ve çocuk uzaklarda kuşların şafak şarkılarının başladığını duydu, şakımalar yaklaşarak&nbsp;yükseldi ve sonunda üzerinden geçti, evin çevresindeki&nbsp;her yeri doldurdu, güneş dünyanın kıyısında yükselirken&nbsp;bir müzik dalgası gibi Batı’ya geçti.</p>

  <p>“Aklıma Peri Diyarı geldi,” dedi çocuk kendi kendine “ama Peri Diyarı’nda insanlar da şarkı söyler.” Sonra&nbsp;yüksek ve berrak bir sesle, ezbere bilirmiş gibi hissettiği&nbsp;yabancı sözcüklerle şarkı söylemeye başladı, tam o anda&nbsp;yıldız ağzından düştü ve çocuk onu eliyle yakaladı. Şimdi yıldız parlak gümüş rengiydi ve güneş ışığında parlıyordu, ama yıldız, uçup gitmek üzereymiş gibi hafifçe&nbsp;titredi ve yükseldi. Çocuk hiç düşünmeden elini alnına&nbsp;yapıştırdı ve yıldız orada, alnının ortasında kaldı. Çocuk&nbsp;yıldızı senelerce orada taşıdı.</p>

  <p>Dikkatli gözler için görünmez olmasa da, yıldızın orada olduğunu pek az kişi fark etti; yıldız, çocuğun yüzünün bir parçasına dönüştü ve genelde parlamadı. Işığının bir kısmı çocuğun gözlerine geçti ve de sesine. Yıldız ona gelir gelmez çocuğun sesi güzelleşmiş, büyüdükçe daha da güzelleşmişti. Basit bir ‘günaydın’ dese aile, insanlar konuşmasını dinlemekten hoşlanıyordu.</p>

  <p>Çocuk ülkesinde işçiliğinin iyiliği ile tanınır oldu, yalnızca kendi köyünde değil, çevre köylerde de. Babası bir demirciydi, çocuk da babasının zanaatini seçti ve babasını geçti. Babası hayattayken Demircioğlu diyorlardı&nbsp;ona, sonra da kısaca Demirci. Çünkü o sırada Doğu Eas-ton ile Batıkorusu arasındaki en iyi demirci oydu ve demirhanesinde demirle her tür şeyi yapabiliyordu. Yaptıklarının çoğu, elbette, basit ve faydalı şeylerdi, gündelik&nbsp;ihtiyaçları karşılayan şeyler: çiftlik araçları, marangoz&nbsp;aletleri, mutfak araçları, tencereler ve tavalar, çubuklar,&nbsp;sürgüler ve menteşeler, tencere askıları, ocak ızgaraları,&nbsp;at nalları, vesaire. Sağlam ve kalıcı şeylerdi, ama aynı zamanda zarif bir tarafları vardı, kendi tarzlarında biçimliydiler, kullanması ve bakması güzeldi.</p>

  <p>Ama zaman bulabildiğinde sırf hoşuna gittiği için yaptığı şeyler vardı; güzel şeyler, çünkü demiri işleyerek&nbsp;ona bir yaprak ve çiçek demeti kadar hafif ve narin görünen harika şekiller verebiliyor, yine de demirin haşin&nbsp;gücünü koruyabiliyor, daha da sağlam görünmesini sağlayabiliyordu. Onun yaptığı kapıların ya da kafes işlerinin yanından geçen insanlar durup hayran hayran iz'p-mekten kendini alamıyordu, ama kapatıldığı zaman da&nbsp;kimse o kapıyı ya da kafes işini aşamıyordu. Demirci bu&nbsp;tür şeyleri yaparken şarkı söylerdi ve Demirci şarkı söylemeye başladığında yakındakiler işlerini güçlerini bırakır, demirhaneye gelip onu dinlerdi.</p>

  <p>Çoğu insanın onun hakkında bildikleri bundan ibaretti. Gerçekten de yeterliydi ve köydeki çoğu erkek ve ka-dınm, hattâ yetenekli ve çalışkan olanların yapabildiğinden daha fazlasını yapıyordu. Ama bilinecek daha fazla şey vardı. Çünkü Demirci, Peri Diyarı’nı tanımıştı ve bazı bölgelerini tüm diğer ölümlülerden daha iyi biliyordu,&nbsp;ama çoğu kişi Nokes gibi olduğundan, bundan karısı ve&nbsp;çocukları dışında pek az kişiye bahsediyordu. Karısı, gümüş parayı verdiği Nell idi ve kızlarının adı Nan, oğlu-nunkiyse Ned Demircioğlu idi. Sırrını onlardan zaten&nbsp;saklayamazdı, çünkü arada bir akşamları çıktığı uzun yürüyüşlerden ya da bir yolculuktan döndüğünde, bazen&nbsp;yıldızın alnında parladığını görüyorlardı.</p>

  <p>Zaman zaman demirci, bazen yürüyerek, bazen at sırtında çıkıp gidiyordu ve iş için gittiği varsayılıyordu; işin aslı bazen öyleydi, bazen de değildi. Her durumda, işi&nbsp;için sipariş almaya, dökme demir, kömür ya da başka&nbsp;malzemeler edinmeye gitmiyordu, ama bu tür şeyleri de&nbsp;titizlikle yapıyordu ve köyde dedikleri gibi, bir kuruşu&nbsp;iki kuruşa dürüstçe dönüştürmeyi biliyordu. Ama onun&nbsp;Peri Diyarı’nda kendine has işleri vardı ve orada memnunlukla karşılanıyordu, çünkü alnında bir yıldız parlıyordu ve o tehlikeli yolculukta bir ölümlü için mümkün&nbsp;olduğunca güvendeydi. Düşük Şerler yıldızdan kaçınırdı&nbsp;ve Büyük Şerler’e karşı da korunuyordu.</p>

  <p>Bunun için minnettardı, çünkü kısa zamanda bilgelik edinmiş, Peri Diyarı’nın harikalarına yaklaşmak için tehlikeyi göze almak gerektiğini ve pek çok kötülüğe meydan okumak için ölümlülerin kullanamayacağı kadar büyük güç silahları gerektiğini anlamıştı. Demirci bir savaşçı olmak yerine, öğrenmeye ve keşfetmeye devam etmişti ve zaman içinde, kendi dünyasında büyük masallara&nbsp;konu olacak ve kralların fidyelerini ödeyebilecek kadar&nbsp;güçlü silahlar dövebilir halde gelse de, bunun Peri Diya-rı’nda pek önemli olmadığını biliyordu. Bu yüzden, on-ca şey yapabildiği halde, tek bir kılıç, tek bir mızrak, tek&nbsp;bir ok başı yaptığını hatırlayan yoktu.</p>

  <p>Peri Diyarı’na gittiğinde, ilk başta sıradan halkın, ormandaki yumuşak başlı hayvanların arasında, güzel vadilerdeki çimenliklerde, geceleri yabancı yıldızları yansıtan ve şafak vakti uzak dağların ışıl ışıl zirvelerinin gölgesinin düştüğü parlak suların kıyısında sessizce-yürüyordu. Kısa ziyaretlerinin bazılarında, zamanını tek bir ağaca ya da tek bir çiçeğe bakarak harcıyordu, ama sonraları gerçekleştirdiği daha uzun yolculuklarda, yüreğinin derinliklerinde yaşadıklarım bildiği halde doğru düzgün hatırlayamadığı, arkadaşlarına anlatamadığı hem güzel hem de korkunç şeyler görmüştü. Ama bazı şeyleri&nbsp;unutmuyordu ve onlar sık sık hatırladığı harikalar ve sırlar olarak zihninde kalıyordu.</p>

  <p>İlk kez relıbersiz olarak uzaklara yürümeye başladığında diyarın uzak sınırlarını keşfedeceğini düşündü, ama önünde büyük dağlar yükseldi ve uzun yollardan&nbsp;giderek onların çevresinden dolandığındaysa ıssız kıyılara vardı. Rüzgarsız Fırtına Denizi’nin kenarında durdu.</p>

  <p>Karla kaplı zirvelere benzeyen mavi dalgalar sessizce Gayrı-ışık’tan yuvarlanıp geliyor, uzun kıyıya vuruyor ve&nbsp;yanında, insanların hakkında hiçbir şey bilmediği, Karanlık Bölgeler’deki savaşlardan dönen beyaz gemileri&nbsp;getiriyordu. Elf denizciler uzun boylu ve dehşetliydi; kılıçları parlıyor, mızrakları ışıldıyordu ve gözlerinde delici bir ışık vardı. Aniden bir zafer şarkısıyla seslerini yükselttiler ve Demirci’nin yüreği korkuyla titredi. Demirci&nbsp;yüzüstü düştü ve savaşçılar onun üzerinden geçip, yankılanan tepelere doğru uzaklaştılar.</p>

  <p>Ondan sonra Demirci kıyıya bir daha gitmedi, Deniz tarafından kuşatılmış bir ada diyarında olduğuna inandı&nbsp;ve dikkatini dağlara çevirdi, krallığın yüreğine gitmek istedi. Bu gezilerden birinde gri bir sise kapıldı ve yolunu&nbsp;şaşırıp uzun süre dolandı ve sonunda sis kalktığında&nbsp;kendini engin bir ovada buldu. Çok uzaklarda gölgeden&nbsp;oluşan büyük bir tepe vardı ve o gölgenin oluşturduğu&nbsp;köklerden Kral Ağacı’nın fışkırdığını ve gökyüzüne doğal kat kat yükseldiğini gördü; etrafa saçtığı ışık öğle güneşi gibiydi, ve bir anda sayısız yaprağa, çiçeğe ve meyveye durdu, ve bunların teki bile Ağaç’ta yetişmiş diğerlerine benzemiyordu.</p>

  <p>Demirci, sık sık aramasına rağmen o Ağaç’ı bir daha görmedi. Buna benzer başka bir yolculukta, Dış Dağlar’a&nbsp;tırmandığında dağların arasındaki derin bir vadiye geldi,&nbsp;vadinin dibinde, onu çevreleyen ağaçları sallayan yelin&nbsp;hiç dokunmadığı, dingin bir göl vardı. O vadinin içinde&nbsp;ışık kızıl bir günbatımı gibiydi, ama ışık gölden geliyordu. Gölün üzerinde asılı alçak bir yamaçtan suların içine&nbsp;baktı ve ölçülmesi imkânsız derinlikleri gördüğünü sandı; orada alevden tuhaf şekillerin kıvrılıp büküldüğünü,&nbsp;dallandığını denizdeki büyük yosunlar gibi sallandığını,&nbsp;ve aralarında alev alev yaratıkların gidip geldiğini gördü.&nbsp;Hayret içinde suyun kenarına gitti ve ayağını uzatarak&nbsp;suyu sınadı, ama o su değildi: Taştan da sert, camdan da&nbsp;kaygandı. Onun üzerine adım atıp da tüm ağırlığıyla&nbsp;düşünce gölün üzerinde çınlayan bir gümbürtü yayılıp&nbsp;kıyılarda yankılandı.</p>

  <p>Yel hemen yükselip çılgın bir Rüzgar’a dönüştü, büyük bir hayvan gibi kükredi, Demirci’yi alıp kıyıya fırlattı ve onu ölü bir yaprak gibi yuvarlayarak yamaç yukarı sürükledi. Demirci kollarını genç bir huş ağacının gövdesine dolayarak tutundu ve Rüzgar hiddetle güreşerek&nbsp;onu ağaçtan koparmaya çalıştı, ama esintiyle birlikte huş&nbsp;ağacı yerlere kadar eğildi ve Demirci’yi dallarının arasına aldı. Sonunda Rüzgar dindiğinde Demirci ayağa kalktı ve huş ağacının çıplak olduğunu gördü. Bütün yaprakları dökülmüştü ve ağlıyordu, gözyaşları dallarından yağmur gibi dökülüyordu. Demirci elini beyaz kabuğa dayadı ve, “Huş ağacı çok yaşa! Bu durumu telafi edebilmek için, teşekkürlerimi sunabilmek için ne yapabilirim?” dedi. Ağacın yanıtının elinden geçtiğini hissetti:&nbsp;“Hiçbir şey,” dedi ağaç. “Git buradan! Rüzgar seni avlıyor. Sen buraya ait değilsin. Git ve bir daha dönme!”</p>

  <p>Demirci vadiden tırmanırken huş ağacının gözyaşlarının yüzünden süzülerek, dudaklarına acı acı dokunduğunu hissetti. Uzun yoluna giderken yüreği hüzünlendi ve bir süre Peri Diyarı’na girmedi. Ama oradan vazgeçe-miyordu ve döndüğünde o diyarın derinliklerine girme&nbsp;arzusu daha da güçlüydü.</p>

  <p>Sonunda Dış Dağlar’dan geçen bir yol buldu ve İç Dağlar’a gelene kadar devam etti. Dağlar yüksek, dik ve&nbsp;ürkütücüydü. Ama sonunda tırmanabileceği bir geçit&nbsp;buldu ve günlerden bir gün büyük bir cesaretle dar bir&nbsp;yarıktan geçip aşağı baktığında -nasıl Dış Peri Diyarı’nın&nbsp;yeşilliği bizim bahar yeşilliğimizden kat kat üstünse- Dış&nbsp;Peri Diyarı’mn yeşilliklerinden kat kat üstün yeşilliklere&nbsp;sahip Hepgündüz Vadisi’ni gördü, ancak kendisi bunu&nbsp;bilmiyordu. Orada hava o kadar berraktı ki -vadinin çok&nbsp;geniş ve kuşların ise ancak çalıkuşu boyunda olmasına&nbsp;rağmen- uzaklardaki ağaçlarda şakıyan kuşların kırmızı&nbsp;dillerini görebiliyordunuz.</p>

  <p>İç taraflarda dağlar fokurdayan çağlayanların sesleriyle dolu uzun yamaçlar halinde alçalıyordu ve Demirci sevinçle yoluna devam etti. Vadinin çimenlerine ayak&nbsp;bastığında şarkı söyleyen Elf sesleri duydu ve parlak nilüferlerle kaplı bir ırmağın kıyısında dans eden kızlara&nbsp;rastladı. Dansın hızı, inceliği ve durmaksızın değişen figürleri onu büyüledi ve oluşturdukları halkaya doğru&nbsp;adım attı. Bunun üzerine kızlar aniden durdu ve uzun&nbsp;saçlarını beline sarkıtmış, eteğini toplamış bir kız onu&nbsp;karşılamak için öne çıktı.</p>

  <p>Demirci’ye gülerek şöyle dedi: “Zaman geçtikçe daha cüretkar oluyorsun Yıldızalın, sence de öyle değil mi?&nbsp;Bunu öğrenirse Kraliçe’nin ne diyeceğinden korkmuyor&nbsp;musun? Ondan izin almamışsan elbette.” Demirci utandı,&nbsp;çünkü kendi akimdan geçenlerin ayırdma varmıştı ve kızın da düşüncelerini okuyabildiğini anlamıştı: Alnındaki&nbsp;yıldızın her dilediği yere gitmesine izin veren bir nişan&nbsp;olduğunu düşünüyordu ve artık bunun böyle olmadığını biliyordu. Ama kız tekrar konuşurken yine gülümsüyordu: “Gel! Madem buradasın, benimle dans edeceksin.” Ve Demirci’nin elini tutup halkaya çekti.</p>

  <p>Orada dans ettiler ve Demirci, kıza eşlik etmenin nasıl bir hız, nasıl bir güç ve nasıl bir coşku getirdiğini hissetti bir süreliğine. Ama yalnızca bir süreliğine. Durduklarında, pek az zaman geçmişti sanki. Kız eğilip ayaklarının dibinden beyaz bir çiçek aldı ve Demirci’nin saçlarına taktı. “Şimdilik lıoşçakal!” dedi. “Belki, Kraliçe izin verirse yine görüşürüz.”</p>

  <p>Demirci o karşılaşmadan sonra atını ülkesinin yollarında sürerken buldu kendini. Aradaki yolculuğu hiç hatırlamıyordu. Bazı köylerde insanlar ona hayretle bakıyor, gözden kaybolana dek arkasından onu izliyorlardı.</p>

  <p>Evine geldiğinde kızı koşarak dışarı çıktı ve sevinçle selamladı onu -Demirci beklenenden erken dönmüştü, ama onu bekleyenler için değil. “Babacığım!” diye bağırdı çocuk. “Nerelere gittin? Yıldızın parlıyor!”</p>

  <p>Demirci eşiği aştığında yıldız yine soldu, ama Nell onun elini tutup şömineye çekti ve orada durup tekrar&nbsp;baktı ona. “Sevgili Kocam,” dedi, “nerelere gittin, neler&nbsp;gördün? Saçlarında bir çiçek var.” Çiçeği kocasının saçlarından nazikçe aldı ve kendi eline koydu. Çok uzaktan&nbsp;görünen bir şeye benziyordu, ama oradaydı işte ve çiçekten yayılan ışık, akşam ilerledikçe kararmaya başlamış odanın duvarlarına gölgeler düşürüyordu. Nell’in&nbsp;önündeki adamın gölgesi yüksekti ve koca başı Nell’in&nbsp;üzerine eğilmişti. “Deve benziyorsun baba,” dedi daha&nbsp;önce konuşmamış olan oğlu.</p>

  <p>Çiçek ne soldu ne kurudu; onu bir sır ve bir hazine olarak sakladılar. Demirci onun için anahtarlı bir kutu&nbsp;yaptı ve çiçeği orada sakladılar, nesilden nesile aktardılar; ve anahtarı miras alanlar zaman zaman kutuyu açıyor, kutu tekrar kapanana kadar uzun uzun Yaşayan Çi-çek’e bakıyordu: Kutunun kapanma vaktini seçen onlar&nbsp;değildi.</p>

  <p>Köyde seneler durmadı. Pek çok sene akıp geçti. Demirci, Çocuklar Bayramı’nda yıldızı aldığında daha on yaşına bile basmamıştı. Sonra bir başka Yirmi Dört Ziyafeti geldi, Alf artık Aşçıbaşı olmuştu ve Harper adındaki&nbsp;delikanlıyı kendine çırak seçmişti. On iki sene sonra,&nbsp;Demirci Yaşayan Çiçekle birlikte geri dönmüştü; ve şimdi, gelecek kış yeni bir Yirmi Dört Ziyafeti yapılacaktı. O&nbsp;sene, bir gün, Demirci Dış Peri Diyarı’nın koruluklarında&nbsp;yürüyordu ve mevsimlerden güzdü. Dallarda altın, yerlerdeyse kırmızı yapraklar vardı. Arkasından ayak sesleri geldi, ama Demirci onlara kulak asmadı, arkasına da&nbsp;dönmedi, çünkü düşüncelere dalmıştı.</p>

  <p>O ziyarette bir çağrı almış, uzun bir yolculuk yapmıştı. O zamana dek yaptığı tüm yolculuklardan daha uzun gelmişti. Onu korumüş ve yol göstermişlerdi, ama geçtiği yolları doğru düzgün hatırlamıyordu, çünkü yolun büyük kısmında sisler ya da gölgeler gözünü perdelemişti&nbsp;ve sonunda sayısız yıldızla dolu gece göğünün altında&nbsp;yüksek bir yere gelmişti. Orada onu Kraliçe’nin huzuruna çıkarmışlardı. Kraliçe’nin bir tacı ve tahtı yoktu. Olanca haşmeti ve görkemi ile oracıkta duruyordu, ve yukarıdaki yıldızlar gibi parlayan, ışıldayan bir ordu çevresini&nbsp;almıştı, ama kraliçe onların mızraklarının uçlarından daha uzundu ve başının üzerinde beyaz bir alev yanıyordu. Demirci’ye yaklaşmasını işaret etti ve Demirci titreyerek öne çıktı. Tiz, berrak bir boru çalındı ve aniden&nbsp;yalnız kaldılar!</p>

  <p>Demirci, Kraliçe’nin önünde ayakta durdu ve nezaketle eğilmedi, çünkü feci şaşırmıştı ve onun kadar sıradan bir yaratık için her tür jestin boşuna olacağını hissediyordu. Sonunda başını kaldırdı ve Kraliçe’nin yüzünün</p>

  <p>ve gözlerinin ciddi bir ifade ile ona dönmüş olduğunu gördü; Demirci endişelenmiş ve hayrete düşmüştü, çünkü o anda Kraliçe’yi tanımıştı: Yeşil Vadi’deki güzel kız,&nbsp;ayaklarının bastığı yerde çiçekler fışkıran dansçı. Kraliçe&nbsp;onun hatırladığını görerek gülümsedi ve ona yaklaştı;&nbsp;uzun uzun ve çoğunlukla sözcükleri kullanmadan konuştular; Demirci onun düşüncelerinden pek çok şey&nbsp;öğrendi, bazıları sevinç, bazıları ızdırap veren düşünceler. Sonra geçmişe dönerek yaşadığı hayatı hatırladı ve&nbsp;Çocuklar Bayramı’na ve yıldızı bulduğu güne döndü.&nbsp;Elinde bir değnek tutarak dans eden oyuncak bebek&nbsp;gözlerinin önüne geldi aniden ve utançla başını eğerek&nbsp;gözlerini Kraliçe’nin güzelliğinden kaçırdı.</p>

  <p>Ama Kraliçe, Hepgündüz Vadisi’nde güldüğü gibi güldü ona. “Benim için üzülme Yıldızalın,” dedi. “Kendi&nbsp;halkından da çok utanma. Belki de, küçük bir oyuncak&nbsp;bebek, Peri Diyarı’nın hiç hatırlanmamasına yeğdir. Bazıları için perilere dair gördükleri tek şeydir. Bazıları içinse uyanış. O günden bu yana içten içe, beni görmeyi diledin ve sana dileğini bahşettim. Ama daha fazlasını veremem. Veda ederken, seni habercim yapacağım. Kral’a&nbsp;rastlarsan, ona şöyle söyle: <span style="font-weight:bold;font-style:italic;">Vakit geldi. Bırak'seçsin”&nbsp;</span>“Ama Perilerin Hanımı,” diye kekeledi Demirci, “Kral&nbsp;nerede?” Zira bu soruyu Peri halkına da defalarca sormuş ve hepsi aynı yanıtı vermişti: “Bize söylemedi.”&nbsp;Kraliçe yanıtladı: “Eğer o sana söylemediyse Yıldıza-lın, ben de söyleyemem. Ama o pek çok yolculuk yapar&nbsp;ve imkânsız yerlerde karşına çıkabilir. Şimdi diz çökerek&nbsp;nezaketini göster.”</p>

  <p>Bunun üzerine Demirci diz çöktü, Kraliçe eğilerek elini onun başına koydu ve Demirci’nin üzerine büyük&nbsp;bir dinginlik çöktü; hem kendi Dünya’sında hem de Peri Diyarındaymış gibi hissetti ve aynı zamanda onların&nbsp;dışındaydı, onları inceliyordu, bu yüzden aynı anda hem&nbsp;onlardan yoksun hem onlara sahipti ve huzur içindeydi.&nbsp;Bir süre sonra dinginlik geçtiğinde başını kaldırdı ve&nbsp;ayaklarının üstüne yükseldi. Şafak söküyordu, yıldızlar&nbsp;solmuş ve Kraliçe gitmişti. Çok uzaklardan, dağlarda bir&nbsp;boru sesinin yankısını duydu. Durduğu yüksek düzlük&nbsp;sessiz ve boştu: Demirci artık yolunun yoksunluğa çıktığını biliyordu.</p>

  <p>Şimdi o buluşma yerini oldukça geride bırakmıştı ve işte buradaydı; düşmüş yaprakların arasında yürüyor,&nbsp;gördüklerini ve öğrendiklerini düşünüyordu. Ayak sesleri yaklaştı. Sonra yanında biri konuştu aniden: “Benim&nbsp;gittiğim yöne mi gidiyorsun Yıldızalın?”</p>

  <p>Demirci irkildi ve düşüncelerinden sıyrıldı. Yanında bir adamın durduğunu gördü. Uzun boylu bir adamdı,&nbsp;hızla ve hafif adımlarla yürüyordu; tepeden tırnağa koyu&nbsp;yeşillere bürünmüştü ve yüzünü kısmen gölgeleyen bir&nbsp;başlık takmıştı. Demirci şaşırmıştı, çünkü yalnızca Peri&nbsp;halkı ona ‘Yıldızalın’ diye hitap ederdi, ancak bu adamı&nbsp;daha önce gördüğünü hatırlayamıyordu, ama yine de,&nbsp;onu tanıması gerektiği gibi huzursuz edici bir his vardı&nbsp;içinde. “Sen ne yöne gidiyorsun?” dedi.</p>

  <p>“Ben senin köyüne dönüyorum,” diye yanıt verdi adam, “ve senin de oraya döndüğünü umuyorum.”</p>

  <p>“Gerçekten de köyüme dönüyorum,” dedi Demirci. “Birlikte yürüyelim o zaman. Ama aklıma bir şey geldi.&nbsp;Eve dönüş yolculuğuma başlamadan önce bir Büyük Hanım bana bir mesaj emanet etti, ama yakında Peri Diya-rı’ndan çıkacağız ve bir daha döneceğimi hiç sanmıyorum. Ya sen?”</p>

  <p>“Ben döneceğim. Mesajı bana aktarabilirsin.”</p>

  <p>“Ama mesaj Kral’aydı. Onu nerede bulacağını biliyor musun?”</p>

  <p>“Biliyorum. Mesaj nedir?”</p>

  <p>“Hanım ona yalnızca şunları söylememi istedi: <span style="font-weight:bold;font-style:italic;">Vakit geldi. Bırak seçsin</span>.”</p>

  <p>“Anlıyorum. Artık endişelenme.”</p>

  <p>Ayaklarının altında hışırdayan yapraklar dışında, sessizlik içinde yan yana ilerlediler, ama birkaç kilometre sonra, henüz Peri diyarından çıkmamışlarken, adam durdu. Demirci’ye döndü ve başlığını arkaya attı. O zaman&nbsp;Demirci onu tanıdı. Adam, Çırak Alf idi. Demirci onu Büyük Ev’de, elinde parlak bir bıçak, mumların ışığında&nbsp;ışıldayan gözlerle Pasta’yı keserken gördüğü haliyle hatırlıyor, geçen senelere rağmen onu hâlâ Çırak Alf olarak&nbsp;anıyordu. Artık yaşlı bir adam olmuş olmalıydı, çünkü&nbsp;bunca senedir Aşçıbaşı’ydı, ama burada, Dış Koruluk’un&nbsp;saçaklarında dururken, daha hükmedici olsa da, uzun&nbsp;zaman önceki çırak gibi görünüyordu: Saçlarında kır, yüzünde kırışık yoktu ve gözleri, bir ışığı yansıtıyormuş gibi parlıyordu.</p>

  <p>“Ülkene dönmeden önce seninle konuşmak istiyorum Demircioğlu Demirci,” dedi. Demirci buna şaştı, çünkü&nbsp;kendisi de Alf’le yürüyüşe çıkmak istemişti sık sık, ama&nbsp;hiç fırsat bulamamıştı. Alf onu her zaman nazikçe selamlar ve dostane gözlerle bakardı, ama onunla başa baş konuşmaktan kaçınır gibiydi. Şimdi de Demirci’ye dostane&nbsp;gözlerle bakıyordu; ama elini kaldırıp işaretparmağmı alnındaki yıldıza dokundurdu. Gözlerindeki ışıltı kayboldu&nbsp;ve o zaman Demirci ışıltının yıldızdan geldiğini, önceden&nbsp;parlıyor, ancak şimdi solmuş olması gerektiğini anladı.&nbsp;Şaşırdı ve öfkeyle geriledi.</p>

  <p>“Bu şeyden artık vazgeçmen gerektiğini düşünmüyor musun Demirci Usta?” dedi Alf.</p>

  <p>“Sana ne Aşçıbaşı?” diye yanıt verdi demirci. “Hem, neden vazgeçeyim ki? Benim değil mi? Onu ben buldum. Bir insan bu şekilde bulduğu şeyleri saklayamaz&nbsp;mı? En azından andaç olarak?”</p>

  <p>“Bazı şeyleri. Onlar özgürce andaç olarak verilmiş armağanlardır. Ama bu şekilde verilmemiş diğerleri de vardır. Sonsuza dek bir kişiye ait olamaz ve değerli bir miras olarak saklanamazlar. Onlar ödünç verilmiştir. Bu şeye bir başkasının ihtiyaç duyuyor olabileceği aklına gelmedi muhtemelen. Ama öyle. Vakit daralıyor.”</p>

  <p>Bunun üzerine Demirci’nin canı sıkıldı, çünkü o cömert bir adamdı ve yıldızın ona getirdiği her şeyi minnetle hatırlıyordu. “O zaman ne yapmalıyım?” diye sordu. “Peri halkından birine mi vermeliyim? Kral’a mı vermeliyim?” Bunu söylerken, böyle bir görevle Peri Diya-rı’na bir kez daha girebileceğini düşünerek yüreği göğsünde sıçradı.</p>

  <p>“Bana verebilirsin,” dedi Alf, “ama bunu çok güç bulabilirsin. Benimle birlikte kilerime gelip, onu büyükbabanın bıraktığı kutuya geri koyabilir misin?”</p>

  <p>“Bunu bilmiyordum,” dedi Demirci.</p>

  <p>“Benden başka kimse bilmiyordu. Onun yanındaki tek kişi bendim.”</p>

  <p>“O zaman, sanırım yıldızı nasıl bulduğunu ve neden kutuya koyduğunu da biliyorsundur, değil mi?”</p>

  <p>“Onu Peri Diyarı’ndan getirdi: Bunu sormana gerek yok, zaten biliyorsun,” diye yanıt verdi Alf. “Tek torununa, sana kalmasını umarak bıraktı. Bana öyle dedi, çünkü bunu benim ayarlayabileceğimi düşünüyordu. O, annenin babasıydı. Annen bir şeyler biliyorduysa bile, sana dedenden ne kadar bahsetti bilmiyorum. Adı Bini-ci’ydi ve büyük bir gezgindi: Çok şey görmüştü ve köye&nbsp;yerleşip Aşçıbaşı olduğunda çok şey yapabiliyordu. Ama&nbsp;sen daha iki yaşındayken çekip gitti -ve onu takip edecek, Nokes’tan.daha iyisini bulamadılar, zavallıcık. Yine&nbsp;de, beklediğimiz gibi, zamanla ben Aşçıbaşı oldum. Bu&nbsp;sene yeni bir Büyük Pasta yapacağım: Hafızalardaki,&nbsp;ikinci bir Büyük Pasta yapan tek Aşçıbaşı olacağım. Yıldızı onun içine koyabilmeyi umuyorum.”</p>

  <p>“Pekala, yıldızı alacaksın o zaman,” dedi Demirci. Alfe düşüncelerini okumaya çalışıyormuş gibi baktı.&nbsp;“Onu kimin bulacağını biliyor musun?”</p>

  <p>“Bundan sana ne Demirci Usta?”</p>

  <p>“Sen biliyorsan, ben de bilmek isterim Aşçıbaşı. Benim için bu kadar kıymetli bir şeyden vazgeçmeyi daha kolaylaştırır. Kızımın çocuğu daha çok küçük.”</p>

  <p>“Olabilir de olmayabilir de. Göreceğiz,” dedi Alf.</p>

  <p>Daha fazla konuşmadan yollarına devam ettiler, Peri Diyarı’ndan çıkıp sonunda köylerine vardılar. Sonra Büyük Ev’e yürüdüler. Güneş batıyor ve pencereleri kırmızıya boyuyordu. Büyük kapının üzerindeki yaldızlı oymalar parıldıyor ve çatının altındaki su oluklarından rengarenk, tuhaf yüzler bakıyordu. Bir süre önce Büyük Ev’in&nbsp;camları yenilenmiş, duvarlar yeniden boyanmıştı ve Ku-rul’da bu konuda uzun tartışmalar yapılmıştı. Yenilikler&nbsp;bazılarının hoşuna gitmemişti ve yapılanlara ‘yem icat’ diyorlardı, ama daha bilgili olan diğerleri yalnızca eski geleneklere döndüklerini biliyordu. Yine de, kimseden tek&nbsp;kuruş alınmadığı ve her şeyin parasını Aşçıbaşı ödediği&nbsp;için, dilediğini yapmasına izin vermişlerdi. Ama Demirci&nbsp;daha önce onu böyle bir ışıkta görmemişti. Yerinde kalakaldı ve görevini unutarak hayretle Büyük Ev’i seyretti.</p>

  <p>Birinin koluna dokunduğunu hissetti. Binayı dolanıp arkadaki küçük kapıya yollandılar. Alf kapıyı açtı ve demirciyi karanlık bir koridordan geçirip kilere götürdü.&nbsp;Orada uzun bir mum yaktı, bir dolabın kilidini açtı ve siyah bir kutu indirdi. Kutu cilalanmış ve gümüş işlemelerle süslenmişti.</p>

  <p>Alf kapağı kaldırdı ve Demirci’ye gösterdi. Küçük bir bölme boştu, diğerleriyse keskin kokulu, taze baharatlarla doluydu. Kokular Demirci’nin gözlerini sulandırdı. Elini alnına götürdü ve yıldız kolayca çıktı, ama Demirci&nbsp;keskin bir acı hissetti ve gözyaşları yanaklarına yuvarlandı. Elinde yatan yıldız yine parlıyordu, ancak Demirci&nbsp;çok uzaklardan gelen bulanık bir ışıltı dışında bir şey gö-remiyordu.</p>

  <p>“Doğru düzgün göremiyorum,” dedi. “Benim adıma sen koymalısın kutuya.” Elini uzattı, Alf yıldızı aldı ve yerine koydu. O zaman yıldız karardı.</p>

  <p>Demirci tek kelime etmeden döndü ve el yordamıyla kapıya gitti. Eşiğe ulaştığında yine eskisi gibi görebildiğini fark etti. Akşam olmuştu ve Akşam-yıldızı gökyüzünde Ay’ın yakınında parlıyordu. Orada bir anlığına&nbsp;durmuş, yıldızın güzelliğine bakarken omzunda bir el&nbsp;hissetti ve döndü.</p>

  <p>“Bana yıldızı kendi isteğinle verdin,” dedi Alf. “Eğer yıldızın hangi çocuğa gideceğini hâlâ bilmek istiyorsan&nbsp;sana söylerim.”</p>

  <p>“Gerçekten istiyorum.”</p>

  <p>“Senin söylediğin çocuğa gidecek.”</p>

  <p>Demirci şaşırmıştı ve hemen yanıt vermedi. “Şey,” dedi tereddütle, “seçimim hakkında ne düşünürsün acaba? Nokes adını sevmek için pek az nedenin var sanırım,&nbsp;ama, şey, onun torununun çocuğu olan, Townsend’in&nbsp;oğlu Tim’in oğlu Nokes da Ziyafet’e geliyor. Town-send’in oğlu Nokes çok farklıdır.”</p>

  <p>“Bunu ben de gözlemledim,” dedi Alf. “Annesi bilge bir kadın.”</p>

  <p>“Evet, karım Nell’in kız kardeşi. Ama akrabalık dışında da severim küçük Tim’i. Ama akla ilk gelen seçim olmazdı.”</p>

  <p>Alf gülümsedi. “Sen de değildin,” dedi. “Ama katılıyorum. Ben de olsam Tim’i seçerdim.”</p>

  <p>“O zaman neden benden seçmemi istedin?”</p>

  <p>“Kraliçe böyle yapmamı diledi. Farklı bir seçim yapsaydın da, senin sözünü dinleyecektim.”</p>

  <p>Demirci, Alf’e uzun uzun baktı. Sonra aniden yerlere kadar eğildi. “Sonunda anladım efendim,” dedi. “Bizi&nbsp;çok şereflendirdiniz.”</p>

  <p>“Karşılığını aldım,” dedi Alf. “Şimdi huzur içinde evine dönebilirsin!”</p>

  <p>Demirci köyün batı kıyısındaki evine vardığında oğlunu demirhanenin kapısında buldu. O günlük işini bitirmiş, kapıyı kilitlemişti ve şimdi kapıda durmuş, babasmın yolculuklarından dönerken kullandığı beyaz yola bakı-</p>

  <p>yordu. Onun ayak seslerini duyduğunda şaşkınlıkla döndü ve babasının köy tarafından geldiğini görerek onu karşılamaya koştu. Kollarını sevgiyle babasına doladı.</p>

  <p>“Dünden beri seni bekliyorum baba,” dedi. Sonra babasının yüzüne baktı ve endişeyle ekledi: “Ne kadar yorgun görünüyorsun! Çok mu yürüdün?”</p>

  <p>“Gerçekten çok uzaklara yürüdüm oğlum. Gündoğu-mu’ndan Akşam’a kadar.”</p>

  <p>Birlikte eve girdiler. Ocakta parıldayan alevler dışında etraf karanlıktı. Oğlu mumları yaktı ve bir süre konuşmadan ateşin yanında oturdular, çünkü Demirci’nin üzerine büyük bir bitkinlik ve matem duygusu çökmüştü. Sonunda, kendine yeni yeni gelirmiş gibi çevresine bakındı ve sordu: “Neden yalnızız?”</p>

  <p>Oğlu dikkatle ona baktı. “Neden mi? Annem Küçük Wootton’da, Nan’in evinde. Ufaklık ikinci yaşına giriyor.&nbsp;Senin de oraya gideceğini umuyorlardı.”</p>

  <p>“Ah, evet. Gitmiş olmalıydım. Oraya gitmeliydim Ned, ama geciktim, düşünmem gereken bazı meseleler vardı&nbsp;ve bir süreliğine her şey aklımdan çıktı. Ama Tom’cuğu-mu unutmadım.”</p>

  <p>Elini göğsüne götürdü ve yumuşak deriden küçük bir kese çıkardı. “Ona bir şey getirdim. İhtiyar Nokes olsa, süs&nbsp;eşyası derdi ona -ama Peri Diyarı’ndan geliyor Ned.” Cüzdanından küçük, gümüş bir şey çıkardı. Minik, pürüzsüz&nbsp;bir nilüfer sapma benzeyen şeyden üç narin çiçek çıkıyor,</p>

  <p>biçimli çanlar gibi kıvrılıyorlardı. Gerçekten de çandılar, çünkü Demirci onları hafifçe salladığında, her çiçek küçük, berrak bir sesle çınladı. O tatlı çınlama üzerine mumlar titreşti ve sonra bir anlığına beyaz bir ışıkla parladı.</p>

  <p>Ned’in gözleri hayretle irileşmişti “Ona bakabilir miyim baba?” dedi. Dikkatle aldı ve çiçeklerin içine baktı. “İşçilik muhteşem!” dedi. “Hem, çanlarda bir koku da&nbsp;var: aklıma şeyi getiren, eh, unuttuğum bir şeyi getiren&nbsp;bir koku.”</p>

  <p>“Evet, çanlar çalındıktan sonra bir süre kokuyor. Ama korkmadan tutabilirsin onu Ned. Bir bebeğin oynaması&nbsp;için yapılmış. Bebek ona zarar veremez, oyuncak da bebeğe.”</p>

  <p>Demirci armağanı kesesine geri koydu ve keseyi kaldırdı. “Yarın onu Küçük Wootton’a kendim götürürüm,” dedi. “O zaman Nan, kocası Tom ve Annen beni affeder&nbsp;belki. Tom’cuğuma gelince, henüz gün sayacak yaşa gelmedi... haftaları, ayları ve seneleri de.”</p>

  <p>“Bu doğru. Sen git baba. Ben de seninle gelirdim, ama daha bir süre Küçük Wootton’a gidemem. Senin&nbsp;dönmeni beklemem gerekmeseydi bile, bugün gidemezdim. Bir sürü iş bekliyor ve devamlı yenileri geliyor.”</p>

  <p>“Yo, yo, Demirci’nin oğlu! Sen de tatil yap! Adım dede oldu, ama daha kollarım zayıflamadı. Bırak işler gelsin! Artık onlarla uğraşacak iki çift el var. Bir daha yolculuğa çıkmayacağım Ned: Uzun yolculuklara değil, eğer beni anlıyorsan.”</p>

  <p>“Demek öyle baba? Yıldıza ne olduğunu merak etmiştim. Zor bir durum.” Babasının elini tuttu. “Senin için üzüldüm, ama bu ev için iyi bir tarafı da var. Biliyorsun&nbsp;Demirci Usta, zaman bulabilirsen, daha bana öğretecek&nbsp;çok şeyin var. Ve kastettiğim yalnızca demir işçiliği değil.”</p>

  <p>Birlikte akşam yemeği yediler ve uzun süre masa başında oturdular, Demirci oğluna Peri Diyarı’na yaptığı son yolculuğu ve aklına gelen başka şeyleri anlattı -ama&nbsp;yıldızı taşıyacak bir sonraki kişi hakkında hiçbir şey söylemedi.</p>

  <p>Sonunda oğlu ona baktı ve, “Baba,” dedi, “Çiçekle döndüğün günü hatırlıyor musun? Gölgene bakarak,&nbsp;dev gibi göründüğünü söylemiştim. Gölge doğruydu.&nbsp;Demek bizzat Kraliçe’yle dans etmişsin. Ama yıldızdan&nbsp;vazgeçtin. Umarım ona layık birine gider. Çocuk minnettar olmalı.”</p>

  <p>“Çocuk bilmeyecek,” dedi Derrıirci. “Bu tür armağanlarda âdet böyledir. Eh, işte böyle. Onu teslim ettim ve çekiçlerle maşalara geri döndüm.”</p>

  <p>Tuhaf şey, ama çırağını küçümseyen ihtiyar Nokes, olayın üzerinden seneler geçmesine rağmen, Pasta’nın&nbsp;içindeki yıldızın kaybolmasını aklından hiç çıkaramamıştı. Şişmanlamış, tembelleşmiş ve altmış yaşında (köyde&nbsp;geçkin sayılmayan bir yaş) emekli olmuştu. Artık seksenlerinin sonuna yaklaşıyordu ve çok iri yarıydı, çünkü hâlâ çok yemek yiyordu ve şekere bayılıyordu. Günlerinin&nbsp;çoğunu, masa başında değilse pençeresinin dibindeki&nbsp;kocaman koltukta ya da hava güzelse kapının yanında&nbsp;geçiriyordu. Öğretecek çok aklı olduğundan konuşmaktan hoşlanıyordu, ama son zamanlarda sohbetler hep&nbsp;yaptığı tek Büyük Pasta’ya (onu kendisinin yaptığına&nbsp;inanıyordu) dönüyordu, çünkü her uykuya daldığında&nbsp;Pasta düşlerine giriyordu. Bazen Çırak ona uğrayıp biraz&nbsp;sohbet ediyordu. İhtiyar aşçı ona hâlâ Çırak diyordu ve&nbsp;kendine de Aşçıbaşı diye hitap edilmesini bekliyordu.&nbsp;Çırak da böyle yapmaya büyük özen gösteriyordu; ki beğenilmesini sağlayan bir taraftı bu, ama Nokes’un daha&nbsp;çok sevdiği başkaları vardı.</p>

  <p>Bir akşam, Nokes akşam yemeğini yemiş, kapısının yanındaki koltuğunda uyukluyordu. İrkilerek uyandığında Çırak’ın yanında durmuş, ona bakmakta olduğunu&nbsp;gördü. “Selam!” dedi. “Seni gördüğüme sevindim, çünkü&nbsp;aklımda yine o pasta vardı. Aslında, şu anda tam da onu&nbsp;düşünüyordum. Yaptığım en iyi pastaydı ve hafife alınacak bir şey değil bu. Ama belki de sen unutmuşsundur.”&nbsp;“Hayır Usta. Onu çok iyi hatırlıyorum. Ama kafana takılan ne? Güzel bir pastaydı, beğenildi ve methedildi.”&nbsp;“Elbette. Onu ben yaptım. Ama beni düşündüren bu&nbsp;değil. O küçük süs eşyası, o yıldız. Ona ne olduğu konusunda bir türlü karar veremiyorum. Elbette erimezdi.&nbsp;Yalnızca çocuklar korkmasın diye öyle söyledim. Acaba&nbsp;çocuklardan biri mi yuttu diye merak ediyordum. Ama</p>

  <p>böyle bir şey olabilir mi? O küçük madeni paralardan birini yutabilirsin ve fark etmeyebilirsin, ama o yıldızı değil. Küçüktü ama sivri uçları vardı.”</p>

  <p>“Evet Usta. Ama yıldızın aslında hangi malzemeden yapıldığını biliyor musun? Sen kafam yorma. Onu biri&nbsp;yutmuştur, seni temin ederim.”</p>

  <p>“O zaman kim? Eh, hafızam güçlüdür ve bir şekilde o gün aklımdan hiç çıkmıyor. Bütün çocukların adlarını&nbsp;hatırlayabiliyorum. Değirmenci’nin kızı Molly olmalı! Açgözlü bir çocuktu ve pastasını çiğnemeden yutmuştu.&nbsp;Şimdi tekerlek gibi şişman oldu.”</p>

  <p>“Evet, bazıları öyle oluyor Usta. Ama Molly pastasını çiğnemeden yutmadı. Kendi diliminin içinde iki süs eşyası buldu.”</p>

  <p>“Ah, öyle mi olmuştu? Eh, o zaman Fıçı İmalatçısı’nın oğlu Harry’dir. Fıçı gibi bir oğlandı ve ağzı da bir kurba-ğanınkine benziyordu.”</p>

  <p>“Kocaman, dost canlısı bir gülümsemesi olan iyi bir çocuktu Usta. Hem, o kadar dikkatli davrandı ki, yemeden önce dilimini parça parça etti. Pastadan başka hiçbir&nbsp;şey bulamadı.”</p>

  <p>“O zaman o küçük, solgun kız olmalı, Kumaşçı’nın kızı Lily. Bebekken de iğne yutardı ve hiçbir şey olmazdı.” “Lily değil Usta. O yalnızca kremayı ve şekeri yedi,&nbsp;pastanın içini yanında oturan çocuğa verdi.”</p>

  <p>“Pes ediyorum o zaman. Kimdi? Çok dikkatli izlemişsin anlaşılan. Hepsini uydurmuyorsan, elbette.”</p>

  <p>“Demirci’nin oğluydu Usta, ve bence onun için iyi oldu.”</p>

  <p>“Hadi canım!” diye güldü ihtiyar Nokes. “Benimle dalga geçeceğini bilmeliydim. Saçmalama! Demirci o zaman da sessiz ve ağır bir çocuktu. Şimdi daha fazla gürültü yapıyor: Şarkı söylemeyi seviyormuş, öyle duydum, ama ihtiyatlıdır. Riske girmez. Yutmadan önce iki kez çiğner, ve&nbsp;her zaman böyle biriydi, ne demek istediğimi anlıyorsan.”&nbsp;“Anlıyorum Usta. Eh, Demirci olduğuna inanmıyorsan, sana yardım edemem. Artık pek de önemi yoktur&nbsp;herhalde. Yıldızın şimdi yine kutusunda olduğunu söylesem için rahat eder miydi? İşte burada!”</p>

  <p>Nokes ilk defa, Çırak’ın üzerinde koyu yeşil bir pelerin olduğunu fark etti. Pelerinin kıvrımlarından siyah kutuyu çıkardı ve ihtiyar aşçının burnunun dibinde açtı. “Yıldız burada Usta, köşedeki bölmede.”</p>

  <p>İhtiyar Nokes öksürüp aksırmaya başladı, ama sonunda kutunun içine bakmayı başardı. “Gerçekten oradaymış!” dedi. “En azından ona benziyor.”</p>

  <p>“Aynı yıldız Usta. Birkaç gün önce onu oraya bizzat koydum. Bu kış Büyük Pasta’ya girecek.”</p>

  <p>“A-ha!” dedi Nokes yan yan Çırak’a bakarak, ve sonra pelte gibi sallana sallana güldü. “Anlıyorum, anlıyorum! Yirmi dört çocuk ve yirmi dört şanslı parça ve fazladan bir de yıldız. Demek pastayı pişirmeden önce onu aşırdın ve bir başka sefer için sakladın. Her zaman düzenbaz biriydin: Açgözlü desek de olur. Ve idareli: Arı</p>

  <p>dizi kadar tereyağını bile boşa harcamazdın. Ha, ha, ha! Demek böyle oldu. Tahmin etmeliydim. Eh, artık açıklığa kavuştu. Şimdi rahatça uyuyabilirim.” Koltuğuna yerleşti. “Dikkat et de senin çırak sana oyun oynamasın! Hilebaz her hileyi bilmez derler.” Gözlerini yumdu.</p>

  <p>“Hoşçakal Usta!” dedi Çırak. Kutuyu öyle bir şaklatarak kapadı ki, aşçı yine gözlerini açtı. “Nokes,” dedi, “bilgin öyle büyük ki, yalnızca iki sefer sana bir şey söylemeye cüret edebildim. Sana o yıldızın Peri Diyarı’ndan geldiğini ve bir de, Demirci’ye gittiğini söyledim. Sen bana güldün. Şimdi, veda ederken bir şey daha söyleyeceğim. Yine gülme! Sen kibirli, ihtiyar bir sahtekarsın, aylak ve sinsisin. İşinin çoğunu ben yapıyordum. Hiç teşekkür etmeden, öğrenebildiğin her şeyi benden öğrendin -Peri Diyarı’na saygı ve birazcık nezaket dışında. Bana iyi günler dileyecek kadar bile nezaketin yok.”</p>

  <p>“İş nezakete gelirse,” dedi Nokes, “büyüklerine ve senden daha iyi olanlara nasıl kötü lakaplar taktığına bakarak, sende de hiç nezaket göremiyorum. Peri Diyarı’n:&nbsp;ve diğer saçmalıklarını başkasına anlat! Eğer beklediğin&nbsp;şey buysa, sana iyi günler. Şimdi yoluna!” Alayla elini&nbsp;salladı. “Mutfak’ta şu senin peri dostlarından biri saklanıyorsa, bana gönder de bir bakayım. Küçük değneğini&nbsp;sallayıp beni yine zayıflatırsa, onun için iyi şeyler düşüneceğim,” diyerek güldü.</p>

  <p>“Peri Diyarı’nın Kralı için birkaç dakikanı ayırabilir misin?” diye yanıt verdi diğeri. Konuştukça büyüyerek</p>

  <p>Nokes’u dehşete düşürdü. Pelerinini arkaya attı. Ziyafetteki Aşçıbaşı gibi giyinmişti, ama beyaz giysisi ışıldıyor, parıldıyordu ve alnında parlak bir yıldıza benzeyen büyük bir mücevher vardı. Yüzü genç, ama haşindi.</p>

  <p>“Yaşlı adam,” dedi, “en azından büyüğüm değilsin. Benden daha iyi olduğun iddiasına gelince: Arkam dönükken sık sık alay ettin benimle. Şimdi açık açık meydan mı okuyorsun?” Öne çıktı ve Nokes titreyerek büzüldü. İmdat istemeye çalıştı, ama fısıldamakta bile güçlük&nbsp;çektiğini gördü.</p>

  <p>“Hayır bayım!” diye gakladı. “Bana zarar vermeyin! Ben yalnızca zavallı, yaşlı bir adamım!”</p>

  <p>Kral’ın yüzü yumuşadı. “Heyhat, öyle! Doğru söyledin. Korkma! Rahat ol! Ama yanından ayrılmadan önce Peri Kralı’nın senin için bir şey yapmasını beklemez misin? Dileğini yerine getiriyorum. Hoşçakal! Şimdi uyu!”</p>

  <p>Yine pelerinine sarındı ve Büyük Ev’e yollandı, ama daha o gözden kaybolmadan, ihtiyar aşçının pörtlek&nbsp;gözleri kapanmış ve adam horlamaya başlamıştı.</p>

  <p>İhtiyar aşçı uyandığında güneş batıyordu. Gözlerini ovuşturdu ve biraz ürperdi, çünkü güz havası serindi.&nbsp;“Ah! Ne rüyaydı!” dedi. “Akşam yemeğinde yediğim domuz eti yüzünden olmalı.”</p>

  <p>O günden sonra bu tür kötü düşler görmekten o kadar korkar oldu ki, yine canını sıkacağı korkusuyla doğru düzgün yemek yemez oldu ve kısa, sade öğünlerle</p>

  <p>yetindi. Kısa sürede zayıfladı, giysileri ve derisi üzerinden kat kat sarkmaya başladı. Çocuklar ona ihtiyar Kemik Torbası lakabını taktılar. Sonra, yine kalkabildiğim, bastonuna dayanarak köyde dolanabildiğim gördü bir&nbsp;süreliğine; aksi halde yaşayabileceğinden çok daha uzun&nbsp;seneler yaşadı böylece. Gerçekten de, yüz yaşını devirdiği söyleniyordu: Başardığı, hatırlanmaya değer tek şey.&nbsp;Ama son senesine kadar, hikâyesini dinlemeye razı olan&nbsp;herkese şunları söyledi: “Korkutucu diyebilirsin, ama bir&nbsp;düşününce, aptalca bir rüya. Peri Kralı’ymış! Niye, bir&nbsp;değneği bile yoktu. Ve yemek yemeyi bırakırsan zayıflarsın. Son derece normal. Akla yakın geliyor. Bunda büyülü bir taraf yok.”</p>

  <p>Yirmi Dört Ziyafeti zamanı geldi. Demirci şarkılar söylemek, karısı ise çocuklarla ilgilenmek için oradaydı.&nbsp;Demirci şarkı söyleyip dans eden çocuklara baktı ve&nbsp;kendi çocukluğunda olduğundan daha güzel ve daha&nbsp;canlı olduklarını düşündü -bir anlığına, Alfin boş'zamanlarında ne yaptığını merak etti. Çocukların her biri&nbsp;yıldızı almaya layık görünüyordu. Ama onun gözleri daha çok Tim’deydi: Tombul, küçük bir oğlandı, edilen&nbsp;danslarda hantal kalıyordu, ama şarkı söylerken sesi tatlıydı. Masada sessizce oturup bıçağın bileylenmesini ve&nbsp;Pasta’mn kesilmesini izledi. Aniden sesini yükseltti: “Sevgili Bay Aşçı, bana küçük bir dilim kes lütfen. Çok yedim zaten, tokum.”</p>

  <p>“Tamam Tim,” dedi Alf. “Sana özel bir dilim keseceğim. Rahatça yutabildiğim göreceksin bence.”</p>

  <p>Tim pastasını yavaş yavaş ve zevkle yerken Demirci onu izledi, ama çocuk dilimin içinde süs eşyası ya da para bulamayınca hayal kırıklığına uğramış göründü. Ancak kısa süre sonra gözlerinde bir ışık parladı ve kahkahalar attı, neşelendi, alçak sesle kendi kendine şarkı söyledi. Sonra ayağa kalktı ve daha önce hiç göstermediği&nbsp;tuhaf bir zarafetle dans etti. Çocukların hepsi gülüp alkışladılar.</p>

  <p>“Her şey yolunda,” diye düşündü Demirci. “Demek varisim sensin. Acaba yıldız seni hangi tuhaf yerlere götürecek? Zavallı ihtiyar Nokes. Yine de, sanırım ailesinin&nbsp;başına nasıl şaşırtıcı bir şey geldiğini hiç bilmeyecek.”</p>

  <p>Nokes hiç öğrenemedi. Ama o Ziyafet’te onu çok memnun eden bir şey oldu. Ziyafet bitmeden önce, Aşçıbaşı çocuklara ve orada bulunan herkese veda etti.</p>

  <p>“Şimdi size veda edeceğim,” dedi. “Bir iki gün sonra gideceğim. Harper Usta işi devralmaya hazır. O çok iyi&nbsp;bir aşçı ve bildiğiniz gibi, sizin köyünüzde doğdu. Ben&nbsp;evime döneceğim. Beni özleyeceğinizi sanmıyorum.”</p>

  <p>Çocuklar neşeyle veda ettiler ve yaptığı güzel Pasta için Aşçı’ya şirin şirin teşekkür ettiler. Yalnızca küçük&nbsp;Tim onun elini tuttu ve sessizce, “Üzüldüm,” dedi.</p>

  <p>Aslında, köyde pek çok aile Alf i bir süre özledi. Birkaç arkadaşı, özellikle de Demirci ile Harper gidişine çok üzüldüler ve Alf in anısına Büyük Ev’i hep yaldızlı&nbsp;ve boyalı tuttular. Ama çoğu insan memnundu. Alf uzun&nbsp;süredir onlarla birlikteydi ve değişiklik hoşlarına gitmişti. Ama ihtiyar Nokes bastonunu yere vuruyor ve açık&nbsp;açık söyleniyordu: “Sonunda gitti! Kendi adıma memnunum. Ondan hiç hoşlanmamıştım zaten. Çok hilebazdı.&nbsp;Fazla açıkgöz de diyebilirsin.”</p>

  <div><img alt="" src="../Images/main-4.jpg" /></div>
</body>
</html>
