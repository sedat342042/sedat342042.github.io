<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-variant: small-caps;">Ham’li Çiftçi Giles</span><br />
  <a id="bookmark0"></a></h1>

  <div>
    <div style="text-align: center;">
      <br />
    </div>
  </div>

  <h3 style="text-align: center;"><a id="bookmark1"></a><span style="font-weight:bold;font-style:italic;">Önsöz</span></h3>

  <p>Küçük Krallık’ın tarihini anlatan pek az malzeme var; ama şans eseri, kökenine ilişkin bir anlatım sağlam kaldı; belki anlatımdan çok, bir efsane demek daha doğru&nbsp;olur, çünkü ağırbaşlı yıllıklar yerine mucizelerle dolu,&nbsp;yazarının sık sık atıfta bulunduğu popüler türkülere dayandırılmış, sonradan derlenen bir eser olduğu açık. Yani, anlattığı olaylar çok geçmişte kalmış olmasına rağmen yazar Küçük Krallık’ın topraklarında yaşamış gibi&nbsp;konuşuyor. İşaret ettiği coğrafi bilgiler (coğrafya onun&nbsp;güçlü taraflarından olmasa da) o diyara ait, ama o diyarın dışında, kuzeyde ve güneydeki bölgeler hakkında&nbsp;bilgisiz olduğu açık.</p>

  <p>Bu ilginç masalı yazıldığı bağnaz Latinceden Birleşik Krallık’ın çağdaş diline tercüme etmemizin bahanesini,</p>

  <p>bazı zor yer isimlerinin kökenine ışık tutmasının yanında, Britanya tarihindeki karanlık bir dönemde insanların nasıl yaşadığına ilişkin küçük bir fikir verebilmesinde&nbsp;bulabiliriz. Bazıları ise, bizzat kahramanın karakterini ve&nbsp;maceralarını cazip bulabilir.</p>

  <p>Var olan yetersiz kanıtlara bakarak Küçük Krallık’ın coğrafi sınırlarını ya da o sınırların zaman içinde nasıl&nbsp;değiştiklerini belirlemek kolay değil. Brutus Britanya’ya&nbsp;geldiğinden beri pek çok kral ve toprak gelip geçti. Loc-rin, Camber ve Albanac altındaki bölünme, durmaksızın&nbsp;değişen pek çok taksimin yalnızca ilkiydi. Bir yandan&nbsp;bağımsızlık aşkı, diğer yandan kralların daha geniş topraklara sahip olma hırsı yüzünden, Arthur’un hüküm sürdüğü dönemde yaşamış tarihçilerin anlattığı gibi, seneler&nbsp;savaş ile barışın, neşe ile hüznün birbirini izlediği kısa&nbsp;dönemler halinde gelip geçiyordu: sınırların belirsiz olduğu, insanların hızla yükselip düşebildiği, türkü yakanların bol bol malzeme ve hevesli seyirciler bulabildiği bir&nbsp;dönem. Bu kitapta anlatılan olayları, o uzun senelerin&nbsp;içinde bir yere, belki Kral Coel’in günlerinden sonrasına,&nbsp;ama Artlıur ile Yedi İngiliz Krallığı döneminden öncesine yerleştirmeliyiz; olayların sahnesi Tlıames vadisinde&nbsp;geçiyor, ama kuzeybatıya, Galler Diyarı’nın duvarlarına&nbsp;kadar da uzanıyor.</p>

  <p>Küçük Krallık’ın başkenti, tıpkı bizimkinde olduğu gibi, ülkenin güneydoğu köşesinde, ama sınırları belirsiz. Batıda Tlıames’ten fazla yukarıya çıkmamış, kuzeyde Ot-</p>

  <p>moor’un ötesine hiç ulaşamamış gibi, doğu sınırları ise şüpheli. Giles oğlu Georgius ile uşağı Suovetaurilius (Süet ) hakkındaki bölük pörçük efsanede, eskiden Farthing-lıo’da Orta Krallık’a karşı bir karakol olduğuna dair işaretler bulunmaktadır. Ama o durum bu hikâyeyle ilgili&nbsp;değildir. Değişiklik ya da daha fazla yorum yapmadan&nbsp;hikâyeyi sunuyoruz, ama orijinalindeki görkemli başlığı,&nbsp;daha uygun düşecek bir şekilde, <span style="font-weight:bold;font-style:italic;">Ham’li Çiftçi Giles</span> olarak kısalttığımızı da belirtmemiz gerekir.</p>

  <h2><a id="bookmark2"></a><br /></h2>

  <p>Aegidius de Hammo, Britanya Adası’mn en ortasındaki topraklarda yaşardı. Tam adı Aegidius Ahenobarbus Julius Agricola de Hammo idi; çünkü, şimdi çok eskilerde kalmış o günlerde, bu adanın henüz pek çok krallığa&nbsp;ayrılmış olduğu o mutlu zamanlarda, insanlara bol bol&nbsp;isim bahşedilirdi. O günlerde insanların zamanı daha&nbsp;çok, sayısı daha azdı, bu yüzden çoğu insan birbirini tanırdı. Artık o günler geçti, bu yüzden size bu adamın&nbsp;adını günlük dildeki daha kısa haliyle vereceğim: O,&nbsp;Ham’li Çiftçi Giles idi ve kızıl bir sakalı vardı. Ham yalnızca bir köydü, ama o günlerde köyler gururlu ve bağımsız yerlerdi.</p>

  <p>Çiftçi Giles’ın bir köpeği vardı. Köpeğinin adı Garm</p>

  <p>idi. Köpeklerin günlük dilde kısa isimlerle yetinmesi gerekirdi: kitabî Latince onlardan daha üstün olanlara özeldi. Garm köpek Latincesi bile bilmiyordu; ama (o günlerde yaşayan pek çok köpek gibi) günlük köpekçe kullanarak dayılanabiliyor, böbürlenebiliyor, yaltaklanabiliyordu. Dayılanma, dilenciler ve onun bölgesinden izinsiz geçen yolcular; böbürlenme diğer köpekler; yaltaklanma ise sahibi içindi. Garm, Giles’la hem gurur duyuyor hem de ondan korkuyordu, çünkü Giles ondan daha iyi dayılamp böbürlenebiliyordu.</p>

  <p>O zamanlar telaş ya da koşturmaca zamanları değildi. Ama koşturmacanm iş üretmekle pek ilgisi yoktur zaten.&nbsp;İnsanlar işlerini koşturmadan hallediyorlardı ve hem çalışmak hem de konuşmak için bol bol zaman bulabiliyorlardı. Konuşacak pek çok konu vardı, çünkü sık sık&nbsp;unutulmaz olaylar oluyordu. Ama bu öykünün başladığı&nbsp;zamanda, Ham’de uzun zamandır hatırlanmaya değer bir&nbsp;şey olmamıştı. Ki Çiftçi Giles’a pekâlâ uyardı bu, çünkü&nbsp;ağırkanlı bir adamdı, alışkanlıklarına bağlıydı ve kendi&nbsp;işine bakardı. Zaten kurdu kapısına yaklaştırmama işi&nbsp;tüm zamanını alıyordu (kendisi öyle diyordu): Yani, tıpkı ondan önce babasının yaptığı gibi, göbeğini şişirmek&nbsp;ve rahatını korumakla meşguldü. Köpek ise, ona yardım&nbsp;etmekle. İkisi de kendi tarlalarının, kendi köylerinin ve&nbsp;en yakındaki pazaryerinin ötesindeki Koca Dünya’yı&nbsp;akıllarına bile getirmiyordu.</p>

  <p>Ama Koca Dünya oradaydı. Orman çok uzakta değil-</p>

  <p>di, batıda ve kuzeyde Yabani Tepeler, dağlık diyarın şüpheli yöreleri vardı. Ve oralarda, başka şeylerin yanı sıra, devler de yaşardı: kaba ve kültürsüz, zaman zaman&nbsp;sorun yaratan bir halk. Özellikle de, hemcinsinden daha&nbsp;iri yarı ve daha aptal olan, belli bir dev vardı. Tarihçelerde ismini bulamadım, ama fark etmez. Çok kocamandı,&nbsp;bastonu ağaç kadardı ve ağırkanlıydı. Karaağaçları yüksek otlarmış gibi kenara itiveriyordu; yolları ve bahçeleri&nbsp;harap ediyordu, çünkü kocaman ayakları oralarda kuyu&nbsp;kadar derin izler bırakıyordu; bir eve çarpacak olursa, ortada ev falan kalmıyordu. Ve her gittiği yeri mahvediyordu, çünkü başı çatılardan çok yüksekteydi ve ayaklarını&nbsp;kendi hallerine bırakıyordu. Uzağı seçemiyordu ve epey&nbsp;de sağırdı. Neyse ki çok uzaklarda, Yabantopraklar’da&nbsp;yaşıyordu ve insanların yaşadığı diyarları nadiren ziyaret&nbsp;ediyordu, en azından bilerek ve isteyerek gelmiyordu.&nbsp;Dağlarda yıkık dökük bir evi vardı; ama sağırlığı ve aptallığı yüzünden, bir de dev sayısının azlığından, pek az&nbsp;arkadaş edinebilmişti. Yabani Tepeler’de, dağların eteklerindeki ıssız yörelerde tek başına yürüyüşe çıkardı.</p>

  <p>Güzel bir yaz günü, bu dev yine yürüyüşe çıktı ve ormanda epey tahribat yaratarak amaçsızca gezindi. Aniden güneşin batmak üzere olduğunu fark edip akşam yemeğinin yaklaştığını hissetti; ama hiç bilmediği bir yere gelmiş, yolunu kaybetmişti. Doğru yönü yanlış tahmin&nbsp;ederek yürüdü, yürüdü, gece çökene kadar yürüdü. Sonra oturup ayın yükselmesini bekledi. Sonra ay ışığında</p>

  <p>yürüdü, yürüdü, bu sefer bir amaçla yoluna devam etti, çünkü bir an önce evine varmak istiyordu. En iyi bakır&nbsp;tenceresini ateşte bırakmıştı ve dibinin tutacağından korkuyordu. Ama sırtını dağlara dönmüştü ve insanların yaşadığı yörelere girmişti bile. Şimdi Aegidius Ahenobar-bus Julius Agricola’nın çiftliğine ve (günlük dilde) Ham&nbsp;denilen köye yaklaşmaktaydı.</p>

  <p>Güzel bir geceydi. İnekler tarlalara yayılmıştı ve Çiftçi Giles’ın köpeği kendi başına yüriişe çıkmıştı. Ay ışığından ve tavşanlardan hoşlanan bir köpekti. Elbette, yürüyüşe çıkmış bir de dev olduğundan habersizdi. Bilse, izinsiz dışarı çıkması için iyi bir sebep olurdu, ama&nbsp;sakin sakin mutfakta oturması için daha iyi bir sebep&nbsp;olurdu. Saat iki civarlarında dev, Çiftçi Giles’ın tarlalarına girdi, çalı çitleri yıktı, ekinleri ezdi ve yemlik ot tarlalarını dümdüz etti. Kraliyet tilki avının beş gün içinde verebileceği zararı beş dakikada vermişti.</p>

  <p>Garm ırmak boyundan gelen gümlemeler duydu ve neler olduğuna bakmak için çiftlik evinin durduğu alçak&nbsp;tepenin batı yamacına koştu. Aniden, devin ırmağı yürüyerek geçip, çiftçinin en sevdiği inek olan Galathea’yı&nbsp;ezdiğini, hayvancığın çiftçinin ezdiği hamamböcekleri&nbsp;gibi dümdüz olduğunu gördü.</p>

  <p>Bu Garm’ın tahammül edemeyeceği bir şeydi. Korkuyla ciyakladı ve eve kaçtı. İzinsiz dışarı çıktığını tamamen unutarak efendisinin yatak odası penceresinin dibine geldi ve havlayıp sızlandı. Uzun süre yanıt alamadı.</p>

  <p>Çiftçi Giles’ı uyandırmak kolay iş değildi.</p>

  <p>“İmdat! İmdat! İmdat!” diye ciyakladı Garm.</p>

  <p>Pencere aniden açıldı ve dikkatlice nişanlanmış bir şişe dışarı uçtu.</p>

  <p>“Oy!” dedi köpek deneyimli bir beceriyle kenara sıçrayarak. “İmdat! İmdat! İmdat!”</p>

  <p>Çiftçinin başı dışarı uzandı. “Kahrolası köpek! Ne yapıyorsun?” dedi.</p>

  <p>“Hiçbir şey,” dedi köpek.</p>

  <p>“Gösteririm sana hiçbir şeyi! Sabah derini yüzeceğim,” dedi çiftçi pencereyi çarpıp kapatırken.</p>

  <p>“İmdat! İmdat! İmdat!” diye haykırdı köpek.</p>

  <p>Giles’ın kafası yine uzandı. “Tek ses daha çıkarırsan öldürürüm seni,” dedi. “İyi saatte olsunlar mı geldi seni&nbsp;ahmak?”</p>

  <p>“Hiçbir şey,” dedi köpek, “ama sana gelen var.”</p>

  <p>“Ne demek istiyorsun?” dedi Giles öfkesinin ortasında şaşakalarak. Garm hiç bu kadar arsız bir yamt vermemişti.</p>

  <p>“Tarlalarında bir dev var, kocaman bir dev ve bu yana geliyor,” dedi köpek. “İmdat! İmdat! Koyunlarını eziyor. Zavallı Galathea’ya bastı ve incecik paspas gibi dümdüz oldu. İmdat! İmdat! Çalı çitlerini yara yara, ekinleri eze eze geliyor. Cesur olmalı, acele etmelisin sahip,&nbsp;yoksa hiçbir şeyin kalmayacak. İmdat!” diye ulumaya&nbsp;başladı Garm.</p>

  <p>“Kes sesini!” dedi çiftçi ve pencereyi kapadı. “Tanrım merhamet et bana!” dedi kendi kendine ve sıcak bir gece olmasına rağmen ürperip titredi.</p>

  <p>“Yat aşağı ve aptallık etmeyi bırak!” dedi karısı. “Sabaha da o köpeği boğ. Köpeğin dediğine inanmanın âlemi yok; kaçtığında ya da aşırırken yakalandığında her masalı anlatırlar onlar.”</p>

  <p>“Olabilir Agatha,” dedi çiftçi, “ama olmayabilir de. Tarlalarımda bir şeyler olmuyorsa Garm da tavşanın teki. O köpek korkmuştu. Hem, sabaha arka kapıdan gizlice içeri girip sütünü içebilecekken, neden gecenin bir&nbsp;yarısı havlayıp dursun?”</p>

  <p>“Orada durup söylenme!” dedi karısı. “Köpeğe inanıyorsan, öğüdünü tut: Cesur ol ve acele et!”</p>

  <p>“Söylemesi kolay,” diye yanıt verdi Giles, çünkü gerçekten de Garm’ın hikâyesinin yarısına bile inanmamıştı. Gecenin ilerleyen saatlerinde, devlerin varlığı pek de olası gelmez insana.</p>

  <p>Yine de, mal maldır; ve Çiftçi Giles arazisine izinsiz girenlere karşı, pek az kişinin yüzleşmek isteyeceği, aksi bir tarafa sahipti. Böylece, pantolonunu giydi, mutfağa indi&nbsp;ve karabinasını duvardan aldı. Karabinanın ne olduğunu&nbsp;soranlar çıkabilir. Gerçekten de, Öküz Geçidi’nin<a id="footnote1"></a><sup><a href="#bookmark3">1</a></sup> Dört&nbsp;Bilge Katibi’ne aynı soru yöneltilmiş ve düşünüp taşındıktan sonra şu yanıtı vermişler: “Karabiha pek çok kurşun&nbsp;ya da top fırlatabilen büyük kalibreli kısa bir tüfektir ve&nbsp;sınırlı bir menzilden iyice nişan alınmadan ateş edilebilir.&nbsp;(Uygar ülkelerde yerini başka ateşli silahlar almıştır.)”</p>

  <p>Bununla birlikte, Çiftçi Giles’ın karabinası boynuz gibi açılan geniş bir ağza sahipti ve mermi ya da küçük gülleler değil, harcamaya kıyıp da içine tıkıştırabildiği ne&nbsp;olursa fırlatırdı. Ve ateş falan da etmiyordu, çünkü Giles&nbsp;onu nadiren dolduruyordu ve asla tetiğine basmıyordu.&nbsp;Genellikle, karabinayı göstermesi amacına ulaşması için&nbsp;yeterli oluyordu. Ve bu yöre henüz uygarlaşmamıştı,&nbsp;çünkü karabinaların yerini alan silah yoktu: Gerçekten&nbsp;de, var olan tek silah türü buydu ve o bile nadirdi. İnsanlar ok ve yayı tercih ediyor, barut tozunu daha çok&nbsp;havai fişekler için kullanıyordu.</p>

  <p>Dediğim gibi, Çiftçi Giles karabinasını indirdi ve, ne olur ne olmaz, olağanüstü önlemler gerekebilir diye, içine epey barut tozu koydu, ve geniş namluya eski çiviler&nbsp;ve teller, kırık çömlek parçaları, kemikler, taşlar ve başka döküntüler doldurdu. Sonra çizmelerini çekti, paltosunu giydi ve mutfak bahçesinden geçerek dışarı çıktı.</p>

  <p>Arkasında kalan ay alçalmıştı ve Giles çalıların ve ağaçların uzun kara gölgelerinden daha kötü bir şey gö-remiyordu, ama tepenin yamacından gelen korkunç tepinme seslerini duyabiliyordu. Agatha ne derse desin,&nbsp;cesur ve atik hissetmiyordu; ama kendi postundan çok&nbsp;malını mülkünü kurtarmak için endişeleniyordu. Bu yüzden, yüreği çarpa çarpa tepenin alnına doğru yürüdü.</p>

  <p>Tepenin üzerinde aniden devin ay ışığı altında solgun görünen yüzü belirdi. Devin gözlerinde ay parlıyordu.&nbsp;Ayakları hâlâ çok daha aşağıda, tarlalarda çukurlar aç-</p>

  <p>maktaydı. Ay devin gözlerini kamaştırmıştı ve bu yüzden çiftçiyi görememişti, ama Giles onu görmüş ve korkudan&nbsp;aklım yitirecek gibi olmuştu. Düşünmeden tetiği çekti ve&nbsp;karabina sarsıcı bir patlama ile ateş aldı. Şans eseri, üç&nbsp;aşağı beş yukarı devin kocaman çirkin yüzüne doğrultul-muştu. Namludan çerçöp, taşlar, kemikler, çömlek parçaları, teller ve yarım düzine çivi fırladı. Ve menzil gerçekten de sınırlı olduğundan, çiftçinin seçiminden çok&nbsp;şans eseri, bu şeylerin büyük kısmı deve çarptı: Bir çömlek parçası gözüne girdi, kocaman bir çivi burnuna saplandı.</p>

  <p>“Kahretsin!” dedi dev kaba bir şekilde. “Bir şey ısırdı!” Gürültü dev üzerinde hiçbir etki yapmamıştı (epey sağırdı), ama çivi hiç hoşuna gitmemişti. Kaim derisini delebilecek kadar haşin bir böcekle karşılaşmayalı çok olmuştu; ama uzaklarda, Doğu’da, Bataklıklarda kızgın&nbsp;kerpeten gibi ısırabilen yusufçuklar olduğunu duymuştu.&nbsp;O tür bir şeye rastladığını düşünüyordu.</p>

  <p>“Hastalıklı pis yörelere gelmişim anlaşılan,” dedi. “Bu gece bu yönde gitmeyeceğim daha fazla.”</p>

  <p>Böylece, eve vardığında yemek üzere yamaçtan iki koyun aldı ve hızla kuzey-kuzeybatı yönünde yürüyerek&nbsp;ırmağa geri döndü. Sonunda evinin yolunu buldu, çünkü bu kez doğru yönde gidiyordu, ama bakır tenceresinin dibi tutmuştu.</p>

  <p>Çiftçi Giles’a gelince, karabina patladığında onu dümdüz sırtüstü yere sermişti; Giles oracıkta yatarak gökyü-</p>

  <p>züne baktı ve dev oradan geçerken ayaklarının onu ıskalayıp ıskalamayacağını merak etti. Ama hiçbir şey olmadı ve ayak sesleri uzakta soldu. Böylece Giles ayağa kalktı, omzunu ovaladı ve karabinayı yerden aldı. Sonra&nbsp;aniden, tezahürat yapan insanların sesini duydu.</p>

  <p>Ham halkının büyük kısmı pencerelerinden dışarıya bakıyordu, birkaçı giyinip dışarı çıkmıştı (ama dev gittikten sonra). Bazıları şimdi bağıra çağıra tepeden yukarı&nbsp;koşuyordu.</p>

  <p>Köylüler devin ayaklarının korkunç gümlemelerini duymuşlardı ve çoğu hemen yorganın altına girmiş, bazılarıysa yatağın altına saklanmıştı. Ama Garm efendisiyle hem gurur duyuyor hem de ondan korkuyordu. Öfkelendiğinde korkunç ve muhteşem olduğunu düşünüyordu; ve doğal olarak, bütün devlerin de aynı fikirde olacağını sanıyordu. Bu yüzden, Giles’ın elinde karabinasıyla dışarı çıktığını gördüğünde (kural olarak, büyük gazap&nbsp;işaretiydi) havlayıp haykırarak köye koşmuştu:</p>

  <p>“Dışarı! Dışarı! Dışarı! Kalkın! Kalkın! Gelin de benim harika efendimi görün! O cesur ve atik. Tarlalarından&nbsp;izinsiz geçen bir devi vuracak. Dışarı çıkın!”</p>

  <p>Tepenin zirvesi evlerin çoğundan görülebiliyordu. İnsanlar ve köpek, devin yüzünün tepenin üzerinde yükseldiğini gördüklerinde nefeslerini tutarak sindiler ve köpek dışında herkes bu meselenin Giles’m halledebileceğinden büyük olduğunu düşündü. Sonra karabina patladı, dev aniden dönüp uzaklaştı ve şaşırıp sevinen köylü-</p>

  <p>ler alkışlayarak tezahürat yaptılar, Garm ise çatlarcasına havladı.</p>

  <p>“Yaşşaaa!” diye bağırdılar. “Bu ona dersini verir! Ae-gidius Efendi ona gününü gösterdi. Şimdi evine gidip ölecek ve hak ettiğini bulmuş olacak.” Sonra hep birden&nbsp;yine tezahürat yaptılar. Ama bir yandan bağrışırken, bu&nbsp;karabinanın gerçekten patlayabildiğim de akıllarının bir&nbsp;köşesine yazmayı ihmal etmediler. Köy hanlarında bu&nbsp;konuda tartışmalar olmuştu, ama artık mesele açıklığa&nbsp;kavuşmuştu. O geceden sonra Çiftçi Giles arazisinden&nbsp;izinsiz geçmeye kalkışanlarla sorun yaşamadı.</p>

  <p>Tehlike geçmiş göründüğünde daha yürekli köylüler tepeye tırmandılar ve Çiftçi Giles’ın elini sıktılar. Birkaçı&nbsp;-papaz, demirci, değirmenci ve bir iki önemli kişi daha-onun sırtına şaplak attı. Bu Giles’ın hoşuna gitmedi (omzu çok ağrıyordu), ama onları evine davet etmek zorunda hissetti. Mutfakta oturup Giles’ın sağlığına içtiler ve&nbsp;ona yüksek sesle övgüler düzdüler. Giles esnediğini gizlemeye çalışmadı, ama köylüler içki bitene kadar ona aldırış etmedi. Herkes bir iki kadeh içtikten sonra (çiftçi iki&nbsp;üç kadeh içmişti), Giles oldukça cesur hissetmeye başladı; herkes iki üç kadeh içtiğinde (kendisi beş altı kadehi&nbsp;devirmişti), köpeğinin sandığı kadar cesur hissetti. İyi&nbsp;dostlar olarak vedalaştılar ve Giles köylülerin sırtına candan şaplaklar attı. Elleri iri, kırmızı ve kalındı, böylece&nbsp;intikamını almıştı.</p>

  <p><span style="font-style:italic;">n</span></p>

  <p>Ertesi gün haberin anlatıldıkça büyüdüğünü, bu yörede önemli bir kişiye dönüştüğünü öğrendi. Sonraki haftanın ortasında, haber kırk kilometre dahilindeki bütün köylere yayılmıştı. Giles, Yöre Kahramanı olmuştu. Bunu pek hoş buldu. Pazarın kurulduğu bir sonraki gün,&nbsp;bir tekneyi yüzdürmeye yetecek kadar içki ısmarladılar&nbsp;ona: Yani, Giles’ın içkiyle doymasına ramak kaldı, ve&nbsp;eve eski kahramanlık türküleri söyleyerek döndü.</p>

  <p>Sonunda haberi Kral bile duydu. O mutlu günlerde Orta Krallık denen o diyarın başkenti, Ham’den yirmi&nbsp;fersah uzaktaydı ve vilayetlerde olan bitenle sarayda, kural olarak, pek ilgilenilmezdi. Bir devin bu şekilde yaralanarak hemen kovalanması dikkate ve birazcık da nezakete değer göründü. Böylece, zamanı geldiğinde -yani&nbsp;yaklaşık üç ay sonra, Aziz Michael bayramında- Kral&nbsp;görkemli bir mektup yolladı. Beyaz parşömene kırmızı&nbsp;mürekkeple yazılmıştı ve ‘sadık kulumuz ve pek sevdiğimiz Aegidius Ahenobarbus Julius Agricola de Ham-mo’nun kral tarafından tasvip edildiğini ifade ediyordu.</p>

  <p>Mektup kırmızı mürekkeple imzalanmıştı, ama saray yazmanı,</p>

  <p>Ego Augustus Bonifacius Ambrosius Aurelianus Antoni-nus Pius et Magnificus, dux rex, tyrannus, et Basileus Medi-terranearum Partilim, subscribo,</p>

  <p>diye eklemiş, ve kocaman, kırmızı bir mühür basılmıştı. Yani belgenin gerçek olduğu açıktı. Bu Giles’ı çok</p>

  <p>memnun etti ve köylülerden epey hayranlık çekti, özellikle de çiftçiden mektubu göstermesini rica ettiklerinde ateşin yanında oturup onun içkisini içebileceklerini keşfettiklerinde.</p>

  <p>Şükran mektubundan daha iyisi, onunla birlikte gelen armağandı. Kral bir kemer ve uzun bir kılıç yollamıştı.&nbsp;Doğrusunu söylemek gerekirse, Kral kılıcı hiç kullanmamıştı. Kılıç aileye aitti ve kimbilir kaç zamandır silahha-nede asılı duruyordu. Silahtar kılıcın oraya nasıl geldiğini ya da ne işe yaradığını bilmiyordu. Belli ki, o sıralarda o tür ağır kılıçların modası geçmişti, bu yüzden Kral&nbsp;kılıcın tam da bir köylüye gönderilecek armağan olduğunu düşünmüştü. Ama Çiftçi Giles çok sevindi ve o yörelerdeki ünü iyice büyüdü.</p>

  <p>Olayların gidişatı Giles’a büyük zevk veriyordu. Köpeğine de. Vaat edilen kamçıları hiç yemedi. Giles kendine göre adil bir adamdı, içten içe Garm’ın da olaylardaki rolünü kabul ediyordu, ama bunu dile getirecek kadar da ileri gitmiyordu. Canı istediğinde köpeğe sert sözler ve sert nesneler fırlatıyordu, ama pek çok küçük geziye de göz yumuyordu. Garm yürüyüşe çıktığında daha uzaklara gitmeye başladı. Çiftçi daha çalımlı yürüyordu&nbsp;ve şans yüzüne güldü. Güz ve kış başı iyi geçti. Her şey&nbsp;yolunda gidiyor gibiydi -ta ki ejderha gelene kadar.</p>

  <p>O günlerde ejderhalar adada iyice azalmıştı zaten. Augustus Bonifacius döneminde adanın içlerindeki di-</p>

  <p>yarda senelerdir ejderha görülmüyordu. Elbette, batıda ve kuzeyde kuşkulu bataklıklar ve ıssız dağlar vardı, ama&nbsp;onlar çok uzaktaydı. Eskiden o yörelerde çeşit çeşit ejderha yaşardı ve her yeri yağmalardı. Ama o günlerde&nbsp;Orta Krallık, Kral’ın şövalyelerinin cesaretiyle meşhurdu&nbsp;ve başıboş dolaşan o kadar çok ejderha öldürülmüş ya&nbsp;da ciddi şekilde yaralanarak geri dönmüştü ki, kalanlar&nbsp;o tarafa gitmekten vazgeçmişlerdi.</p>

  <p>Kral’ın Noel Ziyafeti’nde Ejderha Kuyruğu sunmak hâlâ gelenekti ve ejderha avlama görevi için her sene bir şövalye seçilirdi. Şövalyenin Aziz Nicholas Günü’nde yola çıkıp ziyafet arifesinde ejderha kuyruğu ile geri dönmesi gerekirdi. Ama Kraliyet Aşçısı senelerdir, kek ve badem ezmesi kullanarak, Sahte Ejder Kuyruğu denen olağanüstü bir tatlı yapıyor ve onu sert şekerden hileli pullarla süslüyordu. Sonra, seçilen şövalye Noel Arifesi’nde&nbsp;kemanlar ve borular eşliğinde bu tatlıyı salona taşıyordu.&nbsp;Sahte Ejderha Kuyruğu, Noel Günü akşam yemeğinden&nbsp;sonra yeniyordu ve herkes (aşçıyı mutlu etmek için) Gerçek Kuyruk’tan çok daha lezzetli olduğunu söylüyordu.</p>

  <p>Gerçek bir ejderha ortaya çıktığında durum buydu. En büyük suç devindi. Yaşadığı maceradan sonra dağlarda dolaşmaya ve akrabalarını, âdeti olduğundan ve onların işine geldiğinden daha sık ziyaret etmeye başladı.&nbsp;Çünkü yeni bir bakır tencere ödünç almaya çalışıyordu.&nbsp;Ama tencere alsa da almasa da, oturup Doğu’daki mükemmel ovaları ve Koca Dünya’mn harikalarını uzun</p>

  <p>uzun, ağır aksak anlatıyordu. Kendisinin büyük ve cüretkar bir gezgin olduğu fikrini edinmişti.</p>

  <p>“Güzel bir yer,” diyordu, “yoluna düz, ayağına yumuşak, ve bol bol yiyecek buluyorsun: İnekler, bilirsin, ve her yerde dolanan koyunlar, dikkatle bakarsan kolaylıkla görebiliyorsun.”</p>

  <p>“Ya insanlar?” diyordu diğerleri.</p>

  <p>“Ben insan görmedim,” diyordu dev. “Ne tek bir şövalye gördüm ne de duydum, sevgili dostlarım. Irmak kıyısındaki sokan cins birkaç sinekten daha kötüsü yok.” “Neden geri dönüp orada kalmıyorsun?” diyordu diğerleri.</p>

  <p>“Ah şey, kendi evin gibisi yoktur, derler,” diyordu dev. “Ama belki bir gün, canım istediğinde geri dönerim.&nbsp;Hem, ne de olsa bir kez gittim, ki çoğu kişinin iddia edebileceğinden fazlasıdır bu. Şu bakır tencereden bahsetmişken...”</p>

  <p>“Peki, bu zengin topraklar,” diye soruyorlardı telaşla, “bu korunmayan sığırlarla dolu güzel yöreler hangi tarafta kalıyor? Ne kadar uzaktalar?”</p>

  <p>“Ah,” diye cevap veriyordu dev, “doğuda ya da güneydoğuda. Ama çok uzun bir yolculuk bu.” Ve sonra yürüdüğü mesafeyi, aştığı ormanları, tepeleri ve ovaları&nbsp;öyle abartılı anlatıyordu ki, onun kadar uzun bacaklı olmayan diğer devlerin hiçbiri yolculuğu göze alamıyordu.&nbsp;Yine de söylenti yayılıyordu.</p>

  <p>Ilık yazın ardından sert bir kış geldi. Dağlarda acı bir</p>

  <p>soğuk vardı ve yiyecek kıttı. Söylentiler yükseldi. Derin otlaklardaki ova koyunları ve inekleri sık sık bahis konusu oldu. Ejderhalar kulak kabarttılar. Açtılar ve bu&nbsp;söylentiler cazipti.</p>

  <p>“Demek şövalyeler yalnızca masalmış!” dedi daha genç ve daha deneyimsiz ejderhalar. “Biz de öyle düşünüyorduk zaten.”</p>

  <p>“En azından sayıları iyice azalmış olabilir,” diye düşündü daha yaşlı ve daha bilge ejderhalar, “az ve seyrek. Artık korkmaya gerek yok.”</p>

  <p>Özellikle bir ejderha derinden etkilenmişti. Bu ejderhanın adı Chrysophylax Dives idi, çünkü eski ve asil bir soydan geliyordu ve çok zengindi. Sinsi, meraklı, açgözlü, sağlam zırhlıydı, ama pek cesur değildi. Ama her durumda, hangi boy ya da türden olursa olsun, böceklerden ve sineklerden korkmazdı, ayrıca feci açtı.</p>

  <p>Böylece bir kış günü, Noel’den yaklaşık bir hafta önce, Chrysophylax kanatlarını açtı ve havalandı. Gecenin bir yarısı Augustus Bonifacius rex et basileus’un ülkesinin göbeğine sessizce indi. Kısa sürede büyük tahribat&nbsp;yarattı, yakıp yıktı, koyun, sığır ve at yedi.</p>

  <p>Bu yöre Ham’den çok uzaktı, ama Garm’m ödü patladı. Uzun bir geziye çıkmıştı ve sahibinin hoşgörüsünden faydalanarak bir iki gece eve dönmemişti. Bir koruluğun kıyısında cazip bir kokuyu takip ediyordu, bir köşeyi dönünce aniden yepyeni ve korkutucu bir kokuyla</p>

  <p>karşılaştı. Yere yeni konmuş olan Chrysophylax Dives’ın kuyruğuna pat diye çarpmıştı. Hiçbir köpek Garm’dan&nbsp;daha hızlı kuyruğunu kıstırıp tabanları yağlamamıştır.&nbsp;Onun ciyaklamasını duyan ejderha döndü ve hıhladı,&nbsp;ama Garm çoktan uzaklaşmıştı. Gecenin geri kalanı boyunca koştu ve kahvaltı vaktinde eve vardı.</p>

  <p>“İmdat! İmdat! İmdat!” diye ciyakladı arka kapının önünde.</p>

  <p>Giles onu işitti ve sesi hiç hoşuna gitmedi. Aklına, her şey yolunda gidermiş gibi görünürken beklenmedik şeyler olabileceğini getirmişti.</p>

  <p>“Kadın, şu kahrolası köpeği içeri al,” dedi, “ve bir güzel sopa çek!”</p>

  <p>Garm ürkek bakışlarla, dilini bir karış sarkıtarak mutfağa yuvarlandı. “İmdat!” diye bağırdı.</p>

  <p>“Bu sefer ne işler çeviriyordun?” dedi Giles ona sosis atarak.</p>

  <p>“Hiçbir şey,” dedi Garm nefes nefese, sosise aldırış edemeyecek kadar heyecanlanmış bir halde.</p>

  <p>“Eh, kes o zaman, yoksa postunu yüzerim,” dedi çiftçi.</p>

  <p>“Ben kötü bir şey yapmadım. Zarar vermek istemedim,” dedi köpek. “Ama tesadüfen bir ejderhaya rastladım ve beni korkuttu.”</p>

  <p>Birası çiftçinin boğazına kaçtı. “Ejderha mı?” dedi. “Kah-rolasıca, seni işe yaramaz meraklı turşucu! Senenin bu vaktinde neden gidip bir ejderha bulmak isteyesin? Hem</p>

  <p>de işim başımdan aşkınken! Neredeydi bu ejderha?”</p>

  <p>“Ah! Kuzeyde, tepelerin arkasında, uzakta, Dikili Taşladın da ötesinde bir yerde,” dedi köpek.</p>

  <p>“Ah, amma uzakmış!” dedi Giles iyice rahatlayarak. “O yörelerde tuhaf tipler varmış, öyle duydum. Onların&nbsp;topraklarında her şey olabilir. Bırak ne istiyorlarsa yapsınlar! Bir daha bu tür hikâyelerle rahatsız etme beni. Çık&nbsp;dışarı!”</p>

  <p>Garm dışarı çıktı ve haberi bütün köye yaydı. Sahibinin hiç korkmadığından bahsetmeyi de unutmadı. “Çok serinkanlıydı, kahvaltısına devam etti.”</p>

  <p>İnsanlar kapılarının önünde keyifli keyifli gevezelik ettiler bu konuda. “Tıpkı eskiden olduğu gibi!” dediler.&nbsp;“Tam da Noel yaklaşırken. Mevsime pek de uygun. Kral&nbsp;ne kadar memnun olacak! Bu Noel, Gerçek Kuyruk yiyebilecek.”</p>

  <p>Ama ertesi gün yeni haberler geldi. Anlaşıldığı kadarıyla ejderha son derece büyük ve vahşiydi. Korkunç tahribat yaratıyordu.</p>

  <p>“Kral’ın şövalyeleri ne yapıyor ki?” demeye başladı insanlar.</p>

  <p>Aynı soruyu başkaları çoktan sormuştu. Gerçekten de, Chrysophylax’ın harap ettiği köylerden gelen haberciler Kral’ın huzuruna çıkıyor ve sık sık da şu sözleri söyleme cüretini gösteriyorlardı: “Efendimiz, şövalyeleriniz&nbsp;ne yapıyor ki?”</p>

  <p>Ama şövalyeler hiçbir şey yapmıyordu, ejderha halikındaki bilgileri hâlâ oldukça gayrıresmi idi. Bu yüzden Kral resmi ve detaylı olarak dikkatlerini meseleye çekti&nbsp;ve uygun olan en kısa zamanda gereken girişimlerde bulunmalarını istedi. Uygun olan en kısa zamanın hiç de&nbsp;kısa olmayacağını ve her geçen gün daha da uzayacağını duyduğunda epey öfkelendi.</p>

  <p>Ama şövalyelerin bahaneleri kesinlikle sağlamdı. Her şeyden önce, işlerini zamanında bitirmeye inanan biri&nbsp;olan Kraliyet Aşçısı, Noel için gereken Ejderha Kuyru-ğu’nu çoktan yapmıştı. Son dakikada gerçek bir kuyruk&nbsp;getirerek onu gücendirmek olmazdı. O çok değerli bir&nbsp;hizmetkârdı.</p>

  <p>“Kuyruğu boşverin! Kafasını kesin ve bu ejderhayı ortadan kaldırın!” diye bağırdı ejderhanın en çok tahrip ettiği köylerden gelen haberciler.</p>

  <p>Ama Noel gelmişti ve ne yazık ki Aziz John Günü için büyük bir turnuva ayarlanmıştı: Pek çok diyardan şövalyeler davet edilmişti, değerli bir ödül için yarışmaya geliyorlardı. Turnuva bitmeden en iyi adamlarını ejderha-avına göndererek Orta Krallık şövalyelerinin şanslarını&nbsp;azaltmak akıllıca olmazdı elbette.</p>

  <p>Turnuvanın ardından Yeni Yıl Tatili geldi.</p>

  <p>Ama ejderha her gece başka yere geçiyordu, ve her geçiş onu Ham’e daha da yaklaştırıyordu. Yeni Yıl Gece-si’nde insanlar uzakta alevler gördü. Ejderha on beş kilometre ötedeki koruluğa yerleşmiş, neşeyle kavrulmak-</p>

  <p>taydı. Havaya girdiğinde kızgın bir ejderha oluyordu.</p>

  <p>Bunun ardından insanlar Çiftçi Giles’a bakıp bakıp arkasından fısıldaşmaya başladılar. Bu Giles’ı çok huzursuz ediyor, ancak o fark etmemiş gibi yapıyordu. Ertesi gün ejderha birkaç kilometre daha yaklaştı. Sonra Çiftçi&nbsp;Giles, Kral’ın şövalyelerinin rezilliklerinden bahsetmeye&nbsp;başladı.</p>

  <p>“Geçinmek için ne yaptıklarını bilmek isterdim,” dedi.</p>

  <p>“Biz de!” dedi Ham köyündeki herkes.</p>

  <p>Ama değirmenci ekledi: “Bazı adamlar sırf erdemleriyle şövalyelik kazanıyormuş, ben öyle duydum. Ne de olsa, bizim iyi Aegidius da bir anlamda şövalye oldu sayılır. Kral ona kırmızı bir mektup ve bir kılıç göndermedi mi?”</p>

  <p>“Şövalyelik için kılıçtan fazlası gerekir,” dedi Giles. “Şövalye ilan etme töreni falan yapılmalı, ben öyle biliyorum. Her durumda, benim ilgilenilecek kendi işlerim&nbsp;var.”</p>

  <p>“Ah! Ama rica edilse, Kral şövalye ilan etme törenini yapardı, bundan kuşkum yok,” dedi değirmenci. “Çok&nbsp;geç olmadan isteyelim!”</p>

  <p>“Yok!” dedi Giles. “Şövalye ilan etme törenleri benim gibiler için değildir. Ben bir çiftçiyim ve bununla gurur&nbsp;duyuyorum: Sade, dürüst bir adam, ve dürüst adamlar&nbsp;sarayda başarılı olamazmış, öyle derler. Aslında bu daha&nbsp;çok sana yaraşır Değirmenci Efendi.”</p>

  <p>Papaz gülümsedi; çiftçinin terslenmesine değil, çünkü Ham’de söylendiği şekliyle ‘can düşmanı’ olan Giles ile&nbsp;değirmenci durmaksızın atışıp dururlardı. Papaz’m aklına kendisini memnun eden bir fikir gelmişti birden, ama&nbsp;o anda başka bir şey söylemedi. Değirmenci o kadar&nbsp;memnun olmamıştı, o kaşlarını çattı.</p>

  <p>“Sade olduğun kesin, belki dürüstsündür de,” dedi. “Ama bir ejderha öldürmek için önce saraya gidip şövalye olman şart mı? Dün Aegidius Efendi’nin kendi ağzından duyduğum gibi, gereken tek şey cesaret. Kuşkusuz&nbsp;o da bütün şövalyeler kadar cesur bir adamdır.”</p>

  <p>Çevreye toplanmış herkes bağırdı: “Elbette değil!” ve “Elbette öyle! Ham Kahramanı için üç kere, Yaşa! Yaşa!&nbsp;Yaşa!”</p>

  <p>Sonra Çiftçi Giles büyük huzursuzluk içinde evine gitti. Yerel bir şöhret olmanın, şöhreti korumayı gerektirdiğini ve bunun can sıkıcı olabileceğini anlamaya başlıyordu. Köpeği tekmeledi ve kılıcı mutfaktaki dolaba sakladı. O zamana dek kılıç şöminenin üzerinde asılı duruyordu.</p>

  <p>Ertesi gün ejderha, Quercetum (günlük dilde Meşeli) adındaki komşu köye geldi. Yalnızca koyunlarla inekleri ve henüz kartlaşmamış bir iki kişiyi yemekle yetinmedi, papazı da yedi. Papaz onu bu kötülük yolundan vazgeçirmek için büyük hararetle çabalamıştı. Sonra korkunç bir kargaşa oldu. Tüm Ham halkı kendi papazlarının önderliğinde tepeye tırmandı ve Çiftçi Giles’ı ziyaret&nbsp;etti.</p>

  <p>“Sana güveniyoruz!” dediler ve orada durup öylece baktılar, öyle ki çiftçinin yüzü sakalından da kırmızı oldu.</p>

  <p>“Ne zaman yola çıkıyorsun?” diye sordular.</p>

  <p>“Eh, bugün çıkamam, orası kesin,” dedi Giles. “Sığırtmacım hasta olduğundan bir sürü işim var. Sonra bakarım.”</p>

  <p>Köylüler gittiler, ama akşam, ejderhanın daha da yaklaştığı söylentileri duyuldu, bu yüzden hep birlikte geri döndüler.</p>

  <p>“Sana güveniyoruz Aegidius Efendi,” dediler.</p>

  <p>“Eh,” dedi Aegidius, “şu an benim için hiç uygun değil. Kısrağım sakatlandı ve koyunlar kuzuluyor. Mümkün olan en kısa zamanda ilgilenirim.”</p>

  <p>Böylece köylüler yine gittiler, ama homurdanmaktan ve fısıldaşmaktan da geri kalmadılar. Değirmenci kıkır&nbsp;kıkır gülüyordu. Papaz geride kaldı ve Giles ondan kurtulamadı. Papaz kendini akşam yemeğine davet ettirdi&nbsp;ve bazı imalı yorumlar yaptı. Hattâ kılıca ne olduğunu&nbsp;sordu ve onu görmekte ısrar etti.</p>

  <p>Kılıç dolapta, kendisine kısa gelen bir rafta yatıyordu. Çiftçi Giles onu çıkarır çıkarmaz, kılıç bir anda kınından&nbsp;fırladı ve çiftçi kızgın haldeki kılıcı düşürdü. Papaz ayağa fırlayarak birasını devirdi. Kılıcı dikkatle aldı ve kınına sokmaya çalıştı, ama kılıç otuz santimcik bile girmedi ve papaz kabzasını bırakır bırakmaz yine kından çıkıverdi.</p>

  <p>“Olur şey değil! Bu çok tuhaf!” dedi papaz ve hem kını hem de çeliği uzun uzun inceledi. Papaz eğitimli bir adamdı, ama çiftçi' yalnızca iri kitap harflerini güçlükle&nbsp;seçebiliyordu ve kendi adını bile okuyabileceğinden&nbsp;emin değildi. İşte bu yüzden kının ve kılıcın üzerinde&nbsp;zar zor görülebilen tuhaf harflere dikkat etmemişti.&nbsp;Kral’ın silahtarına gelince, kılıç ve kınların üzerindeki&nbsp;rünlere, isimlere ve başka güç ve mevki simgelerine öyle alışıktı ki, onlar için hiç kafasını yormamışti; zaten&nbsp;böyle şeylerin modasının geçtiğini düşünüyordu.</p>

  <p>Ama papaz uzun uzun baktı ve alnını kırıştırdı. Kılıç ve km üzerinde bazı yazılar bulmayı beklemişti, önceki&nbsp;gün aklına gelen fikir de buydu zaten, ancak gördükleri&nbsp;onu şaşırtmıştı, çünkü harfler ve simgeler oradaydı gerçekten, ama onlardan hiçbir şey anlamıyordu.</p>

  <p>“Bu kının üzerinde bir yazı var. Kılıcın üzerinde de, ah, epigrafik simgeler görülebiliyor,” dedi.</p>

  <p>“Gerçekten mi?” dedi Giles. “Peki ne diyorlar?”</p>

  <p>“Karakterler arkaik, dil ise barbarca,” dedi papaz zaman kazanmak için. “Daha dikkatli incelemek gerekir.” Kılıcı o geceliğine ödünç almak istedi ve çiftçi memnuniyetle buna izin verdi.</p>

  <p>Papaz eve geldiğinde raflardan bilgi dolu pek çok kitap indirdi ve gecenin geç saatlerine kadar oturdu. Ertesi sabah ejderhanın daha da yaklaştığı öğrenildi. Tüm I lam halkı kapılarını sürgüledi, pencerelerindeki kepenkleri kapadı. Mahzeni olanlar mahzene girip mum&nbsp;ışığında titreyerek oturdular.</p>

  <p>Ama papaz gizlice dışarı çıktı ve kapı kapı dolaşarak, aralıktan ya da anahtar deliğinden kulak veren herkese,&nbsp;incelemelerinden ne öğrendiğini anlattı.</p>

  <p>“Bizim iyi Aegidius,” dedi, “Kral’ın lütfuyla, romantik hikâyelerde Kuyruk-ısıran adıyla geçen ünlü kılıcın, Ca-udimordax’ın, sahibi olmuş.”</p>

  <p>Bu ismi duyanlar kapılarını açtılar. Kuyruk-ısıran’m ününü hepsi biliyordu, çünkü o kılıç eskiden diyarın ejderha avcılarının en büyüğü olan Bellomarius’a aitti. Bazı anlatımlar onu Kral’ın anne tarafından büyük, büyük&nbsp;dedesi yapıyordu. Başarılarını anlatan pek çok türkü ve&nbsp;hikâye vardı, ve sarayda unutulmuş olsa da, köylerde&nbsp;hâlâ hatırlanıyordu.</p>

  <p>“Bu kılıç,” dedi papaz, “sekiz kilometre dahilinde bir ejderha varsa kınında durmaz, ve bu kılıç cesur bir adamın ellerindeyken hiçbir ejderhanın ona direnemeyece-ği kesin.”</p>

  <p>Bunun üzerine insanlar yine yüreklendiler, bazıları kepenklerini açtı ve başlarını dışarı uzattı. Sonunda, papaz birkaç kişiyi gelip ona katılmaya ikna etti, ama gerçekten hevesli olan tek kişi değirmenciydi. Giles’m zor&nbsp;duruma düştüğünü görmek riske girmeye değerdi.</p>

  <p>Kuzeye, ırmağın karşı kıyısına endişeli bakışlar fırla-</p>

  <p>tarak tepeye tırmandılar. Ejderhadan işaret yoktu. Muhtemelen uyuyordu; Noel boyunca çok iyi beslenmişti.</p>

  <p>Papaz (ve değirmenci) çiftçinin kapısını dövdüler. Yanıt gelmedi, bu yüzden daha yüksek sesle dövdüler. Sonunda Giles dışarı çıktı. Yüzü kıpkırmızıydı. O da gecenin ilerleyen saatlerine dek uyanık kalmış, bol bol bira içmiş ve uyanır uyanmaz yine başlamıştı.</p>

  <p>Köylüler onun çevresini sardılar, ona İyi Aegidius, Cesur Ahenobarbus, Büyük Julius, Sadık Agricola, Ham’in Gururu, Yörenin Kahramanı dediler. Ve Caudimor-dax’tan, Kuyruk-ısıran’dan, Kınına Girmeyen Kılıç’tan,&nbsp;Ya Zafer Ya Ölüm’den, Çiftçilerin Şerefi’nden, Ülkenin&nbsp;Yüreği’nden, İnsanın Hemşerilerine Yardım Etmesi’nden&nbsp;bahsettiler, öyle ki çiftçinin kafası ümitsizce karıştı.</p>

  <p>“Durun biraz! Teker teker!” dedi fırsat bulduğunda. “Nedir bunlar, nedir bunlar? Sabah en meşgul olduğum&nbsp;zamandır, biliyorsunuz.”</p>

  <p>Böylece, papazın durumu açıklamasına izin verdiler. Sonra değirmenci, çiftçiyi dilediği kadar köşeye sıkışmış&nbsp;halde görme zevkine nail oldu. Ama işler tam olarak değirmencinin beklediği gibi gitmedi. Her şeyden önce, Giles sert birasından epey içmişti. İkinci olarak, kılıcının&nbsp;aslında Kuyruk-ısıran olduğunu öğrendiğinde tuhaf bir&nbsp;gurur ve cesaret hissetmişti. Küçükken Bellomarius’la ilgili anlatılan hikâyelere bayılırdı ve aklı başına gelmeden&nbsp;önce, olağanüstü ve kahramanca bir kılıca sahip olmayı&nbsp;dilemişti. Bu yüzden, Kuyruk-ısıran’ı alıp ejderha avına</p>

  <p>çıkabileceğini düşünmeye başladı aniden. Ama hayatı boyunca pazarlık yapmaya alışmıştı ve olayı ertelemek&nbsp;için bir girişimde daha bulundu.</p>

  <p>“Ne?” dedi. “Ben, ejderha avına gideceğim, öyle mi? Eski tozluklarım ve yeleğim içinde! İşittiklerime bakarak,&nbsp;ejderha dövüşü için bir tür zırh gerekir diye biliyorum.&nbsp;Bu evde zırh yok, orası kesin,” dedi.</p>

  <p>Bunun biraz can sıkıcı olduğunu kabul ettiler, ama demirciye haber saldılar. Demirci başını iki yana salladı.&nbsp;Ağır, hüzünlü bir adamdı ve günlük dilde Neşeli Sam&nbsp;olarak bilinirdi, ama asıl adı Fabricius Cunctator idi.&nbsp;Onun öngördüğü bir felaket (Mayıs’ta don gibi) gerçekleşmediği sürece çalışırken asla ıslık çalmazdı. Her gün&nbsp;her tür felaketin tellallığım yaptığından, onun öngörmediği pek az şey oluyor, ve onlardan da kendine pay çıkarmayı başarıyordu. En büyük zevki buydu, o yüzden,&nbsp;doğal olarak, felaketleri engellemek gönüllü olarak yapacağı bir şey değildi. Başını yine iki yana salladı.</p>

  <p>“Hiç yoktan zırh yapamam,” dedi. “Zaten uzmanlık alanım da bu değil. Bence marangoza söyle, sana tahtadan zırh yapsın. İşine fazla yarayacağından değil. O kızgın bir ejderha.”</p>

  <p>Herkesin suratı asıldı, ama değirmenci, ikna edebilirse, Giles’ı ejderhaya gönderme ya da, sonunda reddederse, onun balon gibi şişen yerel ününü söndürme planından kolay kolay vazgeçecek gibi değildi. “Zincir zırha ne dersin?” dedi. “Bu işe yarar, çok incelikli olmasına</p>

  <p>da gerek yok. İş için kullanılacak, sarayda gösteriş yapmak için değil. Senin eski kösele yeleğine ne dersin Aegidius, dostum? Demirhanede de büyük bir halka ve zincir baklası yığını var. Herhalde orada neler yattığını Fab-ricius Efendi bile bilmiyordun ”</p>

  <p>“Sen neden bahsettiğini bilmiyorsun asıl,” dedi demirci gittikçe neşelenerek. “Kastettiğin gerçek zincir zırhsa, o zaman alamazsın. Zincir zırh için cücelerin becerisi gerekir, her halka bitişiğindeki diğer dört halkaya uyacak&nbsp;falan. O beceriye sahip olsaydım bile, haftalarca çalışmam gerekirdi. Ve o zamana kadar hepimiz mezarı boylardık,” dedi, “ya da ejderhanın midesini.”</p>

  <p>Hepsi sıkıntı içinde ellerini ovuşturdular ve demirci gülümsemeye başladı. Ama şimdi de o kadar korkmuşlardı ki, değirmencinin planından vazgeçmek istemiyorlardı. Tavsiye için ona döndüler.</p>

  <p>“Eh,” dedi değirmenci, “eski zamanlarda, Güney yörelerinden zincir zırhtan parlak gömlekler alamayanların deri bir gömleğe çelik halkalar diktiklerini ve bununla&nbsp;yetindiklerini duymuştum. Bu konuda neler yapılabileceğine bakabiliriz.”</p>

  <p>Böylece Giles eski yeleğini çıkardı ve demirciyi alıp demirhaneye seyirttiler. Orada köşe bucak arandılar ve&nbsp;senelerdir dokunulmamış eski metal yığınını altüst ettiler.&nbsp;En dipte, değirmencinin bahsettiğine benzer, eski bir ceketten dökülmüş, pastan donuklaşmış küçük halkalardan&nbsp;oluşan koca bir yığın buldular. İş ne kadar umutlu görünürse o kadar gönülsüzleşen ve hüzünlenen Sam oracıkla işe koşuldu; halkaları topladı, ayırdı, temizledi, ve&nbsp;(mutlulukla işaret ettiği gibi) halkalar Aegidius Efendi gibi enine boyuna geniş biri için yetersiz gelince, onu eski&nbsp;zincirleri sökmeye, zincir baklalarını çekiçleyerek becere-bildiğince düzgün halkalara dönüştürmeye zorladılar.</p>

  <p>Küçük çelik halkaları aldılar ve yeleğin göğsüne diktiler. Daha büyük ve daha hantal halkaları arkaya tutturdular. Sonra, zavallı Sam’i iyice zorlayarak daha fazla lıalka elde ettiklerinde, çiftçinin pantolonlarından birini&nbsp;alıp, onun üzerine de halka diktiler. Değirmenci demirhane raflarının karanlık bir. köşesinde, bir miğferin eski&nbsp;demir iskeletini buldu ve ayakkabıcıyı işe koştu. Ayakkabıcı elinden geleni yaparak iskeleti köseleyle kapladı.</p>

  <p>İş günün kalanı boyunca ve ertesi günde sürdü -ertesi gün On İkinci Gece ve Yortu arifesiydi, ama kutlamalar yapılmadı. Çiftçi Giles olayı her zamankinden fazla bira içerek kutladı, ama neyse ki ejderha uyuyordu. Şimdilik açlığını ve kılıçları unutmuştu.</p>

  <p>Yortu günü, emeklerinin tuhaf sonucunu taşıyarak erkenden tepeye tırmandılar. Giles onları bekliyordu. Artık bahanesi kalmamıştı, bu yüzden zincirli yeleği ve pantolonu giydi. Değirmenci alayla güldü. Sonra Giles çizmelerini çekti, eski mahmuzları taktı ve kösele kaplı miğferi de kafasına geçirdi. Ama son anda, miğferin üzerine&nbsp;eski bir fötr şapka taktı ve zincir zırhın üzerine geniş gri&nbsp;pelerinini attı.</p>

  <p>“Bunun amacı nedir Efendi?” diye sordular.</p>

  <p>“Şey,” dedi Giles, “sizin ejderha avından anladığınız savaş meydanına Canterbury Çanları gibi şıngır mıngır gitmekse, benimki öyle değil. Ejderhaya geldiğimi gerektiğinden daha erken haber vermek hiç de akıllıca olmaz&nbsp;bana göre. Ve miğfer miğferdir ve bir meydan okumadır.&nbsp;Bırak ejderha çalı çitin üzerinden eski şapkamı görsün,&nbsp;belki kargaşa başlamadan iyice yaklaşmayı başarabilirim.”&nbsp;Halkaları üst üste binecek şekilde dikmişlerdi, her biri bir alttakinin üzerine gevşekçe sarkıyordu ve gerçekten de şıngırdıyordu. Pelerin gürültüyü biraz boğuyordu,&nbsp;ama bu donanımla Giles oldukça tuhaf bir görüntü arz&nbsp;ediyordu. Ona böyle demediler. Kemeri güçlükle onun&nbsp;beline doladılar ve kını üzerine astılar, ama Giles’ın kılıcı kendi taşıması gerekiyordu, çünkü sıkı sıkı tutulmadığı sürece kılıç kınında durmuyordu.</p>

  <p>Çiftçi, Garm’a seslendi. Kendine sorarsanız adil bir adamdı. “Köpek,” dedi, “sen de benimle geliyorsun.”&nbsp;Köpek uludu. “İmdat! İmdat!” diye haykırdı.</p>

  <p>“Kes şunu!” dedi Giles. “Yoksa seni ejderhanın yapacağından beter ederim. Sen bu solucanın kokusunu biliyorsun. Bir kereliğine belki bir işe yararsın.”</p>

  <p>Sonra Çiftçi Giles gri kısrağını getirmelerini istedi. Kısrak ona tuhaf tuhaf baktı ve mahmuzları kokladı. Ama Giles’ın sırtına binmesine izin verdi, ve böylece yola çıktılar. Hiçbiri mutlu değildi. Tırıs tırıs koşarak köyden ge-</p>

  <p>çerlerken tüm köylüler pencerelerden alkışladı ve tezahürat yaptı. Çiftçi ve kısrağı olabildiğince cesur bir tavır takındılar, ama Garm utanmazın tekiydi ve kuyruğunu&nbsp;kıstırıp, ezile büzüle onları takip etti.</p>

  <p>Köyün sonundaki ırmağı aştılar. Sonunda gözden kaybolduklarında yavaşlayıp yürümeye başladılar. Ama&nbsp;kısa sürede Çiftçi Giles’ın arazisinden çıkıp başka Ham&nbsp;sakinlerinin arazilerine girdiler ve ejderhanın ziyaret ettiği yerlere rastladılar. Kırık ağaçlar, yanık çalı çitler, kararmış otlar ve tekinsiz pis bir sessizlik vardı.</p>

  <p>Güneş parıl parıl parlıyordu. Çiftçi Giles üzerindeki bir iki şeyi çıkarmaya cesaret edebilmeyi dilemeye başladı ve biraz fazla içip içmediğini merak etti. “Noel’e amma da güzel bir son oldu,” diye düşündü. “Benim de sonum olmazsa şanslı sayılırım.” Kocaman bir mendille yüzünü sildi -kırmızı değil yeşil bir mendildi, çünkü kırmızı bez ejderhaları kızdırır, Giles öyle duymuştu.</p>

  <p>Ama ejderhayı bulamadı. Dar ve geniş pek çok yolda at sürdü, başka çiftçilere ait terk edilmiş tarlalardan geçti ve ejderhayı yine bulamadı. Garm, elbette, hiçbir işe&nbsp;yaramıyordu. Kısrağın arkasından geliyor, burnunu kullanmayı reddediyordu.</p>

  <p>Sonunda pek az zarar görmüş, sessiz ve huzurlu görünen dolambaçlı bir yola geldiler. Yolda sekiz yüz metre gittikten sonra, Giles görevini ve ününün gereklerini artık yerine getirmiş sayılıp sayılmayacağını merak etmeye başladı. Uzun uzun, geniş geniş aradığına karar ver-</p>

  <p>mişti, geri dönüp akşam yemeği yemeyi ve arkadaşlarına ejderhanın onun geldiğini görüp uça uça kaçtığını söylemeyi düşünürken keskin bir dönemeci döndü.</p>

  <p>İşte, ejderha oradaydı, kırık bir çalı çitin üzerine serilmiş, korkunç kafasını yolun ortasına uzatmıştı. “İmdat!” dedi Garm ve kaçtı. Gri kısrak pof diye oturdu ve Çiftçi&nbsp;Giles geri geri hendeğe düştü. Başını uzattığında, ejderha uyanmış, ona bakıyordu.</p>

  <p>“Günaydın!” dedi ejderha. “Şaşırmış görünüyorsun.” “Günaydın!” dedi Giles. “Evet, şaşırdım.”</p>

  <p>“Affedersin,” dedi ejderha. Çiftçi düşerken şıngırdayan halkaların sesini duyduğundan kulağını kuşkuyla dikmişti. “Sorduğum için kusura bakma, ama şans eseri&nbsp;beni arıyor olabilir misin?”</p>

  <p>“Yo, hiç de değil!” dedi çiftçi. “Seni burada göreceğim kimin aklına gelir? Ben yalnızca gezintiye çıkmıştım.”&nbsp;Telaşla hendekten çıktı ve gri kısrağa doğru geri geri&nbsp;çekildi. Kısrak şimdi ayağa kalkmış, aldırmaz bir edayla&nbsp;yol kenarındaki çimenleri kemiriyordu.</p>

  <p>“O zaman şans eseri karşılaşmışız,” dedi ejderha. “Memnun oldum. Bunlar senin bayramlık kıyafetlerin&nbsp;herhalde. Yeni moda mı?” Çiftçi Giles’ın fötr şapkası düşmüş, gri pelerini kayıp açılmıştı, ama o işi pişkinliğe vurdu.</p>

  <p>“Evet,” dedi, “yepyeni. Ama benim köpeğin peşini bırakmamalıyım. Tavşan kovalamaya gitti, sanırım.”</p>

  <p>“Ben sanmam,” dedi Chrysophylax dudaklarını yala-</p>

  <p>yarak (bir eğlenti işareti). “Bence o senden çok daha erken dönecek eve. Ama lütfen yoluna devam et Efendi -adını bildiğimi sanmıyorum?”</p>

  <p>“Ben de şeninkini,” dedi Giles, “ama bu şekilde kalsın bence.”</p>

  <p>“Nasıl istersen,” dedi Chrysophylax yine dudaklarını yalayarak. Gözlerini kapamış gibi yaptı. Kötü bir yüreği&nbsp;vardı (tüm ejderhalar gibi) ama pek cesur bir yürek değildi (çoğunlukla olduğu gibi). Uğruna savaşması gerekmeyecek yemekleri tercih ediyordu, ama güzel, uzun bir&nbsp;uyku çektikten sonra iştahı yerine gelmişti. Meşe’deki&nbsp;papaz sinirli çıkmıştı ve ejderha senelerdir iri, şişman bir&nbsp;adam tatmamıştı. Karşısına çıkan kolay eti denemeyi aklına koymuştu ve yalnızca ihtiyar aptalı hazırlıksız yakalamak için uygun anı bekliyordu.</p>

  <p>Ama ihtiyar aptal göründüğü kadar aptal değildi ve atma binmeye çalışırken bile gözünü ejderhada ayırma-mıştı. Ama kısrağın başka fikirleri vardı ve Giles üstüne&nbsp;binmeye çalıştığında gerileyip çifteledi. Ejderha sabırsızlanmaya başladı ve sıçramaya hazırlandı.</p>

  <p>“Affedersin!” dedi. “Bir şey mi düşürdün?”</p>

  <p>Çok eski bir numaraydı, ama işe yaradı, çünkü Giles gerçekten de bir şey düşürmüştü. Düştüğünde Caudi-mordax’ı (ya da günlük dildeki adıyla Kuyruk-ısıran’ı)&nbsp;düşürmüştü ve kılıç orada, yolun kenarında yatıyordu.&nbsp;Giles onu almak için eğildiğinde ejderha sıçradı. Ama&nbsp;Kuyruk-ısıran kadar hızlı değil. Kılıç çiftçinin eline geçer</p>

  <p>geçmez, bir anda doğrudan ejderhanın gözüne doğru atıldı.</p>

  <p>“Hey!’.’ dedi ejderha olduğu yerde kalakalarak. “Neyin var senin orada?”</p>

  <p>“Yalnızca Kral’ın bana verdiği Kuyruk-ısıran,” dedi Giles.</p>

  <p>“Benim hatam,” dedi ejderha. “Affedersin.” Uzanıp yaltaklandı ve Çiftçi Giles gittikçe rahatladı. “Bana adil&nbsp;davrandığım sanmıyorum.”</p>

  <p>“Nasıl yani?” dedi Giles. “Hem, neden sana adil davranayım ki?”</p>

  <p>“Şerefli adını benden sakladın ve şans eseri karşılaşmışız gibi davrandın, ama asil bir soydan gelen bir şövalye olduğun açık. Eskiden, bu tür durumlarda, şövalyelerin ünvanlar ve kimlikler açıklandıktan sonra meydan okuması âdettendi bayım.”</p>

  <p>“Belki öyleydi ve belki hâlâ öyledir,” dedi Giles kendini beğenmeye başlayarak. Önünde kocaman, görkemli bir ejderhayı yaltaklanırken gören bir adamm birazcık kibirlenmesi mazur görülebilir. “Ama birden fazla hata yapıyorsun ihtiyar solucan. Ben şövalye değilim. Ben Ham’li&nbsp;Çiftçi Aegidius’um ve arazilerimden izinsiz geçenlere tahammül edemem. Daha önce de karabinamla dev vurduğum oldu, hem de senden daha az hasar verdikleri halde.&nbsp;Üstelik, meydan falan da okumamıştım.”</p>

  <p>Ejderhanın canı sıkılmıştı. “Lanet olsun o yalancı deve!” diye düşündü. “Ne yazık ki yanıltıldım. Cüretli bir çiftçi ve öylesine parlak, öylesine saldırgan bir kılıç karşısında ne yapmalı acaba?” Aklına daha önce yaşanmış,&nbsp;benzer bir olay gelmiyordu. “Adım Zengin Chrysophy-lax. Sizi şereflendirmek için ne yapabilirim?” diye ekledi&nbsp;yaltaklanarak, bir gözünü kılıçtan ayırmadan ve dövüşmekten kaçınma umuduyla.</p>

  <p>“Yaylanıp gidebilirsin, seni kemiksi ihtiyar hayvan,” dedi Giles, aynı şekilde, dövüşten kaçınmayı umut ederek. “Benim tek istediğim senden kurtulmak. Hemen buradan git ve pis inine geri dön!” Karga kovalar gibi kollarını sallayarak Chrysophylax’a doğru adım attı.</p>

  <p>Bu kadarı Kuyruk-ısıran’a yetti. Havada parıldayarak halka çizdi, sonra çınlayarak ejderhanın sağ kanadının&nbsp;eklemine indi ve ejderhayı fena halde şaşırttı. Elbette,&nbsp;Giles ejderha öldürmenin doğru yöntemleri hakkında&nbsp;pek bir şey bilmiyordu, yoksa kılıç daha hassas bir noktaya inebilirdi, ama Kuyruk-ısıran deneyimsiz ellerde&nbsp;elinden gelenin en iyisini yapmıştı. Chrysophylax’a bu&nbsp;kadarı yetti -kanadını günler boyunca kullanamayacaktı.&nbsp;Ayağa kalktı ve uçmaya çalıştı, ama uçamadığını fark etti. Çiftçi kısrağın sırtına atladı. Ejderha kaçmaya başladı.&nbsp;Kısrak da peşinden gitti. Ejderha bir tarlada oflaya pofla-ya dörtnala koştu. Kısrak da öyle. Çiftçi at yarışı izliyormuş gibi bağırıp çağırıyor, bir yandan da Kuyruk-ısıran’ı&nbsp;sallıyordu. Ejderha hızlandıkça şaşkınlaştı; gri kısrak elinden geleni yapıyor, ejderhanın peşinden ayrılmıyordu.</p>

  <p>Kır yollarında koştular, çitlerdeki aralıklardan geçtiler, pek çok tarla ve dere aştılar. Dumanlar saçarak, böğüre-rek koşan ejderha yön duygusunu kaybetmişti. Sonunda&nbsp;aniden Ham köprüsüne vardılar, gürleyerek üzerinden&nbsp;geçtiler ve kükreyerek köyün ana yoluna daldılar. Orada, Garm bir ara sokaktan çıkıp kovalamacaya katılma&nbsp;yüzsüzlüğünü gösterdi.</p>

  <p>Bütün köylüler pencerelere ya da çatılara çıkmıştı. Bazıları kahkahalar atıyor, bazıları tezahürat yapıyordu&nbsp;ve diğerleri teneke, tava, kazan çalıyor, boru, kaval ya&nbsp;da düdük öttürüyordu. Papaz kilisenin çanlarını çalmaya&nbsp;başlamıştı. Ham’de yüz senedir böylesi bir şamata ve&nbsp;kargaşa görülmemişti.</p>

  <p>Ejderha kilisenin hemen önünde pes etti. Kendini yolun tam ortasına bıraktı ve nefes nefese yere yığıldı. Garm gelip onun kuyruğunu kokladı, ama Chrysoplıy-lax’ın utanacak hali kalmamıştı.</p>

  <p>“İyi insanlar ve yiğit savaşçı,” dedi nefes nefese, Çiftçi Giles atının sırtında yaklaşır, köylüler yaba, sırık ve ocak süngüleriyle (makul bir mesafeden) çevresine toplanırken. “İyi insanlar, beni öldürmeyin! Ben çok zenginim. Verdiğim zararın karşılığını öderim. Öldürdüğüm&nbsp;bütün insanların cenaze masraflarını karşılarım, özellikle&nbsp;de Meşeli papazınınkini; asil bir kitabe dikilmeli onun&nbsp;için -gerçi pek sıskaydı ya. Her birinize gerçekten çok&nbsp;güzel bir armağan veririm. Evime gidip getirmeme izin&nbsp;vermeniz yeterli.”</p>

  <p>“Ne kadar?” dedi çiftçi.</p>

  <p>“Şey,” dedi ejderha çabucak hesap yaparak. Kalabalığın epey büyük olduğunu fark etti. “Adam başı on üç lira sekiz kuruş?”</p>

  <p>“Saçma!” dedi Giles. “Zırva!” dedi insanlar. “Boş laf!” dedi köpek.</p>

  <p>“Adam başı iki altın, çocuklara ise yarısı?” dedi ejderha.</p>

  <p>“Ya köpekler?” dedi Garm. “Devam et!” dedi çiftçi. “Dinliyoruz.”</p>

  <p>“Herkese on lira ve bir kese gümüş, köpekler için ise altın tasma?” dedi Chrysophylax endişe içinde.</p>

  <p>“Öldür onu!” diye bağırdı sabırsızlanmaya başlamış olanlar.</p>

  <p>“Herkese bir kese altın ve hanımlar için elmas?” dedi Chrysophylax telaşla.</p>

  <p>“Şimdi konuşmaya başladın, ama yeterli değil,” dedi Çiftçi Giles. “Köpekleri yine unuttun,” dedi Garm. “Keselerin büyüklüğü ne kadar?” dedi adamlar. “Kaç elmas?”&nbsp;dedi karıları.</p>

  <p>“Eyvah! Eyvah!” dedi ejderha. “Batacağım.”</p>

  <p>“Hak ediyorsun,” dedi Giles. “Batmak ile yattığın yerde öldürülmek arasında seçim yapabilirsin.” Kuyruk-ısı-ran’ı salladı ve ejderha büzüldü. “Kararını ver!” diye bağırdı köylüler cesaretlenip yaklaşarak.</p>

  <p>Chrysophylax gözlerini kırpıştırdı, ama içten içe gülüyordu: köylülerin fark etmediği sessiz bir titreme. Pazarlık onu eğlendirmeye başlamıştı. Ondan bir şey koparmayı umdukları açıktı. Bu engin ve kötü dünyanın âdet-</p>

  <p>lerinden haberleri yoktu -gerçekten de, koca memlekette ejderhalar ve onların numaraları ile başa çıkmak konusunda deneyimi olan bir kişi bile kalmamıştı. Clırysophy-lax nefeslenmiş, aklı başına gelmeye başlamıştı. Dudaklarını yaladı.</p>

  <p>“Siz söyleyin madem!” dedi.</p>

  <p>Bunun üzerine bütün köylüler bir ağızdan konuşmaya başladılar. Chrysophylax ilgiyle dinliyordu. Onu rahatsız eden tek bir ses vardı: demircininki.</p>

  <p>“Bu işin sonu iyi değil, işte buraya yazıyorum,” diyordu demirci. “Siz ne derseniz deyin, bir ejderha geri dönmez. Ama bunun da sonu iyi olmaz.”</p>

  <p>“Öyle düşünüyorsan anlaşmaya katılmazsın,” dediler ona ve, ejderhaya aldırış etmeden, çekişe çekişe pazarlık etmeye devam ettiler.</p>

  <p>Chrysophylax başını kaldırdı; köylülerin üzerine atılmayı ya da tartışma sürerken tabanları yağlamayı düşünmüşse de, hayal kırıklığına uğradı. Çiftçi Giles durmuş, bir saman çöpünü çiğneyerek düşünüyordu; Kuyruk-ısı-ran elindeydi ve gözünü ejderhadan ayırmamıştı.</p>

  <p>“Olduğun yerde kal!” dedi kılıç, “yoksa, altın getirsen de getirmesen de, gününü görürsün.”</p>

  <p>Ejderha hemen uzanıverdi. Sonunda papaz sözcü seçildi ve Giles’ın yanına geldi. “Pis Solucan!” dedi. “Haksızca kazandığın her şeyi bu noktaya geri getirmen gerek; zarar verdiğin insanlara tazminat ödedikten sonra, kalanları aramızda hakça paylaşacağız. Diyarımızı bir da-</p>

  <p>ha taciz etmemeye ve başka canavarları üstümüze salma-maya yemin edersen, kafanı ve kuyruğunu kaybetmeden evine dönmene izin vereceğiz. Şimdi, (fidyeyle birlikte)&nbsp;geri döneceğine dair, bir solucanın vicdanı için bile bağlayıcı olacak kadar güçlü yeminler edeceksin.”</p>

  <p>Chrysophylax makul bir tereddüt gösterisinin ardından kabul etti. Hattâ yıkımına hayıflanarak hararetli gözyaşları döktü, öyle ki yolda buharlar saçan su birikintileri oluştu, ama gözyaşları kimseyi etkilemedi. Ejderha, Aziz Hilarius ve Aziz Felix bayramında tüm serveti ile birlikte geri döneceğine dair pek çok ciddi ve hayretengiz&nbsp;yemin etti. Bu ona sekiz gün veriyordu, coğrafyadan bihaber olanların bile anlayabileceği gibi, gidip dönmesine&nbsp;yetmeyecek kadar kısa bir süreydi. Ama onun gitmesine&nbsp;izin verdiler, hattâ köprüye kadar eşlik ettiler ona.</p>

  <p>“Bir sonraki buluşmamıza!” dedi ejderha ırmağın üzerinden geçerken. “Hepimizin dört gözle bekleyeceğinden eminim.”</p>

  <p>“Gerçekten de dört gözle bekleyeceğiz,” dedi köylüler. Elbette, büyük aptallık etmişlerdi. Çünkü ejderhanın ettiği yeminler vicdanını üzüntü ve büyük bir felaket&nbsp;korkusu ile doldurmak ise de, heyhat! ejderha vicdansızdı. Ve asil bir soydan gelen birindeki bu üzücü eksiklik&nbsp;basit insanların kavrayışının ötesinde olsa da, en azından&nbsp;kitaplardan anlayan bir adam olan papaz bunu tahmin&nbsp;etmeliydi. Belki de etmişti. O bir dilbilgisi uzmanıydı ve&nbsp;geleceği diğerlerinden daha iyi görebilirdi kuşkusuz.</p>

  <p>Demirci atölyesine dönerken başını iki yana sallıyordu. “Uğursuz isimler,” dedi. “Hilarius ve Felix! Kulağa hiç hoş gelmiyor.”</p>

  <p>Kral, elbette, haberi hemen aldı. Ülkede yangın gibi yayılmış, ağızdan ağza aktarılırken gösterişinden hiçbir&nbsp;şey kaybetmemişti. Kral muhtelif sebeplerden dolayı çok&nbsp;etkilenmişti ve bunların en önemlisi paraydı; hemen atına atlayıp, böylesine tuhaf olaylara sahne olan Ham’e&nbsp;bizzat gitmeye karar verdi.</p>

  <p>Ejderhanın gidişinden dört gün sonra köye vardı. Peşinden gelen şövalyeler, borazancılar ve büyük bir yük kervanı ile beyaz atının sırtında köprüden geçti. Bütün&nbsp;köylüler en iyi giysilerini giymiş, onu karşılamak için yolun iki yanına dizilmişti. Alay kilise kapısının önündeki&nbsp;meydanda durdu. Çiftçi Giles, Kral’a tanıtıldığında onun&nbsp;önünde diz çöktü, ama Kral ona ayağa kalkmasını söyledi, hattâ onun sırtını sıvazladı. Şövalyeler bu samimiyeti görmemiş gibi yaptılar.</p>

  <p>Kral bütün köyün ırmak kıyısında, Çiftçi Giles’ın geniş otlağında toplanmasını emretti, ve herkes toplandığında (olayın kendisini de ilgilendirdiğini düşünen Garm da oradaydı), Augustus Bonifacius rex et basileus lütfedip onlara bir konuşma yaptı.</p>

  <p>O toprakların efendisi olarak, hain Chrysophylax’in servetinin tamamının kendisine ait olduğunu dikkatle&nbsp;açıkladı. Dağlık toprakların da efendisi olduğu iddiasına&nbsp;pek az değindi (tartışmalı bir konuydu); ama, “Bu konu-</p>

  <p>da hiçbir kuşkumuz yok,” dedi, “bu solucanın sahip olduğu tüm hazine atalarımızdan çalındı. Ama bildiğiniz gibi, hem adil hem de cömert olduğumuzdan, sevgili kulumuz&nbsp;Aegidius uygun şekilde ödüllendirilecek; bu köydeki hiç-1 &gt;ir sadık uyruğumuz, papazından en küçük bebeğine katlar, saygımızın bir işareti olarak, birer armağan almadan&nbsp;gitmeyecek. Çünkü Ham bizi pek memnun etti. En azından burada, soyumuzun kadim cesaretini hâlâ taşıyan&nbsp;sağlam ve yozlaşmamış insanlar var.” Şövalyeler kendi&nbsp;aralarında yeni şapka modasından bahsetmekteydiler.</p>

  <p>Köylüler eğilip diz çöktü ve Kral’a alçakgönüllülükle teşekkür ettiler. Ama şimdi, ejderhanın kişi başına on lira önerisini kabul etmiş ve işi kendi aralarında halledip&nbsp;bitirmiş olmayı diliyorlardı. Her durumda, Kral’ın saygısının işareti olacak armağanın bundan daha düşük olacağından emindiler. Garm köpeklerden hiç bahsedilmediğini fark etti. Aralarında, gerçekten tatmin olan tek kişi Çiftçi Giles’tı. Ödüllendirileceğinden emindi ve bu pis&nbsp;işten yerel şöhretini artırarak sağ salim çıkabildiği için&nbsp;müthiş memnundu.</p>

  <p>Kral hemen gitmedi. Çadırını Çiftçi Giles’m tarlasına kurdurdu ve başkentten çok uzaktaki bu sefil köyde&nbsp;mümkün olduğunca eğlenerek On Dört Ocak’ı bekledi.&nbsp;Kral’tn maiyeti takip eden üç gün içinde köyün bütün&nbsp;ekmek, tereyağı, yumurta, tavuk, pastırma ve koyun etini yedi bitirdi, ne kadar bira varsa hepsini içti. Sonra er-</p>

  <p>zak yetersizliği hakkında söylenmeye başladılar. Ama Kral her şeyin bedelini cömertçe karşılıyordu (kısa süre&nbsp;içinde dolacağını umduğu Hazine’sinin daha sonra ödeyeceği senetlerle); bu yüzden, Hazine’nin gerçek durumundan habersiz olan Ham halkı oldukça memnundu.</p>

  <p>On Dört Ocak, Hilarius ve Felix bayramı geldi ve herkes erkenden kalkıp hazırlandı. Şövalyeler zırhlarını kuşandılar. Çiftçi el yapımı zincirli ceketini giydi ve şövalyeler ona bakıp bakıp güldüler, ama sonra Kral’ın kaş çattığını görüp vazgeçtiler. Çiftçi, Kuyruk-ısıran’ı da taktı ve kılıç kınına kolayca girip orada kaldı. Papaz kılıca dik dik&nbsp;baktı ve kendi kendine baş salladı. Demirci kahkaha attı.</p>

  <p>Öğle vakti geldi. Herkes o kadar .heyecanlıydı ki, pek bir şey yiyemedi. İkindi ağır ağır geçti. Kuyruk-ısıran hâlâ kından fırlamaya yanaşmıyordu. Ne tepeden izleyenler ne de en yüksek ağaçlara tırmanmış oğlan çocukları,&nbsp;havada ya da karada, ejderhanın dönüşünü haber veren&nbsp;herhangi bir şey görebiliyordu.</p>

  <p>Demirci ıslık çalarak ortalıkta dolaşıyordu, ama diğerleri akşam çöküp yıldızlar çıkana kadar ejderhanın dönmeyi hiç düşünmediğinden şüphelenmediler. O zaman bile, ettiği ciddi ve hayretengiz yeminleri düşünüp, umut&nbsp;etmeyi sürdürdüler. Ama saatler geceyarısını vurup buluşma gününün bittiğini ilan ettiğinde büyük hayal kırıklığına uğradılar. Demirci sevinç içindeydi.</p>

  <p>“Size söylemiştim,” dedi. Ama köylüler hâlâ ikna olmamıştı.</p>

  <p>“Ne de olsa feci yaralanmıştı,” dedi bazıları.</p>

  <p>“Ona yeterince zaman tanımadık,” dedi diğerleri. “ Dağlar çok uzakta, hem taşıyacak bir ton yükü var. Belki yardım istemek zorunda kalmıştır.”</p>

  <p>Ama bir sonraki gün de geçti, ardından bir sonraki. O zaman hepsi umudunu yitirdi. Kral öfkeden kıpkırmızı&nbsp;kesildi. Erzak ve içki tamamen tükenmişti, şövalyeler&nbsp;sesli sesli homurdanıyordu. Sarayın eğlencelerine dönmeyi diliyorlardı. Ama Kral para istiyordu.</p>

  <p>Sadık kullarına veda etti, ama kısa ve aksi bir veda oldu bu ve Hazine borçlarının yarısını iptal etti. Çiftçi Gi-les’a pek soğuk davrandı ve başını öylesine sallayıp yoluna gönderdi onu.</p>

  <p>“Bizden daha sonra haber alacaksınız,” dedi ve şövalyeleriyle borazancıları eşliğinde atına binip gitti.</p>

  <p>Daha iyimser ve daha saf olan köylüler, yakında Ae-gidius Efendi’yi, en azından şövalye ilan edilmek üzere, K rafın huzuruna çağıran bir mesaj geleceğini düşünüyordu. Bir hafta sonra mesaj geldi, ama farklı türden bir mesajdı. Üç kopya halinde yazılmış ve imzalanmıştı: bir kopya Giles için, bir kopya papaz için ve bir tanesi de kilise&nbsp;kapışma çivilensin diye. Yalnızca papaza hitaben yazılan&nbsp;mesaj bir işe yaradı, çünkü Ham sakinleri için saray yazısı da kitap harfleri kadar tuhaf ve anlaşılmazdı. Ama papaz mesajı günlük dile çevirip kürsüden okudu. Kısa ve&nbsp;(bir kraliyet mektubu için) vecizdi; Kral’ın acelesi vardı.</p>

  <p>Biz, Augustus B. A. A. P ve M. rex vesaire bilinmesini isteriz ki, diyarımızın güvenliğini sağlamak ve şerefimizi korumak amacıyla, kendini Zengin Chrysophylax olarak tanıtan solucan ya da ejderhanın aranıp bulunmasına ve suçları, kusurları, kabahatleri ve yalancı tanıklıkları için cezalandırılmasına karar verdik. Kraliyet Maiyeti'ne dahil tüm şövalyelere,&nbsp;Aegidius A. J. Agricola Efendi sarayımıza varır varmaz, bu&nbsp;görevle yola çıkmak üzere silahlanmaları ve hazır beklemeleri emredilmiştir. Söz konusu Aegidius güvenilir bir adam&nbsp;olduğunu ve devler, ejderhalar ve Kral'ın huzurunu tehdit&nbsp;eden başka düşmanlarla başa çıkabileceğini kanıtladığından,&nbsp;ona hemen yola çıkmasını ve en kısa zamanda şövalyelerimize katılmasını emrediyoruz.</p>

  <p>Köylüler bunun büyük bir şeref sayılması gerektiğini, çiftçinin şövalye ilan edilmesine ramak kaldığını söylediler. Değirmenci kıskandı. “Aegidius dostum dünyada yükseliyor,” dedi. “Umarım geri döndüğünde bizi yine tanır.”&nbsp;“Belki de dönemez,” dedi demirci.</p>

  <p>“Bu kadarı yeter, seni ihtiyar at suratlı!” dedi iyice sinirlenmiş olan çiftçi. “Şerefin cehennemin dibine kadar yolu var! Geri dönersem değirmencinin arkadaşlığı bile&nbsp;hoş gelecek. Yine de, bir müddet ikinizden de uzak olacağımı bilmek biraz teselli veriyor.” Sonra yürüyüp gitti.</p>

  <p>Kral emrettiğinde komşularınız için öne sürdüğünüz mazeretleri kullanamazsınız; bu yüzden kuzulama başlamış olsa da olmasa da, tarlaların sürülmesi gerekse de&nbsp;gerekmese de, ne olursa olsun, Giles’m gri kısrağına binip gitmesi gerekiyordu. Papaz onu uğurlamaya geldi.&nbsp;“Umarım yanma sağlam ip almışsındır,” dedi.</p>

  <p>“Ne için?” dedi Giles. “Kendimi asmak için mi?” “Hayır! Yüreklen Aegidius Efendi!” dedi papaz. “Bana&nbsp;öyle geliyor ki, şansına güvenebilirsin. Ama yine de yanına uzun bir ip al, çünkü öngörüm beni yanıltmıyorsa ona&nbsp;ihtiyacın olabilir. Güle güle git ve sağ salim geri dön.”&nbsp;“Elbette! Geri döndüğümde hem evimi hem de arazimi berbat halde bulacağım. Patlayası ejderhalar!” dedi&nbsp;Giles. Sonra eyer heybesine kocaman bir kangal halat tıkıştırdı, atma atladı ve uzaklaştı.</p>

  <p>Bütün sabah ortalarda gözükmemiş olan köpeği almamıştı. Ama o gittikten sonra Garm sine sine eve dönüp orada kaldı ve bütün gece uludu, bu yüzden dayak yedi, ama ulumaya devam etti.</p>

  <p>“İmdat, ah imdat!” diye bağırıyordu. “Sevgili efendimi bir daha göremeyeceğim. O kadar korkunç ve muhteşemdi ki! Keşke ben de onunla gitseydim, keşke.”</p>

  <p>“Kes sesini!” dedi çiftçinin karısı, “yoksa onun geri dönüp dönmediğini görecek kadar yaşamazsın.”</p>

  <p>Demirci ulumaları duydu. “Kötü bir alamet,” dedi neşeyle.</p>

  <p>Günler geçti, ama haber gelmedi. “Haber gelmemesi kötüye işaret,” dedi demirci ve şarkı söylemeye başladı.</p>

  <p>Çiftçi Giles saraya yorgun argın, toz içinde vardı. Ama cilalı zincir zırhlar ve ışıl ışıl miğferlerle donanmış şövalyeler atlarının yanında hazır bekliyorlardı. Kral’ın çağrısı&nbsp;ve çiftçiyi de onlara dahil etmesi canlarını sıkmıştı, bu&nbsp;yüzden emirlere harfiyen uymakta ve Giles gelir gelmez&nbsp;yola çıkmakta ısrar ettiler. Zavallı çiftçi bir lokma yemek&nbsp;yeyip bir yudum şarap içecek zamanı ancak bulabildi,&nbsp;sonra yine yola koyuldu. Kısrak gücenmişti. Neyse ki&nbsp;Kral hakkında düşündükleri dile getirilmedi, çünkü son&nbsp;derece vefasız düşüncelerdi.</p>

  <p>Gün çoktan ilerlemişti. “Ejderha avına girişmek için çok geç,” diye düşündü Giles. Ama çok uzağa gitmediler. Artık yola çıktıklarına göre şövalyelerin acelesi yoktu. Şövalyeler, silahtarları, uşakları ve yük midillileri rahat rahat, düzensiz bir alay halinde yol aldılar, Çiftçi Giles yorgun kısrağının sırtında peşlerinden koşturuyordu.</p>

  <p>Akşam geldiğinde durup çadırlarını kurdular. Çiftçi Giles için erzak getirmemişlerdi ve çiftçinin bulabildiklerini ödünç alması gerekti. Kısrak kızmıştı, Augustus Bonifaci-us ailesine olan sadakatinden vazgeçmeye yemin etti.</p>

  <p>Ertesi gün yola devam ettiler, bir sonraki gün de. Üçüncü gün uzakta dağların belirsiz, konuksevmez siluetlerini gördüler. Fazla zaman geçmeden, Augustus Bo-nifacius’un hükümranlığının tanınmadığı topraklara girdiler. O zaman daha temkinli yol aldılar ve birbirlerine&nbsp;daha fazla sokuldular.</p>

  <p>Dördüncü gün Yabani Tepeler’e ve efsanevi yaratıkların yaşadığına inanılan kuşkulu diyarın sınırına geldiler. Aniden, ileride at sürenlerden biri dere boyundaki kumların üzerinde uğursuz ayak izlerine rastladı. Çiftçiye seslendiler.</p>

  <p>“Bunlar nedir Aegidius Efendi?” dediler.</p>

  <p>“Ejderha izleri,” dedi çiftçi.</p>

  <p>“Başı çek!” dediler.</p>

  <p>Böylece, en başta Çiftçi Giles olmak üzere, batıya doğru at sürdüler. Giles’ın ceketindeki bütün halkalar&nbsp;şıngırdıyordu. Bu pek önemli değildi, çünkü şövalyeler&nbsp;de konuşup gülüşüyor, onlarla gelen ozan türkü söylüyordu. Zaman zaman şövalyeler türkünün nakaratına kanlıyor, çok yüksek ve çok güçlü seslerle, hep bir ağızdan söylüyorlardı. Cesaret vericiydi, çünkü güzel bir türküydü -uzun zaman önce, savaşların turnuvalardan dalla olağan olduğu günlerde yakılmıştı, ama bu akıllıca&nbsp;değildi. Artık geldiklerini o diyarın bütün yaratıkları öğrenmişti ve Batı’daki bütün mağaralarda ejderhalar kulaklarını dikiyorlardı. Bundan böyle ihtiyar Chrysophy-lax’ı uykuda yakalama olasılığı yoktu.</p>

  <p>Şans eseri (ya da gri kısrak sayesinde), sonunda karanlık dağların gölgesine girdiklerinde Çiftçi Giles’ın kıstağı topallamaya başladı. Şimdi çok dik ve taşlık yollara girmişlerdi ve gittikçe büyüyen bir huzursuzluk içinde,&nbsp;büyük zahmetle tırmanıyorlardı. Kısrak yavaş yavaş, ak-saya aksaya geriledi. O kadar sabırlı ve o kadar hüzünlü görünüyordu ki, Çiftçi Giles sonunda atından inip yürümek zorunda kaldı. Kısa süre sonra kendilerini yük atlarının da arkasında buldular, ama kimse onlara aldırış&nbsp;etmedi. Şövalyeler öncelik ve adabımuaşeret kurallarını&nbsp;tartışıyorlardı ve dikkatleri başka yerdeydi. Yoksa ejderha izlerinin artık daha belirgin ve daha kalabalık olduğunu fark ederlerdi.</p>

  <p>Gerçekten de, Clirysophylax’m sık sık dolaştığı ya da günlük uçuş idmanından sonra konduğu yerlere gelmişlerdi. Alçak tepeler ve patikanın iki yanındaki yamaçlarda&nbsp;kavrulmuş, ezilmiş bir hava vardı. Pek az çimen görülebiliyordu ve kül ile yanık topraktan oluşan fonun üzerinde&nbsp;birbirine girmiş, kara kara funda ve ardıç gövdeleri göze&nbsp;çarpıyordu. Bu bölge senelerdir ejderhaların oyun alanıydı. Önlerinde karanlık dağlardan bir duvar yükseliyordu.</p>

  <p>Çiftçi Giles kısrağı için endişeleniyordu, ama eskisi kadar göz önünde olmamak için bir bahane bulduğuna&nbsp;memnundu. Böylesine korkunç ve kuşkulu yerlerde,&nbsp;böyle bir alayın başında at sürmek hiç hoşuna gitmemişti zaten. Biraz sonra memnunluğu arttı ve talihine (ve&nbsp;kısrağına) şükretmek için sebebi oldu. Çünkü öğlen civarında -Candlemas Bayramı’nda ve yolculuklarının yedinci gününde- Kuyruk-ısıran kınından, ejderha da mağarasından fırladı.</p>

  <p>Hiçbir uyarı vermeden, formaliteler için zaman harcamadan, savaşmak üzere üstlerine çullandı. Kükreyerek hızla atıldı. Evinden çok uzaktayken, kadim ve asil soyuna rağmen, pek de cesur davranmamıştı. Ama şimdi büyük bir gazapla doluydu, çünkü kendi kapısında savaşıyordu ve savunulacak onca hâzinesi vardı. Fırtına gibi&nbsp;gürleyerek, kırmızı şimşekler fırlatarak dağın yamacını&nbsp;bir ton yıldırım gibi dolandı.</p>

  <p>Öncelik hakkmdaki tartışma hemen kesildi. Bütün atlar dört bir yana geriledi ve bazı şövalyeler yere düştü. Yük atları, yükler ve hizmetkârlar hep beraber dönüp&nbsp;kaçtılar. Öncelik konusunda onların hiç kuşkusu yoktu.</p>

  <p>Aniden üstlerine bir duman çöktü ve tam duman bulutunun ortasında, ejderha alayın başına saldırdı. Şövalyelerin yedisi resmi olarak meydan okuyamadan öldü, pek çok başkası da atlarıyla birlikte devrildiler. Kalanlara gelince, atları kontrolü kendi ellerine alarak dönüp&nbsp;kaçtı, sahiplerinin ne istediğine bakmadan onları da alıp&nbsp;götürdüler. Çoğunun istediği de buydu zaten.</p>

  <p>Ama ihtiyar gri kısrak yerinden kıpırdamadı. Belki dik kayalık yamaçta bacaklarını kırmaktan korkuyordu. Belki de kaçamayacak kadar yorgun hissediyordu. İçten içe,&nbsp;kanat açmış ejderhalarla yüzleşmenin, onlara sırtını dönmekten daha iyi olduğunu ve kaçmanın işe yaraması için&nbsp;bir yarış atından daha hızlı olmak gerektiğini biliyordu.&nbsp;Üstelik, Chrysophylax’ı daha önce de görmüştü ve onu&nbsp;kendi topraklarında tarlaların ve derelerin üzerinden kovaladığım, sonunda köy meydanına uysal uysal yatırdığını hatırlıyordu. Kısrak bacaklarını ayırdı ve kişnedi. Çiftçi Giles yüzünün izin verdiğince soldu, ama kısrağının&nbsp;yanından ayrılmadı, çünkü yapacak başka bir şey kalmamış gibi görünüyordu.</p>

  <p>Böylece, alaya saldıran ejderha tam önünde, elinde Kuyruk-ısıran olan eski düşmanını buldu aniden. Beklediği son şeydi bu. Kocaman bir yarasa gibi yana döndü&nbsp;ve yolun yakınındaki yamaca yıkıldı. Gri kısrak topallamayı unutarak yaklaştı. Epey cesaretlenmiş olan Çiftçi&nbsp;Giles telaşla atının sırtına tırmandı.</p>

  <p>“Affedersin,” dedi, “ama şans eseri beni mi arıyordun?”</p>

  <p>“Hayır, hiç de değil!” dedi Chrysophylax. “Seni burada bulacağım kimin aklına gelirdi ki? Ben yalnızca buralarda uçuyordum.”</p>

  <p>“O zaman şans eseri karşılaşmışız,” dedi Giles, “ve buna memnun oldum, çünkü ben <span style="font-weight:bold;font-style:italic;">seni</span> arıyordum. Dahası, seninle halletmem gereken bir işim var, aslında, pek&nbsp;çok işim var.”</p>

  <p>Ejderha hıhladı. Çiftçi Giles sıcak yelden kaçınmak için kolunu kaldırdı ve Kuyruk-ısıran aniden öne fırlayarak ejderhanın burnuna tehlikeli ölçüde yaklaştı.</p>

  <p>“Hey!” dedi ejderha ve hıhlamayı bıraktı. Titreyerek geriledi, içindeki ateşler soğudu. “Umarım beni öldürmeye gelmemişsindir, iyi efendim?”</p>

  <p>“Yo, yo!” dedi çiftçi. “Ben öldürmekten bahsetmedim.” Gri kısrak burnunu çekti.</p>

  <p>“O zaman, sormama izin verirseniz, bunca şövalye ile ne işiniz var?” dedi Chrysophylax. “Şövalyeler her zaman&nbsp;ejderhaları öldürür. Önce biz onları öldürmezsek elbette.”</p>

  <p>“Benim onlarla işim yok. Onlarla alakam yok,” dedi Giles. “Zaten ya öldüler ya da gittiler. Geçen Yortu’da&nbsp;verdiğin söze ne oldu?”</p>

  <p>“Ne olmuş?”</p>

  <p>“Bir ay geç kaldın,” dedi Giles, “ödemen gecikti. Ben onu almaya geldim. Beni bu kadar zahmete soktuğun&nbsp;için özür dilemen gerek.”</p>

  <p>“Gerçekten de öyle!” dedi ejderha. “Keşke hiç zahmet etmeseydim”</p>

  <p>“Bu sefer bütün hâzineni teslim edeceksin ve pazarcı numaraları da yok,” dedi Giles, “yoksa ölürsün ve diğerlerine uyarı olsun diye derini kilisenin kulesine asarım.”</p>

  <p>“Pek zalimce!” dedi ejderha.</p>

  <p>“Anlaşma anlaşmadır,” dedi Giles.</p>

  <p>“Nakit ödediğim için bir iki yüzüğü ve birazcık da altını kendime saklayamaz mıyım?”</p>

  <p>“Tek bir pirinç düğme bile kalmayacak!” dedi Giles. Bir süre bu şekilde atışmaya, pazardaki insanlar gibi çekişmeye devam ettiler. Ama sonu beklediğiniz gibi oldu;&nbsp;hakkında başka ne derlerse desinler, pazarlıkta Çiftçi Gi-les’ın karşısında dayanabilen pek az kişi çıkmıştı.</p>

  <p>Ejderha ta mağarasına kadar yürümek zorunda kaldı, çünkü Giles yanında yürüyor, Kuyruk-ısıran’ı fazlasıyla&nbsp;yakın tutuyordu. Dolana dolana dağa tırmanan dar bir&nbsp;patika vardı ve genişliği ikisine ancak yetiyordu. Arkalarından gelmek zorunda kalan kısrak pek düşünceli görünüyordu.</p>

  <p>Zorlu bir yolda sekiz kilometre yürümek zorunda kaldılar; Giles oflaya poflaya, zahmetle ilerliyor, ama gözünü ejderhadan asla ayırmıyordu. Sonunda, dağın batı ya-</p>

  <p>macında mağaranın ağzına geldiler. Geniş, karanlık ve ürkütücüydü, pirinç kapıları büyük demir sütunlara asılmıştı. Uzun zaman önce unutulmuş günlerde güç ve gurur temsil eden bir yer olduğu açıktı, çünkü ejderhalar bu tür&nbsp;işler yapmaz, bu tür madenlerde yaşamaz, bunun yerine,&nbsp;fırsat bulduklarında kudretli adamların ve eskilerde yaşamış devlerin lahitlerinde ya da hazine dairelerinde kalmayı tercih ederdi. Bu derin evin kapıları ardına dek açıktı&nbsp;ve onların gölgesinde durdular. Chrysophylax şimdiye&nbsp;dek kaçma fırsatı yakalayamamıştı, ama kendi kapısına&nbsp;geldiğinde ileri atıldı ve evine dalmaya hazırlandı.</p>

  <p>Çiftçi Giles kılıcının yassı tarafıyla vurdu ona. “Ho!” dedi. “Seni içeri girmeden önce söyleyecek bir şeyim&nbsp;var. Getirmeye değer bir şeylerle en kısa zamanda dışarı çıkmazsan peşinden içeri gireceğim ve ilk iş kuyruğunu keseceğim.”</p>

  <p>Kısrak burnunu çekti. Sonunda onu dünyanın parası bekliyor olsa bile, Çiftçi Giles’ı tek başına bir ejderha inine girerken hayal edemiyordu. Ama Kuyruk-ısıran öylesine parlak ve keskin görünürken Chrysophylax buna&nbsp;inanmaya dünden razıydı. Belki haklıydı da, çünkü on-ca bilgeliğine rağmen, kısrak henüz sahibindeki değişimi anlamamıştı. Çiftçi Gil es’in talihi yaver gidiyordu ve&nbsp;iki karşılaşmadan sonra, hiçbir ejderhanın onun karşısında duramayacağına inanmaya başlamıştı.</p>

  <p>Her neyse, Chrysophylax kısa süre sonra yedi kilo altın ve gümüş ile yüzük, kolye ve başka güzel şeylerle</p>

  <p>dolu bir sandık eşliğinde dışarı çıktı.</p>

  <p>“Burada!” dedi.</p>

  <p>“Nerede?” dedi Giles. “Kastettiğin buysa, iki katı bile yetmez. Sendekilerin yarısı bile değildir, eminim.”</p>

  <p>“Elbette değil!” dedi ejderha, çiftçinin zekâsının köyde geçirdikleri o günden bu yana epey ilerlediğini görüp rahatsız olarak. “Elbette değil! Ama hepsini bir seferde&nbsp;getiremezdim.”</p>

  <p>“İki seferde de getiremezsin herhalde,” dedi Giles. “Bir daha gidip gel ve daha hızlı davran, yoksa Kuyruk-ısıran’ın tadına bakarsın!”</p>

  <p>“İstemem!” dedi ejderha ve daha da hızlı davranarak içeri girip çıktı. “İşte!” dedi kocaman bir altın yığınını ve&nbsp;elmas dolu iki sandığı yere bırakarak.</p>

  <p>“Şimdi bir daha dene!” dedi çiftçi. “Ve daha fazla çaba harca!”</p>

  <p>“Zalimce, pek zalimce,” dedi ejderha tekrar içeri girerken.</p>

  <p>Ama artık gri kısrak kendi adına endişelenmeye başlamıştı. ‘Acaba bunca ağır şeyi eve kadar kim taşıyacak?’ diye düşünüyordu. Onca torbaya ve sandığa öyle hüzünlü gözlerle baktı ki, çiftçi onun aklından geçenleri tahmin etti.</p>

  <p>“Sen endişelenme kızım!” dedi. “Yük taşıma işini ihtiyar solucana yaptırırız.”</p>

  <p>“Merhamet!” dedi, mağaradan üçüncü defa, daha da büyük bir yükle, yeşil ve kızıl ateşlere benzeyen zengin bir</p>

  <p>J. R. R. Tolkien</p>

  <p>mücevher hâzinesi ile birlikte çıkmakta olan ejderha. “Merhamet! Bütün bunları taşırsam neredeyse ölümüm olur, beni öldürsen bile bundan bir kese fazlasını taşıyamam.”</p>

  <p>“Demek dahası var, öyle mi?” dedi çiftçi.</p>

  <p>“Evet,” dedi ejderha, “saygınlığımı korumama yetecek kadar.” Hayret etmek gerekir ki, gerçeğe yakın bir şeydi&nbsp;söylediği ve bunu yapmasının akıllıca olduğu anlaşıldı.&nbsp;“Kalanları bana bırakırsan,” dedi kurnazca, “sonsuza dek&nbsp;dostun olurum. Ve bu hâzineyi Kral’ın değil haşmetme-aplarınm evine taşırım. Dahası, onu korumana yardım&nbsp;ederim.”</p>

  <p>Çiftçi sol eliyle bir kürdan çıkardı ve bir dakika boyunca enine boyuna düşündü- Sonra, “Anlaştık!” dedi takdire şayan bir sağduyu göstererek. Onun yerinde bir şövalye&nbsp;olsa,<sup>1</sup> hâzinenin tamamını almak konusunda ısrar eder ve&nbsp;hâzinenin lanetlenmesine sebep olurdu. Hem, ne kadar&nbsp;olasılıkdışı görünse de, Giles solucanı ümitsizliğe mahkum etseydi, ejderha sonunda Kuyruk-ısıran’a aldırmadan&nbsp;dönüp onunla savaşabilirdi. Bu durumda Giles, eğer kendi kendini biçmezse, nakil aracım öldürmek ve kazancının büyük kısmını dağlarda bırakmak zorunda kalırdı.</p>

  <p>Eh, hikâyenin sonu bu oldu. Çiftçi, ne olur ne olmaz, belki bir şey yolunda gitmez diye, ceplerini mücevherlerle doldurdu ve gri kısrağa da taşıması için küçük bir yük&nbsp;yükledi. Kalanların hepsini sandık ve torbalar içinde&nbsp;Chrysophylax’ın sırtına yığdı, öyle ki ejderha bir kraliyet&nbsp;arabası gibi göründü. Uçması söz konusu değildi, çünkü</p>

  <p>yükü çok ağırdı, ayrıca Giles kanatlarını bağlamıştı.</p>

  <p>“Bu halat sonunda çok faydalı çıktı!” diye düşündü ve papazı minnetle andı.</p>

  <p>Böylece ejderha, peşinde kısrak ve yanında ışıl ışıl Ca-udimordax’ı tehditkarca tutan çiftçi ile, oflaya poflaya koşturdu. Herhangi bir numara çevirmeye cesaret edemedi.</p>

  <p>Yüklerine rağmen, kısrak ile ejderha alayın tırmandığından daha hızlı indiler. Çünkü Çiftçi Giles’ın acelesi vardı -ve bunun tek sebebi heybesinde pek az yiyecek&nbsp;kalmış olması değildi. Aynı zamanda, öylesine ciddi ve&nbsp;bağlayıcı yeminleri bozmasının ardından Chrysophylax’a&nbsp;hiç güvenmiyordu ve ölmeden ya da büyük kayba uğramadan geceyi nasıl geçireceğini çok merak ediyordu.&nbsp;Ama gece çökmeden talihi yine yaver gitti, çünkü telaşla kaçmış ve şimdi şaşkın şaşkın Yabani Tepeler’de dolanmakta olan yarım düzine hizmetkâr ve yük atına rastladılar. Hizmetkârlarla atlar korku ve hayret içinde dağıldılar, ama Giles peşlerinden seslendi.</p>

  <p>“Hey, çocuklar!” dedi. “Geri dönün! Bu yük bitmediği sürece size verecek bir işim<sup>1</sup> ve iyi bir maaşım var.”</p>

  <p>Böylece, bir kılavuz bulduklarına sevinerek, maaşlarını artık eskisinden daha düzenli alacaklarını düşünerek çiftçinin hizmetine girdiler. Sonra yedi adam, altı yük atı,&nbsp;bir kısrak ve bir ejderha yollarına devam ettiler, ve Giles&nbsp;kendini bir bey gibi hissetmeye başlayarak şişindi. Mümkün olduğunca az mola verdiler. Geceleyin, Çiftçi Giles&nbsp;ejderhayı dört bacağından dört kazığa bağladı ve başına&nbsp;sırayla nöbet bekleyecek üç adam dikti. Ama kısrak,&nbsp;adamlar kendi hesaplarına bir iş çevirebilirler diye bir&nbsp;gözünü açık tuttu.</p>

  <p>Üç gün sonra kendi ülkelerinin sınırına geldiler, ve gelişleri öyle bir hayret ve şamata yarattı ki, benzeri o&nbsp;güne dek iki deniz arasında görülmemişti. Erzak ve içecek için durdukları ilk köyde ne istedilerse karşılıksız verildi onlara, ve gençlerin yarısı alaya katılmak istedi. Gi-les aralarından bir düzine delikanlı seçti. Onlara iyi maaşlar vaat etti ve bulabildiği atları satın aldı. Aklına bazı&nbsp;fikirler gelmeye başlamıştı.</p>

  <p>Bir gün dinlendikten sonra, peşinde yeni eşlikçileri ile yine yola çıktı. Onun şerefine şarkılar söylüyorlardı;&nbsp;kaba ve kolay şarkılar, ama Giles’ın kulağına güzel geliyordu. Bazıları tezahürat yapıyor, diğerleri gülüyordu.&nbsp;Hem neşeli hem muhteşem bir manzaraydı.</p>

  <p>Çiftçi Giles kısa süre sonra güneye döndü ve kendi evine yöneldi, ne Kral’ın sarayına yaklaştı ne de haber&nbsp;yolladı. Ama Aegidius Efendi’nin dönüş haberi Batı’dan&nbsp;itibaren yangın gibi yayılmış, epey şaşkınlık ve kargaşa&nbsp;yaratmıştı. Çünkü dağlardaki geçitte ölen cesur şövalyeler için tüm köylerin ve kasabaların yas tutmasını emreden fermanının ardından gelmişti.</p>

  <p>Giles’ın gittiği her yerde yas bir kenara atıldı ve çanlar çalmaya başladı, insanlar yol kenarına toplanıp bağırdılar, şapkalarını ve eşarplarını salladılar. Ama zavallı ejderhayı yuhaladılar, öyle ki ejderhacık yaptığı anlaşma-elan fena halde pişman olmaya başladı. Eski ve asil bir soydan gelen bir ejderha için son derece küçük düşürücü bir durumdu bu. Ham’e vardıklarında bütün köpekler ejderhaya horgörüyle havladı. Garm dışında bütün&nbsp;köpekler: Onun gözleri, kulakları ve burnu sahibinden&nbsp;başkasını görmüyordu. Gerçekten de, aklı tamamen başından gitti ve sokak boyunca taklalar attı.</p>

  <p>Ham, elbette, çiftçiye harika bir karşılama düzenledi, ama muhtemelen çiftçiyi en çok memnun eden değirmencinin alay edecek şey bulamaması ve demircinin de&nbsp;yüzünün allak bullak olmasıydı.</p>

  <p>“Bu iş burada bitmez, buraya yazıyorum!” dedi demirci, ama akima söyleyecek daha kötü bir şey gelmedi ve üzüntü içinde başını eğdi. Çiftçi Giles altı adamı, bir düzine yeni tutulmuş delikanlısı ve ejderhasıyla tepe yukarı tırmandı ve bir süre sessizce orada yaşadı. Evine papazdan başkasını davet etmedi.</p>

  <p>Haber kısa zamanda başkente ulaştı ve insanlar yasal yası, işlerini güçlerini unutarak sokaklarda toplandı. Bol&nbsp;bol bağırış çağırış ve gürültü oldu.</p>

  <p>Kral kocaman evinde tırnaklarını kemiriyor, sakalını çekiştiriyordu. Üzüntü ve öfke (ayrıca parasal endişeleri)&nbsp;yüzünden ruh hali öyle berbattı ki, kimse onunla konuşmaya cesaret edemiyordu. Ama sonunda şehrin gürültüsü onun kulağına kadar geldi; bu yas ya da ağlama seslerine benzemiyordu.</p>

  <p>“Bunca gürültünün sebebi nedir?” diye sordu. “İnsanlara söyleyin evlerine girip doğru düzgün yas tutsunlar! Bu sesler kaz pazarından geliyor gibi.”</p>

  <p>“Ejderha geri döndü beyim,” diye yanıt verdiler.</p>

  <p>“Ne!” dedi Kral. “Şövalyelerimizi ya da onlardan geriye kalanı çağırın!”</p>

  <p>“Gerek yok beyim,” diye yanıt verdiler. “Peşinden gelen Aegidius Efendi sayesinde ejderha evcil mi evcil. Daha doğrusu bize öyle dediler. Haber geleli çok olmadı ve anlatılanlar çelişiyor.”</p>

  <p>“Hay çok yaşayalım e mi!” dedi Kral müthiş rahatlamış görünerek. “Biz de adam için öbür gün söylenmek üzere bir Ağıt ısmarlamıştık! Siparişi iptal edin! Hâzinemizden işaret var mı?”</p>

  <p>“Anlatılanlara göre dağ gibiymiş beyim,” diye yanıt verdiler.</p>

  <p>“Ne zaman burada olur?” dedi Kral hevesle. “İyi bir adam bu Aegidius -gelir gelmez bize gönderin onu!”</p>

  <p>Buna yanıt vermeden önce tereddüt ettiler. Sonunda biri cesaretini topladı ve şöyle dedi: “Affedersiniz beyim,&nbsp;ama duyduklarımıza göre çiftçi kendi evinin yoluna dönmüş. Ama ilk fırsatta, uygun kıyafetler giyip buraya gelir&nbsp;kuşkusuz.”</p>

  <p>“Kuşkusuz,” dedi Kral. “Ama kıyafetler cehennemin dibine gitsin! Olan biteni anlatmadan eve gitmek de ne&nbsp;demek oluyor! Pek kızdık.”</p>

  <p>İlk fırsat gelip geçti, ve ardından pek çok başkası. Aslında Çiftçi Giles döneli bir haftadan fazla olmuştu ve ondan hâlâ ne bir mesaj ne bir haber gelmişti saraya.</p>

  <p>Onuncu gün Kral’ın öfkesi patladı. “Haber gönderin adama, hemen gelsin buraya!” dedi ve haber gönderdiler. Ham at sırtında bir günlük yoldu.</p>

  <p>“Gelmiyor beyim!” dedi haberci iki gün sonra titreyerek.</p>

  <p>“Göklerin Şimşekleri!” dedi Kral. “Gelecek salı gelmesini emredin, yoksa ömür boyu hapis cezasına çarptırılır!”</p>

  <p>“Affedersiniz beyim, ama yine de gelmiyor,” dedi gerçekten perişan durumdaki haberci salı günü tek başına döndüğünde.</p>

  <p>“On Bin Gökgiirültüsü!” dedi Kral. “Atın bu aptalı hapse! O hödüğü zincire vurup getirecek adamlar gönderin!” diye haykırdı yakında duranlara.</p>

  <p>“Kaç adam?” diye sordular şaşkın şaşkın. “Orada bir ejderha var, sonra... Kuyruk-ısıran ve...”</p>

  <p>“Süpürge sapları ve keman yayları!” dedi Kral. Sonra beyaz atım getirmelerini emretti, şövalyelerini (ya da onlardan geriye kalanları) ve bir silahlı adam birliği çağırdı&nbsp;ve kor kızıl bir öfke içinde atını sürüp gitti. Halk şaşkınlık içinde evlerinden fırladı.</p>

  <p>Ama Çiftçi Giles artık Yöre Kahramanı’ndan daha fazlası olmuştu: O, Diyarın Sevgilisi’ydi; ve insanlar önlerinden geçen şövalyelere ve silahlı adamlara tezahürat yapmadı, ama yine de Krallarına şapka çıkardılar. Kral,</p>

  <p>Ham’e yaklaştıkça insanlar daha fena surat astılar, bazı köylerde köylüler kapılarını kapadılar ve görünürlerde&nbsp;tek bir yüz kalmadı.</p>

  <p>Bunun üzerine Kral’ın kızgın gazabı soğuk bir öfkeye dönüştü. Sonunda Ham’in ve çiftçinin evinin berisindeki&nbsp;ırmaktan geçerken yüzünde haşin bir ifade vardı. Mekânı yakıp yıkmayı düşünüyordu. Ama Çiftçi Giles köprünün üzerinde, gri kısrağının sırtında, elinde Kuyruk-ısı-ran ile bekliyordu. Görünürlerde, yol kenarında yatan&nbsp;Garm dışında başka kimse yoktu.</p>

  <p>“Günaydın beyim!” dedi Giles neşeyle, önce Kral’ın konuşmasını beklemeden.</p>

  <p>Kral onu soğuk soğuk süzdü. “Tavırların huzurumuza münasip değil,” dedi, “ama bu, çağrıldığında gelmemen&nbsp;için mazeret değil.”</p>

  <p>“Hiç aklıma bile gelmedi beyim, orası kesin,” dedi Gi-•les. “Aklımda başka işler vardı ve verdiğiniz görevler için yeterince zaman harcamıştım zaten.”</p>

  <p>“On Bin Gökgürültüsü!” diye bağırdı Kral yine kor kızıl bir öfkeye kapılarak. “Seni de, küstahlığını da şeytan alsın! Bundan sonra ödül modül alamayacaksın; ipten&nbsp;kurtulursan kendini şanslı say. Hemen, burada af dileyip, kılıcımızı bize geri vermezsen asılacaksın.”</p>

  <p>“Af buyur?” dedi Giles. “Ödülümü zaten aldım, herhalde. Bizim buralarda dediğimiz gibi, bulan alır, alan alıkoyar. Üstelik, bana göre Kuyruk-ısıran benim yanım-dayken, sizinkilerle olduğundan daha iyi. Ama, şans eseri, bunca şövalye ve adam ne için?” diye sordu. “Ziyarete geldiyseniz, daha azıyla teşrif etseydiniz iyi olurdu.&nbsp;Beni alıp götürmeye geldiyseniz, bundan çok daha fazlasına ihtiyacınız olacak.”</p>

  <p>Kral boğulacak gibi oldu ve şövalyeler kıpkırmızı kesildiler, burunlarını kaldırıp öyle baktılar. Kral’ın sırtı onlara dönük olduğundan silahlı adamların bazıları sırıttı.</p>

  <p>“Kılıcımı geri ver!” diye bağırdı Kral sonunda konuşmayı başardığında, birinci çoğul şahısta konuşmayı unutarak.</p>

  <p>“Tacını bize ver!” dedi Giles: Orta Krallık tarihi boyunca benzeri duyulmamış, sersemletici bir yanıt.</p>

  <p>“Göklerin Şimşekleri! Şu adamı yakalayıp bağlayın!” diye bağırdı Kral, haklı olarak tahammül edilemez ölçüde hiddetlenerek. “Ne bekliyorsunuz? Onu yakalayıp öldürün!”</p>

  <p>Silahlı adamlar öne çıktılar.</p>

  <p>“İmdat! İmdat! İmdat!” diye haykırmaya başladı Garm</p>

  <p>Tam o anda ejderha doğruldu. Uzak kıyıda, ırmağın derinliklerine saklanmış, yatıyordu. Şimdi korkunç bir&nbsp;buhar bulutu saçıyordu, çünkü bir ton su içmişti. Hemen&nbsp;yoğun bir sis yayıldı ve sisin içinde yalnızca ejderhanın&nbsp;kırmızı gözleri görülebiliyordu.</p>

  <p>“Evinize dönün sizi aptallar!” diye bağırdı. “Yoksa sizi paramparça ederim. Dağ geçidinde buz gibi yatan şövalyeler var, birazdan ırmakta daha fazlası olacak. Kral’ın tüm atları ve Kral’ın tüm adamları!” diye kükredi.</p>

  <p>Sonra öne atıldı ve pençesini Kral’ın beyaz atına savurdu ve at, Kral’ın sık sık bahsettiği on bin gökgürültü-sü gibi şahlanıp dörtnala kaçtı. Diğer atlar da hemen peşinden gittiler: Bazıları bu ejderhayla daha önce de karşılaşmıştı ve o anı hatırlamak hiç hoşlarına gitmiyordu. Silahlı adamlar tüm güçleriyle Ham dışındaki dört bir yöne kaçıştılar.</p>

  <p>Beyaz at yalnızca bir çizik almıştı ve fazla uzağa gitmesine izin verilmedi. Kral bir süre sonra onu geri sürdü. Her durumda, kendi atının hakimiydi ve kimse onun yer-yüzündeki herhangi bir insandan ya da ejderhadan korktuğunu söyleyemezdi. O döndüğünde sis dağılmıştı, ama&nbsp;şövalyeler ve adamları da öyle. Kuyruk-ısıran ile ejderhayı kendi tarafına almış cesur bir çiftçi ile yalnız başına konuşurken, işler Kral’a daha farklı görünmeye başlamıştı.</p>

  <p>Ama konuşmak işe yaramadı. Çiftçi Giles inat ediyordu. Boyun eğmeyi reddediyordu ve Kral onu oracıkta, o anda teke tek dövüşe davet etse de, dövüşmek istemiyordu.</p>

  <p>“Hayır beyim!” dedi Giles gülerek. “Evinize dönün ve sakinleşin! Sizi incitmek istemiyorum, ama gitseniz iyi olacak, yoksa solucanın ne yapacağını bilemem. İyi günler!”</p>

  <p>Ham Köprüsü Savaşı’mn sonu böyle oldu. Kral hâzineden tek kuruş alamadı, kendini iyice beğenmeye başlamış olan Çiftçi Giles’tan tek bir özür duyamadı. Dahası, o günden sonra Orta Krallık’ın kudreti o bölgede sona erdi. Kilometreler dahilindeki insanlar Giles’ı beyleri olarak görmeye başladılar. Kral, onca ünvanına rağmen,&nbsp;tek bir adamı bile asi Aegidius’un üzerine salamadı, çünkü o, Diyarın Sevgilisi, şarkılara konu olmuştu ve onun&nbsp;başarılarını kutlayan onca türküyü yasaklamak imkânsız&nbsp;dı. En beğenilen türkü, köprüdeki karşılaşmayı yüz ayrı&nbsp;alaycı-kahramansı küple ile anlatan oldu.</p>

  <p>Chrysophylax, Ham’de uzun süre kalarak Giles’ın işine yaradı, çünkü evcil bir ejderhası olan bir adam doğal olarak saygı görür. Papazın izniyle ejderha, Kral’ın ekinlerden payını saklamak için kullandıkları ambarda kaldı&nbsp;ve Giles’m tuttuğu on iki delikanlı da başında nöbet tuttu. Böylece, Giles’m ünvanlarımn ilki oluştu: Dominus de&nbsp;Domito Serpente, yani günlük dilde Evcil Yılan’ın Efendisi, ya da kısaca Evcil<a id="footnote2"></a><sup><a href="#bookmark4">2</a></sup>. Bu şekilde birçok yerde şereflendirildi, ama yine de Kral’a bir miktar vergi ödüyordu:&nbsp;Köprüdeki karşılaşmanın tarihine denk gelen Aziz Matt-lıias Günü’nde altı öküz kuyruğu ve yarım litre bira yolluyordu ona. Ama fazla zaman geçmeden ünvanı Kont&nbsp;oldu ve Evcil Kontu’nun kuşağı gerçekten de uzundu.</p>

  <p>Birkaç sene sonra Prens Julius Aegidius oldu ve ödediği vergiyi de ödemez oldu. Çünkü müthiş zengin olan Giles kendine muhteşem bir malikane yaptırmış, silahlı&nbsp;adamlardan oluşan büyük bir ordu kurmuştu. Çok havalı ve pek neşeliydiler, çünkü paranın satın alabildiği en&nbsp;iyi donanımlara sahiptiler. On iki delikanlının her biri&nbsp;kumandan oldu. Garm altın bir tasma edindi ve yaşadığı süre boyunca dilediği gibi gezdi ve arkadaşlarının tahammül edemediği gururlu ve mutlu bir köpek oldu,&nbsp;çünkü diğer köpeklerden ona, sahibinin korkunçluğunun ve ihtişamının hak ettiği saygıyı göstermelerini bekliyordu. Gri kısrak kalan günlerini huzur içinde geçirdi&nbsp;ve ne düşündüğünü kimseye belli etmedi.</p>

  <p>Sonunda Giles kral oldu; elbette, Küçük Krallık’ın Kral’ı. Ham’de Aegidius Draconarius adıyla taç giydi,&nbsp;ama ondan daha çok İhtiyar Giles Solucan diye bahsedildi. Çünkü onun sarayında günlük dil moda oldu ve&nbsp;konuşmalarının hiçbirini Latince yapmadı. Karısı cüssesiyle ve ihtişamıyla muazzam bir kraliçe oldu ve malikane hesaplarını sıkı kontrol altında tuttu. Kraliçe Agat-ha’nın önüne geçmek imkânsızdı -en azından çevresinden dolaşırken epey yürümek gerekiyordu.</p>

  <p>Böylece Giles sonunda yaşlı ve muhterem biri oldu, ak sakalı dizlerine dek uzadı ve çok saygın bir saray (erdemin sık sık ödüllendirildiği bir yer) ve tamamen farklı bir şövalyelik düzeni oluşturdu. Bunlar Solucanmuha-fızları’ydı ve armaları bir ejderhaydı: En kıdemli üyeleri&nbsp;de on iki delikanlıydı.</p>

  <p>İtiraf etmek gerekir ki, Giles yükselişini büyük oranda talihine borçluydu, ama o talihi kullanırken zekâsından da faydalanmıştı. Ömrünün sonuna dek talih ve zekâ onunla kaldı ve bu hem dostları hem de komşuları için çok faydalı oldu. Papazı cömertçe ödüllendirdi; demirci ile değirmencinin payına bile bir şeyler düştü. Çünkü Giles cömert davranabilecek kadar zengindi. Ama&nbsp;Kral olduktan sonra nahoş kehanetlere karşı güçlü bir&nbsp;kanun çıkardı ve değirmenciliği bir kraliyet tekeline dönüştürdü. Demirci iş değiştirip cenaze levazımatçısı oldu,&nbsp;ama değirmenci, kralın dalkavuk bir hizmetkârına dönüştü. Papaz piskopos oldu ve katedralini uygun şekilde genişletilen Ham kilisesine kurdu.</p>

  <p>Hâlâ Küçük Krallık’ın topraklarında yaşayanlar, bazı köylerin ve kasabaların bugünkü adlarının ardındaki&nbsp;gerçeği tanıyacaktır. Çünkü bu tür konularda eğitimli&nbsp;olanlar, Ham yeni diyarın başlıca şehri olduktan sonra,&nbsp;Ham Beyi ile Tame Beyi arasında doğal bir karışıklık olduğunu ve İkincisinin daha bilinir hale geldiğini söyler,&nbsp;ki bu ad bugün bile hâlâ kullanılmaktadır; çünkü <span style="font-weight:bold;font-style:italic;">h</span> harfi katılmış Thame tam bir budalalıktır. Buna karşın, ünlerinin ve servetlerinin kaynağı olan ejderhanın anısına&nbsp;Draconarii, kendilerine, Tame’in altı kilometre kuzeybatısında, Giles ile Chrysophylax’ın ilk tanıştığı yerde büyük bir ev yaptırdılar. Krallığın dört bir köşesinde o mekân, kralın adı ve armasının şerefine, Aula Draconaria,&nbsp;ya da günlük dilde Worminghall* olarak tanındı.</p>

  <p>O zamandan bu yana diyarın görünüşü değişti ve krallıklar gelip geçti; ormanlar yok oldu, ırmaklar yer de- <a id="footnote3"></a><sup><a href="#bookmark5">3</a></sup>&nbsp;ğiştirdi ve yalnızca tepeler kaldı, ve onlar da yağmur ve&nbsp;rüzgarla aşındılar. Ancak o ad hâlâ yaşamaktadır, ama&nbsp;insanlar artık oraya Wunnle demektedir (ya da ben öyle&nbsp;duydum), çünkü şöhretini kaybeden köyler olmuştur.&nbsp;Ama bu hikâyenin bahsettiği günlerde adı Worminghall&nbsp;idi ve Krallık Makamı’ydı, ve ağaçların üzerinde ejderha&nbsp;sancağı dalgalanırdi; ve Kuyruk-ısıran yerüstünde kaldığı sürece her şey orada yolunda gitti.</p>

  <p>Elçi</p>

  <p>Chrysophylax sık sık özgürlüğünün bahşedilmesi için yalvardı; hem, beslenmesi de pahalı çıktı, çünkü ejderhalar da ağaçlar gibi yaşadıkça büyüdüğünden, durmaksızın büyüyordu. Böylece, seneler sonra, Giles yerini&nbsp;sağlama aldığından emin olduğunda zavallı solucanın&nbsp;evine gitmesine izin verdi. Karşılıklı saygı ifadeleri ile vedalaştılar ve karşılıklı saldırmazlık anlaşması yaptılar. Ejderha, kötünün de kötüsü yüreğinde, Giles’a karşı bir ejderhanın herhangi birine duyabileceği en sevecen duyguları hissediyordu. Ne de olsa, bir de Kuyruk-ısıran vardı; tüm hâzinesine ek olarak canı da kolaylıkla alınabilirdi. Şimdiki haliyle, kendi diyarındaki mağarasında (Gi-les’ın tahmin ettiği gibi) hâlâ bir yığın hâzinesi vardı.</p>

  <p>Ağır ağır, zahmetle dağlara uçtu, çünkü uzun zamandır kullanılmamaktan kanatları hantallaşmıştı ve cüssesi ve zırhı epey büyümüştü. Eve vardığında, onun yokluğunda mağarasına yerleşme cüretini göstermiş genç bir&nbsp;ejderhayı çabucak kovaladı. Savaşın gürültüsünün tüm&nbsp;Venedotia’da işitildiği söylenir. Yenilen rakibini bir güzel&nbsp;yedikten sonra kendini daha iyi hissetti, küçük düşmüşlüğünün açtığı yaraları hafifledi ve uzun süre uyudu.&nbsp;Ama sonunda aniden uyandı ve uzun zaman önce bir&nbsp;yaz gecesi bunca sorunu başlatmış olan en uzun ve en&nbsp;aptal devi aramaya çıktı. Onu bir güzel fırçaladı ve zavallı dev yıkıldı.</p>

  <p>“Karabina mıymış o?” dedi kafasını kaşıyarak. “Ben at sineği sanmıştım.”</p>

  <p>finis</p>

  <p><span style="font-style:italic;">ya da günlük dilde</span></p>

  <p>SON</p>

  <p><span style="font-variant:small-caps;">Tom Bombadil’In Macérala</span></p>

  <p><a id="bookmark3"></a><a href="#footnote1">1</a></p>

  <p>Oxenford. Oxford ile aynı anlamı taşımaktadır. (Ç.N.)</p>

  <p><a id="bookmark4"></a><a href="#footnote2">2</a></p>

  <p>İngilizcede ‘Tame’. (Ç.N.)</p>

  <p><a id="bookmark5"></a><a href="#footnote3">3</a></p>

  <p>Solucan Sarayı. (Ç.N.)</p>
</body>
</html>
