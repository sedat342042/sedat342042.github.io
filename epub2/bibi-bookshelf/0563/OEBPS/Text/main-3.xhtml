<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a>YAPRAK ÇİZEN NIGGLE</h2>

  <p>Bir zamanlar Niggle adında ufak tefek bir adam vardı ve onu uzun bir yolculuk bekliyordu. O gitmek istemiyordu, gerçekten de yolculuk fikri bile ona tatsız geliyordu, ancak bundan kurtulması mümkün değildi. Bir gün&nbsp;yola çıkması gerektiğini biliyordu, ama hazırlıklarını hiç&nbsp;aceleye getirmiyordu.</p>

  <p>Niggle bir ressamdı. Ancak pek başarılı değildi, bunun sebeplerinden biri yapacak başka işlerinin olmasıydı. Bu&nbsp;işlerin çoğunun baş belası olduğunu düşünürdü, ama onlardan kurtulmanın bir yolunu bulamadığında -ki ona&nbsp;sorarsanız sık sık olan bir şeydi bu- fena iş de çıkarmazdı hani. Yaşadığı ülkenin kanunları oldukça katıydı. Ayrıca başka engeller de vardı. Mesela, bazen sırf aylaklık&nbsp;ediyor, hiçbir şey yapmıyordu. Sonra, bir açıdan iyi kalpli sayılabilirdi. Böyle kişileri bilirsiniz: İş yapmasını sağlamaktan ziyade onu tedirgin eden cinsten bir iyi kalpliliğe sahipti, ve bir şey yaptığı zaman bile, homurdanmaktan, öfkelenmekten ve (daha çok kendine) küfretmekten&nbsp;kendini alamıyordu. Yine de, iyi kalpliliği yüzünden topal komşusu Bay Parish’in bir sürü işine koşuyordu. Zaman zaman, kapısına kadar gelip rica ederlerse, daha&nbsp;uzakta yaşayan kişilerin yardımına gittiği de oluyordu.&nbsp;Yine arada sırada, çıkması gereken yolculuk aklına geliyordu ve gönülsüzce birkaç parça eşya toplamaya başlıyordu: Böyle zamanlarda pek fazla resim yapamıyordu.</p>

  <p>Elinde bitirmesi gereken epey resim vardı; çoğu onun yeteneklerine göre fazla büyük ve iddialıydı. Niggle&nbsp;ağaçtan çok yaprak resmedebilen türden bir ressamdı.&nbsp;Tek bir yaprak üzerinde uzun uzun çalışır, şeklini, rengini, kenarlarında parıldayan çiy damlalarını yakalamaya&nbsp;uğraşırdı. Buna rağmen, her bir yaprağının farklı, ancak&nbsp;aynı tarzda resmedilmiş olduğu koca bir ağaç çizmek de&nbsp;isterdi.</p>

  <p>Bir resim özellikle canını sıkıyordu. Rüzgara kapılmış bir yaprak olarak başlamış ve bir ağaca dönüşmüştü;&nbsp;sonra ağaç büyümüş, sayısız dal çıkarmış, olağanüstü&nbsp;kökler salmıştı. Tuhaf kuşlar gelip ağacın dallarına oturdu ve ilgi beklediler. Sonra, Ağaç’ın her yerinde ve arkasında, yaprakların ve dalların arasında bir kır yayılmaya&nbsp;başladı; arazide uzanan bir orman ve zirveleri karlarla&nbsp;kaplı dağlar da bölük pörçük görülebiliyordu. Niggle diğer resimlere ilgisini yitirdi, ya da onları alıp büyük tablosunun kıyısına köşesine sıkıştırdı. Kısa süre sonra tablo o kadar büyümüştü ki, bir merdiven edinmesi gerekti; merdivende inip çıkarak oraya bir şey ekledi, buradan&nbsp;bir parçayı sildi. İnsanlar uğradığında, onlara yeterince&nbsp;nazik davrandı, ama masasındaki kurşunkalemlerle oynamaktan da kendini alamadı. Anlattıklarını dinledi, ama&nbsp;içten içe, durmaksızın, (eskiden patates ektiği yerde)&nbsp;onun için özellikle inşa ettiği yüksek barakanın içinde&nbsp;bekleyen büyük tablosunu düşünüyordu.</p>

  <p>İyi kalplilikten de vazgeçemiyordu. “Keşke daha sağlam iradeli olsaydım,” diyordu bazen kendi kendine ve başkalarının sorunlarını bu kadar dert etmemeyi diliyordu. Ama uzun süre, çok da tedirgin olmadı. “Her durumda, o iğrenç yolculuğa çıkmadan önce bu resmi, gerçek&nbsp;resmimi tamamlayacağım,” diyordu. Ama yolculuğu sonsuza dek erteleyemeyeceğini de anlamaya başlamıştı.&nbsp;Eninde sonunda resmin büyümeyi bırakması ve Nigg-le’ın onu bitirmesi gerekecekti.</p>

  <p>Bir gün Niggle resminin önünde durup sıradışı bir dikkat ve tarafsızlıkla inceledi onu. Resim hakkında ne&nbsp;düşündüğünden emin olamıyordu ve ne düşünmesi gerektiğini söyleyecek bir dostunun olmasını diliyordu. Aslında ona, baştan sona yetersiz bir tabloymuş gibi geliyordu, ama aynı zamanda muhteşemdi, dünyadaki tek&nbsp;gerçek resimdi. O anda bizzat kendisinin içeriye girip&nbsp;sırtına bir şaplak atarak (açık bir içtenlikle) şu sözleri&nbsp;söylemesini görmek için neler vermezdi: “Kesinlikle olağanüstü! Nereye varmaya çalıştığım tam olarak görebiliyorum. Çalışmaya devam et ve hiçbir şeyi kafana takma!&nbsp;Sana bir maaş bağlanmasını ayarlarız, böylece hiçbir şey&nbsp;için endişelenmen gerekmez.”</p>

  <p>Ama ortalıkta maaş falan yoktu. Niggle bir şeyi görebiliyordu: şimdiki boyutlarında kalsa bile resmi bitirebilmesi için işine yoğunlaşması, biraz <span style="font-weight:bold;font-style:italic;">çalışması,</span> kesintisiz bir şekilde sıkı çalışması gerekecekti. Niggle kolları sıvayıp yoğunlaşmaya başladı. Günler boyunca kafasını başka konularla meşgul etmemeye çalıştı. Ama bir sürü müdahale oluyordu. Evinde bir şeyler bozuluyordu; gidip&nbsp;kasaba mahkemesinde jürilik yapması gerekiyordu; uzak&nbsp;bir arkadaşı kendini iyi hissetmiyordu; Bay Parisli bel ağrıları yüzünden yataklara düşüyordu; devamlı misafir geliyordu. Mevsimlerden bahardı ve misafirleri kırda bedavaya çay içmek istiyordu: Niggle kasabadan kilometrelerce uzakta yaşıyordu. İçten içe arkadaşlarına lanet okuyordu, ama kışın, kasabadaki tanıdıklarının dükkanlarını&nbsp;ziyaret edip işlerine müdahale ettiğini hiç düşünmeden&nbsp;onlarla çay içerken, onları evine kendisinin davet ettiği&nbsp;gerçeğini de inkar edemiyordu. Daha katı yürekli olmaya çalıştı, ama başarılı olamadı. Görev olarak görse de&nbsp;görmese de, <span style="font-weight:bold;font-style:italic;">hayır</span> diyecek yüzü bulamadığı pek çok şey&nbsp;vardı; ve ne düşünürse düşünsün bazı şeyleri yapmak&nbsp;zorundaydı. Misafirlerinin bazıları bahçesinin oldukça ihmal edilmiş göründüğünü, Müfettiş tarafından ziyaret&nbsp;edilebileceğini ima etti. Resminden pek az kişinin haberi vardı elbette, ama bilselerdi bile pek fark etmezdi.&nbsp;Resmi önemli bulacaklarından kuşkuluyum. Yer yer güzel geçişleri olsa da pek iyi bir resim değildi herhalde.&nbsp;Her durumda, Ağaç ilgi çekiciydi. Kendi tarzında oldukça benzersizdi. Niggle da öyle, ama o aynı zamanda son&nbsp;derece sıradan ve oldukça ahmak bir adamdı.</p>

  <p>Sonunda, Niggle’ın zamanı gerçekten çok kıymetlendi. Uzak kasabadaki tanıdıkları bu ufak tefek adamın zahmetli bir yolculuğa çıkması gerektiğini hatırladı ve bazıları da&nbsp;yola çıkışını en fazla ne kadar erteleyebileceğim hesaplamaya başladı. Evini kimin alacağını ve bahçesine daha iyi&nbsp;bakılıp bakılmayacağını merak ettiler.</p>

  <p>Çok ıslak ve rüzgarlı bir güz geldi. Bodur ressam ba-rakasındaydı. Merdivenine tırmanmış, Ağaç’m dallarından birinin yapraklı ucunun hemen solunda gördüğü, batıda alçalmakta olan güneşin karlı bir dağın zirvesine&nbsp;vuran ışıltısını yakalamaya çalışıyordu. Çok yakında yola çıkması gerektiğini biliyordu: belki gelecek senenin&nbsp;başlarında. Resmi ancak tamamlayabilirdi, hem de yalnızca şöyle böyle: Bazı köşelerde yapmak istediği şeyleri ancak ima edebilecek kadar zamanı vardı.</p>

  <p>Kapısı çalındı. “Gir!” dedi sertçe ve merdivenden indi. Fırçasını çevirerek barakanın ortasında durdu. Gelen,&nbsp;komşusu Bay Parish’ti: O tek gerçek komşusuydu, diğer&nbsp;insanlar çok uzakta yaşıyordu. Yine de, adamdan fazla&nbsp;hoşlanmıyordu: Kısmen, bunun sebebi adamın ikide bir&nbsp;başını derde sokması ve yardıma ihtiyaç duymasıydı; aynı&nbsp;zamanda, resimden pek hoşlanmaması, ama bahçesinde&nbsp;devamlı kusur bulmasıydı. Parisli, Niggle’m bahçesine&nbsp;baktığmda (ki sık sık oluyordu bu) daha çok yabani ot görüyordu, ama Niggle’m resimlerine baktığında (ve bu da&nbsp;nadiren oluyordu) yalnızca yeşil-gri lekeler ile siyah çizgiler görüyor ve hepsini saçma buluyordu. Yabani otlardan&nbsp;bahsetmeden duramıyordu (bir komşunun göreviydi bu),&nbsp;ama resimler hakkında ne düşündüğünü söylemekten kaçmıyordu. Bunun kibar bir davranış olduğunu düşünüyordu, ama kibar sayılabilse bile, yeterince kibar olmadığım&nbsp;bir türlü anlamıyordu. Yabani otlar konusunda yardımcı&nbsp;olsa (ve resimleri de biraz methetse) çok daha iyi olurdu.</p>

  <p>“Ee, Parisli, ne oldu?” dedi Niggle.</p>

  <p>“Seni rahatsız etmemeliyim, biliyorum,” dedi Parisli (resme tek bir bakış bile fırlatmadan). “Eminim çok meş-gulsündür.”</p>

  <p>Niggle’m akimdan da buna benzer bir şey söylemek geçmişti, ama fırsatı kaçırmıştı. Tek söylediği, “Evet,” oldu.</p>

  <p>“Ama gidecek başka kimsem yok,” dedi Parisli.</p>

  <p>“Elbette,” dedi Niggle içini çekerek: kişisel bir yorum olan, ama pek de yüksek sesle yapılmayan türden bir iç&nbsp;çekiş. “Senin için ne yapabilirim?”</p>

  <p>“Karım günlerdir hasta ve ben endişelenmeye başladım,” dedi Parisli. “Ve rüzgar çatımdaki kiremitlerin yarısını uçurdu ve yatak odasına su akıyor. Sanırım doktoru getirmem gerek. Ve ustaları, ama onların gelmesi çok uzun sürer. Diyordum ki, fazla tahtan ve kanvasın var mı&nbsp;acaba, çatıyı onarıp birkaç gün idare etmeme yetecek&nbsp;kadar?” Sonra resme baktı.</p>

  <p>“Eyvah, eyvah!” dedi Niggle. <span style="font-weight:bold;font-style:italic;">“Gerçekten</span> şanssızmışsın. Umarım karınınki yalnızca bir soğuk algınlığıdır. Hemen gelip, hastayı aşağı kata indirmene yardım ederim.”</p>

  <p>“Çok teşekkür ederim,” dedi Parisli soğuk bir tavırla. “Ama üşütmedi, hummaya yakalandı. Bir soğuk algınlığı&nbsp;için seni rahatsız etmezdim. Ve karım zaten aşağı katta.&nbsp;Aksak bacağımla, tepsiler taşıyarak yukarı kata çıkıp ine-mem. Ama görüyorum ki meşgulsün. Seni rahatsız ettiğim için özür dilerim. Aslında, durumumu görüp, benim&nbsp;yerime doktora gitmeni ve bir de yedek kanvasın yoksa,&nbsp;ustaya uğramanı umuyordum.”</p>

  <p>“Elbette,” dedi Niggle, ama o anda yüreğinde başka sözler vardı, yumuşak duygularla desteklenmeyen yumuşak sözler. “Gidebilirdim. Gerçekten endişeliysen gidebilirim.”</p>

  <p>“Endişeliyim, çok endişeliyim. Keşke sakat olmasaydım,” dedi Parisli.</p>

  <p>Böylece Niggle doktora gitti. Görüyorsunuz, can sıkıcı bir durumdu. Parisli komşusuydu ve herkes çok uzaktaydı. Niggle’ın bir bisikleti vardı ve Parislı’in yoktu, olsaydı&nbsp;da bisiklet süremezdi zaten. Parish’ın ayağı sakattı, ona&nbsp;epey acı veren, gerçekten sakat bir bacak: Bunun hatırlanması gerekirdi, ekşi yüzü ve sızlanan sesinin de. Elbette, Niggle’ın da bir resmi ve onu bitirecek pek az zamanı&nbsp;vardı. Ama bu Niggle’ın değil Parish’in hesaba katması gereken bir şey olmalıymış gibi görünüyordu. Ama Parisli&nbsp;resimleri hesaba katmazdı ve Niggle bunu değiştiremezdi.&nbsp;“Lanet olsun!” dedi kendi kendine, bisikletine binerken.</p>

  <p>Islak, rüzgarlı bir gündü ve gün ışığı hızla soluyordu. ‘Bugün daha fazla çalışamayacağım!’ diye düşündü Niggle ve bisiklet yolculuğu boyunca ya kendine küfretti ya&nbsp;da dağı boyarkenki fırça darbelerini ve onun yanındaki,&nbsp;baharda ilk hayal ettiği yaprak demetini gözlerinin önüne getirdi. Gidondaki parmakları seyiriyordu. Barakadan&nbsp;çıktıktan sonra, uzaktaki dağı çevreleyen ışıltıyı tam olarak nasıl yapması gerektiğini açık seçik görebilir olmuştu. Ama içinde kötü bir duygu vardı, bunu deneme fırsatı bulamayacağı korkusuyla yüreği burkuluyordu.</p>

  <p>Niggle doktoru buldu ve inşaat ustasına not bıraktı. Ofis kapalıydı ve usta evine, şöminesinin başına gitmişti. Niggle iliklerine dek ıslanmış, üşümüştü. Doktor,&nbsp;Niggle kadar çabuk çıkmadı yola. Ertesi gün geldi, ki&nbsp;kendisi için son derece uygun bir zamandı, çünkü o zamana dek, komşu evlerde oturan iki hastasıyla ilgilenmesi gerekmişti. Niggle yüksek ateşle yatağa düşmüştü&nbsp;ve kafasının içinde ve gözlerini diktiği tavanda harika bir&nbsp;yaprak ve dolaşık dal deseni oluşmaktaydı. Bayan Parish’in basit bir soğuk algınlığı geçirdiğini ve yataktan&nbsp;kalktığını öğrenmek onu pek teselli etmedi. Yüzünü duvara döndü ve yapraklarına gömüldü.</p>

  <p>Niggle.bir süre yatakta kaldı. Rüzgar esmeye devam etti. Parish’in kiremitlerini kaldırmaya devam etti ve&nbsp;Niggle’ınkilerden de birkaç tane uçurdu: Onun çatısı da&nbsp;akmaya başladı. Usta gelmedi. Niggle’ın umurunda değildi, en azından, bir iki gün boyunca umurunda olmadı. Sonra biraz yiyecek bulmak için sürüne sürüne yataktan çıktı (Niggle’ın karısı yoktu). Parish uğramadı: Yağmurlu hava bacağını sızlatıyordu; karısı da su silmekle&nbsp;ve ‘şu Bay Niggle’ın ustaya uğramayı unutup unutmadığını merak etmekle meşguldü. Kadın işe yarayacak bir&nbsp;şey ödünç alma fırsatı bulsa, bacağına aldırmadan Pa-rish’i gönderirdi, ama böyle bir fırsat göremiyordu, bu&nbsp;yüzden Niggle kendi başına kalmıştı.</p>

  <p>• Yaklaşık bir hafta sonra Niggle sallana sallana barakasına gitti yine. Merdivene tırmanmaya çalıştı, ama başı döndü. O da oturup resmine baktı, ama o gün zihninde&nbsp;yaprak desenleri ve dağ manzaraları yoktu. Kumlarla&nbsp;kaplı bir çölün uzaktan görünüşünü çizebilirdi, ama bunun için gereken güçten yoksundu.</p>

  <p>Ertesi gün kendini çok daha iyi hissetti. Merdivene tırmandı ve boyamaya başladı. Tam kendini işine vermişti ki, kapı çalındı.</p>

  <p>“Lanet olsun!” dedi Niggle. Ama nazikçe, ‘İçeri gir!’ dese de bir şey fark etmezdi, çünkü kapı yine de açıldı.&nbsp;Bu sefer içeri çok uzun boylu bir adam girdi, hiç tanımadığı bir adam.</p>

  <p>“Bu özel bir atölye,” ciĞdi Niggle. “Meşgulüm. Git buradan!”</p>

  <p>“Ben Ev Müfettişi’yim,” dedi adam, merdivenin tepesindeki Niggle görebilsin diye kimlik kartını kaldırarak.</p>

  <p>“Ah!” dedi Niggle.</p>

  <p>“Komşunuzun evi hiç tatminkar değildi,” dedi Müfettiş.</p>

  <p>“Biliyorum,” dedi Niggle. “Uzun süre önce inşaat ustasına bir not bıraktım, ama kimse gelmedi. Sonra da hastalandım.”</p>

  <p>“Anlıyorum,” dedi Müfettiş. “Ama şu anda hasta değilsiniz.”</p>

  <p>“Ama ben inşaat ustası değilim. Parish’in Kasaba Ku-rulu’na şikayette bulunması ve Acil Durum Hizmetle-ri’nden yardım istemesi gerekirdi.”</p>

  <p>“Onlar buradakinden çok daha kötü hasarlarla meşguller,” dedi Müfettiş. “Vadiyi sel bastı ve bir sürü aile evsiz kaldı. Komşunuzun geçici onarımları yapmasına ve&nbsp;hasarın gerektiğinden daha masraflı bir hale gelmesini&nbsp;önlemeye yardımcı olmanız gerekirdi. Kanun böyle. Burada bol bol malzeme var: kanvas, tahta, su geçirmez&nbsp;boya.”</p>

  <p>“Nerede?” diye sordu Niggle kızgınlıkla.</p>

  <p>“Orada!” dedi Müfettiş resmi işaret ederek.</p>

  <p>“Benim resmim!” diye nida etti Niggle.</p>

  <p>“Öyledir herhalde,” dedi Müfettiş. “Ama evler önce gelir. Kanun böyle.”</p>

  <p>“Ama ben yapamam...” Niggle daha fazlasını söyleyemedi, çünkü o anda içeri bir başkası girdi. Müfettiş’e çok benziyordu, neredeyse ikiziydi: Uzun boylu ve tepeden&nbsp;tırnağa siyahlara bürünmüştü.</p>

  <p>“Benimle gel!” dedi adam. “Ben Sürücü’yüm.”</p>

  <p>Niggle sallanarak merdivenden indi. Sanki yine ateş-lenmişti; başı dönüyor, her yanı üşüyordu.</p>

  <p>“Sürücü mü? Sürücü mü?” diye kekeledi. “Ne sürücüsü?”</p>

  <p>“Senin ve arabanın sürücüsü,” dedi adam. “Araba uzun zaman önce çağrıldı. Sonunda geldi işte. Seni bekliyor. Yolculuğa bugün çıkıyorsun, biliyorsun.”</p>

  <p>“Bak şimdi!” dedi Müfettiş. “Gitmen gerek, ama işlerini yarım bırakıp yolculuğa çıkmak hiç iyi bir şey değil. Yine de, en azından şimdi bu kanvasın bir işe yaramasını sağlayabiliriz.”</p>

  <p>“Eyvah!” dedi zavallı Niggle ve ağlamaya başladı. “Daha bitmedi bile!”</p>

  <p>“Bitmedi!” dedi Sürücü. “Ama senin onunla işin bitti. Benimle gel!”</p>

  <p>Niggle kuzu kuzu gitti. Sürücü ona toparlanma fırsatı bile vermedi, bu işi uzun zaman önce bitirmiş olması gerektiğini, oyalanırlarsa treni kaçıracaklarını söyledi; bu&nbsp;yüzden Niggle holdeki küçük çantayı alabildi ancak.&nbsp;Çantanın içinde yalnızca bir boya kutusu ve kendi eskizlerini içeren küçük bir defter bulunduğunu gördü: Ne yiyecek vardı ne de giysi. Trene yetişmeyi başardılar.&nbsp;Niggle çok yorulmuş, uykusu gelmişti; onu vagonuna&nbsp;tıktıklarında neler olduğunun bile pek farkında değildi.&nbsp;Umurunda da değildi: Nereye gitmesi gerektiğini, ne&nbsp;yapmaya gittiğini unutmuştu. Kısa süre sonra tren karanlık bir tünele girdi.</p>

  <p>Niggle çok büyük ve loş bir tren istasyonunda uyandı. Bir Hamal platformda bağıra çağıra yürüyordu, ama istasyonun adı yerine <span style="font-weight:bold;font-style:italic;">Niggle!</span> diye bağırıyordu.</p>

  <p>Niggle telaşla trenden indi ve küçük çantasmı trende unuttuğunu fark etti. Geri döndü, ama tren gitmişti.</p>

  <p>“Ah, işte buradasın!” dedi Hamal. “Bu taraftan! Ne! Bavul yok mu? Islahevi’ne gitmen gerekecek.”</p>

  <p>Niggle çok hasta hissetti ve platformda bayılıverdi. Onu ambulansa bindirip Islahevi Reviri’ne götürdüler.</p>

  <p>Niggle yaptıkları tedaviden hiç hoşnut kalmadı. Verdikleri ilaç acıydı. Memurlar ve görevliler soğuk, sessiz ve serttiler, ve zaman zaman ziyarete gelen çok haşin bir&nbsp;doktordan başka kimseyi görmüyordu. Hastahaneden&nbsp;çok hapishaneye benziyordu. Niggle’m önceden belirlenmiş saatlerde, çok sıkı çalışması gerekiyordu: Yer kazıyor, marangozluk yapıyor, çıplak tahtaları tek bir renge boyuyordu. Dışarı çıkmasına hiç izin verilmiyordu ve&nbsp;tüm pencereler içeriye bakıyordu. Onu saatler boyunca&nbsp;karanlıkta tutuyorlar, bunun nedenini de, “biraz düşünmen için,” diye açıklıyorlardı. Niggle zamanı unuttu.&nbsp;Yaptığı işlerden keyif alıp almadığına bakarak karar vermesek de, iyi hissetmeye başlamadı bile. Hayır, yatağına&nbsp;girmek dahi keyif vermiyordu.</p>

  <p>Başlangıçta, ilk yüzyıl boyunca (ben yalnızca onun nasıl hissettiğini anlatmaya çalışıyorum) geçmiş hakkında</p>

  <p>amaçsızca endişelendi. Karanlıkta yatarken tek bir şeyi kendi kendine tekrarlayıp duruyordu: ‘Keşke sert rüzgarların başladığı ilk sabah Parish’e uğrasaydım. Uğramayı&nbsp;düşünüyordum. İlk kalkan kiremitleri onarmak kolay&nbsp;olurdu. O zaman Bayan Parish üşütüp hasta olmazdı. O&nbsp;zaman ben de üşütmezdim. O zaman bir haftam daha&nbsp;olurdu.’ Ama zamanla ne için bir hafta daha istediğini&nbsp;unuttu. Bunun ardından, endişelendiğinde, endişesi has-tahanede yapması gereken işlerle ilgili oldu. Onları planlıyor, o tahtanın gıcırtısını ne kadar çabuk kesebileceğini,&nbsp;bu kapıyı ne kadar kısa zamanda takabileceğini, şu masa bacağını ne zaman onarabileceğini düşünüyordu.&nbsp;Muhtemelen gerçekten faydalı biri olmuştu, ama kimse&nbsp;ona bunu söylemedi. Ama, elbette, zavallı adamı bu kadar uzun süre tutmalarının sebebi bu olamazdı. Onun iyileşmesini bekliyor ve ‘iyileşme’ terimini kendilerine has&nbsp;bazı tuhaf tıbbi standartlarla açıklıyor olabilirlerdi.</p>

  <p>Her durumda, zavallı Niggle hayattan zevk alamaz oldu, kendisinin zevk dediği şekilde değil. Kesinlikle eğlenmiyordu. Ama bir tür tatmin hissi duymaya başladığı da inkar edilemezdi: reçel yerine ekmek. Bir zil çaldığında bir işe başlayabiliyor, ve ikinci zil çaldığında onu bitmiş olarak kenara bırakabiliyor ve bir sonrakine başlamaya hazır bir halde bekliyordu. Artık bir gün içinde bir&nbsp;sürü iş hallediyordu; küçük işleri düzgünce yapıp bitiriyordu. ‘Kendine ait zamanı’ yoktu (hücrede yatağına girdiği zamanlar hariç), ama kendi zamanının hakimi olmaya başlamıştı; o zamanla ne yapabileceğini bilir olmuştu.&nbsp;Telaş hissi yoktu. Artık içten içe daha sessizdi ve dinlenme zamanlarında gerçekten dinlenebiliyordu.</p>

  <p>Sonra, aniden, saatlerini tamamen değiştirdiler; artık yatağa gitmesine bile izin vermiyorlardı neredeyse; onu&nbsp;marangozluktan aldılar ve günbegün kazı yaptırdılar.&nbsp;Niggle değişikliği iyi karşıladı. Çoktan unuttuğu küfürleri bulmak için zihninin derinliklerini karıştırması bile&nbsp;epey zamanını aldı. Beli bükülene, elleri nasırlaşana, bir&nbsp;kürek daha atamayacağını hissetmeye başlayana kadar&nbsp;kazdı. Kimse ona teşekkür etmedi. Ama doktor gelip&nbsp;ona baktı.</p>

  <p>“Bırak artık!” dedi. “Yalnızca dinleneceksin -karanlıkta.”</p>

  <p>Niggle karanlıkta uzanmış, yalnızca dinleniyordu; öyle ki, hiçbir şey hissetmediği ve düşünmediği için, orada saatlerdir yatıyor da olabilirdi, senelerdir de, bilemiyordu. Ama artık Sesler duyuyordu: Daha önce duyduğu&nbsp;sesler gibi değil. Bir Tıp Kurulu var gibiydi ya da belki&nbsp;bir Soruşturma Mahkemesi, yakında bir yerde sürüyordu, kapısı açık unutulmuş komşu odada muhtemelen,&nbsp;ama Niggle ışık göremiyordu.</p>

  <p>“Niggle meselesine gelelim,” dedi bir Ses, haşin bir ses, bir doktorunkinden daha haşin bir ses.</p>

  <p>“Onun nesi var?” dedi İkinci Ses, nazik diyebileceğiniz, ama yumuşak olmayan bir ses -bir yetke sesi, aynı anda hem umutlu hem hüzünlü gelen bir ses. “Niggle’ın</p>

  <p>nesi vardı ki? Yüreği doğru yerdeydi.”</p>

  <p>“Evet, ama doğru düzgün işlemiyordu,” dedi İlk Ses. “Ve kafası da pek yerinde değildi: Hemen hemen hiç düşünmüyordu. Kendi kendini bile eğlendirmeden boşa&nbsp;harcadığı zamana baksanıza! Yolculuğu için hazırlanmadı. Durumu fena değildi, ama buraya neredeyse muhtaç&nbsp;halde geldi ve dilenciler kanadına yerleştirilmesi gerekti.&nbsp;Korkarım ki, kötü bir vaka. Bence bir süre daha kalmalı.”&nbsp;“Kalmasının ona bir zararı dokunmaz, belki,” dedi&nbsp;İkinci Ses. “Ama, elbette, o küçük bir adam. Zaten büyük biri olmak için yaratılmamış, ve hiçbir zaman çok&nbsp;güçlü olmadı. Kayıtlar’a bakalım. Evet. Bazı noktalar lehinde, biliyorsun.”</p>

  <p>“Belki,” dedi İlk Ses, “ama gerçekten incelenmeye değer pek az şey var.”</p>

  <p>“Eh,” dedi İkinci Ses, “şunlar var. Doğası gereği o bir ressam. Önemsiz bir ressam, elbette; yine de, Niggle’m&nbsp;Yaprağı’nm kendine has bir cazibesi var. Yapraklar için&nbsp;çok zahmete girdi, hem de sırf yaprakların kendi hatırına. Ama asla bunun onu önemli biri kıldığını düşünmedi. Kayıtlar’da, bunun kanunun emrettiği şeyleri ihmal&nbsp;etmesini mazur gösteriyormuş, hattâ böyle düşünüyormuş gibi davrandığını gösteren hiçbir şey yok.”</p>

  <p>“O zaman bu kadar çok şeyi ihmal etmemeliydi,” dedi İlk Ses.</p>

  <p>“Yine de, pek çok Çağrı’ya yanıt verdi.”</p>

  <p>“Küçük bir oranda ve daha ziyade kolay olanlara.</p>

  <p>Hem, bunlara Müdahale diyordu. Kayıtlar bu sözcükle dolu, ayrıca bir sürü şikayet ve aptalca küfür var.”</p>

  <p>“Doğru, ama ona müdahale gibi geldi, elbette, zavallı küçük adam. Bir de şu var: Onun türünden olanların Karşılık dediği şeyden hiç beklemedi. Parisli vakası buna örnek. Hani şu, daha sonra getirilen. Parisli, Niggle’ın&nbsp;komşusuydu, onun için parmağını bile oynatmadı ve nadiren minnet gösterdi. Ama Kayıtlar’da, Niggle’m Pa-rish’ten minnet beklediğini gösteren hiçbir şey yok; aklına hiç gelmemiş gibi.”</p>

  <p>“Evet, bu da önemli,” dedi İlk Ses, “ama çok da değil. Bence, Niggle’ın daha -çok bunu unuttuğunu göreceksin. Parisli için yaptıklarını, başından attığı belalar olarak görüyor ve aklından çıkarıyordu.”</p>

  <p>“Yine de, bu son rapor var,” dedi İkinci Ses, “şu ıslak bisiklet yolculuğu. Bunu vurgulamak isterim. Bunun gerçek bir fedakarlık olduğu açık: Niggle resmini bitirmek&nbsp;için elinde kalan son fırsatı bir kenara attığını tahmin&nbsp;ediyordu. Aynı zamanda, Parish’in boş yere endişelendiğini de tahmin ediyordu.”</p>

  <p>“Bence fazla üzerinde duruyorsun,” dedi İlk Ses. “Ama son söz senin. Gerçekleri en iyi şekilde yorumlamak senin görevin, elbette. Bazen dayanağı da oluyor.&nbsp;Ne öneriyorsun?”</p>

  <p>“Bence bu, biraz daha nazik yaklaşım gerektiren bir vaka,” dedi İkinci Ses.</p>

  <p>Niggle bu Ses kadar cömert bir ses duymadığını düşündü. Nazik Yaklaşım sözleri kulağına bir yığın zengin armağan ve Kral’ın ziyafetine davet gibi gelmişti. Aniden&nbsp;utandı. Nazik Yaklaşım vakası olarak düşünüldüğünü&nbsp;duymak onu etkilemişti. Niggle karanlıkta kızardı. Övgüyü hak edecek bir şey yapmadığını hem sen hem de başkaları bilirken, herkesin önünde övülmek gibi bir şeydi.&nbsp;Niggle kızaran yüzünü kaba battaniyesiyle sakladı.</p>

  <p>Bir sessizlik oldu. Sonra İlk Ses, çok yakından Nigg-le’a hitaben konuştu. “Dinliyor muydun?” dedi.</p>

  <p>“Evet,” dedi Niggle.</p>

  <p>“Ee, ne diyeceksin bakalım?”</p>

  <p>“Bana Parish’ten bahsedebilir misiniz?” dedi Niggle. “Onu görmeyi çok isterdim. Umarım çok hasta değildir?&nbsp;Bacağını tedavi edebilir misiniz? Ona çok sıkmtı veriyordu. Ve lütfen bizim için endişelenmeyin. O çok iyi bir&nbsp;komşuydu ve çok ucuza mükemmel patatesler veriyordu&nbsp;bana, böylece zamandan bol bol tasarruf edebiliyordum.”</p>

  <p>“Gerçekten mi?” dedi İlk Ses. “Bunu duyduğuma sevindim.”</p>

  <p>Bir sessizlik daha oldu. Niggle seslerin uzaklaştığını duydu. “Eh, katılıyorum,” dedi İlk Ses uzaktan. “Bir sonraki aşamaya geçsin. Sen de onaylıyorsan, yarın.”</p>

  <p>Niggle uyandığında perdeleri çekilmiş ve küçük hücresi güneş ışığıyla dolmuştu. Niggle yataktan kalktı ve onun için hastahane üniforması değil, rahat giysiler hazırlanmış olduğunu gördü. Kahvaltıdan sonra doktor sızlayan ellerini tedavi etti ve sürdüğü merhem yaralarını&nbsp;hemen iyileştirdi. Niggle’a güzel öğütler ve (belki ihtiyaç&nbsp;duyar diye) bir şişe tonik verdi. Sabah ortasında Niggle’a&nbsp;bir bisküvi ve bir kadeh şarap getirdiler; sonra da bir tane bilet.</p>

  <p>“Artık tren istasyonuna gidebilirsin,” dedi doktor. “Hamal seninle ilgilenir. Güle güle.”</p>

  <p>Niggle ana kapıdan çıktı ve gözlerini birazcık kırpıştırdı. Güneş çok parlaktı. Aynı zamanda, istasyonun büyüklüğüne bakarak, dışarı çıktığında büyük bir kasaba görmeyi beklemişti, ama göremedi. Keskin ve canlandırıcı bir rüzgarın süpürdüğü yeşil, çıplak bir tepenin zir-vesindeydi. Çevrede başka kimse yoktu. Aşağıda, uzakta, istasyon çatısının parladığını görebiliyordu.</p>

  <p>Canlı adımlarla tepeden aşağı, istasyona yürüdü, ama acele etmedi. Hamal hemen gördü onu.</p>

  <p>“Bu taraftan!” dedi ve Niggle’ı peşine takıp çok hoş, küçük bir yerel trenin beklediği perona götürdü: Tek bir&nbsp;vagon ve küçük bir lokomotif vardı, ikisi de çok parlak,&nbsp;temiz ve yeni boyanmıştı. İkisinin de ilk seferi gibi görünüyordu. Lokomotifin önünde uzanan raylar bile yeni&nbsp;görünüyordu: Raylar parlıyordu, ray yatakları yeşile boyanmıştı ve sıcak güneş altında traverslerden nefis bir taze katran kokusu geliyordu. Vagon boştu.</p>

  <p>“Bu tren nereye gidiyor Hamal?” diye sordu Niggle.</p>

  <p>“Adını henüz koymadılar sanırım,” dedi Hamal. “Ama</p>

  <p>yakında öğreneceksin.” Kapıyı kapadı.</p>

  <p>Tren hemen yola çıktı. Niggle koltuğunda arkasına yaslandı. Küçük lokomotif masmavi gökyüzünden bir&nbsp;çatısı ve yüksek yeşil yamaçları olan derin bir yarıktan&nbsp;oflaya poflaya geçti. Fazla zaman geçmeden lokomotiften bir ıslık sesi geldi, frenler çekildi ve tren durdu. İstasyon yoktu, tabela yoktu, yalnızca yeşil yamaca tırmanan basamaklar vardı. Basamakların tepesindeki budanmış çalı çit üzerinde bir kapı vardı. Kapının yanında&nbsp;Niggle’ın bisikleti bekliyordu, en azından onunkine benziyordu ve gidona bağlanmış sarı etiketin üzerine büyük&nbsp;siyah harflerle NİGGLE yazılmıştı.</p>

  <p>Niggle kapıyı ittirip açtı, bisiklete atladı ve bahar güneşi altında yamaç aşağı sürdü. Fazla zaman geçmeden üzerinde gittiği patikanın kaybolduğunu ve bisikletin tekerleklerinin muhteşem çimenlerin üzerinde yuvarlandığını fark etti. Çimenler yeşil ve sıktı, ama yine de her çimen yaprağını tek tek seçebiliyordu. Bu çimenliği bir&nbsp;yerde gördüğünü ya da düşlediğini hatırlar gibiydi. Arazinin kıvrımları da bir şekilde tanıdık geliyordu. Evet:&nbsp;Yer gerektiği gibi düzleşiyordu ve, elbette, şimdi de yine yükselmeye başlıyordu. Niggle ile güneşin arasına&nbsp;büyük, yeşil bir gölge girdi. Niggle başını kaldırıp baktı&nbsp;ve bisikletinden düştü.</p>

  <p>Önünde Ağaç duruyordu, onun Ağaç’ı, bitmiş Ağaç. Canlı olan, yaprak açan, dalları büyüyen ve Niggle’ın sık&nbsp;sık hissettiği ya da tahmin ettiği ve yakalamakta aynı sıklıkta başarısız olduğu bir rüzgarla sallanan bir ağaç için&nbsp;bitmiş diyebilirseniz. Niggle Ağaç’a baktı ve kollarını yavaşça kaldırıp ardına dek açtı.</p>

  <p>“Bu bir armağan!” dedi. Sanatından ve sanatının sonucundan bahsediyordu, sözcüğü gerçek anlamıyla kullanıyordu.</p>

  <p>Ağaç’a bakmaya devam etti. Zahmetle oluşturduğu yaprakların hepsi oradaydı, çizdiği gibi değil, hayal ettiği gibilerdi; yalnızca zihninde filizlenmiş olanlar da oradaydı, yeterince zamanı olsa hayal edecekleri de. Üstlerine hiçbir şey yazılmamıştı, yalnızca mükemmel yapraklardı onlar, ama takvim gibi açıkça tarihlenmişlerdi. En&nbsp;güzel -Niggle tarzının en karakteristik, en kusursuz örnekleri- yaprakların bazılarının Bay Parish ile işbirliği&nbsp;yapılarak üretildiği görülebiliyordu: Başka şekilde ifade&nbsp;etmek imkânsızdı.</p>

  <p>Ağaç’ta kuşlar toplanıyordu. Hayret verici kuşlar: Nasıl da şakıyorlardı! Niggle’ın gözlerinin önünde çiftleşiyorlar, yumurtadan çıkıyorlar, kanatları büyüyor, uçup gidiyorlar ve Orman’da şakıyorlardı. Çünkü Niggle şimdi Orman’ın da orada olduğunu, iki yana doğru yayıldığını, uzaklara yürüdüğünü görebiliyordu. Daha uzakta&nbsp;Dağlar ışıldıyordu.</p>

  <p>Niggle bir süre sonra Orman’a döndü. Ama Ağaç’tan sıkıldığı için değil, çünkü onu zihnine açık seçik yerleştirdiğini hissediyordu ve ona bakmadığı zaman bile&nbsp;onun ve nasıl büyüdüğünün farkındaydı. Ağaç’tan uzak-</p>

  <div>
    <div><img alt="" src="../Images/main-3.jpg" /></div>
  </div>

  <p>laşırken tuhaf bir şey fark etti: Orman, elbette, uzak bir Orman’dı, ama Orman cazibesini yitirmeden Niggle ona&nbsp;yaklaşabiliyor, hattâ içine girebiliyordu. Eskiden uzaklara yürüdüğünde, söz konusu uzaklar sıradan bir çevreye&nbsp;dönüşürdü. Şimdi böyle olmuyordu. Kırlarda yürümeyi&nbsp;epey cazip hale getiriyordu, çünkü siz yürürken yeni&nbsp;uzaklar açılıyordu; böylece iki kat, üç kat, dört kat büyüleyici iki kat, üç kat, dört kat uzaklar oluyordu. Yürümeye devam ediyordunuz ve bir bahçede ya da (eğer bu&nbsp;şekilde ifade etmek istiyorsanız) bir tabloda koskoca bir&nbsp;kırsal alan elde ediyorsunuz. Gidiyor da gidiyordunuz,&nbsp;ama belki sonsuza kadar değil. Arka planda Dağlar vardı. Ağır ağır yaklaşıyorlardı. Resme ait görünmüyorlardı&nbsp;ya da yalnızca bir bağlantı olarak vardılar, ağaçların arasından farklı bir şey olarak, daha ötede bir sahne olarak&nbsp;görünüyorlardı: bir başka resim.</p>

  <p>Niggle biraz gezindi, ama amaçsızca dolanmıyordu. Dikkatle çevresine bakınıyordu. Ağaç bitmişti, ama henüz onunla işi bitmemişti -‘Yalnızca eski halinin tam tersi,’ diye düşündü- ama Orman’da hâlâ üzerinde çalışılması ve düşünülmesi gereken uyumsuzluklar vardı. Artık değişmesi gereken, vardığı nokta itibariyle yanlış olan&nbsp;hiçbir şey yoktu, ama yine de belli bir noktaya kadar&nbsp;ilerlemek gerekiyordu. Her iki durumda da, Niggle bu&nbsp;noktayı açık seçik görebiliyordu.</p>

  <p>Uzaktaki çok güzel bir ağacın altına oturdu -Büyük Ağaç’ın bir başka çeşitlemesiydi, ama oldukça kendine&nbsp;hastı, ya da biraz daha ilgi gösterilse olacaktı- ve çalışmaya nereden başlamak, nerede bitirmek, ne kadar zaman ayırmak gerektiğini düşündü. Doğru düzgün bir&nbsp;plan yapamıyordu.</p>

  <p>“Elbette!” dedi. “Benim ihtiyacım olan şey Parish. Toprak, bitkiler ve ağaçlar hakkında onun bildiği ve benim bilmediğim bir sürü şey var. Bu mekân benim şahsi parkım olarak bırakılamaz. Yardıma ve tavsiyeye ihtiyacım var. Bunu daha önce istemeliydim.”</p>

  <p>Ayağa kalktı ve çalışmaya başlamaya karar verdiği yere yürüdü. Ceketini çıkardı. Sonra, gözlerden uzak küçük, korunaklı bir çukurda şaşkın şaşkın çevresine bakan bir adam gördü. Adam bir küreğe yaslanmıştı, ama ne yapması gerektiğini bilmediği açıktı. Niggle ona seslendi. “Parish!” dedi.</p>

  <p>Parish küreğini omuzladı ve Niggle’a yaklaştı. Hâlâ biraz aksıyordu. Konuşmadılar, yalnızca yolda karşılaştıkları zaman yaptıkları gibi birbirlerine başlarını salladılar, ama bu sefer kol kola, birlikte yürüdüler. Niggle ile&nbsp;Parish hiç konuşmadan, manzaranın ihtiyaç duyduğu&nbsp;küçük evle bahçesini tam olarak nereye yapacaklarını&nbsp;kararlaştırdılar.</p>

  <p>Birlikte çalışırlarken, zamanı verimli kullanmak ve iş bitirmek konusunda daha başarılı olan kişinin Niggle olduğu açıkça belli oldu. Tuhaftır, inşa etmek ve bahçecilik konularına dalan Niggle’dı ve Parish çevrede dolanıp&nbsp;ağaçlara, özellikle de Ağaç’a bakıyordu.</p>

  <p>Yaprak Çizen Niggle</p>

  <p>Bir gün Niggle çalı çit ekmekle meşguldü ve Parisli çimenlerin üzerine uzanmış, yeşilliklerin arasında büyümüş güzel, küçük, sarı bir çiçeğe dikkatle bakıyordu.&nbsp;Niggle uzun zaman önce Ağaç’mın köklerinin arasına bu&nbsp;çiçeklerden bol bol yerleştirmişti. Parisli aniden başını&nbsp;kaldırdı: Yüzü güneşte parlıyor ve gülümsüyordu.</p>

  <p>“Bu muhteşem!” dedi. “Aslında benim burada olmamam gerekirdi. Benim hakkımda iyi şeyler söylediğin için teşekkür ederim.”</p>

  <p>“Saçma,” dedi Niggle. “Ne dediğimi hatırlamıyorum, ama her durumda, söylediklerim yetersizdi.”</p>

  <p>“Ah, hayır, yeterliydi,” dedi Parisli. “Daha erken çıkmamı sağladı. İkinci Ses, bilirsin: Beni buraya o gönderdi, senin beni görmek istediğini söyledi. Bunu sana borçluyum.”</p>

  <p>“Hayır. İkinci Ses’e borçlusun,” dedi Niggle. “İkimiz de ona borçluyuz.”</p>

  <p>Birlikte yaşamaya ve çalışmaya devam ettiler: Ne kadar sürdüğünü bilmiyorum. Başta, özellikle de yorulduklarında, zaman zaman anlaşmazlığa düştüklerini inkar etmenin faydası yok. Çünkü başta, gerçekten de zaman zaman yoruluyorlardı. Her ikisine de tonik verildiğini&nbsp;keşfettiler. İki şişede de aynı etiket vardı: <span style="font-weight:bold;font-style:italic;">Dinlenmeden&nbsp;önce, Pınar sııyu ile birlikte birkaç damla alınacak.</span></p>

  <p>Pmar’ı Orman’m yüreğinde buldular; uzun zaman önce Niggle onu yalnızca bir kez hayal etmişti, ama hiç çiz-memişti. Şimdi, uzaklarda ışıldayan gölün kaynağının o</p>

  <p>olduğunu, o kırlarda büyüyen her şeyi beslediğini hissediyordu. Birkaç damla tonik suyu ekşitti, ona acı bir tat kattı, ama can vericiydi ve insanın zihnini açıyordu. Sularını içtikten sonra yalnız başlarına dinlendiler, sonra yine ayağa kalktılar ve işler şen şakrak devam etti. Böyle&nbsp;zamanlarda Niggle yepyeni, harika çiçekler ve bitkiler&nbsp;hayal ediyordu ve Parish onları nasıl yerleştireceğini, en&nbsp;iyi nerede duracaklarını çok iyi biliyordu. Tonikler bitmeden uzun süre önce, onlara ihtiyaç duymaz oldular.&nbsp;Parish’in aksayan ayağı iyileşti.</p>

  <p>İşleri sona yaklaşırken, çevrede dolaşmak, ağaçlara, çiçeklere, ışıklara, şekillere ve arazinin nasıl uzandığına&nbsp;bakmak için daha fazla zaman ayırmaya başladılar. Bazen birlikte şarkı söylüyorlardı; ama Niggle artık Dağlar’a&nbsp;daha sık bakar olduğunu fark etti.</p>

  <p>Gün geldi çukurdaki ev, bahçe, çimenler, orman, göl ve tüm kırlar gerektiği gibi tamamlanmaya yaklaştı. Büyük Ağaç tepeden tırnağa çiçeğe bürünmüştü.</p>

  <p>“Bu akşam bitiririz,” dedi Parish bir gün. “Bunun ardından da gerçekten uzun bir yürüyüşe çıkarız.”</p>

  <p>Ertesi gün yola düştüler ve uzakların ortasından geçip Kenar’a geldiler. Elbette, kenar görünür değildi: Bir çizgi, bir çit ya da duvar yoktu, ama o kırsal alanın sınırına&nbsp;geldiklerini biliyorlardı. Çobana benzeyen bir adam gördüler; adam Dağlar’a tırmanan çimenlik yamaçtan aşağı,&nbsp;onlara doğru yürüyordu.</p>

  <p>“Rehber ister misiniz?” diye sordu adam. “Yolunuza</p>

  <p>devam etmek istiyor musunuz?”</p>

  <p>Bir an Niggle ile Parish’in arasına bir gölge düştü, çünkü Niggle artık devam etmek istediğini, (bir anlamda) devam etmek zorunda olduğunu biliyordu, ama Parish devam etmek istemiyordu, henüz devam etmeye hazır değildi.</p>

  <p>“Karımı beklemeliyim,” dedi Parish Niggle’a. “Yalnızlık çeker. Anladığım kadarıyla karım hazır olduğunda, her şeyi onun gelişi için hazır ettiğimde, onu peşimden&nbsp;gönderecekler. Evi elimizden geldiğince bitirdik; ama&nbsp;onu karıma göstermek isterim. O, evi daha da güzelleştirir, bence: Bir yuvaya benzetir. Bu kırlardan da hoşlanacağını düşünüyorum.” Çobana döndü. “Sen rehber misin?” diye sordu. “Bu kırların adını söyleyebilir misin?”&nbsp;“Bilmiyor musunuz?” dedi adam. “Niggle’ın Kırları. Bu&nbsp;bir Niggle Resmi, ya da resmin büyük kısmi: Bir kısmına&nbsp;da Parish’in Bahçesi deniyor.”</p>

  <p>“Niggle’ın Resmi!” dedi Parish hayretle. “Bütün bunları <span style="font-weight:bold;font-style:italic;">sen mi</span> düşündün Niggle? Bu kadar akıllı olduğunu hiç bilmiyordum. Neden bana söylemedin?”</p>

  <p>“Uzun zaman önce söylemeye çalıştı sana,” dedi adam, “ama sen bakmadın. O günlerde yalnızca kanvası&nbsp;ile boyası vardı, ve sen onlarla çatını onarmak istiyordun. Sen ve karının Niggle’ın Saçmalığı ya da Çiziktirdik-leri dediğiniz şey bu işte.”</p>

  <p>“Ama o zamanlar böyle görünmüyordu, <span style="font-weight:bold;font-style:italic;">gerçek</span> değildi,” dedi Parish.</p>

  <p>“Hayır, o zamanlar yalnızca bir fikirdi,” dedi adam, “ama denemeye değer olduğunu düşünseydin fikri sen&nbsp;de görebilirin.”</p>

  <p>“Sana pek fırsat vermedim,” dedi Niggle. “Açıklamayı hiç denemedim. Eskiden sana İhtiyar Toprakkurdu derdim. Ama ne fark eder ki? Ondan sonra seninle birlikte&nbsp;yaşadık ve çalıştık. Her şey farklı olabilirdi, ama daha iyi&nbsp;olamazdı. Yine de, korkarım benim yoluma devam etmem gerek. Yine karşılaşacağımızı düşünüyorum: Birlikte yapabileceğimiz daha pek çok şey olmalı. Hoşçakal!”&nbsp;Parish’in elini sıcak bir tavırla sıktı: İyi, sağlam, dürüst bir&nbsp;el gibi geldi ona. Bir anlığına dönüp arkasına baktı. Büyük Ağaç’taki çiçekler alev gibi parlıyordu. Bütün kuşlar&nbsp;kanatlanmış, şakıyordu. Sonra Niggle gülümsedi, Pa-rish’e başını salladı ve çobanla birlikte uzaklaştı.</p>

  <p>Koyunları ve yaylaları öğrenecek, daha engin bir gökyüzüne bakacak, Dağlar’a doğru, daima yamaç yukarı, daha ileri, daha ileri yürüyecekti. Bunun da ötesinde, başına neler geldi tahmin edemiyorum. Eski evinde yaşayan&nbsp;ufak tefek Niggle bile Dağlar’ı ancak uzaktan görebiliyordu ve Dağlar resminin kıyısına giriyorlardı, ama gerçekte&nbsp;neye benzediklerini, ötelerinde ne olduğunu ancak o&nbsp;Dağlar’a tırmanmış olanlar bilebilir.</p>

  <p>“Bence aptal bir küçük adamdı,” dedi Kurul Üyesi Tompkins. “Değersiz, aslında; Cemiyet’e hiçbir faydası&nbsp;yok.”</p>

  <p>“Ah, bilmiyorum,” dedi, önemli biri değil, yalnızca bir okul müdürü olan Atkins. “O kadar emin değilim; fayda&nbsp;derken neyi kastettiğine bağlı.”</p>

  <p>“Pratik ya da ekonomik bir fayda,” dedi Tompkins. “Siz okul müdürleri işinizi bilseniz, işe yarayan bir tür&nbsp;dişliye dönüştürülebilirdi, bana göre. Ama siz işinizi bilmiyorsunuz ve bu yüzden durmaksızın böyle faydasız&nbsp;insanlar geliyor bize. Bu ülkeyi ben yönetsem, onu ve&nbsp;benzerlerini onlara uygun bir işe yerleştiririm, umumi&nbsp;mutfaklarda bulaşık falan yıkatırım, üstelik işlerini doğru&nbsp;düzgün yaptıklarından da emin olurum. Ya da onları içeri atarım. <span style="font-weight:bold;font-style:italic;">Onu</span> uzun zaman önce içeri atmalıydım zaten.”&nbsp;“İçeri atmak mı? Yani zamanı gelmeden yolculuğa mı&nbsp;çıkarırdın demek istiyorsun?”</p>

  <p>“Evet, o anlamsız, eski ifade tarzını kullanmak istiyorsan. Onu tünelden içeri iter, büyük Çöp Yığını’na fırlatırdım: Kastettiğim bu işte.”</p>

  <p>“Yani resmin hiçbir kıymeti olmadığını düşünüyorsun, saklamaya değmez, geliştirmeye, hattâ ondan faydalanmaya bile değmez, öyle mi?”</p>

  <p>“Elbette resmin faydaları da var,” dedi Tompkins. “Ama onun resminden faydalanamazsın. Yeni fikirlerden&nbsp;ve yeni yöntemlerden korkmayan cüretli genç adamlar&nbsp;için bol bol fırsat var. Bu eski moda şeyler içinse hiç&nbsp;yok. Kişisel gündüz düşleri. Hayatı buna bağlı olsa bile&nbsp;anlamlı bir poster tasarlayamazdı. Devamlı yapraklarla,&nbsp;çiçeklerle uğraşıp duruyor. Bir seferinde ona bunun nedenini sordum. Onların şirin olduğunu düşünüyormuş!&nbsp;İnanabiliyor musun? <span style="font-weight:bold;font-style:italic;">Şirin,</span> dedi! ‘Şirin olan ne, bitkilerin&nbsp;sindirim ve üreme organları mı?’ dedim ona ve yanıt veremedi. Aptal aylak.”</p>

  <p>“Aylak,” diye içini çekti Atkins. “Evet, zavallı küçük adam, hiçbir şeyi bitirmedi. Alı pekala, o gittikten sonra&nbsp;tabloları ‘daha faydalı olacakları’ bir işte kullanıldı. Ama&nbsp;ben o kadar emin değilim Tompkins. Büyük tabloyu hatırlıyor musun, fırtınalardan ve sellerden sonra komşu&nbsp;evi onarmak için kullandıkları tabloyu? Yırtılıp savrulmuş&nbsp;bir köşesini bir tarlada buldum. Zarar görmüştü, ama desen seçilebiliyordu: bir dağ zirvesi ve bir demet yaprak.&nbsp;Bir türlü aklımdan çıkaramıyorum.”</p>

  <p>“Neyinden?” dedi Tompkins.</p>

  <p>“Siz ikiniz kimden bahsediyorsunuz?” dedi Perkins barış namına araya girerek. Atkins kıpkırmızı kesilmişti.</p>

  <p>“Yinelenmeye değecek bir ad değil,” dedi Tompkins. “Neden ondan bahsettiğimizi de bilmiyorum zaten. Kasabada yaşamıyordu.”</p>

  <p>“Hayır,” dedi Atkins, “ama yine de evine göz koymuştun. Bu yüzden ikide bir ona uğrayıp, çayını içerken onunla alay ediyordun. Eh, kasabadakine ek olarak&nbsp;onun evini de aldığına göre, en azından adını kıskanma.&nbsp;Bilmek istiyorsan, Niggle’dan bahsediyorduk Perkins.”</p>

  <p>“Ah, zavallı küçük Niggle!” dedi Perkins. “Resim yaptığını hiç bilmiyordum.”</p>

  <p>Muhtemelen Niggle’ın adının sohbetlerde geçtiği son sefer bu oldu. Bununla birlikte, Atkins bulduğu resim&nbsp;köşesini sakladı. Desenin büyük kısmı ufalanıp gitti, ama&nbsp;tek bir güzel yaprak sağlam kaldı. Atkins yaprağı çerçeveletti. Daha sonra onu Kasaba Müzesi’ne bağışladı ve&nbsp;uzun süre ‘Yaprak: çizen Niggle’ tablosu bir köşede asılı kaldı ve pek az kişi tarafından fark edildi. Ama sonunda Müze’de yangın çıktı; yaprak ve Niggle o eski kırlarda tamamen unutuldu.</p>

  <p>“Gerçekten de çok faydalı çıktı,” dedi İkinci Ses. “Hem tatil hem de canlandırıcı bir deneyim olarak. Ne-kalıat dönemi için şahane; bu kadar da değil, çok kişi&nbsp;için Dağlar’ın en iyi tasviri. Bazı vakalarda harikalar yaratıyor. Oraya her geçen gün daha fazla kişi gönderiyorum. Nadiren geri dönmeleri gerekiyor.”</p>

  <p>“Evet, gerçekten öyle,” dedi İlk Ses. “Bence bu bölgeye bir ad vermemiz gerekiyor. Senin önerin ne?”</p>

  <p>“Hamal bir süre önce halletti bu işi," dedi İkinci Ses. <span style="font-weight:bold;font-style:italic;">“Niggle’ın Kırdaki Parish Evine Giden Tren</span>, diye bağırıyor uzun süredir. Haber vermek için ikisine de mesaj&nbsp;yolladım.”</p>

  <p>“Ne dediler?”</p>

  <p>“İkisi de güldüler. Hem de nasıl güldüler -Dağlar kahkahalarıyla yankılandı!”</p>

  <p><span style="font-variant:small-caps;">Büyük Wootton Demircisi</span></p>
</body>
</html>
