<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Bu yüzden bana kızmış gibi görünmedi. Bir bana, bir Jacqueline’e baktı.</p>
<p class="calibre1">— İkinizin öyküsü mü?</p>
<p class="calibre1">— Tam değil, dedim.</p>
<p class="calibre1">Kaygılıydı. Rachman’la işlerin düzelip düzelmeyeceğini merak ediyordu. Bu adam, daha senaryoyu okumadan yarın sabah bir valiz içinde otuz bin İngiliz lirası verebilecek bir kişiydi. Ya da sigarının dumanını yüzüne üfleyerek hayır diyebilecek bir kişi.</p>
<p class="calibre1">Söylediğine bakılırsa, az önce tanık olduğumuz kavga sık sık oluyordu. Aslında, Rachman’ı eğlendiriyordu iş. Sinir hastalığını geçiştirmek için bir yoldu bu da. Yaşamı üstüne bir roman yazılabilirdi. Rachman Londra’ya savaştan hemen sonra Doğu’dan gelen öteki sığınmacılarla gelmişti. Avusturya-Macaris-tan, Polonya ve Rusya’nın bulanık sınırlarında bir yerde, birkaç kez ad değiştirmiş <span class="calibre2">§u</span> küçük garnizon kentlerinden birinde doğmuştu.</p>
<p class="calibre1">— Ona sorular sorabilirdiniz, dedi Savoundra bana. Belki size yanıt verir...</p>
<p class="calibre1">Westbourne Grove’ a gelmiştik. Savoundra geçen bir taksiyi çağırdı: ,</p>
<p class="calibre1">— Size sonuna kadar eşlik etmiyorum diye kızmayın... Yorgunluktan bittim, dedi.</p>
<p class="calibre1">Taksiye dalmadan önce, boş bir sigara paketinin üstüne adresini ve telefon numarasını yazdı. <span class="calibre3">Bla,ckpo-ol Sunday’de</span> yaptığım düzeltmelere birlikte bakmamız için kendisini en kısa zamanda arayacağımı umu-</p><div class="calibre4"><img src="main-7.png" alt="" class="calibre7"/></div>
<p class="calibre1">Yeniden yalnız kalmıştık, ikimiz.</p>
<p class="calibre1">— Dönmeden önce bir gezinti yapabiliriz, dedim Jacqueline'e.    .</p>
<p class="calibre1">Chepstows Villas'ta bizi ne bekliyordu? Linda’nın anlattığı gibi dairenin eşyalarını pencereden aşağı atan Rachman mı? Belki de Linda'yı ve Jamaikalı arkadaşlarını yakalamak için pusuda bekliyordu.</p>
<p class="calibre1">Adını unuttuğum küçük bir parkın önüne geldik. Daireye yakın bir yerdeydi, onu aramak için Londra planına sık sık baktım. Ladbroke Square miydi, yoksa daha uzakta, Bayswater’ın oralarda mıydı? Çevresindeki evler karanlıktı, o gece sokak lambalarını söndürmüş olsalar, dolunayın ışığında da bulabilirdik yolumuzu.</p>
<p class="calibre1">Küçük parmaklıklı kapının anahtarını kilitte unutmuşlardı. Açtım, parka girdik, ben de kapıyı içeriden kilitledim. Buraya kapanmıştık, hiç kimse gelemezdi artık. Bir serinliktir sardı bizi, sanki bir orman yoluna giriyormuşuz gibi. Üst yanımızda ağaçların yaprakları öyle sıktı ' ki, ■ ayın ışınlarını zor geçiriyorlardı. Otlar uzun zamandır kesilmemişti. Bir tahta kanepe bulduk. Çevresine küçük çakıllar dökülmüş-</p>
<p class="calibre1">tü. Oturduk. Gözlerim karanlığa alışıyor ve, parkın ortasında, bir heykel ayaklığı seçiyordum, üzerinde öylesine bırakılmış bir hayvan karaltısı vardı, bir dişi arslan mı, yoksa jaguar mı, yoksa yalnızca bir köpek mi diye düşünüyordum.</p>
<p class="calibre1">— Burası çok rahat, dedi Jacqueline.</p>
<p class="calibre1">Başını omzuma yasladı. Ağaçların yaprakları küçük parkın çevresindeki evleri gizliyordu. Londra'yı, birdenbire bir ormana çıkıvermek için sokağın köşe. 'sini dönmek yeterli olan bu kenti birkaç gündür ezmekte olan boğucu sıcağı duymuyorduk artık.</p>
<p class="calibre1">Evet, Savoundra’nın dediği gibi, Rachman üzerine bir roman yazabilirdim. İlk gün, Jacqueline'e şakayla söylediği bir söz beni kaygılandırmıştı:</p>
<p class="calibre1">— Mal olarak ödersiniz bana...</p>
<p class="calibre1">Jacqueline içinde yüz lira bulunan zarfı aldığı zaman söylemişti Rachman bunu. Bir öğle sonu, Hampstead tarafında tek başıma dolaşmıştım, çünkü Jacqueline Linda’yla alışverişe çıkmak istiyordu. Akşam yediye doğru dönmüştüm daireye. Jacqueline yalnızdı. Bir zarf duruyordu yatağın üstünde, tıpkı birincisi gibi gök mavisi, birincisiyle aynı büyüklükte, ama bunun içinde üç yüz lira vardı. Jacqueline biraz huzursuz görünüyordu. Bütün öğle sonu Linda'yı beklemişti, ama Linda gelmemişti. Rachman uğramıştı. O da Linda'yı beklemişti. Ona bu zarfı vermiş, o da kabul etmişti. Ben de o akşam Jacqueline'in bu parayı mal olarak ödediğini düşünmüştüm.</p>
<p class="calibre1">Odada bir Synthol kokusu vardı. Rachman her zaman üzerinde bu ilaçtan bir şişe bulundururdu. Linda'nın açılmalarından, ne gibi alışkanlıkları bulunduğunu öğrenmiştim. Lokantada yemek yediği zaman, kendi çatal bıçağını getirirmiş, yemekten önce temiz olup olmadıklarını anlamak için mutfaklara girermiş. Günde üç kez kez yıkanır ve bedenini Synt-hol’le ovarmış. Kahvelerde, bir şişe maden suyu ister, şişeyi ille de kendisi açar, dudaklarını iyi yıkanmamış olabilecek bir bardağa dokundurmamak için şişeden !çerm!ş.</p>
<p class="calibre1">Kendisinden çok daha genç kızları metres tutar, onları Chepstows Villas’ınkine benzer dairelere yerleştirirmiş. Öğleden sonra gelirmiş onlara ve, soyunmadan, hiçbir hazırlık yapmadan, kendisine sırtlarını dönmelerini ister, çabucak yatarmış onlarla, soğuk ve makinemsi bir biçimde, dişini fırçalar gibi. Sonra, hep kara çantasında taşıdığı küçük bir satranç tahtası üstünde, onlarla bir el satranç oynarmış.</p>
<p class="calibre1">Bundan böyle, dairede yalnızdık. Linda ortadan kaybolmuştu. Geceleri, Jamaika müziğini ve gülmeleri işitmiyorduk artık. Biraz gariplik çekiyorduk, çünkü Linda'nın kapısının altından sızan o ışık çizgisine alışmıştık. Birkaç kez Michael Savoundra’ya telefon etmeyi denedim, ama telefon çalıyor, çalıyor, kimsecikler yanıt vermiyordu.</p>
<p class="calibre1">Sanki onlara hiç rastlamamış gibiydik. Doğanın içinde yok olup gitmişlerdi; bize gelince, sonunda bu odada varlığımızı pek açıklayamaz olmuştuk. Hatta buraya kaçamak olarak girmişiz gibi bir duygu vardı içimizde.</p>
<p class="calibre1">Sabahları, romanımdan bir iki sayfa yazıyor, Pe-ter Rachman plajda, Serpentine’in kıyısında, geçen seferki masada oturup oturmuyor mu diye bakmak için Lido'ya uğruyordum. Hayır. Gişedeki adama sormuştum, Peter Rachman’ı tanımıyordu. Walton Street'e, Michael Savoundra’nın evine gittim. Boşu boşuna zili çaldım durdum, sonra giriş katında, tabelasında Justin de Blancke diye birinin adı yazılı pastaneye girdim. Bu ad neden belleğimde kaldı, bilmem. Bu Justin de Blancke de bilgi veremiyordu bana. Sav-oundra’yı uzaktan, göz alışkanlığıyla tanıyordu. Evet, Joseph Cotten’a benzeyen bir sarışın. Ama, ona göre, buraya çok sık uğramıyor olmalıydı.</p>
<p class="calibre1">Jacqueline’le ben Notting Hill’in sonuna, Rio’ya dek yürüdük, Jamaikalılar’ın patron olanına Edgero-</p>
<p class="calibre1">se’la Linda'yı sorduk. Birkaç gündür onları görmediğini söyledi, o da, müşterileri de bizden sakınır gibiydi.</p>
<p class="calibre1">Bir sabah, her zamanki gibi mektup blokumla evden çıkarken, Rachman’ın Jaguar'ını tanıdım, Cheps-tows Villas’la Ledbury Road'un köşesine çekilmişti. Rachman indirilmiş camdan başını uzattı.</p>
<p class="calibre1">— Ne haber, ahbap? Benimle bir tur atmaya var mısınız?</p>
<p class="calibre1">Bana kapıyı açtı, ben de yanına oturdum.</p>
<p class="calibre1">— Ne olduğunuzu bilmiyorduk, dedim ona.</p>
<p class="calibre1">Ona Linda'dan söz etmeyi göze alamıyordum.</p>
<p class="calibre1">Belki çoktandır arabasındaydı, ortalığı gözetliyordu.</p>
<p class="calibre1">— İş çok... Dert çok... Hem de hep aynı şey... Kemik çerçeveli gözlüğünün ardından, soğuk</p>
<p class="calibre1">gözlerini üzerime dikiyordu.</p>
<p class="calibre1">— Peki siz? Siz mutlu musunuz?</p>
<p class="calibre1">Rahatsız bir gülümsemeyle yanıt verdim.</p>
<p class="calibre1">Evleri bir bombardıman geçirmiş gibi yıkıntıya</p>
<p class="calibre1">dönmüş bir küçük sokakta arabayı durdurmuştu.</p>
<p class="calibre1">— Görüyor musunuz? dedi. Ben hep bu tür yerlerde çalışırım...</p>
<p class="calibre1">Kaldırımda, elinde tuttuğu kara çantadan bir deste anahtar çıkardı, ama düşünce değiştirdi ve ceketinin cebine sokuşturdu.</p>
<p class="calibre1">— Artık hiçbir şeye yaramıyor...</p>
<p class="calibre1">Bir tekmeyle, evlerden birinin kapısını açtı, boyası oradan buradan kalkmış, kilit yerinde de bir delikten başka bir şey bulunmayan bir kapıyı. Girdik. Yer molozlarla doluydu. Sussex Gardens’ta yüzen koku yapıştı gırtlağıma, ama oradakinden de güçlüy-dü. Birden içim bulandı. Rachman gene çantasını karıştırdı ve bir elektrik lambası çıkardı. Işık demetiyle çevresini taradı, odanın dibinde eski, paslı bir yemek fırını göründü. Dik bir merdiven birinci kata çıkıyordu, tahta tırabzanı çökmüştü.</p>
<p class="calibre1">— Kağıt kaleminiz olduğuna göre, not alabilirsiniz, dedi...</p>
<p class="calibre1">Komşu evleri de denetledi, onlar da aynı bırakıl-mışlık içindeydi. Her seferinde, kara çantasından çıkardığı defterine baktıktan sonra, birtakım bilgiler yazdırdı bana.</p>
<p class="calibre1">Ertesi gün, bu notların yazıldığı sayfanın arka yüzüne romanımı yazmayı sürdürdüm, bugüne kadar da sakladım onları. Ne diye yazdırmıştı ki bunları bana? Belki de bunlardan bir yerlerde bir örnek kalsın istiyordu.</p>
<p class="calibre1">Önce, Notting Hill semtinde durduğumuz yerin adı Powis Square’ di, arkasından Powis Terrace ve Po-wis Gardens geliyordu. Rachman söyledi, ben de Po-wis Terrace’ta 5, 9, 10, 11, 12 numaraları, Powis Gar-dens’ta 3, 4, 6, 7 numaraları, Powis Square’de de 13, 45, 46 ve 47 numaraları deftere geçirdim. Edward döneminin revaklı evleri - diye belirtti Rachman. Savaşın sonundan beri, Jamaikalılar oturmuştu bu evlerde, ama, yıkılmalarının söz konusu olduğu bir anda, Rachman toptan satın almıştı bunları. Şimdi artık hiç kimse oturmadığından, bunları yenilemeyi koymuştu kafasına.</p>
<p class="calibre1">Jamaikalılar’dan önce oturanların adlarını bulmuştu. Böylece, Powis Gardens'ın 5 numarasına Le-.wis John diye birini yazdım, 6 numarasına da Miss Dudgeon diye birini; Powis Square'in 13 numarasına bir Charles Edward Boden’ı, 46 numarasına bir Art-hur Philip Cohen’i, 47 numarasına bir Miss Marie Motto’yu... Belki de yirmi yıldan sonra Rachman’ın gereksinimi vardı bunlara, kim bilir hangi kağıdı im-zalatacaktı, ama kendisi de pek inanmıyordu. Bu insanlara ilişkin bir sorum üzerine, belki de çoklarının Blitz sırasında yok olduklarını söyledi.</p>
<p class="calibre1">Paddigton Garı’na doğru giderek Bayswater semtinden geçtik. Bu kez Orsett Terrace’a düştük, burada revaklı evler demir yolu çevresindeydi, öncekilerden daha yüksekti bunlar. Kilitler de hâlâ giriş kapılarının üzerindeydi, Rachman anahtar destesini kullanmak zorunda kaldı. Ne moloz, ne küflenmiş duvar kâğıtları, ne çökmüş merdivenler vardı içeride, ama odalar insan varlığından hiçbir iz taşımıyordu, sanki bu evler bir film için yapılmış dekorlardı da sökmeyi unutmuşlardı.</p>
<p class="calibre1">— Eski yolcu konaklarıdır bunl^, dedi Rach-man.</p>
<p class="calibre1">Hangi yolcular? Geceleri siren seslerinin yükseldiği anda Paddington Garı’ndan çıkan karaltılar geti-. riyordum gözlerimin önüne.</p>
<p class="calibre1">Orsett Terrace’ın ta ucunda bir şaşırtıya uğradım: adamlar eski ve bakımsız bir kiliseyi yıkıyorlardı. Salım şimdiden göğe açılıyordu.</p>
<p class="calibre1">— Bunu da satın almalıydım, dedi Rachman.</p>
<p class="calibre1">Holland Park’ı geçtik, Hammersmith'e geliyorduk. Hiç bu kadar uzaklara gitmemiştim. Rachman Talgrad Road üzerinde, küçük kır evlerine ya da deniz kıyılarındaki küçük villalara benzeyen bir sıra bırakılmış ev önünde durdw. Bunlardan birinin birinci</p>
<p class="calibre1">katına çıktık. Bow-window’un camları kırılmıştı. Gelip ge'çen arabaların gürültüsü duyuluyordu. Odanın bir köşesinde bir kamp yatağı, üzerinde de temizleyiciden yeni çıkmış gibi selofan <sup class="calibre5">k</sup>âğıdına sarılı bir takım elbise ve bir pijama ceketi gördüm. Rachman bakışımı kaçırmadı:</p>
<p class="calibre1">— Bazı bazı gelip burada öğle uykusu uyurum, dedi.</p>
<p class="calibre1">— Arabaların gürültüsünden rahatsız olmaz mısı- ' nız?    ’</p>
<p class="calibre1"><sup class="calibre5">O</sup>muz silkti. Sonra selofan kâğıdına sarılı takıin elbiseyi aldı ve merdivenden indik. Elbiseyi katlayıp koltuğunun altına, kara çantayı sol eline almış, önümden gidiyordu, taşrada bir iş gezisine başlamak üzere evinden çıkan bir şirket pazarlamacısını andırı-</p><div class="calibre4"><div class="calibre4"><img src="main-8.png" alt="" class="calibre6"/></div></div>
<p class="calibre1">Elbiseyi usulca arabanın arka koltuğuna koyup direksiyona geçti. Geriye dönüp Kensington Gardens yönüne yöneldik.</p>
<p class="calibre1">— Çok daha rahatsız yerlerde uyudum...</p>
<p class="calibre1">Soğuk bakışıyla beni süzdü.</p>
<p class="calibre1">— Aşağı yukarı sizin yaşmızdaydım...</p>
<p class="calibre1">Holland Park Avenue'yü izliyorduk, az sonra bu</p>
<p class="calibre1">saatte her zaman romanımı yazdığım kahvenin önünden geçecektik.</p>
<p class="calibre1">— Savaş sonunda bir kamptan kaçmıştım... Bir yapının mahzeninde yatıyordum... Her yanda sıçanlar vardı... Uyursam, beni yerler diye düşünürdüm...</p>
<p class="calibre1">İncecik bir kahkaha attı.</p>
<p class="calibre1">— Ben de onlar gibi bir sıçanmışım gibime gelirdi... Ayrıca, dört yıldır bir sıçan olduğuma inandırmaya çalışıyorlardı beni...</p>
<p class="calibre1">Kahveyi arkamızda bırakmıştık. Evet, Rachman’ı romanıma sokabilirdim. İki kahramanım Gare du Nord dolaylarında Rachman’la karşılaşırlardı.</p>
<p class="calibre1">— İngiltere’de mi doğdunuz? diye sordum.</p>
<p class="calibre1">— Hayır. Lvov’da, Polonya’da.</p>
<p class="calibre1">Sesi kupkuruydu, daha fazlasını öğrenemeyeceğimi anladım.</p>
<p class="calibre1">Şimdi Marble Arch yönünde, Hyde Park boyunca gidiyorduk.</p>
<p class="calibre1">— Bir kitap yazmaya çalışıyorum, dedim çekine çekine, konuşmayı sürdürelim diye.</p>
<p class="calibre1">— Kitap mı?</p>
<p class="calibre1">Savaştan önce Polonya’da, Lvov’da doğduğuna, savaştan sonra da yaşadığına göre, şimdi Gare du Nord dolaylarında da olabilirdi. Öylesine bir soruydu benimki yalnızca.</p>
<p class="calibre1">Marylebone Garı’nın önünde yavaşladı, demiryolunun kıyısında gene eski evleri gezeceğiz diye düşündüm. Ama dar bir sokağı izleyerek Regent's Park’a çıktık.</p>
<p class="calibre1">— İşte en sonunda zengin bir semt.</p>
<p class="calibre1">Bir kahkaha attı, kişneme gibi.</p>
<p class="calibre1">Lorne Close’ın köşesinde adresleri yazdırttı bana: Park Road 125, 127 ve 129, üç soluk yeşil ev, bow-windows’lu, sonuncusu yarı yıkık.</p>
<p class="calibre1">Destedeki anahtarlara takılı etiketlere baktıktan sonra, ortadaki evin kapısını açtı. İlk katta, Talgarth Road'ınkinden daha geniş bir odaya geldik.</p>
<p class="calibre1">Odanın dibinde, Talgarth Road’dakinin tıpkısı bir kamp yatağı. Bu yatağın üstüne oturdu, kara çantasını yanına koydu. Sonra ak mendiliyle alnını sildi.</p>
<p class="calibre1">Duvar kâğıtları yer yer koparılmıştı, parkede de kimi tahtalar eksikti.</p>
<p class="calibre1">— Pencereden bakın, dedi. Bir göz atmaya değer.</p>
<p class="calibre1">Gerçekten de, Regent’s Park’ın çimenlerini gördüm, tüm çevrede de anıtsal yapılar vardı. Yapıların yalancımermer aklığı ve çimenlerin yeşili bana bir esenlik ve güven duygusu veriyordu.</p>
<p class="calibre1">— Şimdi size başka bir şey göstereceğim...</p>
<p class="calibre1">Kalktı, tavanından eski elektrik telleri sarkan bir</p>
<p class="calibre1">koridoru izleyip evin arka yanında küçük bir odaya geldik. Bu odanın penceresi Marylebone’un demiryoluna bakıyordu.</p>
<p class="calibre1">— Her iki yanın da kendince bir çekiciliği var, dedi Rachman. Değil mi, ahbap?</p>
<p class="calibre1">Sonra gene Regent's Park yanındaki odaya döndük.</p>
<p class="calibre1">Gene kamp yatağına oturdu, kara çantasını açtı. Kalay kâğıdına sarılı iki sandviç çıkardı. Birini bana verdi. Yere, karşısına oturdum.</p>
<p class="calibre1">— Sanırım, bu evi böyle bırakacağım ve gelip temelli burada oturacağım...</p>
<p class="calibre1">Sandviçini ısırdı. Selofan kâğıdına sarılı takımı düşündüm. Üzerindeki bumburuşuktu, hatta ceketinde bir düğme de eksikti, ayakkapları çamurdan leke lekeydi. Öyle görünüyordu ki, öylesine manyak, öylesine temizlik düşkünü olan, mikroplarla öyle kıyasıya savaşan bu adam kimi günler ipin ucunu koyve-riyordu, yavaş yavaş bir serseriye dönüşecekti.</p>
<p class="calibre1">Sonunda sandviçini bitirdi. Kamp yatağına uzandı. Elini uzatıp yere, yanına koyduğu çantayı karıştırdı. Bir anahtar demeti aldı ve anahtarlardan birini çıkardı.</p>
<p class="calibre1">— İşte... Alın şunu ... Bir saat sonra beni uyandırın. Regent’s Park’ta bir gezinti yapabilirsiniz.</p>
<p class="calibre1">Duvardan yana döndü, uzun uzun göğüs geçirdi.</p>
<p class="calibre1">— Hayvanat bahçesini gezmenizi salık veririm. Çok yakındır.</p>
<p class="calibre1">Bir an pencerenin önünde, bir güneş birikintisinin ortasında kımıldamadan durdum, sonra baktım ki, uyumuş.</p>
<p class="calibre1">Bir gece, Jacqueline’le ben Chepstows Villas’a döndüğümüzde, Linda’nın kapısının altında bir ışık çizgisi vardı. Jamaika müziği gene çok geç saatlere kadar çaldı, Hint keneviri kokusu da burada oturduğumuz ilk günlerdeki gibi tüm daireyi sardı.</p>
<p class="calibre1">Peter Rachman Tamise kıyısında bir yapı blo-kundan oluşan Dolphin Square’deki garsoniyerinde geceler düzenliyor, Linda bu toplantılara bizi de sü-rüklüyordu. Michael Savoundra Paris’te yapımcılarla görüşmek için Londra’dan ayrılmışmış, onu burada yeniden bulduk. Pierre Roustang senaryoyu okumuş ve ilgileniyormuş. Pierre Roustang. İşte belleğimde yüzen bir ad daha, yirmi yaşında işitilmiş tüm adlar gibi onun hecelerinin de bir tınısı kaldı.</p>
<p class="calibre1">Değişik insanlar geliyordu Rachman’ın toplantılarına. Birkaç ay içinde, Londra’yı yeni müziklerle, alacalı giysilerle bir serinlik soluğu saracaktı. Bu geceler sırasında, Dolphin Square’de, birdenbire gençleşmiş bir kentin kişileri olacak insanlarla karşılaşmışım gibime geliyor.</p>
<p class="calibre1">Sabahları yazmıyordum artık, gece yarısından sonra yazıyordum. Esenlik ve sessizlikten yararlanmak istediğimden değil. Yalnızca, çalışma saatini geciktiriyordum. Ve, her seferinde, tembelliğimi yenmeyi başarıyordum. Bu saati bir başka nedenle seçmiştim: Londra’da bulunduğumuz ilk günlerde öyle-</p>
<p class="calibre1">En U^zağından Unutuşun    113/8 sine sık duyulan bunaltının geri gelmesinden korkuyordum.</p>
<p class="calibre1">Hiç kuşkusuz Jacqueline de duyuyordu aynı kaygıyı, ama onun çevresinde kalabalık ve gürültü olmalıydı.</p>
<p class="calibre1">Gece yarısı, Linda’yla daireden ayrılıyordu. Rachman’ın toplantılarına ya da Notting Hill’e doğru belirsiz yerlere gidiyorlardı. Rachman’da, birçok insanla tanışılıyordu, onlar da çağırıyordu sizi. Sav-oundra’nın söylediğine göre, insan Londra’da taşradaymış gibi bir izlenime kapılmıyordu ilk kez. - Anlaşılan, havada bir elektrik vardı.</p>
<p class="calibre1">Son gezintilerimizi anımsıyorum. Onunla Rachman’ a, Dolphin Square’e gidiyorduk. Yukarı çıkıp gene tüm bu insanların arasına katılmak istemiyordum. Daireye dönüş düşüncesi beni biraz ürpertiyordu. Gene ak kâğıt üstüne tümceler sıralamam gerekecekti, ama başka seçeneğim yoktu.</p>
<p class="calibre1">Bu akşamlarda, şoföre Victoria Garı'nda durmasını söylüyorduk. Sonra oradan, Pimlico sokaklarından geçerek Tamise’a dek yürüyorduk. Temmuz ayıydı. Sıcak boğucuydu, ama, küçük parkın parmaklıkları boyunca yürüdüğümüz her seferde, kurtbağrı ya da ıhlamur kokulu bir meltem yükseliyordu.</p>
<p class="calibre1">Onu sundurmanın altında bırakıyordum. Dolphin Square’in yapılarının kitlesi ay ışığında bir karaltı biçiminde beliriyordu. Ağaçların gölgesi kaldırıma vuruyor, yaprakları kımıltısız duruyordu. En ufak bir esinti yoktu. Rıhtımın öbür yanında, Tami-se’ın kıyısında, bir tekne üzerindeki lokantanın ışıklı tabelası yükseliyor, kapıcı köprünün girişinde ayakta duruyordu. Ama, görünüşe bakılırsa, kimsecikler gelmiyordu bu lokantaya. Üniforması içinde bir daha kımıldamamasıya donmuş olan bu adama bakıyordum. Bu saatte rıhtımdan artık araba geçmiyordu, en sonunda yazın sakin ve hüzünlü odağına gelmiştim.</p>
<p class="calibre1">Chepstows Villas’a dönünce, yatağa uzanıp yazıyordum. Sonra ışığı söndürüyor, karanlıkta bekliyordum.</p>
<p class="calibre1">Sabah üçe doğru dönüyordu, her zaman yalnız. Bir zamandır, Linda gene kaybolmuştu.</p>
<p class="calibre1">Usulca kapıyı açıyordu. Ben uyuyormuş gibi yapıyordum.</p>
<p class="calibre1">Derken, bir süre sonra, şafak sökene kadar uyanık kalmaya başladım, ama merdivende ayak seslerini bir daha hiç işitmedim.</p>
<p class="calibre1">Dün, cumartesi, <sup class="calibre5">b</sup>in dokuz yüz doksan dördün 1 ekimi, Place d’ltalie’den metroyla döndüm. Görünüşe göre ötekilerden daha zengin bir mağazaya, film kasetleri almaya gitmiştim. Çoktandır görmemiştim Place d’ltalie’yi, çok değişmişti, gökdelenler yüzünden.</p>
<p class="calibre1">Metroda, kapıların yanında ayakta duruyordum. Solumda, dipteki kanepede bir kadın oturuyordu, dikkatimi çekmişti, çünkü gözlerinde güneş gözlüğü, çenesinin altında bağlı bir atkı, sırtında da eski bir bej yağmurluk vardı. Jacqueline’i tanır gibi oldum. Metro yer üstünden Auguste-Blanqui Bulvarı’nı izliyordu. Gün ışığında, yüzü zayıflamış gibime geliyordu. Ağzının ve burnunun biçimini iyice seçiyordum. Oydu, neredeyse emindim.</p>
<p class="calibre1">Beni görmüyordu. Güneş gözlüğünün ardında gözleri belli olmuyordu.</p>
<p class="calibre1">Corvisart istasyonunda kalktı, ben de inip onu izledim. Sol elinde bir sepet çanta taşıyor, eski yürüyüşüne benzemeyen, yorgun bir yürüyüşle, neredeyse sendeleyerek yürüyordu. Neden bilmem, şu son zamanlarda onu sık sık düşümde görmüştüm; Akdeniz’in küçük bir balıkçı limanında, yere oturmuş durumda, güneşin altında durup dinlenmeden örgü örer görüyordum onu. Yanında da gelip geçenlerin bozuk paralar attığı bir küçük tabak.</p>
<p class="calibre1">Auguste-Blanqui Bulvarı’ndan geçip Corvisart Sokağı’na girdi. Ben de onun arkasından yokuşu indim. Bir bakkala girdi. Çıktığında yürüyüşünden sepet çantanın daha ağır olduğunu anladım.</p>
<p class="calibre1">Parktan önceki küçük alanda, Muscadet Junior tabelalı bir kahve. Camdan içeriye baktım. Tezgâhın önünde ayaktaydı, sepeti ayaklarının dibine koymuştu, bardağına bira dolduruyordu. Yanına gitmek de, adresini öğrenmek için kendisini izlemek de istemedim. Bunca yıldan sonra, beni tanıyamaz diye korkuyordum.</p>
<p class="calibre1">Ve bugün, güzün ilk pazarı, metroda, aynı hatta-yım. Metro Saint-Jacques Bulvarı’nın ağaçlarının üstünden geçiyor. Yaprakları yolun üzerine eğiliyor. O zaman, yerle gök arasındaymışım ve şimdiki yaşamımdan kopuyormuşum gibi geliyor bana. Hiçbir şey hiçbir şeye bağlamıyor artık beni. Az önce bir taşra garına benzeyen (çünkü camlı bir çatısı var) Corvisart istasyonunun çıkışında, sanki zamanın bir aralığından kayıyormuşum gibi olacak, bir daha hiç mi hiç belirmemesiyle silinip gideceğim. Sokağın yokuşundan İneceğim ve belki de ona rastlama şansına ereceğim. Bu semtte bir yerlerde oturuyor olmalı.</p>
<p class="calibre1">On beş yıl oluyor, iyi anımsıyorum, gene aynı ruhsal durumu yaşamaktaydım. Bir ağustos öğle sonunda, Boulogne-Billancourt belediyesinden bir doğum belgesi örneg! almaya gitm!ştım. Porte d’Auteuil’den ve koşu alanları ve Bois boyunca uzanan caddelerden yürüyerek dönmüştüm. Geçici olarak, rıhtım yakınında, Trocadero bahçelerinin arkasında bir otelde kalıyordum. Temelli Paris’te mi kalacaktım, yoksa ‘liman ozanları ve romancıları' üzerine giriştiğim bir kitabın ardından, Arjantinli ozan Hec-tor Pedro Blomberg'i bulmak üzere, bir süre Buenos Aires’te mi kalacaktım, henüz bilmiyordum. Bu ozanın kimi dizeleri kafamı karıştırmıştı:</p>
<p class="calibre1"><span class="calibre3">Schneider öldürüldü bu gece.;</span></p>
<p class="calibre1">La <span class="calibre3">Paraguayenne meyhanesinde</span></p>
<p class="calibre1"><span class="calibre3">Gözleri mavi ve yüzü çok solgundu...</span></p>
<p class="calibre1">Güneşli bir öğle sonu. Porte de la Muette'e gelmeden hemen önce, küçük parkta bir kanepeye oturmuştum. Bu semt çocukluk anılarımı canlandırıyordu. Saint-Germain-des-Pres'de bindiğim 63 numaralı otobüs Porte de la Muette'te dururdu ve Boulogne ormanında geçirilen bir günden sonra onu akşamın altısına doğru beklemek gerekirdi. Ama daha yeni başka anıları ne denli bir araya getirirsem getireyim, hepsi de yaşadığımdan iyice emin olamadığım bir eski yaşamın malıydı.</p>
<p class="calibre1">Cebimden doğum belgemin kopyasını çıkarmıştım. Bin dokuz yüz kırk beş yazında, bir öğle sonu, saat beşe doğru doğmuştum, babam gelip belediyenin kütüğünü imzalamıştı. Bana verilen fotokopinin üstünde imzasını görüyordum, okunmaz bir imza. Sonra, o yazın sessizlikte bisikletlerin kristal sesli zilleri duyulan ıssız sokaklarından yürüyerek eve dönmüştü. Ve bugünküyle aynı mevsimdi, aynı güneşli öğle sonu.</p>
<p class="calibre1">Doğum belgesini cebime koymuştum. Uyanmam gereken bir düşün içindeydim. Beni şimdiki zamana bağlayan bağlar gittikçe geriliyordu. Sonunda bu kanepenin üstünde bir tür bellek yitimine ve gittikçe artan bir kimlik silinmesine uğramak ve gelip geçenlere nerede oturduğumu söyleyememek gerçekten kötü olurdu... Bereket versin, cebimde bu doğum belgesi kopyası vardı, Paris’te kaybolmuş, ama tasmalarında sahiplerinin adresi ve telefon numarası bulunan köpekler gibi... Bu arada duyduğum dalgalanmayı kendi kendime açıklamaya çalışıyordum. Birkaç haftadır hiç kimseyi görmemiştim. Telefon ettiklerim tatilden dönmemişti. Ayrıca, merkezden uzak bir otel seçmekle de iyi etmemiştim. Yazın başında, burada çok kısa bir süre kalmak, küçük bir daire ya da stüdyo kiralamak düşüncesindeydim. Sonra kuşku düşmüştü içime: gerçekten Paris’te kalmak istiyor muydum? Yaz bitmediği sürece, bir turistten başka bir şey değilmişim gibi bir yanılsamaya kapılacaktım, ama sonbaharın başında, sokaklar, insanlar ve nesneler günlük rengini yeniden bulacaktı: külrengi. Ve yeniden bu renk içinde erimeye halâ cesaretim var mı diye düşünüyordum.</p>
<p class="calibre1">Hiç kuşkusuz yaşamımın bir döneminin sonuna gelmiştim. Bu dönem yaklaşık on beş yıl sürmüştü ve şimdi kendimi tümden yenilemeden önce, ölü bir evreden geçiyordum. On beş yıl öncesine gitmeye çalışıyordum. O zamanda da bir şeyler sona ermişti. Ana babamdan uzaklaşıyordum. Babam, kahvelerin arka salonlarında, otel girişlerinde ya da istasyon büfelerinde randevular veriyordu bana, sanki benden kurtulmak ve gizleriyle birlikte kaçmak için seçiyordu bu geçit yerlerini. Birbirimizin karşısında, sessiz sessiz oturuyorduk öyle. Zaman zaman, şöyle kaçamak bir biçimde bakıyordu bana. Anneme gelince, gittikçe daha yüksek sesle konuşuyordu, dudaklarının kesintili devimlerinden anlıyordum, çünkü aramızda sesini boğan bir cam vardı.</p>
<p class="calibre1">Sonra arkadan gelen on beş yıl dağılmaya başlıyordu: ancak birkaç bulanık yüz, birkaç belirsiz anı, biraz kül... Hiçbir keder duymuyordum bundan, tam tersine, rahatlama duyuyordum. Sıfırdan yola çıkacaktım yeni baştan. Donuk bir biçimde birbirini izleyen bu günlerden, hâlâ belirgin kalan tek günler Jac-queline’le Van Bever’i tanıdığım günlerdi. Neden başka bir oluntu değil de bu oluntu? Belki de askıda kaldığı için.</p>
<p class="calibre1">Oturduğum kanepe şimdi gölge yanındaydı. Küçük çimenlikten geçtim, güneşe oturdum. Bir hafiflik duyuyordum içimde. Hiç kimseye verilecek hesabım, dilenecek özürüm, fısıldanacak yalanım yoktu. Başka bir insan olacaktım, dönüşümüm de öyle derin olacaktı ki, bu son on beş yıl içinde karşılaştığım kimselerin hiçbiri beni tanıyamayacaktı artık.</p>
<p class="calibre1">Arkamda bir motor gürültüsü İşittim. Biri parkla caddenin köşesine arabasını park ediyordu. Motor sesi kesildi. Bir kapı şakladı. Küçük parkın parmaklığı boyunca bir kadın yürüyordu. Sarı renkte bir yazlık giysi giymiş, güneş gözlüğü takmıştı. Saçları kestane rengiydi. Yüzünü pek seçememiştim, ama yürüyüşünü hemen tanıdım, tembel bir yürüyüş. Birkaç yön arasında duralıyormuş gibi, gittikçe yavaşlıyordu. Sonra yolunu bulmuş gibi görünüyordu. Jacqueli-ne’di.</p>
<p class="calibre1">Parktan ayrılıp onu izledim. Arkasından yetişmeyi göze alamıyordum. Belki de çok iyi anımsamıyordu beni. Saçları on beş yıl öncekinden daha kısaydı, ama bu yürüyüş başka birinin yürüyüşü olamazdı.</p>
<p class="calibre1">Yapılardan birine girdi. Yanına gitmek için çok geçti. Ayrıca ne diyecektim ona? Bu cadde Tournelle Rıhtımı'ndan ve Dante Kahvesi’nden öylesine uzaktı</p>
<p class="calibre1">ki...</p>
<p class="calibre1">Yapının girişinin önünden geçtim ve numarasını saptadım. Gerçekten kendi konutu muydu? Yoksa dostlarını görmeye mi geliyordu? Sonunda bir insan arkadan, yürüyüşünden tanınabilir mi diye sormaya başlıyordum. Gene parka doğru yürüdüm. Arabası oradaydı. Birkaç söz yazıp otelimin telefon numarasıyla birlikte sileceğin altına bırakmayı düşündüm.</p>
<p class="calibre1">Dün kiraladığım araba New York Caddesi’ndeki garajda beni bekliyordu. Düşünce otel odamda gelmişti aklıma. Semt öylesine boş, yaya ya da metroyla gidiş gelişlerim bu ağustos Paris’inde öyle yalnız geliyordu ki, elimin altında bir araba bulundurma düşüncesi bana güç veriyordu. İstersem, her an Paris’i bırakabilirmişim gibi bir izlenime kapılacaktım. Bu son on beş yılda, başkalarının ve kendi kendimin tutsağı gibi duyumsamıştım kendimi, ve tüm düşlerim birbirine benziyordu: kaçma düşleri, trene atlayıp gitme düşleri. Yazık ki yapamıyordum. Hiçbir zaman gara ulaşamıyordum. Metro koridorlarında kayboluyordum ve İstasyonun peronunda, katarlar gelmiyordu. Gördüğüm bir düş daha vardı: evimden çıkınca, kocaman bir Amerikan arabasının direksiyonuna geçiyordum, ben motorun sesini bile duymadan, ıssız sokaklar boyunca Bois'ya doğru kayıp gidiyordu, bir hafiflik, bir rahatlık duygusuyla doluyordu içim.</p>
<p class="calibre1">Garajcı arabanın kontak anahtarını verdi, arabayı geri geri sürüp de benzin pompalarından birini çökertmeme ramak kaldığı anda uğradığı şaşkınlığı gördüm. Gelecek kırmızı ışıkta duramamaktan korkuyordum. Düşlerimde de böyleydi: frenler tutmazdı, tüm kırmızı ışıkları geçer ve yasak yönlere sapardım.</p>
<p class="calibre1">Arabayı otelin önüne park etmeyi başardım ve kapıcıdan bir rehber istedim. Caddenin o numarasında Jacqueline diye biri yoktu. On beş yıldan beri, herhalde evlenmişti. Ama kimin karısıydı?</p>
<p class="calibre1">Delorme (P.)</p>
<p class="calibre1">Dintillac</p>
<p class="calibre1">Jones (E. Cecil)</p>
<p class="calibre1">Lacoste (Rene)</p>
<p class="calibre1">Walter J.)</p>
<p class="calibre1">Sanchez-Cires</p>
<p class="calibre1">Vidal</p>
<p class="calibre1">Bu adların her birine telefon etmekten başka bir şey kalmıyordu geriye.</p>
<p class="calibre1">Kulübede ilk numarayı çevirdim. Zil sesleri uzun süre birbirini izledi. Sonra açtılar. Bir erkek sesi geldi:</p>
<p class="calibre1">— Evet... Alo?</p>
<p class="calibre1">— Jacqueline’le konuşabilir miyim?</p>
<p class="calibre1">— Bir yanlışlık yapmış olmalısınız, monsieur.</p>
<p class="calibre1">Kapattım. Öteki numaraları çevirmeyi göze alamıyordum artık.</p>
<p class="calibre1">Otelden ayrılmak için karanlığın çökmesini bekledim. Direksiyona geçip arabayı kaldırdım. Ben Paris’i iyi bilirdim, yaya olsam, Porte de la Muette'e dek en kısa yolu izlerdim, bu arabadaysa gelişigüzel dolaşıyordum. Uzun zamandır araba kullanmamıştım, tek yönlü sokakları bilmiyordum. Dosdoğru ilerlemeye karar verdim.</p>
<p class="calibre1">Passy Rıhtımı ve Versailles Caddesi’nden uzun bir dönüş yaptım. Sonra ıssız mı ıssız Murat Bulva-rı’na girdim. Kırmızı ışıklardan geçebilirdim, ama uymaktan haz duyuyordum. Ağır ağır, tıpkı bir yaz akşamı deniz kıyısında bir gezi yerinde yürüyen bir insanın gevşek yürüyüşüyle sürüyordum. Işıklar gizemli ve dost işaretleriyle yalnız bana sesleniyordu.</p>
<p class="calibre1">Caddenin öbür yanında, apartmanın girişinde, Bois’nın ilk ağaçlarının dalları altında, lambaların bir yarı karanlık kuşağı bıraktıkları yerde durdum. Girişin kara demir işleriyle çevrili camlı kanatları aydınlıktı. Son katın pencereleri de öyle. Bu pencereler ardına kadar açılmıştı, balkonlardan birinde de birkaç karaltı görünüyordu. Müzik sesi ve konuşmaların mırıltısı geliyordu. Arabalar gelip apartman boyunca • park etti, bu arabalardan çıkıp sundurmadan geçen insanların son kata çıktıklarından kuşkum yoktu. Bir -an, biri balkondan eğildi ve apartmana girmeye hazırlanan iki karaltıya seslendi. Bir kadın sesi. Öbür ikisine hangi kata çıkacağını belirtiyordu. Ama Jacqueli-ne’in sesi değildi, ya da ben tanıyamıyordum. Artık hurda kalıp gözetlemekle yetinmemeye, yukarı çıkmaya karar verdim. Karşılayan Jacqueline olursa, on beş yıldır ne olduğunu bilmediği birinin böyle damdan düşer gibi evine girdiğini görünce tutumu ne olurdu bilmiyordum. Çok kısa bir zaman dilimi: üç dört aylık bir tanışıklığımız vardı. On beş yılla karşılaştırılınca çok az bir şey. Ama bu dönemi unutmamıştı kuşkusuz... Şimdiki yaşamı bu dönemi çok keskin bir projektör ışığının alanı içinde olmayan her şeyi karanlıkların dibine attığı gibi sildiyse, o başka.</p>
<p class="calibre1">Başka çağrılıların gelmesini bekledim. Bu kez, üç kişiydiler. İçlerinden biri son katın balkonuna doğru koluyla bir işaret yaptı. Apartmana girdikleri sırada yanlarına vardım. İki adam, bir de kadın. Selam verdim. Onlar için hiç kuşku yoktu: ben de yukarıya çağrılıydım.</p>
<p class="calibre1">Asansöre bindik. İki adamın dili çalıyordu, ama kadın Fransız'dı. Benden azıcık daha yaşlıydılar.</p>
<p class="calibre1">Gülümsemeye çalıştım. Kadına:</p>
<p class="calibre1">— Hoş bir toplantı olacak, dedim.</p>
<p class="calibre1">O da gülümsedi.</p>
<p class="calibre1">— Darius’ün arkadaşı mısınız? diye sordu.</p>
<p class="calibre1">— Hayır. Jacqueline'in arkadaşıyım.</p>
<p class="calibre1">Anlamamış gibi göründü.</p>
<p class="calibre1">— Jacqueline’i uzun zamandır görmedim, dedim. İyi mi?</p>
<p class="calibre1">Kadın kaşlarını çattı.</p>
<p class="calibre1">— Tanımıyorum.</p>
<p class="calibre1">Sonra öbür ikisiyle İngilizce bir şeyler konuştu. Asansör durdu.</p>
<p class="calibre1">Adamlardan biri kapıyı çaldı. Ellerim ıslaktı. Kapı açıldı ve konuşmaların gürültüsünü ve içerideki müziği işittim. Kumral saçları geriye taranmış, donuk benizli bir adam bize gülümsüyordu. Bej bir keten takım giymişti.</p>
<p class="calibre1">Kadın iki yanağından öptü adamı.</p>
<p class="calibre1">— Merhaba, Darius.</p>
<p class="calibre1">— Merhaba, koca kız.</p>
<p class="calibre1">Kalın bir sesi vardı, dili de biraz çalıyordu. Öbür iki ■ adam da birer ‘Merhaba, Darius’le. selamladılar kendisini. Ben hiçbir şey söylemeden elini sıktım, ama varlığıma şaşırmışa benzemiyordu.</p>
<p class="calibre1">Bir sofada önümüzden gitti, camları açık bir salona geldik. Ayakta konuşan küçük çağrılı toplulukları vardı. Darius ve kendileriyle birlikte asansöre bindiğim üç kişi balkonlardan birine doğru gidiyordu. Ben de hemen arkalarından geliyordum. Balkonun kıyısında bir çift yapışıvermişti onlara, aralarında bir konuşma başlıyordu.</p>
<p class="calibre1">Geride duruyordum. Beni unutmuşlardı. Odanın dibine doğru çekildim ve bir kanepenin ucuna oturdum. Kanepenin öbür ucunda iyice birbirine sokulmuş iki genç vardı, alçak sesle konuşuyorlardı. Hiç kimse dikkat etmiyordu bana. Tüm bu topluluk içinde Jacqueline'i bulmaya çalışıyordum. Yirmi kadar insan. Orada, balkonun eşiğinde, bej takımının içinde çok ince görünen Darius adlı adamı inceliyordum. Kırk yaşlarında vardı bence. Bu Darius Jacqueline'in kocası olabilir miydi? Balkondan geldiği anlaşılan müzik konuşmaların gürültüsünü. bastırıyordu.</p>
<p class="calibre1">Kadınların yüzünü birbiri ardından ne denli incelersem inceleyeyim, Jacqueline'i göremiyordum. Yanlış kata gelmiştim. Onun-bu apartmanda oturduğundan bile emin değildim. Darius şimdi salonun ortasında, birkaç metre ötemdeydi, çok hoş bir sarışın kadın vardı yanında, kendisini büyük bir dikkatle dinliyordu. Zaman zaman da gülüyordu. Hangi dilde konuştuklarını anlamaya çalışıyordum, ama ' müzik sesini bastırıyordu. Neden bu adamın yanına gidip de Jacqueline’in nerede olduğunu sormuyordum ki? Ciddi ve kibar sesiyle gerçekte hiç de gizem olmayan bu gizemi aydınlatırdı bana: Jacqueline’i tanıyor muydu, karısı mıydı, ya da hangi katta oturuyordu. Bu kadar basitti. Yüzü bana dönüktü. Şimdi sarışın kadını dinliyordu ve gözleri rastlantıyla benim üzerime dikilmişti. Önce, beni görmüyormuş gibime geliyordu. Sonra, eliyle dostça bir işaret yaptı bana. Bu kanepenin üstünde, hiç kimseyle konuşmadan, yalnız kalmama şaşırmış görünüyordu, ama daireye girdiğim zamandakinden çok daha rahattım ve on beş yıl öncesinin bir anısı belirdi birden. Jacqueline’le ben akşam saat beşe doğru Charring Cross Garı’ndan Londra’ya gelmiştik. Bir rehberden gelişigüzel seçilmiş bir otele gitmek üzere bir taksiye binmiştik. O da, ben de Londra’yı bilmiyorduk. Taksinin Mall’a girdiği ve ağaçlarla gölgelenmiş bu cadde önüme serildiği anda, yaşamımın ilk yirmi yılı toz olup dökülü-verdi, bir gün kurtulacağıma hiçbir zaman inanmadığım bir ağırlık, bir kelepçe, bir semer gibi. İşte böyle, bütün bu yıllardan hiçbir şey kalmıyordu artık. Ve mutluluk o akşam duyduğum geçici sarhoşluksa, yaşamımda ilk kez mutluydum.</p>
<p class="calibre1">Daha sonra karanlık çökmüştü, Ennismore Gar-dens’ ın oralarda gelişigüzel dolaşıyorduk. Bakımsız bir bahçenin parmaklıkları boyunca yürüyorduk. Evlerden birinin son katından kahkahalar, müzik ve konuşma gürültüleri geliyordu. Pencereler ardına kadar açılmıştı ve ışıkta birkaç insan karaltısı seçiliyordu. Parmaklığa yaslanmış, öyle duruyorduk orada. Balkonun kıyısına oturmuş biri bizi görmüş ve yukarı çıkmamızı işaret etmişti. Yazın, büyük kentlerde, uzun zamandır birbirini gözden kaybetmiş olan ya da birbirini tanımayan insanlar bir akşam bir taraça-da birbirini bulur, sonra gene yitirirler. Hiçbir şeyin gerçekten önemi yoktur.</p>
<p class="calibre1">Darius yanıma yaklaştı:</p>
<p class="calibre1">— Dostlarınızı kayıp mı ettiniz? dedi gülümseyerek.</p>
<p class="calibre1">Bir an, kimi anıştırdığını anlayamadım: asansördeki üç kişiyi söylüyordu.</p>
<p class="calibre1">— Tam anlamıyla dostlarım sayılmazlar.</p>
<p class="calibre1">Ama hemen sonra bu sözü söylediğime pişman oldum. Kafasında burada nasıl bulunduğuma ilişkin sorular uyansın istemiyordum.</p>
<p class="calibre1">— Onları uzun zamandır tanımıyorum, dedim ona. Ama beni size getirme inceliğini gösterdiler...</p>
<p class="calibre1">Gene gülümsedi:</p>
<p class="calibre1">— Dostlarımın dostları benim de dostlarımdır.</p>
<p class="calibre1">Ama rahatını kaçırıyordum, çünkü kim olduğumu bilmiyordu. Onu rahatlatmak için, olabildiğince tatlı bir sesle:</p>
<p class="calibre1">— Sık sık böyle toplantılar düzenler misiniz? dedim.</p>
<p class="calibre1">— Evet. Ağustos ayında. Ve her zaman karımın yokluğunda.</p>
<p class="calibre1">Konukların çoğu salondan ayrılmıştı. Hepsi de balkonlarda nasıl ayakta durabiliyordu ki?</p>
<p class="calibre1">— Karım burada olmayınca öyle yalnız bulurum ki kendimi...</p>
<p class="calibre1">Gözleri hüzünlü bir anlatıma bürünmüştü. Hep gülümsüyordu bana. Ona karısının adının Jacqueline olup olmadığını sormanın zamanıydı, ama daha bunu göze alamıyordum.</p>
<p class="calibre1">— Ya siz, Paris’te mi oturuyorsunuz?</p>
<p class="calibre1">Hiç kuşkusuz sırf kibarlıktan soruyordu bana bu soruyu. Ne de olsa, evinde konuktum, öteki konuk-</p>
<p class="calibre1">lardan uzakta, bir kanepede yalnız kalmamı istemi— Evet, ama kalacak mıyım, bilmiyorum...</p>
<p class="calibre1">Birdenbire ona açılmak geliyordu içimden. Şöyle böyle üç aydır hiç kimseyle konuşmamıştım.</p><div class="calibre4"><div class="calibre4"><img src="main-9.png" alt="" class="calibre7"/></div></div>
<p class="calibre1">— Nerede olsa yapabilirim mesleğimi, yeter ki elimin altında kalem kağıt bulunsun...</p>
<p class="calibre1">— Yazar mısınız?</p>
<p class="calibre1">— Buna yazarlık denilebilirse...</p>
<p class="calibre1">Kitaplarımın adını söylememi istiyordu. Belki de</p>
<p class="calibre1">birini okumuştu.</p>
<p class="calibre1">— Sanmam, dedim.</p>
<p class="calibre1">— Yazmak çok çekici olmalı, değil mi?</p>
<p class="calibre1">Böyle baş başa, ciddi konulardan konuşma alışkanlığı olmasa gerekti.</p>
<p class="calibre1">— Sizi alıkoyuyorum, dedim ona. Bana öyle geliyor ki, konuklarınızı kaçırdım.</p>
<p class="calibre1">Hafiften güldü:</p>
<p class="calibre1">— Hiç de değil... Taraçaya çıktılar.</p>
<p class="calibre1">Birkaç kişi salonda kalmıştı, salonun öbür yanında bir kanepeye oturmuşlardı, benim Darius'le yan yana oturduğuma benzer, ak bir kanepeye.</p>
<p class="calibre1">— Sizinle tanıştığıma çok sevindim, dedi bana.</p>
<p class="calibre1">Sonra ötekilere yöneldi, az önce konuştuğu sarışın kadınla asansördeki blazerli adam da bunların arasındaydı.</p>
<p class="calibre1">— Sizce bu evde müzik eksik değil mi? dedi onlara, yüksek sesle, sanki görevi çevresindekileri eğlendirmekmiş gibi. Bir plak koyayım.</p>
<p class="calibre1">Komşu odada gözden silindi. Bir an sonra, bir kadın şarkıcının sesi yükseldi.</p>
<p class="calibre1">Kanepeye, ötekilerin yanına oturdu. Şimdiden unutmuştu beni.</p>
<p class="calibre1">Benim için gitme zamanı gelmişti, ama taraçadaki konuşma ve kahkahaları ve burada, kanepenin üstünde Darius’le konuklarının sesini dinlemekten kendimi alamıyordum. Ne söylediklerini pek anlayamıyor, kendimi şarkıya bırakıyordum.</p>
<p class="calibre1">Kapı çalınıyordu. Darius kalkıp kapıya yöneldi. Geçerken bana şöyle bir gülümsedi. Ötekiler kendi aralarında konuşmayı sürdürüyorlardı, tartışmanın ateşi içinde, blazerli adam onları bir şeye inandırmak istiyormuş gibi elini kolunu sallıyordu.</p>
<p class="calibre1">Sofada sesler. Yaklaşıyorlardı. Darius'ün sesiyle kalın titremli bir kadın sesi. Geriye döndüm. Dari-us’ün yanında bir çift vardı, her üçü de salonun kapısında duruyordu. Adam esmer ve uzun boyluydu, gri bir takım giymişti, yüz çizgileri oldukça kaba, mavi gözleri neredeyse başının hizasındaydı. Kadın sarı, omuzları açık bir yazlık giysi giymişti.</p>
<p class="calibre1">— Geç kaldık, dedi adam. Herkes gitmiş...</p>
<p class="calibre1">Dili azıcık çalıyordu.</p>
<p class="calibre1">— Hayır, hayır, dedi Darius. Bizi yukarıda bekliyorlar.</p>
<p class="calibre1">Her ikisinin de koluna girdi.</p>
<p class="calibre1">Kadını arkadan görüyordum, döndü. Yüreğim hopladı birden. Jacqueline’i tanıdım. Bana doğru ilerliyorlardı. Bir otomat gibi kalktım.</p>
<p class="calibre1">Darius onları bana tanıttı:</p>
<p class="calibre1">— Georges ve Therese Caisley.</p>
<p class="calibre1">Başımla selamladım onları. Therese Caisley deni-lenin gözlerinin içine baktım, ama kılı bile kıpırdamadı. Görünüşe bakılırsa, beni tanımıyordu. Darius beni adımla tanıştıramadığı için rahatsız olmuşa benziyordu.</p><div class="calibre4">
<p class="calibre1">129/9</p></div>
<p class="calibre1">En Uzağından Unutuşun'</p>
<p class="calibre1">— Alt kattaki komşularım, dedi bana. Geldikleri için mutluyum ... Nasıl olsa, gürültüden uyuyamaya-caklardı...</p>
<p class="calibre1">Caisley omuz silkti:</p>
<p class="calibre1">— Uyumak mı?... Ama daha çok erken, dedi. Gün yeni başlıyor.</p>
<p class="calibre1">Ben Therese Caisley dediklerinin bakışını yakalamaya çalışıyordum. Bu bakış boştu. Beni görmüyordu ya da bile bile varlığımı bilmez görünüyordu. Darius onları salonun öbür ucuna, ötekilerin oturduğu kanepeye kadar götürdü. Blazerli adam Therese Cais-ley’i selamlamak için ayağa kalktı. Konuşma yeniden başladı. Caisley çok konuşkandı. O biraz geride duruyordu, somurtur ya da sıkılır gibiydi. İçimden ona doğru yürümek, onu kenara çekmek ve:</p>
<p class="calibre1">— Merhaba, Jacqueline, demek geldi.</p>
<p class="calibre1">Ama donup kalmıştım, on beş yıl öncesinin Dan-te Kahvesi ya da Tournelle Oteli’yle bu Boulogne korusuna bakan salon arasında bir bağ arıyordum. Hiçbir bağ yoktu. Bir ılgımın kurbanıydım. Gene de, iyi düşünülecek olursa, bu yerler aynı kentte, birbirinin bayağı yakınındaydı. Dante Kahvesi’ne en yakın yolu tasarlamaya çalışıyordum: çevre yoldan sol kıyıya geçer, Porte d’Orleans’dan dosdoğru Saint-Michel Bul-varı’na sürersin... Bu saatte, ağustos ayında, bilemedin çeyrek saat tutardı.</p>
<p class="calibre1">Blazerli adam onunla konuşuyor, o da, ilgisiz, dinliyordu. Kanepenin dirsekliğine oturup bir sigara yakmıştı. Onu yandan görüyordum. Saçlarını ne yapmıştı? On beş yıl önce beline kadar inerdi, şimdi omuz girintisinden azıcık yukardaydı. Gene sigara içiyordu, ama artık öksürmüyordu.</p>
<p class="calibre1">— Siz de bizimle yukarı geliyor musunuz? diye sordu Darius bana.</p>
<p class="calibre1">Ötekileri kanepede bırakmıştı, Georges ve Therese Caisley'le birlikteydi. Therese. Ne diye ad değiştirmişti ki?</p>
<p class="calibre1">Benim önümden balkonlardan birine yöneldiler.</p>
<p class="calibre1">— Küpeşte merdivenini çıkmak yeterli, dedi Darius.</p>
<p class="calibre1">Bize balkonun ucunda beton basamaklı bir merdiven gösteriyordu.</p>
<p class="calibre1">Caisley teklifsizce Darius'un omzuna vurdu:</p>
<p class="calibre1">— Peki nereye doğru demir alacağız, kaptan? diye sordu.</p>
<p class="calibre1">Biz, Therese Caisley'le ben, onların arkasında, yan yanaydık. Bana gülümsedi.. Ama bir yabancıya yöneltilen bir kibarlık gülümsemesiydi bu.</p>
<p class="calibre1">— Daha önce yukarıya çıkmış mıydınız? diye sordu bana.</p>
<p class="calibre1">— Hayır. Hiç. İlk kez çıkıyorum.</p>
<p class="calibre1">— Yukarıda görünüm çok güzel olmalı.</p>
<p class="calibre1">Sorusunu bana yöneltip yöneltmediğini bile bilmiyordum, öylesine kişilikten uzak ve soğuk bir biçimde söylemişti bu tümceyi.</p>
<p class="calibre1">Geniş bir taraça. Konukların çoğu bej bezden iskemlelere oturmuşlardı.</p>
<p class="calibre1">Geçerken, Darius topluluklardan birinin önünde oturdu. Oturup bir halka oluşturmuşlardı. Ben Cais-ley’le beni çoktan unutmuşa benzeyen karısının arkasından yürüyordum. Taraçanın kıyısında bir başka çiftle karşılaştılar, sonra dördü bir arada konuşmaya başladılar, ayakta, o ve Caisley korkuluğa dayanmış durumda. Caisley ile öbür ikisi İngilizce konuşuyorlardı. Zaman zaman, konuşmayı kısa bir fransızca tümceyle destekliyorlardı. Ben de gelip taraçanın korkuluğuna yaslandım. O tam arkamdaydı. Öbür üçü İngilizce konuşmayı sürdürüyordu. Şarkıcı kadının sesi konuşmaların mırıltısını bastırıyordu, ben de şarkının nakaratını ıslıkla çalmaya giriştim. Geriye döndü.</p>
<p class="calibre1">— Özür dilerim, dedim.</p>
<p class="calibre1">— Rica ederim.</p>
<p class="calibre1">Bana gülümsedi, şu az önceki boş gülümsemeyle. O sustuğu için de benim bir şeyler eklemem gerekti:</p>
<p class="calibre1">— Güzel bir akşam... ■</p>
<p class="calibre1">Caisley’le öbür ikisi arasında tartışma canlanıyordu. Caisley’in biraz burundan gelen bir sesi vardı.</p>
<p class="calibre1">— En güzeli de Boulogne korusundan gelen serinlik, dedim.</p>
<p class="calibre1">— Evet.</p>
<p class="calibre1">Bir sigara paketi çıkardı, içinden bir sigara aldı, paketi bana uzattı.</p>
<p class="calibre1">— Teşekkür ederim. Sigara içmem.</p>
<p class="calibre1">— İyi ediyorsunuz...</p>
<p class="calibre1">Bir çakmakla sigarasını yaktı.</p>
<p class="calibre1">— Birkaç kez denedim bırakmayı, ama yapamıyorum, dedi.</p>
<p class="calibre1">— Sizi öksürtmüyor mu?</p>
<p class="calibre1">Soruma şaşmış gibi göründü.</p>
<p class="calibre1">— Ben bıraktım, çünkü beni öksürtüyordu, dedim.</p>
<p class="calibre1">Tepki göstermedi. Gerçekten, beni tanır gibi gö-</p><div class="calibre4"><div class="calibre4"><img src="main-10.png" alt="" class="calibre17"/></div></div>
<p class="calibre1">— Yazık ki çevre yolunun gürültüsü duyuluyor, dedim.</p>
<p class="calibre1">— Sahi mi? Ben evimden işitmiyorum. ' Oysa üçüncü katta oturuyorum.</p>
<p class="calibre1">— Çevre yolunun iyi yanları da var, dedim ona. Az önce, bilemediniz on dakikada Tournelle Rıhtı-mı’ndan buraya geliverdim.</p>
<p class="calibre1">Ama bu son sözcükler karşısında da ilgisiz kaldı. Hep gülümsüyordu bana, soğuk gülümsemesiyle.</p>
<p class="calibre1">■ — Darius’ün arkadaşı mısınız?</p>
<p class="calibre1">Kadının asansörde sorduğunun aynısıydı bu soru. .    — Hayır, dedim. Darius’un bir arkadaşının arka</p>
<p class="calibre1">daşıyım ... Jacqueline'in...</p>
<p class="calibre1">Bakışıyla karşılaşmaktan kaçındım. Aşağıya, ağaçların altındaki lambalardan birine dikmiştim gözlerimi.</p>
<p class="calibre1">— Tanımam.</p>
<p class="calibre1">— Yazın Paris’te mi kalıyorsunuz? dedim.</p>
<p class="calibre1">— Gelecek hafta kocamla birlikte Mayorka'ya gi-</p><div class="calibre4"><div class="calibre4"><img src="main-11.png" alt="" class="calibre18"/></div></div>
<p class="calibre1">Şu kış günü, Saint-Michel Alanı'nda ilk karşılaşmamızı ve elindeki mektubu anımsadım, zarfının üstünde Mayorka sözcüğünü okumuştum.</p>
<p class="calibre1">— Kocanız polis romanları yazmıyor mu? Kahkahayı koyverdi. Çok tuhaftı, çünkü Jac-</p>
<p class="calibre1">queline hiçbir zaman böyle gülmemişti.</p>
<p class="calibre1">— Neden polis romanları yazsın istiyorsunuz ki? On beş yıl önce, polis romanları yazan ve Ma-</p>
<p class="calibre1">yor ka’ya gitmemize yardım edebilecek olan bir Ame-rikalı'nın: Mc Givern'in adını belirtmişti bana. Daha sonra, yapıtlarından birkaçını bulmuştum, hatta Jac-queline'i tanıyıp tanımadığını ve ne olduğunu bilip bilmediğini sormak için izini bulmayı bile düşünmüştüm.</p>
<p class="calibre1">— Onu İspanya'da oturan başka biriyle... Willi-am Mc Givern'le karıştırdım... .</p>
<p class="calibre1">İlk kez, dosdoğru gözlerimin içine baktı.</p>
<p class="calibre1">— Ya siz? diye sordu. Siz Paris’te mi oturuyorsunuz?</p>
<p class="calibre1">— Şimdilik. Kalacak mıyım, bilmiyorum...</p>
<p class="calibre1">Arkamızda, Caisley burundan gelme sesiyle konuşmayı sürdürüyordu, hem de şimdi çok kalabalık bir topluluğun ortasında.</p>
<p class="calibre1">— Her yerde yapabileceğim bir mesleğim var, dedim. Kitap yazıyorum.</p>
<p class="calibre1">Gene o kibar gülümsemesi, uzak sesi:</p>
<p class="calibre1">— Öyle mi?... Çok ilginç bir meslek. .. Kitaplarınızı okumayı çok isterdim...</p>
<p class="calibre1">— Korkarım, can sıkıcı bulursunuz...</p>
<p class="calibre1">— Hayır, hayır... Darius’e geldiğiniz bir gün bana getirmelisiniz onları ...</p>
<p class="calibre1">— Seve seve.</p>
<p class="calibre1">Caisley gözünü üzerime dikmişti. Hiç kuşkusuz kim olduğumu ve karısıyla ne diye konuştuğumu merak ediyordu. Ona doğru geldi ve kolunu omzuna doladı. Baş hizasındaki mavi gözleri hiç benden ayrıl— Monsieur Darius’ün bir arkadaşıymış, kitap yazarmış.</p><div class="calibre4"><div class="calibre4"><img src="main-12.png" alt="" class="calibre19"/></div></div>
<p class="calibre1">Kendimi tanıtmalıydım, ama adımı söylemekten hep rahatsızlık duyarım.</p>
<p class="calibre1">— Darius’ün yazar arkadaşları olduğunu bilmiyordum.</p>
<p class="calibre1">Bana gülümsüyordu. Bizden on yaş kadar büyüktü. Nerede rastlamış olabilirdi ki bu adama? Londra'da, belki de. Evet, biz birbirimizi gözden yitirdikten sonra hiç kuşkusuz Londra’da kalmıştı.</p>
<p class="calibre1">— Senin de yazdığını sanıyormuş, dedi.</p>
<p class="calibre1">Caisley zorlu bir kahkahayla sarsıldı. Sonra az</p>
<p class="calibre1">önceki duruşuna geçti: gövde sert, baş dimdik.</p>
<p class="calibre1">— Gerçekten düşündünüz mü bunu? Bende bir yazar suratı mı var diyorsunuz?</p>
<p class="calibre1">Soruyu hiç sormamıştım kendime. Bu Caisley'in yaptığı mesleğin ne olabileceği beni ilgilendirmiyordu. Onun kocası olduğunu ne kadar düşünürsem düşüneyim, boşunaydı, bu taraçada toplanmış olan tüm bu insanlardan seçilmiyordu. Jacqueline ve ben bir sinema platosunda, figüranlar arasında kaybolmuştuk. O rolünü biliyormuş gibi yapıyordu, ama ben aldatmacayı bile başaramıyordum. Buraya dışarıdan girme biri olduğumu çok geçmeden ayrımsayacaklardı. Susup duruyordum öyle, Caisley de beni süzüyordu. Ne pahasına olursa olsun, bir yanıt bulmam gereki-</p><div class="calibre4"><div class="calibre4"><img src="main-13.png" alt="" class="calibre6"/></div></div>
<p class="calibre1">— İspanya'da oturan bir Amerikalı yazarla karıştırıyordum sizi... William Mc Givern’la...</p>
<p class="calibre1">İşte azıcık zaman kazanmıştım. Ama yetmiyordu. Acele başka yanıtlar bulmalı ve dikkat çekmemek için bunları doğallık ve aldırmazlıkla söylemeliydim. Başım dönüyordu. Bir rahatsızlık duymaktan korkuyordum. Terliyordum. Gece bana boğucu geliyordu, boğucu olan projektörlerin çiğ ışığı, konuşma ve kahkahalar değilse...</p>
<p class="calibre1">— İspanya’yı bilir misiniz? diye sordu Caisley.</p>
<p class="calibre1">O bir sigara yakmış, hep o soğuk bakışıyla beni süzüyordu. Güçlükle konuştum:</p>
<p class="calibre1">— Hayır. Hiç bilmem.</p>
<p class="calibre1">— Bizim Mayorka'da bir evimiz vardır, yılın üç aydan fazlasını orada geçiririz.</p>
<p class="calibre1">Ve konuşma saatler boyunca sürecekti bu taraça-nın üstünde. Boş sözcükler, oyuk tümceler, sanki, onunla ben, kendi ölümümüzden sonra yaşıyormu-şuz ve artık geçmişe en ufak bir anıştırmada bile bu-lunamıyormuşuz gibi. O bu rolde çok rahattı. Ben de bundan. dolayı ona kızmıyordum; yavaş yavaş neredeyse tüm yaşamımı unutmuştum ve bu yaşamın koca parçaları toz olup gittikçe, hoş bir hafiflik duyuyordum.</p>
<p class="calibre1">— Peki, Mayorka’da yılın hangi dönemini yeğlersiniz? diye sordum Caisley'e.</p>
<p class="calibre1">Şimdi, daha iyiydim, hava daha serin, çevremizdeki konuklar daha az gürültülü, şarkıcı kadının sesi çok yumuşaktı.</p>
<p class="calibre1">Caisley omuz silkti.</p>
<p class="calibre1">— Mayorka'da her mevsimin kendine göre bir güzelliği vardır.</p>
<p class="calibre1">Ondan yana döndüm:</p>
<p class="calibre1">— Siz de aynı şeyi mi düşünüyorsunuz?</p>
<p class="calibre1">— Aynen kocamın düşündüğünü düşünüyorum.</p>
<p class="calibre1">O zaman, başım dönmeye başladı:</p>
<p class="calibre1">— Tuhaf, dedim. Sigara içince öksürmüyorsunuz artık.</p>
<p class="calibre1">Caisley sözlerimi işitmemişti. Biri sırtına vurmuş, o da geriye dönmüştü. O kaşlarını çattı.</p>
<p class="calibre1">— Öksürüğünüzü kesmek için etere gereksiniminiz yok artık...</p>
<p class="calibre1">Seçkin bir konuşma havasıyla söylemiştim bu tümceyi. Bana şaşkın bir bakışla baktı. Ama soğukkanlılığını yitirmemişti. Caisley'se, yanındakiyle ko-</p><div class="calibre4"><div class="calibre4"><img src="main-14.png" alt="" class="calibre20"/></div></div>
<p class="calibre1">— Söylediğinizi anlamadım...</p>
<p class="calibre1">Şimdi, bakışı hiçbir şey anlatmıyordu artık, benim bakışımdan kaçınıyordu. Sıçrayarak uyanan biri gibi görüneyim diye hızla başımı salladım.</p>
<p class="calibre1">— Özür dilerim... Şu sırada yazdığım kitabı düşü-</p><div class="calibre4"><img src="main-15.png" alt="" class="calibre21"/></div>
<p class="calibre1">— Bir polis romanı mı? diye sordu dingin bir sesle.</p>
<p class="calibre1">— Tam değil.</p>
<p class="calibre1">Bu da hiçbir şeye yaramamıştı. Yüzey dümdüzdü gene. Durgun sular. Daha doğrusu, on beş yıldan sonra delinmesi olanaksız, kalın bir bankiz katmanı.</p>
<p class="calibre1">— Dönüyor muyuz? dedi Caisley.</p>
<p class="calibre1">Kolunu omuzlarına dolamıştı. Kitlesel bir görüntüsü vardı, o onun yanında küçük görünüyordu.</p>
<p class="calibre1">— Ben de döneceğim, dedim.</p>
<p class="calibre1">— Darius'e allahaısmarladık demek gerek.</p>
<p class="calibre1">Taraçada, konuk toplulukları arasında boşuna</p>
<p class="calibre1">aradık onu. Sonra salona indik. Ta dipte, dört kişi bir masanın çevresine oturmuş, sessizce kağıt oynuyordu. Darius de aralarındaydı.</p>
<p class="calibre1">— Gerçekten, poker her şeyden daha güçlü, dedi Caisley.</p>
<p class="calibre1">Darius'ün elini sıktı. O da ayağa kalktı, Therese Caisley’in elini öptü. Ben de Darius’ün elini sıktım.</p>
<p class="calibre1">— Ne zaman isterseniz, gelin, dedi bana. Kapım size her zaman açıktır.</p>
<p class="calibre1">Sahanlıkta, asansöre binmeye hazırlanıyordum.</p>
<p class="calibre1">— Sizden ayrılacağız, dedi Caisley. Biz hemen alt katta oturuyoruz.</p>
<p class="calibre1">— Bugün akşam üstü el çantamı arabada unutmuşum, dedi karısı kendisine. Hemen dönüyorum.</p>
<p class="calibre1">— Pekâlâ, güle güle, dedi Caisley bana, eliyle gevşekçe bir işaret yaptı. Sizi tanıdığıma çok sevindim.</p>
<p class="calibre1">O basamakları indi. Kapının şakladığını duydum. Biz her ikimiz de asansördeydik. Yüzünü bana doğru kaldırdı:</p>
<p class="calibre1">— Arabam biraz ileride, parkın yanında...</p>
<p class="calibre1">— Biliyorum, dedim ona.</p>
<p class="calibre1">Gözlerini kocaman kocaman açmış, bana bakı— Neden? Beni gözetliyor musunuz?</p><div class="calibre4"><div class="calibre4"><img src="main-16.png" alt="" class="calibre7"/></div></div>
<p class="calibre1">— Bugün akşam üstü arabadan çıkarken rastlantıyla gördüm sizi.</p>
<p class="calibre1">Asansör durdu, iki kanadı kayarak açıldı, ama o kımıldamıyordu. Hafiften ayrılmış gözleriyle beni hep.</p><div class="calibre4"><div class="calibre4"><img src="main-17.png" alt="" class="calibre8"/></div></div>
<p class="calibre1">— Çok fazla değişmemişsin, dedi.</p>
<p class="calibre1">Kapının iki kanadı madensel bir gürültüyle üzerimize kapandı. Asansörün globundan düşen ışıktan korunmak istiyormuş gibi başını eğdi.</p>
<p class="calibre1">— Peki, ben, değişmiş miyim sence?</p>
<p class="calibre1">Sesi o az önceki, o taraçadaki sesi değildi artık, eski zamanın biraz boğuk, biraz kısık sesiydi.</p>
<p class="calibre1">— Hayır... Saçları ve göbek adını saymazsak...</p>
<p class="calibre1">Cadde sessizdi. Ağaçların hışırtısı duyuluyordu.</p>
<p class="calibre1">— Bu semti bilir misin? diye sordu.</p>
<p class="calibre1">— Evet.</p>
<p class="calibre1">Pek de emin değildim artık. Şimdi, o yanımda yürürken, bu caddeye ilk kez geliyormuşum gibi bir duygu doğuyordu içime. Ama düş görmüyordum. Araba hep orada, ağaçların altındaydı. Ona kolumla gösterdim:</p>
<p class="calibre1">— Bu arabayı kiraladım... Ama zar zor kullanıyorum ...</p>
<p class="calibre1">— Buna şaşmam...</p>
<p class="calibre1">Koluma girmişti. Durdu, bana gülümsedi:</p>
<p class="calibre1">— Frenle gaz pedalını karıştırıyor olmalısın, seni tanırım...</p>
<p class="calibre1">Ben de onu iyi tanırmışım gibi bir duygu vardı içimde, onu on beş yıldır görmemiş olsam da, yaşamı konusunda hiçbir şey bilmesem de. Şimdiye kadar karşılaştığım tüm insanlar içinde, belleğimde en canlı kalan oydu. Böyle kolu kolumun çevresinde, ilerledikçe, daha dün ayrıldığımızı sanmaya başlıyordum.</p>
<p class="calibre1">Parka gelmiştik.</p>
<p class="calibre1">— Sanırım, seni evine ben götürsem, daha akıllıca olacak...</p>
<p class="calibre1">— Olur, ama kocan bekleyecek...</p>
<p class="calibre1">Tümce daha ağzımdan çıkar çıkmaz sahteymiş gibi geldi bana.</p>
<p class="calibre1">— Hayır... Şimdiden uyuyordur.</p>
<p class="calibre1">Arabada yan yana oturmuştuk.</p>
<p class="calibre1">— Nerede oturuyorsun?</p>
<p class="calibre1">— Çok uzakta sayılmaz. Passy Rıhtımı’nın orada bir otelde.</p>
<p class="calibre1">Porte Maillot yönünde Suchet Bulvarı’na girdi. Yol hiç de bu saptığı değildi.</p>
<p class="calibre1">— Her on beş yılda bir görüşürsek, gelecek sefere beni tanıyamayabilirsin, dedi.</p>
<p class="calibre1">Kaç yaşında olacaktık o zaman? Elli yaşında. Bu bana öylesine garip geldi ki, bu rakamda bir gerçeklik gölgesi bulmak için, elimde olmadan:</p>
<p class="calibre1">— Elli, diye mırıldandım.</p>
<p class="calibre1">Gövdesi biraz sert, başı dik, sürüyordu arabayı, kavşaklarda yavaşlıyordu. Çevremizde her şey sessizdi. Hışırdayan ağaçlardan başka.</p>
<p class="calibre1">Boulogne korusuna giriyorduk. Arabayı ağaçların altında, Porte Maillot'yla Jardin d’Acclimatation arasında gidip gelen küçük trenin kalktığı gişelerin yanında durdurdu. Ağaçlık yolun kıyısında, gölgedeydik, önümüzde, sokak fenerleri bu minyatür garı, ıssız peronu, durmuş minicik vagonları ak bir ışıkla aydınlatıyordu.</p>
<p class="calibre1">Yüzünü yaklaştırdı, gerçekten orada, canlı olarak yanında olduğumu iyice anlamak istermiş gibi eliyle usulca yanağıma dokundu.</p>
<p class="calibre1">— içeri girip de salonda seni görünce çok tuhaf oldum, dedi.</p>
<p class="calibre1">Dudaklarını boynumda duydum. Saçlarını okşadım. Eskisi kadar uzun değildi, ama hiçbir şey gerçekten değişmemişti. Zaman durmuştu. Daha doğrusu, orada kapanıştan hemen önce buluştuğumuz zaman, Dante Kahvesi’nin saatinin akrep ve yelkovanının belirttiği saate geri dönmüştü.</p>
<p class="calibre1">Ertesi gün öğleden sonra, Caisley’lerin apartmanının önünde bırakmış olduğum arabayı almaya geldim. Direksiyonun başına oturduğum anda, Darius'ü gördüm, caddenin kaldırımında, güneş altında yürüyordu. Bej bir şort, kırmızı bir gömlek giymiş, kara bir gözlük takmıştı. Kolumla işaret ettim. Orada bulunmama hiç de şaşırmışa benzemiyordu.</p>
<p class="calibre1">— Ne sıcak... Yukarı gelip bir kadeh bir şey içmez misiniz?</p>
<p class="calibre1">Bir randevuyu bahane ederek çağrıyı geri çevirdim.</p>
<p class="calibre1">— Herkes beni ekiyor... Caisley'ler bu sabah Ma-yorka’ya gittiler... Haksız da sayılmazlar... Ağustos ayında Paris’te kalmak salaklık...</p>
<p class="calibre1">O dün haftaya gideceğini söylemişti. Bir kez daha ekmişti beni. Bunu umuyordum.</p>
<p class="calibre1">Arabanın penceresine doğru eğildi:</p>
<p class="calibre1">— Gene de şu günlerde bir akşam gelin... insanlar ağustos ayında birbirine destek olmalı...</p>
<p class="calibre1">Gülümsemesine karşın, içinde belirsiz bir kaygı olduğunu sezinliyordum. Sesinden.</p>
<p class="calibre1">— Gelirim, dedim.</p>
<p class="calibre1">— Söz mü?</p>
<p class="calibre1">— Söz.</p>
<p class="calibre1">Arabayı kaldırdım, ama geriye fazla sert gittim. Araba çınarlardan birinin gövdesine çarptı. Darius üzgün bir biçimde kollarını kaldırdı.</p>
<p class="calibre1">Porte d’Auteuil yönüne saptım. Seine rıhtımlarını izleyerek otele dönmek düşüncesindeydim. Arkada karoseri bayağı zedelenmiş olmalıydı, lastiklerden biri üzerine sürtünüyordu. Olabildiğince ağır gidiyordum.</p>
<p class="calibre1">Issız kaldırımlar, sıcaklığın yarattığı pus ve çevremdeki sessizlikten olacak, tuhaf bir duygu başladı içimde. Ben Murat Bulvarı'ndan indikçe, huzursuzluğum belirginleşiyordu: düşlerimde Jacqueline’le sık sık dolaştığım semti en sonunda bulgulamıştım. Oysa burada hiç birlikte yürümemiştik, ya da bir başka yaşamda yürümüştük. Ben Porte-de-Saint-Cloud’ya çıkmadan önce, yüreğim manyetik bir alana yaklaşmış bir sarkaç gibi hızlı hızlı çarptı. Alanın ortasında, çeşmeyi tanıdım. Hiç kuşkum yoktu, genellikle Jac-queline ve ben, sağda, kilisenin ardında bir sokağı izliyorduk. Ama o öğle sonu sokağı bulamadım.</p>
<p class="calibre1">Bir on beş yıl daha öyle bir sis içinde geçti ki, hepsi birbirine karışıyor, Therese Caisley’den de bir daha haber alamadım. Bana verdiği telefon numarası hiç yanıt vermiyordu, sanki Caisley’ler Mayorka’dan bir daha hiç dönmemişler gibi.</p>
<p class="calibre1">Geçen yıldan bu yana ölmüştür belki. Belki de önümüzdeki pazarlardan birinde Corvisart Soka-ğı’nın oralarda yeniden buluveririm onu.</p>
<p class="calibre1">Gecenin on biri, aylardan ağustos, tren banliyönün ilk istasyonlarından geçerken yavaşladı. Açık mor neon ışıkları altında ıssız peronlar, Mayorka’ya gitmeler ve oyunlar düşlediğimiz yerler.</p>
<p class="calibre1">Brunoy. Montgeron. Athis-Mons. Jacqueline buralarda doğınuş.</p>
<p class="calibre1">Vagonların uyumlu sesi kesildi, tren, katarların birleştirildiği istasyondan önce, Villeneuve-Saint-Georges’da bir an durdu. Demiryolu kıyısındaki Paris Sokağı'nın evleri karanlık ve yıkık dökük. Bir zamanlar, tüm sokak boyunca, art arda kahveler, sinemalar, garajlar sıralanırdı, adları hala seçiliyor. içlerinden yalnız biri ışıklı, bir gece lambası gibi, boşu boşuna.</p>
</body>
</html>
