<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>SON</h1>

  <p>SON YEDİ YILDA YAPTIĞIM HER ŞEY BUNA ODAKLI OLMUŞ OLMASINA RAĞMEN HÂLÂ GERÇEKLEŞTİĞİNE İNANAMIYORUM. Burada masamda oturmuş notlarımı alıyorum ve masam bir uzay gemisinde ve uzay gemisi uzayda ve uzay yıldızların ışıklarıyla dolu. Önceki Lou içimde neşeli bir çocuk gibi dans ediyor. İş tulumum içinde çok ağırbaşlı görünsem de dudaklarımın kenarından hiç kaybolmayan gülümsemeyi hissedebiliyorum. Her ikimiz de aynı müziği duyuyoruz.</p>

  <p>Kimliğimin üzerinde akademik derecem, kan grubum ve erişim yetkim belirtiliyor... ancak belirtilmeyen tek şey hayatımın kırk yılını bir engelli, bir otizmli olarak geçirdiğim. Bazı insanlar elbette bunu biliyorlar; şirketin çalışanları üzerinde yapılan dikkat kontrolü tedavisinin başarısızlığıyla ilgili basında kötü haberler çıktı. Bailey özellikle medya için en ilginç haber oldu. İşler onun için ne kadar kötü gittiğini haber arşivlerini okuyana kadar bilmiyordum; onu görmemize asla izin vermediler.</p>

  <p>Bailey’i özlüyorum. Onun başına gelenler hiç adil değildi ve benim hatam olmasa da yine de kendimi suçlu hissediyorum. Linda ve Chuy’ı da özlüyorum; tedavinin benim üzerimdeki etkisini gördükten sonra keşke onlar da kabul etselerdi, diye düşünüyorum. Gerçi Linda ben doktoramı tamamladıktan sonra tedaviyi kabul etti ve hala rehabilitasyon görüyor. Ancak Chuy asla kabul etmedi. Onu son gördüğümde kendi halinden oldukça mutlu görünüyordu. Tom’u, Lucia’yı, Marjory’yi ve diğer arkadaşlarımı da çok özlüyorum. İyileşme sürecimde bana çok yardımcı oldular. Önceki Lou’nun Marjory’ye aşık olduğunu biliyorum ancak tedaviden sonra ona yeniden baktığımda içimde hiçbir şey hissetmedim. Bir seçim yapmam gerekiyordu -tıpkı önceki Lou gibi- ben ilerlemeyi, başarıyı riske atmayı, yeni arkadaşlar edinmeyi ve şimdi olduğum Lou olmayı tercih ettim.</p>

  <p>Dışarıda bir karanlık var: bizim hala bilmediğimiz bir karanlık. O her zaman orada bekleyecek; o her zaman ışığın önünde. Karanlığın hızının ışığın hızından daha fazla olması önceki Lou’nun hep kafasını kurcalıyordu. Ben halimden memnunum çünkü ben asla sona varmayacağım, hep ışığın peşinde olacağım.</p>

  <p>Şimdi artık sorular sorabiliyorum.</p>

  <p style="text-align: center;"><img alt="Asiz" src="../Images/Asiz.png" /></p>
</body>
</html>
