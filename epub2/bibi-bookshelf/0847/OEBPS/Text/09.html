<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>DOKUZ</h1>

  <p>HAFTA SONLARINDA RAHAT ETMEK İÇİN ÇAMAŞIRLARIMI CUMA GÜNLERİ YIKIYORUM. İki tane çamaşır sepetim var, biri beyazlar, diğeri renkliler için. Yataktan çarşafları ve yastık kılıfını alıyorum ve onları beyaz çamaşır sepetine koyuyorum. Havlular renkli çamaşır sepetine giriyor. Annem farklı renklerdeki çamaşırlar için iki açık mavi sepet kullanırdı; birine renkli çamaşırlar, diğerine de beyaz çamaşırlar için derdi, bu da beni rahatsız ederdi. Ben koyu yeşil örgülü bir sepet buldum ve renkli çamaşırlarım için kullanıyorum; beyaz çamaşırlarım içinse sade bir sepet kullanıyorum, bal renginde. Sepetin biçim düzeni hoşuma gidiyor ve <i>sepet</i> sözcüğünü seviyorum.</p>

  <p>Bozuk para kutusundan gerektiği kadar bozuk para alıyorum, makinelerden birinde sorun olursa diye, bir bozukluk da fazladan alıyorum. Mükemmel bir yuvarlağa sahip metal paranın makineyi çalıştıramaması beni eskiden öfkelendirirdi. Annem bana yanıma fazladan para almayı öğretti. Öfkeli olmanın iyi bir şey olmadığını söyledi. Bazen metal para çamaşır makinesini çalıştırmazken, alkolsüz içecek makinesini çalıştırıyor ve bazen de içecek makinesini çalıştırmazken çamaşır makinesini çalıştırıyor. Bunun bir anlamı yok ancak dünya böyle.</p>

  <p>Bozuk paraları cebime, deterjan poşetini beyaz sepetin içine ve beyaz çamaşır sepetini de renkli çamaşır sepetinin üstüne koyuyorum. Beyaz çamaşır sepeti renkli çamaşır sepetinin üstünde olmalı. Bu dengeyi sağlıyor.</p>

  <p>Onların üzerinden koridorda yürüyecek kadar görebiliyorum. Kafamda Chopin’in prelütünü açıyorum ve çamaşırhaneye doğru gidiyorum. Her cuma akşamı olduğu gibi, orada sadece Bayan Kimberly var. Kabarık beyaz saçları olan yaşlı bir kadın ancak Bayan Watson kadar yaşlı değil. Ömrü uzatma tedavilerini ya da kendisinin yaşlı olduğunu düşünüp düşünmediğini merak ediyorum. Bayan Kimberly’nin üzerinde triko bir pantolon ve çiçekli bir bluz var. Hava sıcak olduğunda Cuma akşamları genellikle bunları giyer. Çamaşırhanedeki koku yerine onun neler giydiğini merak ediyorum. Bu hoşlanmadığım sert ve keskin bir koku.</p>

  <p>“İyi akşamlar, Lou,” diyor. Çamaşır yıkama işini bitirmiş ve çamaşırlarını sol taraftaki kurutma makinesine koyuyor. Her zaman sol taraftaki kurutma makinesini kullanır.</p>

  <p>“İyi akşamlar, Bayan Kimberly,” diyorum. Çamaşırlarına bakmıyorum; kadınların çamaşırlarına bakmak kabalıktır çünkü içinde külotları olabilir. Bazı kadınlar, erkeklerin külotlarına bakmasını istemezler. Bazılarıysa isterler. Bu benim kafamı karıştırıyor ancak Bayan Kimberly yaşlı ve benim çarşaf ve havluları arasındaki külotlarını görmemi istediğini sanmıyorum. Zaten ben de görmek istemiyorum.</p>

  <p>“İyi bir hafta geçirdin mi?” diye soruyor. Her zaman sorar. İyi bir hafta geçirip geçirmediğimi umursadığını sanmıyorum.</p>

  <p>“Lastiklerim yarıldı,” diyorum.</p>

  <p>Çamaşırlarını kurutmaya koymayı bırakıyor ve bana bakıyor. “Birileri lastiklerini mi yarmış? Burada mı? Yoksa iş yerinde mi?”</p>

  <p>Ne fark edeceğini anlamıyorum. “Burada,” diyorum. “Perşembe sabahı dışarı çıktım ve hepsinin inik olduğunu gördüm.”</p>

  <p>Üzülmüş görünüyor. “Burada, park yerinde? Ben buranın güvenli olduğunu sanıyordum.”</p>

  <p>“Çok rahatsız edici bir şeydi,” diyorum. “İşe geç kaldım.”</p>

  <p>“Ancak...vandallar! Burada!” Yüzü daha önce hiç görmediğim bir ifade alıyor. Korkuya ve tiksinmeye benzer bir ifade. Sonra öfkelenmiş gibi görünüyor, sanki ben yanlış bir şey yapmışım gibi bana bakıyor. “Buradan taşınmalıyım,” diyor.</p>

  <p>Anlamıyorum; benim lastiklerim yarıldı diye neden buradan taşınması gerekiyor? Kimse onun lastiklerini yaramaz çünkü onun lastikleri yok. Onun arabası yok.</p>

  <p>“Kimin yaptığını gördün mü?” diye soruyor. Çamaşırlarının bir bölümü makinenin kenarından sarkıyor; çok dağınık ve hoş olmayan bir görüntü, tıpkı tabağın kenarından sarkan yiyecekler gibi.</p>

  <p>“Hayır,” diyorum. Beyaz çamaşır sepetinden beyaz çama- şırları çıkarıyorum ve sağ taraftaki çamaşır makinesine koyuyorum. Deterjan ekliyorum, ölçüye çok dikkat ediyorum çünkü fazla koymak savurganlık olur ve az koyarsam da çamaşırlarım temizlenmez. Metal parayı göze yerleştiriyorum, makineyi ılık yıkamaya, soğuk durulamaya, normal sıkmaya ayarlayıp BAŞLAT düğmesine basıyorum. Makinenin içinde bir şey <i>dank</i> diye ses çıkartıyor ve su borulardan tıslayarak akmaya başlıyor.</p>

  <p>“Bu berbat bir şey,” diyor Bayanı Kimberly. Çamaşırlarının geri kalanını da kurutmaya atıyor, bunları yaparken elleri titriyor. Buruşuk ve pembe bir şey yere düşüyor; dönüyorum ve renkli sepetindeki çamaşırları alıyorum. Onları ortadaki makineye koyuyorum. “Senin gibi insanlar için sorun değil,” diyor.</p>

  <p>“Benim gibi insanlar için ne sorun değil?” diye soruyorum. Daha önce hiç bu biçimde konuşmamıştı.</p>

  <p>“Gençsin,” diyor. “Ve erkeksin. Endişelenmene gerek yok.”</p>

  <p>Anlamıyorum. Ben genç değilim, Bay Crenshaw’a göre. Sadece bazı şeyleri bilecek kadar yetişkinim. Ben bir erkeğim ancak bunun yarılan lastiklerle ne ilgisi olduğunu bilmiyorum.</p>

  <p>“Lastiklerin yarılmasını istemedim,” diyorum, yavaş konuşarak çünkü ne yapacağını bilmiyorum.</p>

  <p>“Şey, elbette, istemedin,” diyor telaşla. Genellikle çamaşırhanenin ışıkları altında yüzü solgun görünür ancak şu anda yanakları şeftali renginde parlıyor. “Üstüne atlayabilecek insanlar konusunda endişelenmene gerek yok. Erkekler yani.”</p>

  <p>Bayan Kimberly’ye bakıyorum ve birinin ona atladığını hayal edemiyorum. Saçları beyaz ve altından pembe kafatası görünüyor; teni buruşmuş ve kollarında kahverengi lekeler var. Ciddi olup olmadığını sormak istiyorum ancak ciddi olduğunu biliyorum. Gülmüyor, hatta yere bir şeyler düşürdüğümde bile.</p>

  <p>“Endişelendiğiniz için üzgünüm,” diyorum, içi renkli çamaşırlarla dolu makineye deterjan silkelerken. Parayı göze yerleştiriyorum. Kurutma makinesinin kapağı sesli bir biçimde kapanıyor; Bayan Kimberly’yi anlamaya çalışırken kurutma makinesi aklımdan çıkmış, ellerim titriyor. Paralardan bir tanesi elimden kaçıyor ve makinenin içine düşüyor. Şimdi onu bulmak için her şeyi dışarı çıkarmam gerekecek ve çamaşırların üzerindeki deterjan etrafa saçılacak. Kafamda bir çınlama sesi duyuyorum.</p>

  <p>“Teşekkür ederim, Lou,” diyor Bayan Kimberly. Sesi daha sakin ve sıcak çıkıyor. Şaşırıyorum. Ne diyeceğimi bilemiyorum. Ben çamaşırları çıkarıp, üstlerindeki deterjanların makinenin için girmesini sağlamaya çalışırken, “Ne oldu?” diye soruyor.</p>

  <p>“Makinenin içine bozuk para düşürdüm,” diyorum.</p>

  <p>Bana yaklaşıyor. Bana yaklaşmasını istemiyorum. Ağır bir parfüm kullanıyor, bayıltıcı bir koku.</p>

  <p>“Başka bir tane kullan. Makinedeki çamaşırlarla birlikte tertemiz çıkacaktır,” diyor.</p>

  <p>Çamaşırlar elimde, bir süre hareketsiz kalıyorum. O parayı makinenin içinde bırakabilir miyim? Cebimde yedek var. Çamaşırları bırakıp parayı almak için elimi cebime sokuyorum. Göze yerleştiriyorum, kapağını kapatıyorum, makineyi ayarlıyorum ve BAŞLAT düğmesine basıyorum. Yine bir <i>dank</i> sesi ve suyun tıslama sesi geliyor. Önceleri tıpkı benim gibi cuma akşamları çamaşır yıkayan yaşlı, ne yapacağı önceden kestirilebilen Bayan Kimberly’yi anladığımı sanırdım. Onu birkaç dakika öncesine kadar da anladığımı sanıyordum, en azından bir şeylere üzüldüğünü anlayacak kadar. Ancak ben hala onun üzgün olduğunu düşünürken hızla bir karara vardı. Bunu nasıl yaptı? Bu normal insanların her zaman yapabildiği bir şey mi?</p>

  <p>“Çamaşırların hepsini dışarı çıkarmaktan daha kolay bir yol,” diyor. “Böylece çamaşırları makinenin üzerine koyup, sonra da temizlemek zorunda kalmazsın. Ben her zaman yanımda fazladan metal para getiririm.” Gülüyor, kuru bir kahkaha. “Yaşlandıkça ellerim bazen titriyor.” Bana bakmak için duraklıyor. Ben hala bunu nasıl yaptığını düşünüyorum ancak onun benden bir şey söylememi beklediğini fark ediyorum. Teşekkür etmek her zaman uygun olur, hatta bazen neden ettiğinden emin olmasan bile.</p>

  <p>“Teşekkür ederim,” diyorum.</p>

  <p>Yine söylenebilecek en uygun şeymiş; gülümsüyor.</p>

  <p>“Sen iyi bir adamsın, Lou; lastiklerin için üzgünüm,” diyor. Saatine bakıyor. “Benim gidip birkaç telefon görüşmesi yapmam gerek; sen burada mısın? Kurutma makinesini arada kontrol etmek için?”</p>

  <p>“Aşağıda olacağım,” diyorum. “Burada olmayacağım; çok gürültülü.” Daha önce de çamaşırlarına göz kulak olmamı istediğinde bunu söylemiştim. Bu deyim de bana tuhaf geliyor, sanki gözümü kulağımı çıkarıp çamaşırların üzerine koymam gerekiyormuş gibi düşünüyorum ancak ne düşündüğümü ona söylemiyorum. Deyimin toplumda ne anlama geldiğini biliyorum ancak anlamı aptalca. Onaylarcasına başını sallıyor, gülümsüyor ve koridora çıkıyor.</p>

  <p>Çamaşırhanenin zemini çamaşır makinelerinin altındaki büyük deliğe doğru meyilli çirkin, gri bir beton. Orada bir delik olduğunu biliyorum çünkü iki yıl önce çamaşırlarımı yıkamaya gelmiştim ve burada işçiler vardı. Çamaşır makinelerini öne çekmişler ve deliğin kapağını açmışlardı. Çok kötü, ekşi ve insanın midesini bulandıran bir koku vardı.</p>

  <p>Koridorun zemini bej üzerine iki farklı yeşil tonuyla çizgiler atılmış fayans. Fayanslar otuz santimetrekarelik kareler şeklinde; koridor beş kare genişliğinde ve kırk beş buçuk kare uzunluğunda. Bu fayansları döşeyen kişi onları öyle bir döşemiş ki, çizgiler birbirlerine çapraz duruyor -çizgiler yanındaki fayansa doksan derecelik açıyla bakıyor. Fayansların çoğu bir yöne ya da diğer yöne dönük ancak bunlardan sadece sekiz tanesi aynı yöne bakan fayanslara göre tepetaklak yerleştirilmiş.</p>

  <p>Bu koridora bakmayı ve o sekiz fayansı düşünmeyi seviyorum. Bu sekiz fayans farklı yerleştirilmiş olsaydı biçim düzeni nasıl tamamlanırdu acaba? Şimdiye kadar kafamda üç biçim düzeni olasılığı çıkardım. Bir keresinde bunu Tom’a anlatmaya çalıştım ancak o benim kafamda gördüğüm biçim düzenini kendi kafasında hayal edemedi. Hepsini bir kağıt parçasının üzerine çizdim ancak kısa bir süre sonra sıkıldığını söyleyebilirim. İnsanları sıkmak kibar bir davranış değildir. Bir daha bu konuda onunla konuşmaya çalışmadım.</p>

  <p>Ancak ben bunu sonsuza kadar ilginç bulacağım. Zeminden sıkıldığımda -ancak pek sıkıldığım söylenemez- duvarlara bakabilirim. Koridordaki bütün duvarlar boyanmış ancak duvarın birinde daha önceden fayanslardan oluşan bir pano varmış. Bu fayansların bir kenarı on santimmiş ancak zemin fayanslarının aksine yanlarından dolgu malzemesi için boşluk varmış. Bu da fayansın kenar uzunluğu yaklaşık on bir santim yapmış. Eğer on santim olsaydı, üç duvar fayansı bir zemin fayansı ederdi.</p>

  <p>Fayansların arasındaki çizginin duvardan yukarı çıkıp, tavandan geçerek hiç durmadan bir tur yaptığı yerlere bakıyorum. Koridorda çizginin turu tamamlayamadığı bir yer var.</p>

  <p>Eskiden bu koridor iki katı uzunlukta olsa bunun gibi iki yer olacağını düşünürdüm ancak durum öyle değil. Zemindeki sekiz farlı yöndeki fayansı dikkate alıp iyice baktığımda, tüm çizgilerin birbirleriyle iki kez tamamen karşılaşması için koridorun uzunluğunun şimdikinden beş nokta üç kez daha uzun olması gerektiğini anlıyorum.</p>

  <p>Çamaşır makinelerinden bir tanesinin dönüşünü tamamlarken alçalarak çıkardığı sesi duyduğumda yeniden çamaşırhaneye dönüyorum. Tambur dönüşünü tam olarak bitirene kadar makinenin başında olacağımı biliyorum. Bu bir çeşit oyun, tambur son turunu tamamlarken son adımı atmak. Sol taraftaki kurutma makinesi hala sesler çıkararak çalışıyor; ıslak çamaşırlarımı alıp sağ taraftaki boş kurutma makinesine koyuyorum. Bütün çamaşırları kurutmaya atıp, çamaşır makinesinde bir şey kalıp kalmadığını kontrol edinceye kadar ikinci makinenin de dönüşü bitiyor. Geçen yıl bir keresinde dönüşü yavaşlatan sürtünme kuvvetiyle çıkan sesin frekansı arasındaki bağlantıyı çözmüştüm. Bunu, bilgisayar olmadan kendi başıma yaptım ki bu daha da eğlenceli oldu.</p>

  <p>İkinci makineden de çamaşırlarımı çıkarıyorum ve tamburun dibinde metal parayı buluyorum, parmaklarımın arasında temizliğini, parlaklığını ve pürüzsüzlüğünü hissediyorum. Parayı cebime, çamaşırları da kurutmaya koyup, makineyi çalıştırıyorum. Uzun zaman önce tamburun içinde yuvarlanan çamaşırları izler, biçim düzenlerini anlamaya çalışırdım -neden bu defa kırımızı eşofmanın kolu mavi hırkanın önünde ve bir sonrakinde yine aynı kırmızı kol yastık kılıfının değil de sarı eşofman üstünün arasında diye anlamaya çalışırdım. Çamaşırların havalanıp düşüşünü izlerken çıkardığım mırıltılar annemin hoşuna gitmezdi; ben de bunu kafamın içinde yapmayı öğrendim.</p>

  <p>İçinde çamaşırlarının bulunduğu kurutma makinesi durduğunda Bayan Kimberly geliyor. Bana gülümsüyor. Elinde, içinde kurabiyeler olan bir tabak var. “Teşekkürler, Lou,” diyor. Tabağı uzatıyor. “Kurabiye al. Oğlanları bilirim -yani genç erkekleri- kurabiye severler.”</p>

  <p>Neredeyse her hafta kurabiye getiriyor. Getirdiği kurabiyeleri her zaman sevmiyorum ancak bunu söylemek hoş olmaz. Bu haftaki limon parçacıklı. Bunları çok seviyorum. Üç tane alıyorum. Tabağı açılır kapanır masanın üzerine koyup çamaşırlarını kurutmadan çıkarıyor. Onları çamaşır sepetinin içine koyuyor; çamaşırlarını burada katlamıyor. “Kurabiyeleri bitirdiğinde tabağı yukarı getir, Lou,’’ diyor. Tıpkı geçen hafta olduğu gibi.</p>

  <p>“Teşekkür ederim, Bayan Kimberly," diyorum.</p>

  <p>“Rica ederim,” diyor, her zaman olduğu gibi.</p>

  <p>Kurabiyeleri bitiriyorum, kırıntıları çöp kutusuna atıyorum ve yukarı çıkmadan önce çamaşırlarımı katlıyorum. Tabağını ona veriyorum ve evime geç!yorum.</p>

  <p>&nbsp;</p>

  <p style="text-align: center;"><img alt="Asiz" src="../Images/Asiz.png" /></p>

  <p>&nbsp;</p>

  <p>CUMARTESİ SABAHLARI MERKEZ’E GİDİYORUM. Danışmanlardan bir tanesi 8:30’tan 12:00’a kadar uygun ve ayda bir kere özel bir programı var. Bugün bir program yok ancak danışmanlardan biri olan Maxine, ben oraya vardığımda konferans odasına doğru yürüyor. Bailey onun geçen hafta konuştukları danışman olup olmadığını söylemedi. Maxine turuncu bir ruj ve mor göz farı sürmüş. Ben ona hiçbir şey sormam. Ne zaman ona bir şeyler sormayı düşünsem, ben kafamı toparlayana kadar birileri benden önce içeri girer.</p>

  <p>Danışmanlar bize yasal desteğin nasıl bulunacağını biliyorlar ancak şu anda karşı karşıya olduğumuz sorunu anlabileceklerinden emin değilim. Onlar her zaman bize, normal bir insan olmamız için destek olurlar. Deneme sürecinde olsa da, hatta tehlikeli olduğunu düşünseler bile bizim bu tedaviyi kabul etmemizi isteyeceklerini sanıyorum. Eninde sonunda burada birileriyle konuşmam gerekecek ancak neyseki daha zaman var. Bunu şimdi yapmam gerekmiyor.</p>

  <p>Bizimle ilgili toplantıların, diğer destek gruplarıyla ilgili toplantıların (bekar ebeveynler, genç ebeveynler, iş arayanlar) ve hobi gruplarının toplantılarının (dans, bowling, teknoloji desteği) ilanlarına bakarken Emmy yanıma geliyor. “Pekala, kız arkadaşın nasıl?”</p>

  <p>“Benim kız arkadaşım yok,’’ diyorum.</p>

  <p>“Onu gördüm,” diyor Emmy. “Gördüğümü biliyorsun. Bu konuda yalan söyleme.”</p>

  <p>“Sen benim arkadaşımı gördün,’’ diyorum. “Kız arkadaşımı değil. Kız arkadaş demek senin kız arkadaşın olmayı kabul etmiş kişidir, o henüz bunu kabul etmedi.” Dürüst değilim ve bu doğru değil ancak ondan Marjory’yle ilgili bir şey duymak ya da onunla Marjory’yi konuşmak istemiyorum.</p>

  <p>“Ona sordun mu?” diyor Emmy.</p>

  <p>“Onunla ilgili konuşmak istemiyorum,” deyip dönüyorum.</p>

  <p>“Çünkü haklı olduğumu biliyorsun,” diyor Emmy. Etrafımda dolaşıp, karşımda duruyor. “O -şu kendine normal diyen- bizi laboratuvar fareleri gibi kullananlardan. Sen hep o tiplerle takılıyorsun Lou ve bu doğru değil.”</p>

  <p>“Ne demek istediğini anlamıyorum,” diyorum. Marjory’yi sadece haftada bir kez görüyorum -markette karşılaştığımız hafta iki oldu- şimdi bu nasıl hep ona takılıyorum oluyor? Merkez’e her hafta gelsem ve Emmy’yi burada görsem, hep onunla takılıyorum anlamına mı gelecek? Bu fikri hiç sevmedim.</p>

  <p>“Bu ay ki özel etkinliklerin hiçbirine gelmedin,” diyor. “Zamanını normal arkadaşlarınla geçiriyorsun.” Tonlamasıyla, <i>normal</i> sözcüğünü bir küfürmüş gibi söylüyor.</p>

  <p>Özel etkinliklerin hiçbirine gelmek zorunda değilim çünkü benim ilgimi çekmiyor. Ebeveynlik üzerine konuşma mı? Çocuğum yok. Dans etkiliği mi? Çaldıkları müzik benim tarzım değil. Seramik dersi mi? Topraktan bir şeyler yapmak istemiyorum. Şimdi düşününce, bu Merkez’de benim ilgimi çeken çok az şey olduğunu fark ediyorum. Sadece diğer otizm hastalarının arasına karışmak için hızlı bir yol ancak onların hepsi benim gibi değiller ve üstelik ilgi alanlarımı paylaşabileceğim insanları internette ya da ofiste de bulabilirim. Cameron, Bailey, Eric, Linda... Hepimiz başka bir yerlere gitmeden önce buluşmak için Merkez’e geliyoruz ancak bu sadece bir alışkanlık. Merkez’e gerçekte ihtiyacımız yok, belki sadece danışmanlarla konuşmak için.</p>

  <p>“Kendine kız arkadaş arıyorsan, kendi türündekilerle başlamalısın,” diyor Emmy.</p>

  <p>Her bir bölümünde öfkenin fiziksel işaretlerini taşıyan yüzüne bakıyorum -kızarmış bir ten, gergin kapaklar arasından bakan gözler, kare şeklinde bir ağız, birbirlerine baskı yapan dişler. Bu defa bana neden öfkelendiğini bilmiyorum. Merkez’de ne kadar zaman geçirdiğimle neden ilgilendiğini bilmiyorum. Onun benim türümde olduğunu düşünmüyorum. Emmy otizm hastası değil. Onun teşhisini bilmiyorum; onun teşhisiyle ilgilenmiyorum.</p>

  <p>“Ben kız arkadaş aramıyorum,” diyorum.</p>

  <p>“Yani o mu seni buldu?”</p>

  <p>“Onun hakkında konuşmak istemediğimi söyledim,” diyorum. Çevreme bakınıyorum. Tanıdığım birini görmüyorum. Bu sabah Bailey’nin gelebileceğini düşünmüştüm, belki de o da benim fark ettiğim şeyi fark etmiştir. Belki de Merkez’e ihtiyacı olmadığını bildiği için gelmiyordur. Burada durup Maxine’in işinin bitmesini bekleyemeyeceğim.</p>

  <p>Gitmek için arkamı dönüyorum, Emmy’nin arkamda olduğunun farkındayım; çünkü benden daha hızlı hareket eden karanlık duygular yayıyor. Linda ve Eric geliyorlar. Bir şey söylememe fırsat vermeden Emmy pat diye konuşmaya başlıyor. “Lou yine o kızla görüşüyor, şu araştırmacı olan.”</p>

  <p>Linda başını eğip başka taraflara bakıyor; bunları duymak istemiyor. Bu tür tartışmaların içinde olmak istemiyor. Eric gözlerini benim yüzümde gezdirip sonra yerdeki biçim düzenine çeviriyor. Dinliyor ancak soru sormuyor.</p>

  <p>“Lou’ya onu kullanmak isteyen bir araştırmacı olduğunu söyledim ama beni dinlemedi,” diyor Emmy. “Onu ben de gördüm ve hiç o kadar güzel değil.”</p>

  <p>Ensemin ısındığını hissediyorum. Marjory’nin hakkında bunları söylemesi doğru değil. Bence Marjory Emmy’den güzel ancak ondan hoşlanmamın nedeni güzel olması değil.</p>

  <p>“Seni tedaviyi kabul etmeye zorluyor mu, Lou?” diye soruyor Eric.</p>

  <p>“Hayır,” diyorum. “Bu konuyu konuşmuyoruz.”</p>

  <p>“Ben onu tanımıyorum,” diyor Eric ve dönüp arkasını gidiyor. Linda zaten gözden kaybolmuş.</p>

  <p>“Onu tanımak istemezsin,” diyor Emmy.</p>

  <p>Eric geri dönüyor. “O Lou’nun arkadaşıysa onun hakkında kötü şeyler söylememelisin,” diyor. Sonra Linda’nın arkasından yürümeye başlıyor.</p>

  <p>Ben de onların arkasından gitmeyi düşünüyorum ancak burada kalmak istemiyorum. Emmy de benim arkamdan gelebilir. Daha fazla konuşabilir. Daha fazla <i>konuşur.</i> Bu Linda ve Eric’i de kızdırır.</p>

  <p>Gitmek için arkamı dönüyorum ve Emmy konuşuyor. “Nereye gidiyorsun?” diye soruyor. “Daha yeni geldin. Sorunlarından kaçabileceğini sanma, Lou!”</p>

  <p>Ondan kaçabilirim, sanırım. İşten kaçamam ya da Dr. Fornum’dan kaçamam ancak Emmy’den kaçabilirim. Bunu düşününce gülüyorum ve o iyice kızarıyor.</p>

  <p>“Niye gülüyorsun?”</p>

  <p>“Müziği düşünüyorum,” diyorum. Bu her zaman güvenlidir. Ona bakmak istemiyorum; yüzü öfkeli, parlak ve kırmızı. Çevremi sararak onunla yüz yüze gelmemi sağlamaya çalışıyor. Bunun yerine yere bakıyorum. “İnsanlar bana kızdığında müziği düşünürüm,” diyorum. Bu bazen doğru.</p>

  <p>“Oh, sen imkansızsın!” diyor ve koridordan fırtına gibi eserek yürüyor. Arkadaşı olup olmadığını merak ediyorum. Onu başkalarıyla hiç görmedim. Bu üzücü, ancak benim onarabileceğim bir şey değil.</p>

  <p>Merkez hareketli bir sokağın üzerinde olmasına rağmen dışarısı daha sessiz gibi görünüyor. Şu an için bir planım yok. Cumartesi sabahını Merkez’de geçirmeyeceksem, ne yapabileceğimi bilmiyorum. Çamaşırlarımı yıkadım. Evim temiz. Kitaplar, bizim belirsizlik ya da programda değişiklikle pek iyi baş edemediğimizi söylüyor. Genellikle bu beni rahatsız etmez ancak bu sabah içim titriyor sanki. Marjory’yi Emmy’nin söylediği gibi biri olarak düşünmek istemiyorum. Ya Emmy haklıysa? Ya Marjory bana yalan söylüyorsa? Bu hoş bir duygu değil ancak duygularım yanlış olabilir.</p>

  <p>Keşke şimdi Marjory’yi görebilsem. Keşke birlikte bir şeyler yapsak, keşke ona bakabileceğim bir şeyler yapsak. Ona sadece bakabilirim ve başkasıyla konuşmasını dinleyebilirim. Benden hoşlanıp hoşlanmadığını anlayabilir miyim? Bence benden hoşlanıyor. Benden az mı ya da çok mu hoşlanıyor bilmiyorum. Benden diğer erkeklerden hoşlandığı gibi mi hoşlanıyor yoksa bir yetişkinin bir çocuktan hoşlandığı gibi mi bilmiyorum. Bunu nasıl analayabileceğimi bilmiyorum. Normal olsaydım anlardım. Normal insanlar anlıyor olmalılar, yoksa asla evlenemezlerdi.</p>

  <p>Geçen hafta bu saatlerde turnuvadaydım. Gerçekten keyif aldım. Burada olmaktansa orada olmayı isterdim. Gürültüye, tüm o insanlara ve tüm o kokulara rağmen. Orası benim ait olduğum bir yer; ben artık buraya ait değilim. Değişiyorum ya da değiştim.</p>

  <p>Uzun bir yol olmasına rağmen eve kadar yürümeye karar veriyorum. Havalar biraz serinledi ve sonbahar çiçekleri önünden geçtiğim bazı bahçelerde kendilerini gösteriyor. Yürüyüş ritmim gerginliğimi azaltıyor ve yürümek için seçtiğim müziği daha iyi duymamı sağlıyor. Kulaklık takan başka insanlar da görüyorum. Radyo yayını ya da kayıtlı müzikler dinliyorlar; kulaklıkları olmayan insanların kafalarındaki müziği dinleyip dinlemediklerini yoksa müziksiz mi yürüdüklerini merak ediyorum.</p>

  <p>Yolun yarısında taze ekmek kokusu beni durduruyor. Yan sokağa girip, küçük fırından bir somun sıcak ekmek alıyorum. Fırının yanındaki çiçekçide morlardan, sarılardan, mavilerden ve koyu kırmızılardan oluşan bir yığın çiçek var. Renkler ışığın dalga boyutundan daha fazlasını taşıyor; neşeyi, gururu, üzüntüyü, sukûneti yansıtıyorlar. Bunlar neredeyse taşınamayacak kadar ağırlar.</p>

  <p>Çiçeklerin renklerini ve formlarını kafama kaydediyorum ve eve götürdüğüm ekmeğin güzel kokusuyla önünden geçtiğim renkleri birbirleriyle bütünleştiriyorum. Evlerden birinde geç açmış bir gül duvar boyunca yukarı sarmış; hatta neredeyse bütün bahçeyi sarmış, onun tatlı kokusu burnuma geliyor.</p>

  <p>&nbsp;</p>

  <p style="text-align: center;"><img alt="Asiz" src="../Images/Asiz.png" /></p>

  <p>&nbsp;</p>

  <p>BAY ALDRIN VE BAY CRENSHAW TEDAVİYLE İLGİLİ KONUŞMAYALI BİR HAFTAYI GEÇTİ. Başka mektup almadık süreçte bir şeylerin ters gittiğini ve bunu unutacaklarını düşünmeyi istiyorum ancak unutmayacaklarını biliyorum. Bay Crenshaw sürekli öfkeli görünüyor. Öfkeli insanlar yaralarını asla unutmazlar; bağışlayıcılık öfkeyi dağıtır. Bu haftaki vaazın konusu buydu.vaazı dinlerken kafamın dağılmaması gerek ancak bazen sıkıcı geliyor ve başka şeyler düşünüyorum. Öfke ve Bay Crenshaw’ın birbirlerine bağlı olduğunu düşünüyorum.</p>

  <p>Pazartesi günü hepimiz Cumartesi bir toplantıya katılmamız gerektiğini bildiren bir yazı alıyoruz. Cumartesi günümü toplantıya vermek istemiyorum ancak yazıda mazeret kabul edilmeyeceği yazıyor. Şimdi keşke Maxine’in işini bitirmesini bekleseydim, diyorum ancak artık çok geç.</p>

  <p>“Sizce katılmamız gerekiyor mu?” diye soruyor Chuy. “Katılmazsak bizi işten atarlar mı?”</p>

  <p>“Bilmiyorum,” diyor Bailey. “Neler olduğunu merak ediyorum bu yüzden katılacağım.”</p>

  <p>“Ben de katılacağım,” diyor Cameron. Ben de diğerleri gibi başımı sallayarak onaylıyorum. İçimizde en mutsuz görünen Linda ancak o sürekli mutsuz görünüyor.</p>

  <p>&nbsp;</p>

  <p style="text-align: center;"><img alt="Asiz" src="../Images/Asiz.png" /></p>

  <p>&nbsp;</p>

  <p>“BAK... IIIM...PETE...” Crenshaw’in sesinde sahte bir samimiyet vardı; Aldrin ismini hatırlamakta güçlük çektiğini fark etti. “Biliyorum, benim taş kalpli bir alçak olduğumu düşünüyorsun ancak gerçek şu ki, şirket zor durumda. Uzay merkezli üretim gerekli ve bunun ne kadar para yediğine inanamazsın.” <i>Ah, öyle mi?</i> diye düşündü Aldrin. Ona göre bu çok aptalcaydı; düşük ve sıfır yerçekimli tesislerin avantajı üst düzeyin harcamalarından fazla bir yük bindirmiyordu. Kısıtlamalar burada, yerüzünde yapılmalıydı.</p>

  <p>“Sizler fosilsiniz, Pete. Bununla yüzleş. Seninkilerden daha büyük otizm hastaları bir işe yaramıyordu, sadece dokuz tanesinden biri işe yarıyordu. Ve sakın bana şu kadından söz etme, adı her neyse, hani mezhabalar inşa eden kadın.”</p>

  <p>“Grandin,” diye mırıldandı ancak Crenshaw ona aldırmadı. “Sadece milyonda bir ve benim her zaman onun gibi kendi olanaklarıyla bir yerlere gelen insanlara saygım var. Ancak o bir istisnaydı. Bu piç kurularının hepsi umutsuzdu. Bu onların suçu değildi, tamam. Ancak yine de onlar için ne kadar para yatırılmış olursa olsun, ne kendilerine, ne de başkalarına faydaları vardı. Ve eğer psikiyatristler işi sıkı tutmuş olmasalardı, senin çocuklar da en az onlar kadar kötü olacaklardı. Şansları varmış, nörologların ve davranış bilimcilerinin onların üzerinde büyük etkisi oldu. Ancak yine de...onlar normal değil, sen ne dersen de.” Aldrin hiçbir şey demedi. Kendini kaptırmış olan Crenshaw zaten onu dinlemeyecekti. Crenshaw onun sessizliğini onay olarak değerlendirip konuşmaya devam etti.</p>

  <p>“Sonra hatanın nerede olduğunu anladılar ve onları bebekken tedavi etmeye başladılar...yani senin çocuklar birer fosil, Pete. Eski kötü günlerle yeni parlak günlerin arasında birer moronlar. Arada kalmışlar. Bu onlar için adil değil.”</p>

  <p>Hayatta çok az şey adildi ve Aldrin, Crenshaw’ın adalate dair herhangi bir işaret gösterdiğini düşünmüyordu.</p>

  <p>“Şimdi sen onların benzersiz bir yeteneği olduğunu ve ürettikleri için onların üzerlerine yağdırdığımız pahalı ayrıcalıkları hak ettiklerini söylüyorsun. Bunlar beş yıl önce doğru olabilirdi, Pete -hatta belki iki yıl önce bile- ancak makineler onlara yetişti, her zaman olduğu gibi.” Elindeki çıktıyı havaya kaldırdı. “Eminim, yapay zekayla ilgili gelişmeleri izlemiyorsundur, değil mi?”</p>

  <p>Aldrin çıktıları hiç bakmadan aldı. “Makineler asla onların yaptıklarını yapamadı,” dedi.</p>

  <p>“Bir zamanlar makineler ikiyle ikiyi toplayamıyordu,” dedi Crenshaw. “Ancak şimdi toplamayı kağıt kalemle yapan birini işe almazsın, değil mi?”</p>

  <p>“Makinelerin onların yerine geçebileceğini mi söylüyorsun?” diye sordu.</p>

  <p>“Kolaylıkla,” dedi Crenshaw. “Şey...belki de o kadar kolay değil. Yeni bilgisayarlar ve bazı güçlü yazılımlar almayı gerektirebilir...ancak ondan sonra tek maliyet elektrik olur. Ve onların o gereksiz oyuncaklarına ihtiyaç kalmaz.”</p>

  <p>Sürekli ödenmesi gereken elektrik faturaları uzun zamandır otizm hastalarının destekçileri tarafından ödeniyordu. Bu da Crenshaw’ın dinlemeyeceği şeylerden biriydi.</p>

  <p>“Diyelim ki, hepsi tedavi gördüler ve işe yaradı: onları yine de makinelerle değiştirmek isteyecek misin?”</p>

  <p>“Sonuç, Pete. Önemli olan sonuç. Benim istediğim tek şey şirket için en iyi olanı. Eğer aynı işi yapabilirler ve yeni bilgisayarlar kadar pahalıya patlamazlarsa. Ben kimseyi işsiz bırakmak istemiyorum. Ancak masrafları düşürmeliyiz. Bu pazarda, yatırımdan kar etmenin tek yolu verimlilik göstermektir. O konforlu laboratuvarlar ve ofisler -bunların hiçbiri hissedarların verimlilik diyeceği şeyler değil.”</p>

  <p>Özel spor salonu ve yemekhane. Aldrin bunların hissedarlar tarafından gereksiz görüldüğünü biliyordu ancak onların en iyi performansı göstermeleri için bunların gerekliliği defalarca anlatılmıştı. Kendi kullandıkları ayrıcalıklar onların verimliliğini arttırmıştı. Böyle söylenmişti ancak Aldrin buna inanmamıştı. Bunu da dile getirmemişti.</p>

  <p>“Pekala, sonuç, Gene-” Crenshaw’ın ilk ismini söylemek cesaret gerektirirdi ancak kendisi zaten cesaret gösterecek bir ruh halindeydi. “Ya tedaviyi kabul edecekler, ki bu koşulda onların kalmalarına izin vereceksin ya da onları işten çıkmaya zorlayacaksın... yasal ya da yasa dışı yollarla.”</p>

  <p>“Yasalar bir şirketin kendi iflas ilanını kabul etmiyor,” dedi Crenshaw. “Bu kavram bu yüzyılın başında rafa kaldırıldı. Geçici olarak vergi affından yararlanabiliriz ancak bu bütçemizin çok küçük bölümü, yani işe yaramaz. Eğer bu ayrıcalıklarından vazgeçer ve normal çalışanlar gibi davranırlarsa ben de tedaviye zorlamam -gerçi tedaviyi neden kabul etmediklerini de anlamıyorum.”</p>

  <p>“Peki, benim ne yapmamı istiyorsun?” diye sordu Aldrin.</p>

  <p>Crenshaw güldü. “Bu konuda işbirliğine yanaşmana sevindim, Pete. Çalışanlarına seçeneklerin neler olduğunu açık bir biçimde anlatmanı istiyorum. Öyle ya da böyle şirketin kamburu olmayı bırakmalılar: konforlarından vazgeçmeli ve tedavi olmalılar. Bu tür şeylere ihtiyaçlarının otizm hastalığından kaynaklanıp kaynaklanmadığını tedaviyi geliştirenlerin kararına bırakmalılar yoksa...” Parmağını keser gibi boğazından geçirdi. “Bu şirketi esir alamazlar. Bu ülkede açığını yakalayamayacağımız bir yasa yok, değişeceğiz.” Arkasına yaslandı ve kollarını başının arkasında kavuşturdu. “Bunun için gücümüz var.”</p>

  <p>Aldrin’in midesi bulandı. Yetişkin hayatı boyunca bunu hep biliyordu; ancak daha önce hiç, birinin bunu yüksek sesle dile getirdiği bir seviyede bulunmamıştı.</p>

  <p>“Bunu açıklamaya çalışırım,” dedi, dili ağzının içinde kaskatı kesilerek.</p>

  <p>“Pete artık <i>denemekten</i> vazgeçip, <i>yapmaya</i> başlamalısın,” dedi Crenshaw. “Sen aptal ya da tembel biri değilsin; bundan eminim. Ancak sen de...çaba yok.”</p>

  <p>Aldrin başıyla onayladı ve Crenshaw’ın ofisinden hızla çıktı. Lavaboya gitti ve ellerini suyun altında ovaladı. Kendisini hala kirli hissediyordu. İstifa etmeyi düşündü. Mia’nın iyi bir işi vardı ve şimdilik çocuk yapmayı düşünmüyorlardı. Gerekirse bir süre onun maaşıyla idare edebilirlerdi.</p>

  <p>Peki onun çalışanlarını kim kollayacaktı? Crenshaw değil elbette. Aldrin aynanın karşısında kendine başını salladı. Eğer onlara kendisinin yardımcı olduğunu düşünüyorsa kendisini kandırıyordu. Yardım etmeliydi ancak...işsiz kalırsa ailede kardeşinin özel tedavisini başka kim karşılayabilirdi?</p>

  <p>Bağlantılarını düşünmeye çalıştı: İnsan Kaynakları’ndan Betty. Muhasebe’den Shirley. Hukuk Bölümü’nden kimseyi tanımıyordu: hiç ihtiyacı olmamıştı. İnsan Kaynakları çalışanların özel ihtiyaçları ile ilgili yasalar konusunda ön çalışmalarla ilgileniyordu; gerektiğinde Hukuk Bölümü’yle konuşuyorlardı.</p>

  <p>&nbsp;</p>

  <p style="text-align: center;"><img alt="Asiz" src="../Images/Asiz.png" /></p>

  <p>&nbsp;</p>

  <p>BAY ALDRIN TÜM BÖLÜMÜ AKŞAM YEMEĞİNE DAVET ETTİ. Pizzacıdayız ve grup bir masa için fazla kalabalık olduğundan birbirine yanaştırılmış iki masada ve yanlış tarafta oturuyoruz.</p>

  <p>Bay Aldrin’in bizimle birlikte masada olmasından rahatsızım ancak bu konuda ne yapmam gerektiğini bilmiyorum. Çok gülüyor, çok konuşuyor. Şimdi de tedavinin iyi bir fikir olduğunu düşündüğünü söylüyor. Bize baskı yapmak istemiyor ancak bunun bize yaran olacağına inanıyor. Pizzanın tadını düşünmeye ve onu dinlememeye çalışıyorum ancak biraz zor.</p>

  <p>Bir süre sonra yavaşlıyor. Bir bira daha içiyor ve ses tonu biraz daha yumuşuyor.</p>

  <p>Alışık olduğum Bay Aldrin’e daha çok benziyor, daha çekingen. “Neden bu kadar acele ettiklerini hala anlamıyorum,” diyor. “Spor salonu gibi şeylerin masraftan gerçekten fazla değil. Bunlardan tasarruf etmemize gerek yok. Bölümün getirdiği karı göz önüne aldığımızda bütçenin çok küçük bir bölümü. Üstelik işe yarasa bile, dünyada bu tedaviyi karlı bir hale getirecek kadar otizm hastası yok.”</p>

  <p>“Son günlerde yapılan araştırmalara göre sadece Birleşik Devletler’de milyonlarca otizm hastası var,” diyor Eric.</p>

  <p>“Evet ancak-”</p>

  <p>“Bu nüfus için sosyal hizmet harcamaları, buna özel tedaviler de dahil, yıllık milyarlarca dolar olarak hesaplanmış. Eğer tedavi işe yararsa, bu para harcanmamış olacak-”</p>

  <p>“İşgücü bu kadar çok yeni çalışanı kaldıramaz,” diyor Bay Aldrin. “Ve bunlardan bazıları yaşlı, Jeremy örneğin-” Duruyor aniden ve teni kızarıp, parlamaya başlıyor. Kızdı mı yoksa utandı mı? Bundan emin değilim. Derin bir nefes alıyor. “Kardeşim,” diyor. “Onun için iş bulmak artık çok geç.”</p>

  <p>“Otizm hastası bir kardeşiniz mi var?” diye soruyor Linda. İlk defa onun yüzüne bakıyor. “Bize hiç söylemediniz.” Birden kaskatı kesiliyorum. Bay Aldrin’in kafamızdakileri anlamadığını sanıyordum ancak otizm hastası bir kardeşi varsa, o zaman sandığımdan daha fazlasını anlıyor olabilir.</p>

  <p>“Ben...bunun önemli olduğunu düşünememiştim.” Yüzü hala kıpkırmızı ve parlak. Onun gerçeği söylediğini düşünmüyorum. “Jeremy hepinizden daha büyük. Özel tedavi gördüğü bir evde yaşıyor-”</p>

  <p>Bay Aldrin’in söyledikleriyle bize karşı davranışlarını değerlendirmeye çalışıyorum, bu yüzden konuşmuyorum.</p>

  <p>“Bize yalan söylediniz,” diyor Cameron. Göz kapakları düşmüş; sesi öfkeli çıkıyor. Bay Aldrin başını ani bir hareketle geri çekiyor.</p>

  <p>“Söylemedim-"</p>

  <p>“İki tür yalan vardır,” diyor Cameron. Duyduğu bir şeyden alıntı yaptığını anlayabiliyorum. “Kasten yalan söylemek, ki bunun, söyleyen kişi tarafından yalan olduğu bilinir. Bir de bilmeden yalan söylemek, bu da söylenen kişinin ihmalinden kaynaklanır. Bize kardeşinizin otizm hastası olduğunu söylememekle yalan söylediniz.”</p>

  <p>“Ben sizin patronunuzum, arkadaşınız değil,” diye kaçırıyor ağzından Bay Aldrin. Ve daha da kızarıyor. Daha önce bize dostumuz olduğunu söylemişti. O zaman mı yalan söylüyordu yoksa şimdi mi yalan söylüyor? “Yani...bunun işimizle ilgisi yok.”</p>

  <p>“Bu yüzden bizim müdürümüz olmak istediniz,” diyor Cameron.</p>

  <p>“Hayır. Ben başta sizin müdürünüz olmak istemedim.”</p>

  <p>“Başta.” Linda hala onun yüzüne bakıyor. “Bir şeyler değişti. Kardeşiniz değil mi?”</p>

  <p>“Hayır. Siz benim kardeşim gibi değilsiniz. O...sizlerden daha kötü durumda.”</p>

  <p>“Kardeşinizin tedavi olmasını istiyor musunuz?” diye soruyor Cameron.</p>

  <p>“Ben...bilemiyorum.”</p>

  <p>Bu da kulağa pek doğru gibi gelmiyor. Bay Aldrin’in, şu gizemli otizm hastası kardeşini hayal etmeye çalışıyorum. Bay Aldrin, kardeşinin bizden kötü durumda olduğunu düşünüyorsa, acaba bizim için ne düşünüyor? Acaba çocukluğu nasıl geçti?</p>

  <p>“Eminim biliyorsunuzdur,” diyor Cameron. “Bunun bizim için iyi bir fikir olduğunu düşünüyorsanız, bunun onun için de iyi bir tedavi olduğunu düşünüyor olmalısınız. Bizi tedavi olmaya ikna ederseniz, kardeşinizi tedavi ettirerek mi sizi ödüllendirecekler? Aferin oğlum; al sana bir şeker.”</p>

  <p>“Bu haksızlık,” diyor Bay Aldrin. Sesini de yükseltiyor. İnsanlar dönüp bakıyorlar. Keşke burada olmasaydık. “O benim kardeşim, doğal olarak ona yardım etmeye çalışıyorum ancak...”</p>

  <p>“Bay Crenshaw size, bizi ikna ettiğinizde kardeşinizin de tedavi olabileceğini mi söyledi?”</p>

  <p>“Hayır...bu doğru değil-” Gözlerini bir o yana bir bu yana çeviriyor; yüzünün rengi değişiyor. Yüzünden çabasını anlayabiliyorum, bizi ikna edici bir biçimde kandırmaya çalışıyor. Kitaplar iletişimdeki ince ayrıntıları anlamadıkları için otizm hastalarının kolay kandırılabileceğini yazıyordu. Bence yalan söylemek doğru değil. Bay Aldrin bize yalan söylediği için üzgünüm ancak bunu iyi beceremediği için seviniyorum.</p>

  <p>“Otizm hastalarına yönelik bu tedavi için yeterince pazar yoksa başka ne işe yarar ki?” diye soruyor Linda. Keşke konuyu daha önceki yere getirmeseydi ancak artık çok geç. Bay Aldrin’in yüzü biraz gevşiyor.</p>

  <p>“Kafamda bir fikir var ancak tam olarak net değil."</p>

  <p>“Bay Crenshaw, bize destek olan ayrıcalıklarımızdan vazgeçersek bizi işten atmayacağını söyledi, değil mi?”</p>

  <p>“Evet, neden?”</p>

  <p>“Yani...biz otizm hastası insanların başarılı olduğu yönlerini istiyor ancak başarısız olduğumuz yönlerimiz olmadan."</p>

  <p>Bay Aldrin’in alnı kırışıyor. Bu kafasının karıştığına dair bir işaret. “Sanırım,” diyor yavaşça. “Ancak bunun tedaviyle ne ilgisi olduğunu anlamadım.”</p>

  <p>“Burada aslında asıl amaç kar,” diyorum Bay Aldrin’e. “Otizm hastası insanları değiştirmek değil -en azından artık bu ülkede bizim gibi doğan çocuklar yok. Bizden de yeterince yok. Ancak bizim yaptığımız şey, normal bir insan yapsa daha karlı olacak kadar değerli.” Ofisimde sembollerin anlamlarına, veri biçim düzeninin karmaşasının güzelliğine bakarken bunu gerçekleşebileceği dönemi düşünmüştüm, kafam karışmış ve dikkatim dağılmıştı. “Bizi yıllardır çalışırken izliyorsunuz; ne olduğunu biliyor olmalısınız-”</p>

  <p>“Bu sizin biçim düzeni ve matematik konusundaki yeteneğiniz, bunu biliyorsunuz."</p>

  <p>“Hayır -Bay Crenshaw’in, yeni yazılımın da bu işi yapabileceğini söylediğini söylemiştiniz. Bu farklı bir şey.”</p>

  <p>“Ben hala sizin kardeşinizi merak ediyorum,” diyor Linda. Bay Aldrin gözlerini kapatarak teması reddediyor. Sonra açıyor. “Çok... acımasızsın. Asla pes etmiyorsun.”</p>

  <p>Kafamdaki biçim düzeni oluşuyor, ışıkla karanlık yer değiştiriyor, daha uyumlu olmaya başlıyorlar. Ancak yine de yetersiz; daha fazla veriye ihtiyacım var.</p>

  <p>“Parayı açıklayın,” diyorum Bay Aldrin’e.</p>

  <p>“Neyi...açıklayayım?”</p>

  <p>“Parayı. Şirket bize ödediği parayı nasıl kazanıyor?”</p>

  <p>“Bu...oldukça karışık, Lou. Bunu anlayabileceğinizi sanmıyorum.”</p>

  <p>“Lütfen açıklamayı deneyin. Bay Crenshaw bizim pahalıya mal olduğumuzu söylüyor, kar düşüyormuş. Bu kar gerçekten nereden geliyor?”</p>
</body>
</html>
