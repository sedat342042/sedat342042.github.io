<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi2">ÜÇÜNCÜ<br />
  BÖLÜM</p>

  <p>Henry Morgan korsanlığa başladığı zaman Darien körfezi kıyılarında ve yeşil Karayip adalarında birçok parlak ada vardı. Kazanılan ve harcanan sayısız servetin, alınıp batırılan güzel gemilerin, güvertelere kereste gibi yığılan altın ve gümüşün öyküleri Tortuga’nın şarapçı dükkânlarında anlatılırdı.</p>

  <p>Özgür Kardeşlik, Pierre le Grand’ın küçük bir çeteyle Hispaniola ormanlarından gizlice çıkıp bir kayıkla hazine donanmasının Amiral yardımcısını tutsak ettiğinden beri ürkütücü bir birlik haline gelmişti. Fransa, Britanya ve Hollanda bu adaları suçlular için iyi bir hapishane olarak görmüş ve yıllar boyu Antillere değersiz insan yüklerini boşaltmışlardı. Öyle bir dönemdi ki, bu üç ülkede de yaptıklarının hesabını iyi veremeyenler bir gemiye tıkılıp, küçük bir ücret karşılığı zorunlu çalıştırılmak üzere buralara gönderiliyordu. Hizmet süreleri dolunca da bu adamlar silâh çalıp İspanya ile savaşmaya başladılar. Şaşılacak bir şey değildi bu. İspanya’nın Katolik ve zengin olmasına karşılık Huguenot’lar; Luteryenler ve İngiltere Kilisesine bağlı olanlar yoksul ve perişandı. Onlar kutsal bir savaş yapıyorlardı. İspanya dünyanın bütün hazinelerini kilit altına almıştı. Zavallı, yoksul dilenciler eğer anahtar deliğinden bir metelik çalabiliyorsa bunda ne kötülük vardı? İspanya’dan başka kim aldırış ederdi? Kuşkusuz İngiltere Fransa ve Hollanda bu konuyla hiç ilgilenmiyordu. Kimi zaman korsanları Aragon ve Kastilya’ya karşı görevlendiriyorlardı; öyle ki, on yıl önce bir tutuklu gemisiyle gönderilmiş adamın “Kiralın izniyle Kaptan” ünvanını taşıdığına tanık olabilirdiniz.</p>

  <p>Fransa, yoldan çıkmış çocuklarının iyiliğini istiyordu; bunun için korsanlara eş olsunlar diye Tortuga’ya bin iki yüz kadın göndermişti; bin iki yüz kadının hepsi de karaya ayak basar basmaz zevcelikten çok daha kazançlı bir işe sarıldı. Fransa’nın bunda suçu yoktu elbette.</p>

  <p>Bu korsanlar adlarını sadece sığır çobanlığı yaptıkları dönemlerden almışlardı. O zamanlar, ateşte ufak et ve yağ parçalarını pişirerek et tütsülemek usulleri vardı. Bu, eti olduğundan dâ nefis yapıyordu. Bu usule “boucan usulü” denirdi. Korsanlara “bouccaneer” demek de ondan âdet olmuştu.</p>

  <p>Ama bir süre sonra bu avcılar küçük, dikkatli gruplar halinde ormanlardan çıktılar; çeteler kuruldu. Sonra sekiz on gemilik donanmalar oluşturuldu. Sonunda da binlercesi Tortuga’da toplandı. Bu güvenli noktadan İspanya’nın böğrüne saldırmaya başladılar.</p>

  <p>İspanya onlarla baş edemiyordu. Onunu asacak olsa, yüz kişi çıkıyordu; bunun için kentlerini pekiştirdi, hazînelerini denizden, askelerle dolu savaş gemilerinin koruması altında göndermeğe başladı. İspanyol, sömürgelerindeki sayısız gemilerin hemen hepsi bu vahşi korsanların korkusundan denizden çekilmiş gibiydi. Ancak yılda bir kez hazine donanması anavatana doğru yelken açıyordu.</p>

  <p>“Kardeşlik” arasında beş ünlü ad ve bu adların —eğer bir gün hepsini gölgede bırakacağına bu derece güvenmeseydi— Henry Morgan’ı kıskançlıkla kıvrandıracak serüvenleri, başarıları vardı.</p>

  <p>Bartolomeo Portugue büyük bir vurgun ele geçirmişti... Ama vurgunuyla kaçamadan Campeche yakınlarında tutsak düştü. Asılması için kumsala darağacı kurulmuştu. O da darağacının kuruluşunu gemideki hücresinden seyretti, İdamından önceki gece, nöbetçisini bıçaklayıp bir fıçının yardımıyla yüzerek kaçtı. Sekiz gün geçmeden uzun bir kayıkla ve korsanlarla döndü, gemiyi Campecbe limanından çaldı. Onu Küba açıklarında bir fırtınada yitirdi ama bu öykü gene de meyhanelerde neşeyle anlatılırdı.</p>

  <p>Roche Braziliano, tombul suratlı bir Hollanda’lıydı. Gençliğinde Portekiz’liler tarafından Brezilya’dan kovulmuş, adını da onların bu sömürgesinden almıştı. Gariptir ki Portekiz’e karşı hiç bir kin gütmüyordu. Kini İspanya’ya yönelmişti. Çevrede İspanyollar olmadıkça nazik, iyi yürekli, sevilen bir kaptandı. Adamları ona tapar ve ondan başkası onuruna kadeh kaldırmazlardı. Bir defasında gemisi Castilla de Oro’da batırıldığı zaman bir İspanyol süvari bölüğündekilerin çoğunu öldürmüş ve hayvanlarından, binip kaçmak için yararlanmıştı. İspanyollar yakınında olduğu zaman Roche ağzından köpükler saçan bir hayvan kesilirdi. Tutsakları şişlere geçirip hafif ateşte kızarttığı söylenirdi.</p>

  <p>Zengin gemiler denizden çekildiğinden korsanlar köylere, hatta kaleleri olan kentlere saldırmak zorunda kaldılar. Lewis Scot, Campeche’yi yağma edip ardında kapkara, dumanı tüten bir yığın bıraktı.</p>

  <p>L’Ollonais, Sables d’Ollone’dan gelmiş, çok kısa bir zaman içinde batı okyanusunun en korkulan adamı olmuştu, İşe İspanya’ya duyduğu gerçek bir kinle başladı ve güçlü bir vahşet tutkusuyla bitirdi. Diller koparmış, tutsakları kılıcıyla parça parça doğramıştı. İspanyollar L’Ollonais ile karşılaşacaklarına şeytanın her türüyle karşılaşmayı yeğlerlerdi. Adının fısıldanması bile yolu üzerindeki köylerin boşalmasına, her türlü yaratığın ortadan silinmesine yetiyordu. O geldiği zaman, sıçanların cengele kaçtığı söyleniyordu. Maracaibo’yu aldı, New Gibraltar’ı, St. James de Leon’u aldı. Her yanda, salt bundan çok zevk duyduğu için, insanları kılıçtan geçirdi.</p>

  <p>Bir defa, adamakıllı kana susadığında, seksen yedi tutsağın bağlanıp sıra halinde yere yatırılmasını emretti. Sonra bir elinde bileyi taşı, ötekinde uzun bir kılıçla sıra boyunca yürüdü. O gün seksen yedi kafayı kendi eliyle kesti.</p>

  <p>Ama L’Ollonais İspanyolları katletmekle yetinmedi, insanların yıkıntıya dönüşmüş taş kentlerde yaşadıkları ve bakirelerin çiçekten taçlarla dolaştıkları tatlı Yucatan ülkesine girdi. Yucatan’lılar sakin insanlardı, soyları bilinmeyen bir nedenle azalıyor, ortadan kalkıyordu. L’Ollonais ülkeden ayrıldığında kentler taş ve kül yığınları haline gelmiş, çiçek taçlardan iz kalmamıştı.</p>

  <p>Dairen Körfezi yerlileri başkaydı: Vahşi, korkusuz ve acımasız... İspanyollar onlara “Bravos” derler, bu yerlilerin evcilleştirilemiyeceği üzerine and içerlerdi. İspanya’ya son derece diş biledikleri için korsanlarla dost olmuşlardı. Ama L’Ollonais onların da malını mülkünü yağmalayıp başkanlarını öldürdü. Bu Yerliler öç almak için yıllarca beklediler. Sonunda L’Ollonais’nin gemisi ülkelerinin kıyısına vurup battığında onu yakaladılar. Bir ateş yakıp saatlerce dansettikten sonra Fransızın gövdesini kendi gözleri önünde, parça parça, her defasında bir parmak ve bir lokma et olmak üzere, yaktılar.</p>

  <p>Bir gece Tortuga’daki bir meyhaneye zayıf bir adam geldi, adını sorduklarında kocaman bir rom fıçısını kaptığı gibi fırlattı, attı.</p>

  <p>— Bras de Fer<a href="../Text/dipnot.xhtml#Footnote0003" id="Feedback0003"><sup class="dipnot_sayi">[3]</sup></a>, dedi. Hiç kimse de ona bir daha soru sormadı. Adını bir utanç, bir dert yüzünden mi, yoksa kininden mi gizlediği asla öğrenilemedi. Ama tüm kıyı onu büyük, yiğit bir kaptan olarak tanıdı.</p>

  <p>İşte söyledikleri sözler dillerde dolaşan adamlar bunlardı.</p>

  <p>“Zalim” : Vurgun getirmeyene para yok, demişti ve bu söz herkesin ağzındaydı. Kaptan Lawrence küçük bir gemiyle iki İspanyol firkateyninin hücumuna uğradığı zaman adamlarına şöyle dedi: “İçinde bulunduğunuz tehlikeyi sezecek kadar büyük deneyiminiz ve bu tehlikeden korkmayacak kadar büyük yürekliliğiniz var.” Bu, güzel bir sözdü, adamları bu söz üzerine iki İspanyol gemisini tutsak ederek Goaves’a getirmişlerdi.</p>

  <p>Tümü de acımasız, hatta sert adamlar değildi. Bazılarında çok garip bir acıma duygusu bulunuyordu. Her pazar tüm mürettabatı başı açık, karşısına alarak kutsal âyin yapmayı görev edinmiş bir Daniel örneğin... Daniel bir defasında dine saygısızlık ettiği için bir gemicisini vurmuştu. Bu korsanlar savaştan önce yüksek sesle dua ederdi. Savaştan üstün çıkarlarsa korsanların yarısı, ele geçirilmiş bir kiliseye sürü halinde giderek Te Deum duası okurdu. Bu arada diğer yarısı da yağma ile meşgul olurdu.</p>

  <p>Gemi kaptanları, adamları arasında en sert bir disiplin gözetmeye özellikle dikkat ederler, başarılarına engel olabilecek başkaldırı veya herhangi bir yanlış davranışı derhal cezalandırırlardı. Denizde daha sonraları Kidd, Blackbeard ve Lafitte tarafından göz yumulmuş başkaldırı eylemlerine rastlanmazdı o zamanlar.</p>

  <p>Ama “Kardeşlik”in tüm tarihine bir tek adam egemendi. Edward Mansveldt adında bir Hollanda’lıydı bu. Yüreklilik ve askerlik bakımından herkesten üstündü. Florida’da Granada ile St. Augustine’i ve St. Catherine adasını almıştı. Büyük bir filoyla Darien ve Castilla de Oro kıyılarında sefere çıkmış, ne bulduysa elkoymuştu. Ama onda bir hayal gücü vardı. Komutasındaki kılıksız sokak kahramanları çetesinden Amerika’da güçlü, uzun ömürlü bir ulus, yeni, saldırgan bir ulus yaratmak sevdasına kapılmıştı. Komutası altına gittikçe daha çok sayıda korsan girdikçe hayali de güçlendi. İngiltere ve Fransa hükümetlerine danıştı. Onlar dehşete düştüler, kendisine böyle bir girişimi yasakladılar. Krallıkların darağaçlarına asılması olanaksız korsanlar soyu mu? Ama, bunlar herkesi soyardı. Sonra böyle bir şeyi düşünmek bile yersizdi.</p>

  <p>Gelgelelim o hâlâ yeni yöntemini tasarlamayı sürdürüyordu. Merkezi St. Catherine Adası olacaktı. Orada adamlarından bir grubu yerleştirdikten sonra yeni ulusuna katılacak daha çok insan bulmak için dolaşmaya çıktı. Gemisi Havana kenti yakınlarında batırıldı ve İspanyollar Edward Mansveldt’i darağacında boğdular.</p>

  <p>İşte Henry Morgan’ın tümünü de gölgede bırakmayı tasarladığı adamlar bunlardı. O, gerçekten karşısında hiç bir engel görmüyor, bir kimse dikkatle tasarlar ve olanakları değerlendirmeyi bilirse giriştiği işi mutlaka başaracağından kuşkusu bulunmuyordu. Bu öyküler ve bu adamlar belki de fena değildi ama hepsi de büyük girişimlere kalkışmaktan kaçınıyorlardı. Atılgan ve kibirliydiler. Ama bir gün ona yardımları dokunabilirdi.</p>

  <p>Henry Morgan melez Grippo’yla beraber “Ganymede”le denize açıldığında Manseldt yaşıyordu, Bras de Fer ise yaşlı bir adamdı.</p>
</body>
</html>
