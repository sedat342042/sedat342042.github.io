<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="kisim_adi">VI</p>

  <p>Bütün gece yaşlı Robert yatağında bir yandan bir yana döndü durdu, karısı ise yanında kımıldamadan yatıyordu. Nihayet pencereden görülen karanlık, kurşuni renge dönmeye başlarken kadın sessizce kalktı:</p>

  <p>— Ne o? Uyumuyor muydun Ana? Nereye gidiyorsun?</p>

  <p>— Henry’nin yanına gidiyorum. Onunla konuşmalıyım. Belki de beni dinler.</p>

  <p>Gitmesiyle dönmesi bir oldu ve başını Robert’in koluna yatırarak:</p>

  <p>— Henry gitmiş, dedi.</p>

  <p>— Gitmiş mi? Peki nasıl yaptı bunu? İşte ilk korkaklığı Ana. Bize veda etmekten korktu. Ama korktuğuna üzülmüyorum, çünkü bu, onun ne denli acı duyduğunun kanıtıdır. Duygularının sözcüklerle dile gelmesine dayanamayacaktı..</p>

  <p>Karısının sessizliği ve soğukluğu onu şaşırtmıştı:</p>

  <p>— Ama, Ana! Bize dönecektir. Ana, kısa bir süre sonra, belki de ilkbahar çimenleri yeşerirken... Mutlaka bize dönecektir. And içerim buna. İnanmıyor musun? Sadece bir hafta için, birkaç gün için gitti. Oh, inan bana!</p>

  <p>“Gerçekten yaşlandık sevgilim. Gene de eskiden olduğumuz gibiyiz, hatırlıyor musun? Sadece daha yakın, şimdiye dek hiç kimsenin olmadığı kadar yakınız. Bütün tatlı anılarımızla ve oğlumuzun oynamış olduğu şeylerle zenginiz. Yaşadığımız sürece bunları bizden hiç bir güç alamayacak.</p>

  <p>Kadın ağlamıyor, kımıldamıyor, hattâ soluk aldığı bile anlaşılmıyordu.</p>

  <p>— Oh, karıcığım, Elizabeth, onun çabuk, çok çabuk, onu özlemene sıra kalmadan geleceğine inandığını söyle, diye çılgınca bağırdı Robert öyle kendini yitirmiş gibi sessiz yatma. İlkbahar geldiğinde o da burada olacak. Buna inanmalısın sevgilim, sevgilim benim.</p>

  <p>Yanında, kımıldamadan duran yüzü, iri, sevecen parmaklarıyla yavaş yavaş okşuyordu.</p>
</body>
</html>
