<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_8">50</h2>

  <p class="calibre1">Hiçbir şey söylemeden yemeğimi yiyorum.</p>

  <p class="calibre1">"Bir haber yok değil mi ?" diye üsteliyor Melike.</p>

  <p class="calibre1">"Yok" diyorum. "Hiçbir haber yok."</p>

  <p class="calibre1">"Kızı sizin elemanınız sanmışlar öyle mi ?"</p>

  <p class="calibre1">"Kim söyledi bunu?"</p>

  <p class="calibre1">"Sevim Hanım. Seni de bu yüzden vurmak istemişler."</p>

  <p class="calibre1">"Öyle sandılar."</p>

  <p class="calibre1">"Cani bunlar. Zavallı kızcağız ne kadar da gençti."</p>

  <p class="calibre1">Yemeğin tadı kaçıyor, lokmaları yutmakta zorlanıyorum, yardımcı olur diye önümdeki su dolu bardağa uzanıyorum.</p>

  <p class="calibre1">"Acı mı olmuş ?" diye soruyor Melike.</p>

  <p class="calibre1">"Yoo güzel olmuş eline sağlık" diyorum.</p>

  <p class="calibre1">Ağır ağır içiyorum suyu. İyi geliyor. Melike yeniden boş tabağıma uzanırken:</p>

  <p class="calibre1">"Daha fazla yiyemeyeceğim" diyorum.</p>

  <p class="calibre1">"Yemelisin" diyor. "Başka türlü kendini toparlayamazsın."</p>

  <p class="calibre1">Elimi tabağın üstüne tutuyorum.</p>

  <p class="calibre1">"Canım istemiyor."</p>

  <p class="calibre1">Daha fazla üstelemiyor, ama sigara paketini çıkardığımı görünce, söylenmeden edemiyor.</p>

  <p class="calibre1">"Şu sigaraya da biraz ara versen."</p>

  <p class="calibre1">"Çok içmiyorum zaten. Başka bir şey söyledi mi Sevim Haram?"</p>

  <p class="calibre1">"Hay Allah az kalsın unutuyordum. Mine'nin babası, Metin Bey gelmiş Almanya'dan.</p>

  <p class="calibre1">O da seninle görüşmek istiyormuş. Kaldığı otelin telefonunu bıraktı."</p>

  <p class="calibre1">Canımı sıkıyor bu haber. Demek Mine'nin babasıyla karşılaşacağım. Kızını arayan acılı bir baba. Madam eve girip çıktığımı söyledi mi acaba ona? Ne anlatacağım şimdi ben bu adama? Görüşmeye gitmesem, olmaz, bırakmaz yakamı. Kolay mı, kızı kaybolmuş adamın. Mustafa'yı yollasam. Hayır hayır bu işi kendim halletmeliyim.</p>

  <p class="calibre1">Kaygıyla kalkıyorum yemekten.</p>

  <p class="calibre1">"Kahveni odanda mı içeceksin ?" diye soruyor Melike masayı toplarken.</p>

  <p class="calibre1">"Şimdi canım çekmiyor, belki daha sonra."</p>

  <p class="calibre1">"Peki" diyor Melike uysalca, sonra topladığı tabakları bulaşık makinesine yerleştirmeye başlıyor. Ben de odamın yolunu tutuyorum, bir an önce Sinan'ın dosyalarına bakmak istiyorum. Ama olmuyor kızların odasının kapısı açılıyor, Ayça ağlayarak dışarı fırlıyor.</p>

  <p class="calibre1"></p>

  <p class="calibre1">"Ne oldu kızım ?" diyerek durduruyorum onu.</p>

  <p class="calibre1">"Gökçe silgimi aldı" diyor gözyaşları kırmızı yanaklarından süzülürken.</p>

  <p class="calibre1">Birlikte odasına gidiyoruz. Gökçe suçlu suçlu yüzüme bakıyor.</p>

  <p class="calibre1">"Kardeşinin silgisini almışsın" diyorum.</p>

  <p class="calibre1">"Benimkini o kaybetti" diyor.</p>

  <p class="calibre1">Ayça'ya dönüyorum. Daha ben sormadan,</p>

  <p class="calibre1">"Ben kaybetmedim, o sınıfta unutmuş" diyor.</p>

  <p class="calibre1">"Yaptığınız çok ayıp" diyorum. "Bir de kardeş olacaksınız. Daha bir silgiyi bile paylaşmayı bilmiyorsunuz."</p>

  <p class="calibre1">"Ama baba..." diye Ayça karşı çıkacak oluyor.</p>

  <p class="calibre1">"Tek bir söz bile duymak istemiyorum" diyerek kestirip atıyorum. "Silgiyi birlikte kullanacaksınız. Gökçe yarın sen de kendine bir silgi al."</p>

  <p class="calibre1">ikisi de susup önlerine bakıyorlar. Asayişi sağladığımdan emin olunca, gönül rahatlığı içinde yeniden odama, raporun başına dönüyorum.</p>

  <p class="calibre1">Sinan hakkında yazılan rapor, biçim olarak Fahrininkine benziyor. Aynı paragraf başlan, ayrıı satır aralıkları, eminim yazıldıkları daktilo bile aynıdır.</p>

  <p class="calibre1">Sinan varlıklı bir ailenin çocuğu. Bir zamanlar Osmanlı Sara-yı'nın yağ</p>

  <p class="calibre1">ihtiyacını karşılayan Revnak Efendi, büyük dedeleri oluyormuş. Revnak Efendi, ticaret yoluyla Tahtakale'de bir düzineye yakın dükkân, Beyoğlu'nda eski bir konak ve Nişantaşı'nda bir apartman satın almış. Ama oğullar ve torunlar ticarette pek başanlı olamamışlar. Yine de dedelerinin oluşturduğu sermaye hepsine yetmiş. Sinan'ın babası Azmi Bey ise tam bir müsrifmiş. St. Benoit Lisesi'ni bitirince Paris'e gitmiş. Sanatçılarla düşüp kalkmış. Bir süre sonra, bohemlikten bıkınca ülkeye dönmüş, Tahtakale'de kendi payına düşen dört dükkândan birini satarak ticaret yaşamına atılmış. Oğullarının artık normal bir yaşam süreceğini sanan anne baba ona güzel de bir kız bularak, baş göz etmişler.</p>

  <p class="calibre1">Sinan, bu evliliğin birinci yılında dünyaya gelmiş. Oğlunun doğumuyla iyice gayrete gelen adamcağız, bütün dikkatini işine vermiş, ama biraz şanssızlık daha çok da ticarî yeteneksizlik sonucu iş yaşamında başarılı olamamış. Birkaç yıl daha bekledikten sonra dükkânı kapatmış, kira gelirleriyle Paris'tekine benzer bir yaşam sürmeye başlamış. Hesapları genellikle o ödediğinden dönemin ünlü ünsüz ressamları, şairleri, romancıları, eleştirmenleri başına üşüşmüşler. Azmi Bey, artık ergenlik çağına gelen oğlu Sinan'ı da bu toplantılara götürmekte bir engel görmemiş. Sinan'ın ilk sol bilgileri bu içkili toplantılarda edindiği yazılıyor raporda. Sanata olan ilgisi de o günlerde başlamış olsa gerek.</p>

  <p class="calibre1">Fahri'yi ilk etkileyen kişi de Sinan olmalı. Çünkü Fahri bir as-52</p>

  <p class="calibre1">ker çocuğu, solculuğa uzak olması gerekir. Ama Sinan her gün bu tartışmaların yapıldığı bir ortamdan geliyordu. Sinan ona insanlığı daha iyi bir geleceğe götürecek düşüncelerden söz etmiş, ateşli bir kişiliği olan Fahri de gençlik heyecanıyla bu düşünceleri benimsemiştir. Sonra da örgüte girmişlerdir. Belki de Sinan başından beri örgütün içindeydi. Yok canım, sanmıyorum o bohem sanatçı takımının aktif olarak örgütsel bir faaliyette bulunacağını sanmam. Onlar korkak olurlar, buzlu rakılarından, güzel kadınların karşısında etkileyici konuşmalar yapma özgürlüklerinden kolay kolay vazgeçmezler. O dönem politik ortam zaten kızışmıştı. Sol örgütlerin hemen her okulda kollan vardı. Bunların sol düşüncelere sempati beslediklerini fark eder etmez, ilişki kurmuşlardır. Büyük olasılıkla da edebiyat kulübündeki çalışmalar sırasında olmuştur bu iş...</p>

  <p class="calibre1">Sinan ile Fahri aynı yıl mezun oluyorlar. Sinan istediği okulu, Edebiyat Fakültesi Felsefe Bölümü'nü kazanıyor, ama pek devam etmiyor. Zamanını örgütün paravan olarak kullandığı bir gençlik derneğinde geçiriyor. Sol bir dergiye propaganda amaçlı yazılar yazıyor. Fransa'da yayımlanan dergilerden Afrika'da bağımsızlık savaşı veren gerilla gruplarının faaliyetlerini anlatan çeviriler yapıyor. Ama kendini kanıtlaması için bunlar yeterli olmuyor, örgüt onu da Fahri'nin sorumluluğundaki karakol baskını işiyle görevlendiriyor. Sonrası 1991</p>

  <p class="calibre1">yılındaki affa kadar hapishane. Sinan içerde örgütle anlaşamıyor ve Fahri'yle birlikte komünden ayrılıyor. Ayrılış nedenleri sosyalizmden vazgeçmeleri değil, devrimi gerçekleştirme sürecinde "proletarya hegemonyası" yerine "kültürel hegemonya" tezini savunmaları. Gramsci adlı bir İtalyan komünistinin teziymiş</p>

  <p class="calibre1">bu. "Kültürel hegemonya" tezi, silahlı mücadeleyi öneren örgütün anlayışıyla uyuşmuyor. Fahri ile Sinan hemen komünden tasfiye ediliyor. İşin ilginci bir yıl sonra örgütün kendisi de dağılıyor. Ama silahlı mücadele görüşünü sürdüren on kişilik bir grup kendi komünlerini yaşatıyorlar. Bu gruptaki kişilerin arasında birinin ismi dikkatimi çekiyor: "Özer Yılkı" Ben bu ismi nerede duydum. Özer Yılkı... Özer Yılkı... kimdi bu? Birden hatırlıyorum. Morga teşhis için gittiğimiz adam. Mustafa'nın bana suikast düzenleyen kişi sanarak vurduğu terörist.</p>

  <p class="calibre1">Demek ki bu Özer Yılkı ile Fahri'nin bağlantısı yokmuş. Tutukevindeki muhbirimizin belirttiğine göre, bir keresinde kavga bile etmişler. Öteki tutuklular araya girmese Fahri ile Sinan iyi bir sopa yiyeceklermiş.</p>

  <p class="calibre1">İlginç, demek ki Fahri'nin içerde örgütle bağlantısı kalmıyor.</p>

  <p class="calibre1">Bu durumda Mine'yi muhbirlikle suçlayıp cezalandırmaya kalkmasının bir anlamı yok. Ahlakî bir mesele olarak düşünmüş olamaz mı ? Âşık olduğu kızın bir muhbir olduğunu sanıyor. On bir yılını tutukevinde geçiren, yaşamının altüst oluşundan polisi sorumlu tutan biri için bu çok ağır bir darbe. Gözü kararıyor, Mine'yi, beni hatta belki kendisini yok etmek istiyor.</p>

  <p class="calibre1">Diyelim ki böyle oldu, peki yanındaki adam kimdi ? Parayla tutulmuş bir kiralık katil mi? Olamaz. Fahri'de kiralık katil tutacak para yoktur. Üstelik kiralık katiller bir güvenlik görevlisini öldürmek gibi pis bir işe bulaşmak istemezler.</p>

  <p class="calibre1">Peki kim bu adam ? Yeniden rapora dönüyorum.</p>

  <p class="calibre1">Sinan içerde öyküler yazıyor ve dergilere yolluyor. Ama sol tan-danslı bir dergi dışında hiçbir yerde yazıları yayımlanmıyor. Galiba o da babası gibi pek yetenekli değil. Belki de sanatta yetenekli olmadığını anlayınca yeniden örgüte dönmüştür. Gerçi raporda hiçbir politik örgütle bağlantı kurmadığı yazılı.</p>

  <p class="calibre1">Takipçilerini atlatmış olamaz mı? BeM? Bak bu ilginç; hapisten çıktıktan sonra babasından kalan mirasla "Hurufat" adında bir kitapçı dükkâm açıyor. Sonra aynı adla bir de dergi çıkartıyor: Hurufat. Yakında bir de yayınevi açarsa şaşmamak gerek. Büyük dede, Revnak Bey, ticarî zekasını kullanarak büyük çabalarla kazandığı servetinin yeteneksiz torunların sanat uyuzlarını kaşımak için çarçur edildiğini görseydi ne düşünürdü acaba? Adı da ilginçmiş derginin Hurufat. İlk örgütsel çalışmaya da lisede tiyatro faaliyetiyle başlamıştı bu Sinan, şimdi de Hurufat'la bir şeyler çeviriyor olmasın? Sinan, düğümün çözümünde yardımcı olacak tek kişi gibi görünüyor. Ama onu nasıl konuşturacağım. Raporda yazdığına göre, oldukça sağlam biriymiş. İki kez sorguya alınmış, işe yarar tek bir bilgi vermemiş. Yeniden sorguya almak da sonuç getirmeyebilir. Hurufat yasal bir dergi mi?.. Hımm... Evet, işte gerekli evraklar. Her şey tamam, ama dur bir dakika, bu bildirim de ne? Bir ihtar yazısı. Her sayıdan on adet Emniyet'e vermeleri gerekiyormuş, üç sayıdır göndermemişler.</p>

  <p class="calibre1">"İşte bu çok iyi" diyorum kendi kendime. Artık Sinan'la nasıl ilişki kuracağımı biliyorum. Kalkıp, telefona yürüyorum. Melike oturma odasında, televizyondaki kanlı "reality show"lardan birini izlemekle meşgul. Çok meraklı bu programlara.</p>

  <p class="calibre1">Tuhaf, bu kadar sakin bir kadın, bu programlarda ne buluyor anlamıyorum.</p>

  <p class="calibre1">Telefonun almacını kaldırırken çocukların odasından gülüşme sesleri geliyor, ders çalışmaları tavsadı anlaşılan.</p>

  <p class="calibre1">Zilin üçüncü çalışında açıyor telefonu Komiser Naci:</p>

  <p class="calibre1">"Alobuyrun?"</p>

  <p class="calibre1">"Naci merhaba, ben Sedat."</p>

  <p class="calibre1">Naci kim olduğumu öğrenince hemen sululaşıyor.</p>

  <p class="calibre1">"Ulan ne çabuk çıktın. Daha iki gün önce yatak döşek yatıyordun."</p>

  <p class="calibre1">"Biz senin gibi hanım evladı değiliz oğlum. Dün hastanedeydik, bugün işimizin başındayız."</p>

  <p class="calibre1">"Maaşına zam yapacaklar galiba."</p>

  <p class="calibre1">"Öyle, gelecek defa iki yerine dört kurşun yollayacaklarmış."</p>

  <p class="calibre1">"Gümüş mü ?"</p>

  <p class="calibre1">"Altın kaplama, ucunda da dört kıratlık birer elmas."</p>

  <p class="calibre1">"Sizin gibi prenslere de böylesi yakışır. Biz zavallı polislere de tetanoslu çelik parçaları."</p>

  <p class="calibre1">"Neyse, sağol Mustafa'ya verdiğin raporları aldım."</p>

  <p class="calibre1">"Ne demek efendim görevimiz. îşi gücü bıraktık size çalışıyoruz zaten."</p>

  <p class="calibre1">"Çalışacaksın tabiî, senin işin düşünce biz böyle mi yapıyoruz?"</p>

  <p class="calibre1">"Tamam ulan, tamam, takılıyoruz işte."</p>

  <p class="calibre1"></p>

  <p class="calibre1">"Sinan diye biri var dosyada, Sinan Dalya, Fahri'nin arkadaşı. Onunla konuşmam gerek."</p>

  <p class="calibre1">"Nasıl yani ?"</p>

  <p class="calibre1">"Nasılını boş ver, sen Sinan'ı çağır. Ötesine karışma."</p>

  <p class="calibre1">"Çağıralım da, neyi gerekçe göstereceğiz?"</p>

  <p class="calibre1">Takılma sırası bana geliyor,</p>

  <p class="calibre1">"Burnunuzun dibinde neler olup bitiyor haberiniz yok" diyorum azarlar gibi. "Bu Sinan'ın çıkardığı Hurufat adında bir dergi var. Her sayısından Emniyet'e göndermesi gerek. Göndermemiş. İhtar çekmişsiniz, ama sonra unutmuşsunuz.</p>

  <p class="calibre1">Yasadışı bir durum var anlayacağın."</p>

  <p class="calibre1">"Hakikaten çok önemliymiş be" diyor alaycı bir tavırla. "Yakalayıp kurşuna dizelim herifi."</p>

  <p class="calibre1">"Tamam işte sen adamla böyle konuşacaksın, ben de iyi polis olacağım" diyorum gülerek.</p>

  <p class="calibre1">Sesi ciddileşiyor.</p>

  <p class="calibre1">"Sence yer mi herif bunu ?"</p>

  <p class="calibre1">"Yemesini sağlayacağız. Başka çare yok."</p>

  <p class="calibre1">Yine sululaşıyor.</p>

  <p class="calibre1">"Tamam Amirim" diyor abartılı bir ses tonuyla. "Yarın sabah ilk işim bu Sinan denen herifi bulmak olacak."</p>

  <p class="calibre1">"Durumu bildirirsin değil mi ?"</p>

  <p class="calibre1">"Baş üstüne Amirim" diyor sesi hâlâ alaycı.</p>

  <p class="calibre1">Yedinci bölüm</p>

  <p class="calibre1">Ww</p>

  <p class="calibre1">Tepebaşı'ndaki küçük meydana bakan Büyük Londra Oteli'nde kalıyormuş Mine'nin babası. Otelin santralındaki görevli telefonu odasına bağlıyor. Metin Bey'in genç bir sesi var; kim olduğumu öğrenince sesindeki değişiklikten heyecanlandığını anlıyorum. Aslına bakarsanız benim de pek rahat olduğum söylenemez, ama sakin bir tonla konuşmaya çalışıyorum. Bu gece Almanya'ya döneceğini, mutlaka görüşmemiz gerektiğini söylüyor. İsteğini geri çevirmiyorum.</p>

  <p class="calibre1">Konuştuğumuz gibi saat 11'de geliyorum otele. İkinci sınıf bir yer burası.</p>

  <p class="calibre1">Yaklaşık yüz yıl önce İtalyan kardeşlerin birbirinin aynı olarak yaptırdıkları iki konaktan biri. Çok sonradan otel olmuş.</p>

  <p class="calibre1">Üç yıl önce bir Bulgar ajanını takip için gelmiştik. Üst kattaki odalardan birinde kalıyordu adam. Odasına dinleme cihazı yerleştirmiştik. Bulgaristan'dan göçmüş Türk asıllı birini angaje etmişti. Kontak kurdukları yeri saptadık ve iki gün sonra da suçüstü yaptık, ikisi de tutuklandı. Bulgar ajan, bir Türk ajanla değiş tokuş edildi. Öbür herif hâlâ içerde.</p>

  <p class="calibre1">Lobide birkaç turist oturuyor. Yanlarındaki masada kır saçlı, oldukça çirkin bir adam var. Sanki bana bakıyor. İlgilenmiyorum. Lobidekilerin hiçbirini Mine'nin babasına benzetemiyorum. Resepsiyondaki görevliye:</p>

  <p class="calibre1">"Metin Bey'le görüşecektim" diyorum.</p>

  <p class="calibre1">"İşte orada" diyor Arap aksanıyla. Görevlinin gösterdiği yöne dönünce, az önce bana bakan yaşlı adamı görüyorum. En az altmışında var. Ona yaklaşırken ayağa kalkıyor. Mine'nin babasının bu kadar yaşlı olması beni şaşırtıyor. Annesi kırk beşinde ya var ya yok.</p>

  <p class="calibre1">"Merhaba" diyerek elini uzatıyor adam.</p>

  <p class="calibre1">Uzattığı eli sıkarken:</p>

  <p class="calibre1">"Metin Bey mi?" diye sormaktan kendimi alamıyorum.</p>

  <p class="calibre1">"Evet, buyurun oturun" diyor, ama şaşkınlığımı fark etmiş. "Daha genç birini bekliyordunuz değil mi ?"</p>

  <p class="calibre1">Gösterdiği koltuğa yerleşirken:</p>

  <p class="calibre1">"Doğrusunu söylemek gerekirse evet" diyorum.</p>

  <p class="calibre1">Metin Bey gülümsüyor.</p>

  <p class="calibre1">"Anlıyorum" diyor. "Sevim'le evlendiğimizde aramızda on beş yaş fark vardı."</p>

  <p class="calibre1">"Hayır, yanlış anladınız" diyorum, belki Mine'ye benzer bir yanını yakalarım umuduyla dikkatle yüzünü inceleyerek:</p>

  <p class="calibre1">"Telefondaki sesiniz yanılttı beni" diyorum.</p>

  <p class="calibre1">"Hep yanıltır" diyor.</p>

  <p class="calibre1">Hayır hiçbir yanı Mine'ye benzemiyor bu çirkin adamın. Anlaşılan Mine bütün güzelliğini annesinden almış.</p>

  <p class="calibre1"></p>

  <p class="calibre1">"Sizinle daha önce görüşemediğimiz için üzgünüm" diyorum. "Hastanedeydim."</p>

  <p class="calibre1">Yüzü birden ciddileşiyor.</p>

  <p class="calibre1">"Biliyorum" diyor. Sonra gözlerini yüzüme dikerek soruyor. "Ne oldu bu kıza Sedat Bey ? Ortalıkta bir sürü rivayet dolaşıyor, ama kimse kesin bir şey söyleyemiyor."</p>

  <p class="calibre1">Hesap sorar gibi değil, yardım ister gibi bir hali var.</p>

  <p class="calibre1">"Mine'nin kaçırılmış olduğunu düşünüyoruz" diyorum.</p>

  <p class="calibre1">"Sizin için mi çalışıyordu ?"</p>

  <p class="calibre1">İlişkimizi böyle yorumluyor demek. Lafı yuvarlıyorum.</p>

  <p class="calibre1">"Pek öyle denemez, ama arada bir bilgi veriyordu."</p>

  <p class="calibre1">"Bakın ben vatanımı, milletimi seven bir insanım. Geçen yıl Almanlar Türkiye'ye ambargo koymaya kalktıklannda, Alman bankasındaki paramı çekip bir Türk bankasına yatırdım. Ama kızımı neden bu işe bulaştırdığınızı anlamıyorum."</p>

  <p class="calibre1">"Aslında ona böyle bir görev verdiğimiz söylenemez. Belki Sevim Hanım anlatmıştır. Bir keresinde başı polisle belaya girmişti. Yardım ettim. Aynı apartmanda oturuyorduk, karşılaşmalarımız oluyordu, konuşuyorduk. Teröristler bu konuşmaları diledikleri gibi yorumladılar."</p>

  <p class="calibre1">"Siz tecrübeli bir polissiniz, işin buraya varacağını görmeliydiniz."</p>

  <p class="calibre1">"Haklısınız, ama her zaman olacakları sezemiyoruz işte" diyorum.</p>

  <p class="calibre1">"Mine sizin kızınız olsaydı, onu da aynı şekilde tehlikeye atar mıydınız?"</p>

  <p class="calibre1">Bir an ne söyleyeceğimi bilemiyorum, sonra topluyorum kendimi.</p>

  <p class="calibre1">"Ben de sizin kadar üzülüyorum" diyorum.</p>

  <p class="calibre1">"Sanmam, ateş düştüğü yeri yakar" diyor.</p>

  <p class="calibre1">"Böyle olmasını hiç istemezdim."</p>

  <p class="calibre1">"O halde onu bulun." ¦</p>

  <p class="calibre1">"Şu anda sadece Mine'yi bulmak için çalışıyorum. Yakında bir sonuç alacağımızı umuyorum."</p>

  <p class="calibre1">"Sonuç mu ?" diyerek gözlerimin içine bakıyor. "Onu sağ olarak bulmalısınız"</p>

  <p class="calibre1">diyor sesinin titrediğini hissediyorum. "Anladınız mı, teröristleri yakalamak için kızımın canını tehlikeye atamazsınız."</p>

  <p class="calibre1">"Böyle bir düşünceyi aklınıza getirmeyin. Onu sağ olarak bulacağım."</p>

  <p class="calibre1">Söylediklerimin doğruluğunu tartmak istercesine bakıyor yüzüme, gözlerindeki sert ifadenin yumuşadığını görüyorum.</p>

  <p class="calibre1">"Onun için kaygı duyuyorsunuz" diyor. "İlişkiniz neydi?" demesini bekliyorum, ama korktuğum gibi olmuyor. "Size kaba dav-randıysam kusuruma bakmayın."</p>

  <p class="calibre1">"Rica ederim, sizi çok iyi anlıyorum."</p>

  <p class="calibre1">Bir süre ikimiz de susuyoruz. Ama konuşacağını biliyorum. Acıyla dolu, içindekilerini birilerine aktarması gerek.</p>

  <p class="calibre1">"Teröristlerden başka ihtimal gelmiyor mu aklınıza?" diye soruyor.</p>

  <p class="calibre1">Anlamak istercesine yüzüne bakıyorum. Bu adam benim bilmediğim bir şey mi biliyor?</p>

  <p class="calibre1">"Ne demek istiyorsunuz ?" diye soruyorum.</p>

  <p class="calibre1">"Biliyorsunuz, Mine üvey babasının yanında kalıyordu."</p>

  <p class="calibre1">"Evet?"</p>

  <p class="calibre1">"Hani adam Mine'ye sarkıntılık etmiş, yüz bulamamış, bu yüzden..."</p>

  <p class="calibre1">"Böyle bir durum olsa Sevim Hanım söylemez mi?" diye kesiyorum sözünü.</p>

  <p class="calibre1">"Bilmiyorum ki" diyor. "Söylerdi herhalde." Düşündüklerinden kendisi de emin değil. "İnsanın basma her türlü felaket gelebilir" diye ekliyor. "Ama en kötüsü bu felakete kendisinin neden olması."</p>

  <p class="calibre1">"Sizinle ne ilgisi var?" diye soruyorum.</p>

  <p class="calibre1">"Çok ilgisi var" diyor. "Mine benim hatamın kurbanı."</p>

  <p class="calibre1">"Lütfen daha açık konuşur musunuz?"</p>

  <p class="calibre1">"Boşandığımızda annesine vermeyecektim onu. Yanımda alıkoyacaktım. Kız çocuğu dedim, annesi daha iyi bakar. Sevim'in döner dönmez evleneceğini tahmin etmeliydim. Başka çocuklarının olacağını, Mine'yi ihmal edeceğini bilmeliydim."</p>

  <p class="calibre1">Sesindeki titreme artıyor. Gözlerinin dolduğunu görüyorum.</p>

  <p class="calibre1">Özür dilerim ama" diyorum. "Sevim Hanım'dan neden ayrıldığınızı sorabilir miyim</p>

  <p class="calibre1">?"</p>

  <p class="calibre1">Dalgınlığından sıyrılarak başını kaldırıyor,</p>

  <p class="calibre1">"Neden öğrenmek istiyorsunuz ?"</p>

  <p class="calibre1">Sesinin sertleştiğini hissediyorum. Anlaşılan bu konu onu rahatsız ediyor.</p>

  <p class="calibre1"></p>

  <p class="calibre1">"Peki siz, neden Mine'nin üvey babasından şüpheleniyorsunuz?"</p>

  <p class="calibre1">Yine susuyor, sonra dalgın bir ifadeyle yanıtlıyor sorumu.</p>

  <p class="calibre1">"Mine tıpkı annesinin gençliğine benziyor."</p>

  <p class="calibre1">"Ne çıkar bundan ?"</p>

  <p class="calibre1">"Sevim hızla yaşlanıyor. Oysa Mine genç, adam ona yönelmiş olabilir."</p>

  <p class="calibre1">"Haksızlık ediyorsunuz, böyle olduğunu gösteren hiçbir kanıt yok."</p>

  <p class="calibre1">"Ama geçmişte olanları bilmiyorsunuz."</p>

  <p class="calibre1">"O halde anlatın da öğrenelim."</p>

  <p class="calibre1">Madem adamdan şüphelenmiyorsunuz, neden ayrılış hikâyemi öğrenmek istiyorsunuz dercesine bakıyor yüzüme.</p>

  <p class="calibre1">"Ama anlatmak istemiyorsanız, sizi zorlayamam."</p>

  <p class="calibre1">"Hayır anlatacağım" diyor. "Kızımın bulunması için ne gerekiyorsa yaparım..."</p>

  <p class="calibre1">Derin bir soluk alarak başlıyor anlatmaya:</p>

  <p class="calibre1">"Almanya'ya gitmeden önce sebze halinde memurluk yapıyordum. Liseyi bitirdikten sonra teyzemin kocasının yardımıyla bulmuştum bu işi. Gün doğarken gidiyordum hale, akşam olunca çıkıyordum. Yaşlı annemle birlikte yaşıyordum. Babamdan kalan emekli aylığı ve benim aldığım maaşla zar zor geçiniyorduk. Annem ölünce, hal memurluğuyla bir yerlere varamayacağımı anladım. Yaşım da gelmiş geçiyordu. O</p>

  <p class="calibre1">sırada Almanya'ya işçi aldıklarını duydum. Bu söylediğim otuz otuz beş yıl öncesi. Beni ülkede kalmaya zorlayacak hiçbir şey yoktu. Gitmek için başvurdum.</p>

  <p class="calibre1">Rüşvet verdim, araya adam koydum işlemleri hızlandırarak Almanya'nın yolunu tuttum. Çok hırslıydım. Ne yapıp edecek ülkeye zengin biri olarak dönecektim.</p>

  <p class="calibre1">Ama Alman bedava para verir mi insana ? En çok parayı kömür madeninde çalışan işçiler alıyordu. Türkiye'den gelen işçilerin çoğu ilkokul mezunuydu, ben liseyi bitirmiş olmama rağmen parası iyi diye Gelsenkirchen şehrinde bir kömür madeninde işe başladım. Yerin binlerce metre altında deliler gibi çalıştım. Ama işim bitince eğlenceye de vakit ayırdım. Alman kadınları Türk kadınlarına hiç benzemiyorlardı.</p>

  <p class="calibre1">Onlarla çok rahat ilişki kurabiliyordum. Önceleri bu durumu şaşkınlıkla karşıladım, hatta onları bu tutumlarından dolayı aşağıladığım bile oldu, sonra alıştım; sonuç olarak ben gençtim, onlar güzeldi.</p>

  <p class="calibre1">Türkiye'ye iki üç yılda bir geliyordum ancak. Zaten arkadaşlarımın her biri bir yana dağılmıştı, yaşlı teyzemin dışında yakın akrabam da yoktu. Oysa Almanya'da istediğim pek çok şey vardı. Ama zaman akıyordu ve on beş yıldır çalıştığım kömür ocağının ağır koşulları etkisini göstermeye başlamıştı. 35 yaşında olmama rağmen yaşlı biri gibi görünüyordum. Bedenimde tehlike çanları çalmaya başlamış, eklem romatizmasına yakalanmıştım. Korkmaya başladım. Bir gün tek başıma ölecektim, kimse de bunun farkında olmayacaktı. Aynı madende çalıştığım Fatihli bir arkadaşım vardı, adı Ekrem; durgunluğumu fark etmiş, zorladı, anlattım.</p>

  <p class="calibre1">'Düşündüğün şeye bak' dedi. 'Evlen gitsin.'</p>

  <p class="calibre1">Evlenmek kolay mı, kiminle evleneceğim, nerede bulacağım?</p>

  <p class="calibre1">'Herhalde Alman bir kadınla evlenmeyi düşünmüyorsun' dedi arkadaşım. 'Türkiye'de millet kızını Almancı'ya vermek için yanıp tutuşuyor.'</p>

  <p class="calibre1">Söyledikleri aklıma yattı, eli ayağı düzgün, iyi bir Türk kızı bulup evlenebilir, geç de olsa çoluk çocuğa karışabilirdim. O yaz birlikte İstanbul'a geldik. Ekrem daha önceden durumu annesine yazmış, bu hayırlı iş için önayak olmalarını istemiş. Emine Teyze sağolsun, aramış, taramış evlilik çağında birkaç kız bulmuş. Kızlara bakmaya giderken içimde hep beni beğenmeyecekler kaygısını taşıyordum. Güzel bir insan olmadığımı biliyordum, üstelik erken çökmüştüm, genç bir kız beni niye istesin? Ama tam tersi oldu gittiğim kızların çoğu benimle evlenmek istemesine karşın nedense ben onlara ısınamadım. Ömrümün kalan kısmını, hiç yakınlık duymadığım biriyle nasıl geçirebilirdim? Artık bu işin olmayacağına inanmaya başladım. Ben böyle düşünürken hiç beklenmedik bir şey oldu. Daha önce bir teyzem olduğundan söz etmiştim. Kız arama telaşından teyzemi pek sık ziyaret edememiştim. Bir pazar günü kalkıp ona gittim.</p>

  <p class="calibre1">Teyzem Kocamustafapaşa'da kocasından kalan büyükçe bir dairede tek başına oturuyordu. Hiç çocukları olmamıştı. Bu yüzden beni çok severdi. Kapıyı çaldım, bir genç kız açtı. Şaşırdım. Yanlış dairenin kapısını mı çaldım diye düşündüm.</p>

  <p class="calibre1">Kapı numarasına baktım, Yoo doğruydu. Kız da davranışlarıma anlam verememiş, tuhaf tuhaf yüzüme bakıyordu. 'Buyurun kimi aradınız?' diye sordu.</p>

  <p class="calibre1">'Emine Hanım'ı görecektim.'</p>

  <p class="calibre1"></p>

  <p class="calibre1">Gülümsedi, sanki tanıdık biri gibiydi. Güzeldi, içtendi.</p>

  <p class="calibre1">'Siz yeğeni olmalısınız' dedi.</p>

  <p class="calibre1">'Evet, nereden biliyorsunuz ?' dedim.</p>

  <p class="calibre1">'Sizden o kadar çok söz etti ki.'</p>

  <p class="calibre1">Sesimi duyan teyzem de yetişip kapıda karşıladı beni. içeri geçtik. Teyzem bir şeyler anlatıp duruyordu, ama benim aklım kızdaydı. Konuşmalar sırasında adının Sevim olduğunu öğrenmiştim. Az sonra kalktı. Gider gitmez sordum teyzeme.</p>

  <p class="calibre1">'Kim bu kız?'</p>

  <p class="calibre1">'Üst kattaki komşumuz Nurten Hanım'ın kızı Sevim.'</p>

  <p class="calibre1">'Güzel kızmış.'</p>

  <p class="calibre1">'Keşke şansı da yüzü kadar güzel olsaydı.'</p>

  <p class="calibre1">'Ne oldu ki?'</p>

  <p class="calibre1">'Başına kötü bir iş geldi. Lisede okurken bir oğlana âşık olmuş.'</p>

  <p class="calibre1">'Nesi kötü bunun?'</p>

  <p class="calibre1">'Çocukla birlikte olmuşlar. Kızcağız hamile kalmış.'</p>

  <p class="calibre1">'Sonra?'</p>

  <p class="calibre1">'ikisi de liseyi yeni bitirmişlerdi. Oğlan Ankara'da mühendislik fakültesini kazanmış, kızı öylece bırakıp gitti.'</p>

  <p class="calibre1">'Bebeğe ne oldu ?'</p>

  <p class="calibre1">'Aldırdılar, ama kızın adı çıktı bir kere. Yazık oldu...'</p>

  <p class="calibre1">'Gerçekten yazık olmuş. Çok güzel kız.'</p>

  <p class="calibre1">'Sadece güzel mi, iyi huylu, çalışkan. Ama hayatı karardı. Artık kimse evlenmez onunla.'</p>

  <p class="calibre1">'O da dikkatli olmalıydı biraz' dedim öfkeyle. Neden öfkeleniyorum ki. Bana ne elin kızından. Belki fırsatı kaçırdığımdan kızıyorum. Başına bunlar gelmese tam evlenilecek kız. Bakalım o beni kabul eder miydi ? Önce istemezdi belki. Ama şimdi seve seve kabul edebilir. Peki ben böyle bir evliliği ister miyim ? Tamam, ben de sütten çıkmış kaşık değilim, Alman kızlarla düşüp kalktım, ama insanın evleneceği kişi biraz farklı olmalı değil mi? Biz anamızdan babamızdan böyle duyup böyle işitmiştik. Ama kız da çok güzel. Üstelik bizim yaş da gelmiş</p>

  <p class="calibre1">geçiyor, ikircimde kaldığımı sezen teyzem:</p>

  <p class="calibre1">'Ne düşünüyorsun öyle derin derin?' diye sordu.</p>

  <p class="calibre1">'Hiiç' dedim.</p>

  <p class="calibre1">'Hiiç deme, Sevim'i beğendin, değil mi ?' dedi. 'Bu kızı alırsan, büyük sevaba girersin oğlum. Bir cahillik etmiş.'</p>

  <p class="calibre1">'Nasıl olur Teyze ?' dedim.</p>

  <p class="calibre1">'iyi olur oğlum' dedi. 'Çok iyi olur.'</p>
</body>
</html>
