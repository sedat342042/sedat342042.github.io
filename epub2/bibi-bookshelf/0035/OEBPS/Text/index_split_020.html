<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_19">101</h2>

  <p class="calibre1">"Evet içerde. Teröristleri eve getirdikten sonra, adam yeniden işyerine döndü.</p>

  <p class="calibre1">Adamı belediyeden aldık. Evde teröristlerin olduğunu itiraf etti. Karısının da tıpkı kendisi gibi eski aktif ilişkilerini bıraktığını, yalnızca bir sempatizan olduğunu söyledi."</p>

  <p class="calibre1">"Yani kadının bu işte hiçbir suçu yok mu ?"</p>

  <p class="calibre1">"Adam öyle söylüyor."</p>

  <p class="calibre1">"Karısını korumaya çalışıyordun"</p>

  <p class="calibre1">"Samimi olduğunu sanıyorum. Bildiği her şeyi anlattı. Elimizdeki bilgilerle karşılaştırdık, çoğu doğru."</p>

  <p class="calibre1">"Ama bodrum kattan yandaki eve bir geçit olduğunu gizlemiş."</p>

  <p class="calibre1">"Öyle. Herifi de yataklık suçundan tutukladık zaten. Ama hemşire çatışmada öldü."</p>

  <p class="calibre1">"O çatışma hengâmesinde kimin suçlu, kimin suçsuz olduğunu nasıl saptayacaktınız</p>

  <p class="calibre1">?"</p>

  <p class="calibre1"></p>

  <p class="calibre1">"İşte bunu anlatamıyoruz" diyor Naci. "Adamlar üzerimize ateş açıyor, biz onlara gül mü atacağız ? Gözlerinle okudun, güya teröristler ateş etmemiş, güya biz içeri girip onları kurşuna dizmişiz."</p>

  <p class="calibre1">"Olur mu canım, ben tanığım. Bize de ateş ettiler."</p>

  <p class="calibre1">Bir an neden söz ettiğimi anlamıyor. İçerde neler olup bittiğini görmediğimin farkında. Çünkü Mustafa ile ben hep dışarıdaydık. Polis katillerine dünyanın hiçbir yerinde acıma gösterilmediğini, onların öldürülmesinin sanki güvenlik güçleri arasında varılan gizli bir anlaşmayla doğal sayıldığını ikimiz de çok iyi biliyoruz. Yine de açıklamak zorunda kalıyorum.</p>

  <p class="calibre1">"Alt kattan kaçan iki kişi."</p>

  <p class="calibre1">"Tamam, sonra birini Balmumcu'da vurmuştuk."</p>

  <p class="calibre1">"Bana ateş ettiği silahı da bulmuştunuz. Arkamdaki duvar delik deşik olmuştu."</p>

  <p class="calibre1">"Evet, 9 mm'lik Brovraing. Ama öteki arkadaşı kayıp."</p>

  <p class="calibre1">"Demek ki kaçtıktan sonra ayrıldılar."</p>

  <p class="calibre1">"Ya da sen yanıldın. O gece çok karanlıktı, üstelik sis de vardı. Topladığımız kovanların tümü Browning'e ait. Olayda başka silah kullanılmamış."</p>

  <p class="calibre1">"Belki öteki herifin silahı yoktu. Ben yanılmadığımdan eminim. Gördüğüm iki kişiydi. Mustafa da yanımdaydı. O da doğruladı. Sisin içinde iki siluet gördük, önce onları terörist sanmamış-tık. Çünkü evden kimsenin çıkabileceğine ihtimal vermiyorduk..."</p>

  <p class="calibre1">Kendisini suçladığımı sanan Naci, sözümü keserek açıklıyor.</p>

  <p class="calibre1">"Her şey o kadar hızlı gelişti ki. Yandaki apartmandan ikinci bir çıkışı olduğunu öğrenememiştik."</p>
</body>
</html>
