<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_12">68</h2>

  <p class="calibre1">nerim... Dönerken, diyorum İtalya'ya uğrasam. Mine'nin yakın arkadaşı Selin orada, tatilini babasının yanında geçiriyormuş. Onunla konuşsam..."</p>

  <p class="calibre1">Adamın önerisi canımı sıkıyor. Selin, Mine'yle ilişkimizi anlatabilir. Olaylar iyice Arap saçına dönecek.</p>

  <p class="calibre1">"Yararı olacağını sanmam" diyerek onu ikna etmeye çalışıyorum. "Telefonla konuştuk, bir şey bilmediğini söyledi."</p>

  <p class="calibre1">"Yüz yüze konuşmak daha etkili olmaz mı ?"</p>

  <p class="calibre1">"Boşuna yorulmuş olursunuz. Kızın bilgisi olsaydı anlatırdı."</p>

  <p class="calibre1">"Benim durumumda insan ne yapacağını bilmiyor. Hiç olmadık yerlerden umut bekliyorsunuz."</p>

  <p class="calibre1">"Umarım kısa zamanda Mine'yi buluruz da bütün bunlara gerek kalmaz. Telefonunuzu bırakın. Bir gelişme olursa sizi ararım."</p>

  <p class="calibre1">Adam bir kartın arkasına telefonunu yazıyor. Kartı uzatırken:</p>

  <p class="calibre1">"Buyrun. Yaptıklarınız için çok teşekkür ederim" diyor.</p>

  <p class="calibre1">"Teşekküre gerek yok, bu benim görevim" diyerek elini sıkıyorum. Eli ne kadar yumuşak! Bu adam madende çalıştığını söylemedi mi?</p>

  <p class="calibre1">"Emekli olmadınız değil mi?"</p>

  <p class="calibre1">"Hayır, daha bir yılım var."</p>

  <p class="calibre1">"Madende çalışmak zor olmalı?"</p>

  <p class="calibre1">"Ne yapalım, ekmek parası."</p>

  <p class="calibre1"></p>

  <p class="calibre1">Açık renk gözlerinde belli belirsiz bir ışık yanıp sönüyor, konuşmamızın başından beri ilk kez kızını andıran bir yan buluyorum; Mine'nin uzun kirpiklerini bu adamdan aldığını fark ediyorum.</p>

  <p class="calibre1">Sekizinci bölüm</p>

  <p class="calibre1">Sarayın eski, ama sağlamlığını hâlâ koruyan kalın taş duvarla-nyla karşıtlık oluşturan metal ile plastikten yapılma giriş kulübesine geldiğimde kapıdaki görevli geçmiş olsun dileklerini sunuyor. Yıllardır aynı işi yapmakta olan bu güleç yüzlü, yaşlı adamla yalnızca birkaç kez konuşmuş olsak da hafif bir gülümseme, belli belirsiz selamlaşmalarla kurduğumuz gizli dostluk sürüp gidiyor. Neden taksiye bindiğimi soruyor. Saldın sırasında benim Ford'un camlannın parçalandığım, tamir işlerinin yann tamamlanacağını söylüyorum.</p>

  <p class="calibre1">"Büyük tehlike atlattınız, Allah korumuş" diyor üzüntüyle. Ay-nlırken yapmacıksız bir saygıyla geçmiş olsun dileklerini yinelemeyi unutmuyor.</p>

  <p class="calibre1">Havada hoş bir koku var. Bedenimin dinçleştiğini hissediyorum. Yürüdüğüm yolu saymazsak bahçenin her yanı karlarla kaplı. Oyun mu oynadıkları, yoksa yiyecek mi aradıklan anlaşılamayan serçeler yol kenanndaki ağaçlara telaşla konup kalkarak, dallara özene bezene yerleşmiş kar tanelerini oradan oraya savuruyorlar. Asfalt yol beyazlığın içinde kara bir nehir gibi teşkilat binasına doğru akıyor.</p>

  <p class="calibre1">Sarayın görünümü bozulmasın diye yalnızca üç kat çıkılmasına izin verilen teşkilat binası altı köşeli eski Türk çadırlarını an-dınyor. Ama aynalı camlan binanın görünümüne tuhaf bir anlam katıyor. Bu görünümün sarayın mimarî yapısıyla uyum içinde olduğu söylenemez, ama bahçe o kadar büyük, duvarlar o kadar kaim ki bu çelişkiyi bizden başka kimsecikler fark etmiyor. Bahçemiz gerçekten de bir harika, III. Selim ünlü kasnm burada yaptırmış. Duvarların dibinde, sanki metreyle ölçülerek dikilmiş gibi düzenli aralıklarla yan yana sıralanan kızıl camlan, gölgeleri bir-70</p>

  <p class="calibre1">birine karışan gümrah kestaneleri, ak gövdeli yüzyıllık çınar ağaçlarıyla, bu bahçe betonun çölleştirdiği İstanbul'un göbeğinde adeta gizli bir cennet.</p>

  <p class="calibre1">Nevzat Paşa zamanında taşınmış teşkilat buraya. Polisiye roman okumaya meraklı olan II. Abdülhamid, dil oğlanlarına çevirttiği Fransız, ingiliz polisiye yazarlarının kitaplannı bu bahçede okurmuş. Kendisi de sıkı bir polisiye okuru olan Nevzad Paşa, Abdülhamid'in polisiye romanlarını bu bahçede okuduğunu öğrenince teşkilatı buraya taşıyalım diye önermiş.</p>

  <p class="calibre1">Birkaç yıl önce, yoğun çalışmalarla geçen gecelerden birinde, Yıldırım'la birlikte çeşmenin arkasındaki kestane ağacının altındaki banka oturmuş</p>

  <p class="calibre1">sigaralarımızı tüttürerek ılık bahar gecesinin tadını çıkartıyorduk.</p>

  <p class="calibre1">Ayaklarımızın altında hızla uyanan doğaya bakarak, "Doğruyu söylemek gerekirse askerler biz sivillerden çok daha düşkün oluyorlar bahçeye, çiçeğe" demiştim.</p>

  <p class="calibre1">"En kurak kente gitsen bile, kışlalar hep yeşildir, mutlaka ağaç dikerler."</p>

  <p class="calibre1">Yıldırım gülümseyerek yüzüme bakmıştı. "Haklısın, ama sırf bu yüzden teşkilat onlara teslim edilmez ki."</p>

  <p class="calibre1">Binaya adımımı atar atmaz arkadaşlarımın yoğun ilgisiyle karşılaşıyorum. Beni gören, ötekine haber veriyor, sevenim sevmeyenim herkes başıma toplanıyor.</p>

  <p class="calibre1">Geçmiş olsun dileklerinden, dikkatli ol uyarılarına kadar pek çok söz uçuşuyor havada. Herkes içten görünüyor, hatta yıldızımın hiç barışmadığı insanlar bile dostça elimi sıkıyor, hatırımı soruyorlar. Bu duygusal atmosferden etkileniyorum. Biraz daha sürse gözlerim yaşaracak. Teşekkürlerle, genel geçer yanıtlarla arkadaşlarımın merakını giderdikten sonra, bir an önce uzaklaşmak için, güzel olmasına karşın hep abartılı bir makyajla gezen Fazilet adındaki memura Mustafa'yı soruyorum.</p>

  <p class="calibre1">"Geleli yarım saat oldu" diyor. "Büronuzda olmalı."</p>

  <p class="calibre1">Bu fırsatı kaçırmayarak:</p>

  <p class="calibre1">"Mustafa'yla önemli bir işimiz vardı" diyorum çevremdekilere. Böylece aralarından sıyrılıp merdivenlere doğru yürüyorum. Basamakları tırmanırken,</p>

  <p class="calibre1">"Sedat" diyerek biri beni çağırıyor. Dönüyorum, Orhan. Gülümsüyor, ama gözlerinde tedirgin bir ifade var.</p>

  <p class="calibre1">"Geçmiş olsun" diyerek sarılıyor.</p>

  <p class="calibre1">"Sağolasm" demeye bile fırsat bulamadan, kulağıma fısıldıyor.</p>

  <p class="calibre1">"Neler oluyor?"</p>

  <p class="calibre1"></p>

  <p class="calibre1">"Anlamadım" diyorum. Tedirgin bakışlarla sağa sola bakıyor. Ötekilerin uzaklaşmakta olduğunu görünce koluma giriyor, mer-71</p>

  <p class="calibre1">divenleri birlikte çıkıyoruz. Bu arada yüksek sesle:</p>

  <p class="calibre1">"iyi görünüyorsun iyi" demeyi de unutmuyor. Sonra yine fısıltıyla,</p>

  <p class="calibre1">"Dilekçede imzası olan herkesi yeniden sorguya çekiyorlar."</p>

  <p class="calibre1">"Ciddi misin?"</p>

  <p class="calibre1">"Evet, benden yazılı rapor istediler. Sorgulama emrini ismet Bey'in verdiği söyleniyor. Sen bir şey biliyor musun?"</p>

  <p class="calibre1">"Hayır" diyorum, "ilk kez senden duyuyorum."</p>

  <p class="calibre1">"Hani o dosya kapandı demişlerdi."</p>

  <p class="calibre1">. "Dur hemen panikleme. Belki yeni müsteşar olay hakkında bilgi edinmek istiyordur."</p>

  <p class="calibre1">"Bu pek bilgilenme işine benzemiyor. Sivil müsteşar geldi ya, Dilekçe Olayı'na karışan herkesi temizlemek istiyorlar. Bunlar başımıza bir çorap örecekler."</p>

  <p class="calibre1">"Sakin ol" diyorum.</p>

  <p class="calibre1">Orhan şaşkınlıkla yüzüme'bakıyor.</p>

  <p class="calibre1">"Nasıl böyle rahat olabiliyorsun."</p>

  <p class="calibre1">"Patron sivilleşti, ama teşkilatta her şey eski tas eski hamam. Tedirgin olmalan için neden yok. Bu yalnızca bir gözdağı. Ya da birinin paranoyası."</p>

  <p class="calibre1">inanmak ister gibi bakıyor yüzüme.</p>

  <p class="calibre1">"Umarım düşündüğün gibidir."</p>

  <p class="calibre1">"Elbette öyle, ama sen böyle panik halinde kapı kapı dolaşırsan, teşkilatta muhalefet var sanıp gerçekten de bir temizliğe başlayabilirler. Sakin ol ve sana sorulanlara makul yanıtlar ver."</p>

  <p class="calibre1">"Sen de dikkatli ol ve iyimserliğini aptallığa vardırma. Yıldı-rım'ın başına gelenleri unutma."</p>

  <p class="calibre1">"Tamam tamam, merak etme. Uyarın için sağol."</p>

  <p class="calibre1">Büromun bulunduğu kata çıktığımızda sesini yine yükseltiyor.</p>

  <p class="calibre1">"Tekrar geçmiş olsun. Kendine iyi bak" diyerek uzaklaşıyor.</p>

  <p class="calibre1">Orhan'ı severim, Yıldırım sağken birlikte hareket ederdik. Biraz korkaktır, ama çok zeki bir arkadaştır. Gerçi korkmakta pek de haksız sayılmaz, baksana amca bey kurduğu senaryoya iyice kaptırmış kendini. Mine'nin kaçırılmasının teşkilata yönelik bir operasyon olduğuna kesin gözüyle bakıyor. Hiçbir veri yokken, yılların istihbaratçısı olan bir adam nasıl böyle bir sonuca varabilir? Kafamda bu düşüncelerle büroya girdiğimde, oturduğu masada önündeki kâğıda dalıp giden Mustafa'yı görüyorum. Üzerinde bej rengi şık bir süveter var. Kolundaki altın künye okuduğu kâğıdın üzerine sürtünüyor.</p>

  <p class="calibre1">"Kolay gelsin" diyorum.</p>
</body>
</html>
