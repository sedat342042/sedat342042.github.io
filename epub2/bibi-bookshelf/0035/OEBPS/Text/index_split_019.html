<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_18">95</h2>

  <p class="calibre1">"İçerde reklamları izliyor."</p>

  <p class="calibre1">Gökçe kucağımda içeri gidiyoruz. Ayça yanağını sağ eline dayamış, bir şampuan reklamı izliyor.</p>

  <p class="calibre1">"Bıkmadın mı kızım ?" diyorum.</p>

  <p class="calibre1">Dönüp bakıyor,</p>

  <p class="calibre1">"Aa babam gelmiş" diyerek, kollarını açarak yanıma geliyor. İkisini birden kaldırmaya korkuyorum. Doktorlar bir süre ağır kaldırma demişlerdi. Gökçe'yi de indirip, ikisini birden yerde kucaklıyorum. Kızlarla oynaşırken, televizyonda haberler başlıyor. İlk haber İstanbul polisinin gerçekleştirdiği bir ev baskını.</p>

  <p class="calibre1">Polis katili üç terörist ölü ele geçirilmiş. Kızları bırakıp koltuğa oturuyorum.</p>

  <p class="calibre1">Ayça okulla ilgili bir şeyler anlatıyor, yarım yamalak duyuyorum. Aklım haberde; bizden gözlemci olarak kim katıldı acaba? Birden Naci'yle ilgili raporu yazmadığımı hatırlıyorum. Bu akşam onu da hazırlamalı diye düşünüyorum, televizyonda öldürülen teröristlerin kanlı görüntüleri geçerken.</p>

  <p class="calibre1">On birinci bölüm</p>

  <p class="calibre1">Naci'nin bürosu, 1. Şube'nin bulunduğu binanın ikinci katında uzun bir koridorun sonunda yer alıyor. Girişte resmî giyimli üç polis ayaküzeri sohbet ediyorlar; doğuya atanan bir arkadaşları hakkında konuştuklarını işitiyorum yanlarından geçerken. Koridor boyunca yürüyorum. Yüzündeki çekingenlik kadar ellerinde beceriksizce taşıdığı evraklardan da sıradan bir vatandaş olduğu anlaşılan 40-45</p>

  <p class="calibre1">yaşlarında bir adam, ikircimli adımlarla sağ yandaki odanın kapısından içeri giriyor. Açık bıraktığı kapıdan onu izliyorum, masadaki memura doğru yaklaşıyor.</p>

  <p class="calibre1">Adamın yüzünü göremememe karşın, ağzından dökülen ürkek sözcükleri duyar gibiyim. Başımı çevirdiğimde yan yana yürüyen üç kişiyle karşılaşıyorum.</p>

  <p class="calibre1">Bunların iki sivil polisle, bir zanlı olduklarını anlamakta gecikmiyorum.</p>

  <p class="calibre1">Sağdaki sivilin açık telsizinden yükselen cızırtı kulaklarımı tırmalıyor.</p>

  <p class="calibre1">Sakalları iyice uzamış olan zanlının yüzünde rahat bir ifade var; sorgudan yeni çıkmış olmalı.</p>

  <p class="calibre1">Polis olmayı hiç istemedim. Onları küçümsediğimden değil, çoğu gözlerimi kaparım vazifemi yaparım anlayışında memurlar oldukları halde yaptıkları işin, ülke için yararlı olduğuna inanıyorum. Ama nasıl söylesem, oyunu onlar kurmuyor, bir oyuncudan daha yetkili değiller. Naci gibi canla başla çabalayanları da olmakla birlikte, ne kadar yetenekli olurlarsa olsunlar başkalarının kurduğu oyunlarda rol almaktan öteye gidemiyorlar. Bizim için durum farklıdır, istihbaratçılar kendi oyunlarını kendileri kurarlar. Sonuçta bizler de devlet memurları olsak bile alanımızda oldukça özgür davranabilme hakkına sahibiz. Gerçi, şimdi bana istihbaratçı olmayı ister miydin, diye sorsalar, gençlik günlerimde-ki kadar kolay "Evet" diyemem. Bu mesleği severdim, belki hâlâ da seviyorum. Ama, mesai saatleri içinde zorunlu işlerini bile bü-</p>

  <p class="calibre1">yük bir sıkıntıyla yapan, yüksek tavanlı, soğuk odalarda unutulmuş küçük memurlardan farkımız kalmadığını gördükçe, inandığım pek çok şeyin doğru olmadığını daha iyi anlıyorum.</p>

  <p class="calibre1">Oysa teşkilata girdiğim gün, amcam beni karşısına alarak gururlu bir tavırla şunları söylemişti:</p>

  <p class="calibre1">"Burası ülken ve ulusun için zekânı ve cesaretini kullanabileceğin biricik devlet kurumu. Buraya girebilmek bir ayrıcalıktır. Teşkilat, kendini kanıtlaman için bütün olanakları sunuyor. Bütün yollar açık, dilediğince koşabilirsin.</p>

  <p class="calibre1">Merak etme kimse seni durdurmayacak."</p>

  <p class="calibre1">Ama durdurdular; yalnızca beni değil, Yıldırım'ı, teşkilatı daha yararlı hale getirmeyi isteyen herkesi durdurdular. İçten içe devleti çürüten hava, bizim aramıza da sıçradı, soluğumuza karıştı, birlikte çalışmamızın ürünü olan ortak enerjiyi söndürdü. Bir tür yaşlılık mikrobu aşıladı. Belki teşkilatı yok etmedi, ama bitkisel yaşama mahkûm etti.</p>

  <p class="calibre1">"Yine yırttın kefeni ha?"</p>

  <p class="calibre1">Başımı çevirince bizim Başkomiser Fuat'ı görüyorum. Yandaki kapının önünde durmuş, beni süzüyor. Bakışlarında saygıyla karışık bir tür hayranlık sezinliyorum. Belki de bu benim hüsnü kuruntum. Belki de yalnızca kıskançlık duyuyor.</p>

  <p class="calibre1">"Azrailini vurmuşsun" diyor. "Hem de hareket halindeki bir arabadan."</p>

  <p class="calibre1">"Abartmışlar" diyorum umursamaz bir tavırla.</p>

  <p class="calibre1">"Yalan mı yani?" diyor umut yüklü bir sesle. Sanki yalan olmasını ister gibi bir hali var. Dört yıl önce Yıldırım, Fuat ve ben poligonda birlikte atış yapardık.</p>

  <p class="calibre1">Yıldınm'la daha iyi anlaşırlardı. Nedense pek ısınamadık birbirimize. Bunu da karşılıklı olarak belli etmekten çekinmedik. Silahlara hastalık derecesinde meraklıdır. Ben görmedim ama, Yıldırım'ın söylediğine göre evinde oldukça geniş</p>

  <p class="calibre1">bir tabanca koleksiyonu varmış. Aslında fena da silah kullanmaz, gergin bir adam olmasa iyi bir atıcı bile sayılabilir. Sık sık yansırdık. Fuat bir türlü üçüncülükten kurtulamazdı; az balığını yemedik Kavak'ta. Hâlâ o günlerin acısını taşıyor demek. Dur biraz damarına basayım şunun.</p>

  <p class="calibre1">"İkimiz de silahlarımızı çektik ve ateş ettik; hızlı olan kazandı."</p>

  <p class="calibre1">"Sendeki yaranın da ağır olduğunu söylemişlerdi."</p>

  <p class="calibre1">"Demek ki o kadar ağır değilmiş."</p>

  <p class="calibre1">"Burnundan kıl aldırmıyorsun bu sabah."</p>

  <p class="calibre1">"Birkaç saat sonra yine dene. Öğleye kadar buradayım."</p>

  <p class="calibre1">"Naci'yle mi işin ?"</p>

  <p class="calibre1">yy</p>

  <p class="calibre1">"Evet geveze komiserler hakkında bir rapor hazırlıyoruz."</p>

  <p class="calibre1">"Zamanlaman harika, tam da rapor yazacak halde oğlan."</p>

  <p class="calibre1">"Niye, ne oldu ki?"</p>

  <p class="calibre1">Yüzünü buruşturuyor Fuat, ukalalığından sıyrılıyor, üzüldüğü belli.</p>

  <p class="calibre1">"Yargısız infaz hikâyesi. Defterini dürecekler çocuğun."</p>

  <p class="calibre1">"Bir şey yapamazlar."</p>

  <p class="calibre1">"Keşke dediğin gibi olsa. Ama biraz zor... Neyse, hadi bana eyvallah."</p>

  <p class="calibre1">"Görüşürüz."</p>

  <p class="calibre1">Demek sonunda soruşturmayı öğrendi Naci, benim rapor yazdığımı da biliyor mu acaba? Bu düşüncelerle giriyorum odasına. İçeride sigara dumanından göz gözü görmüyor. Odada Naci'den başka kimse de yok. Telsizi kapatmış, dirsekleri masaya dayalı kara kara düşünüyor. Beni görünce ayağa kalkıyor.</p>

  <p class="calibre1">"Gel Sedat" diyor, içini çekerek. "Gel otur şöyle."</p>

  <p class="calibre1">"Hayrola" diyorum. "Ne bu surat, Karadeniz'de gemilerin mi battı?"</p>

  <p class="calibre1">Alttan alttan süzüyor.</p>

  <p class="calibre1">"Sanki bilmiyorsun da?"</p>

  <p class="calibre1">"Neyi?"</p>

  <p class="calibre1">"Elinin körünü" diyor sert bir tonda. "Üsküdar'daki ev baskını. Hani şu senin çaylakla gözlemci olduğunuz operasyon."</p>

  <p class="calibre1">"Haa şu mesele."</p>

  <p class="calibre1"></p>

  <p class="calibre1">"Yaa o mesele. Bir de anlamazlıktan geliyorsun."</p>

  <p class="calibre1">"Soruşturmayı duydum, tamam. Ama kafanı bozan işin o olduğunu nereden bileyim."</p>

  <p class="calibre1">"Ulan bundan daha önemli bir şey olur mu ? Hapse atacaklar bizi."</p>

  <p class="calibre1">"Bir şey olmaz."</p>

  <p class="calibre1">"Sen yine öyle san, baksana şu gazeteye."</p>

  <p class="calibre1">Masanın üzerinde duran gazeteyi alıyorum. Ön sayfanın alt sıralarında, "Çatışma mı, yargısız infaz mı ?" başlığı altında şu haberi okuyorum:</p>

  <p class="calibre1">"Geçtiğimiz günlerde Üsküdar'da örgüt evine düzenlenen baskında öldürülen, aralarında Zeynep Kâmil Hastanesi hemşirelerinden Gülizar Nesim'in de bulunduğu üç kişinin yargısız infaza kurban gittiği iddia ediliyor. Gülizar Nesim'in ailesi, yaptığı basın toplantısında evdekilerin güvenlik kuvvetlerine ateş</p>

  <p class="calibre1">açmadıklarını, buna karşın, içeri giren polisin onları sorgulamaya bile gerek görmeden kurşuna dizdiğini söylediler. Öldürülen üç teröristin 100</p>

  <p class="calibre1">üzerinden iki silah çıkması da kuşkuları artırıyor. İçişleri Bakan-lığı'nın olay hakkında geniş çaplı bir soruşturma başlattığı öğrenildi."</p>

  <p class="calibre1">Gazeteden başımı kaldırınca, Naci'nin kaygılı bakışlarıyla karşılaşıyorum.</p>

  <p class="calibre1">"Yazılı savunmamı istediler. Bu defa işim bitik."</p>

  <p class="calibre1">"Sanmam" diyorum sakinliğimi koruyarak masanın karşısındaki koltuğa otururken.</p>

  <p class="calibre1">"Ellerinde hiçbir kanıt yok."</p>

  <p class="calibre1">"Hemşire olmasaydı, ben de senin gibi düşünecektim."</p>

  <p class="calibre1">"Terörist değil mi bu kadın?"</p>

  <p class="calibre1">"Terörist ama, ölen heriflerle aynı örgütten değil."</p>

  <p class="calibre1">"Nasıl değil, aynı evde bulunmuyorlar mıydı ?"</p>

  <p class="calibre1">"Evet. Ama kadın aynı örgütten değil. Beş ay da içeride yatmış."</p>

  <p class="calibre1">"Adi bir suçtan değil herhalde ?"</p>

  <p class="calibre1">"Tabiî ki değil, başka bir terör örgütünün davasından."</p>

  <p class="calibre1">"Ne olacak eski örgütünü pasif bulup, yatay geçiş yapmıştır" diyorum Naci'nin kederini dağıtmak için.</p>

  <p class="calibre1">Esprime gülmüyor.</p>

  <p class="calibre1">"Öyle değil işte" diyor yenilmiş bir ses tonuyla.</p>

  <p class="calibre1">"Anlamadım" diyorum, ciddileşerek. "Şu işi başından anlatsana."</p>

  <p class="calibre1">"Biliyorsun, her şey Zincirlikuyu'da çevik kuvvet otosuna düzenlenen saldırıyla başladı. İki arkadaşımız şehit oldu, yedi tanesi yaralı. Hemen harekete geçtik.</p>

  <p class="calibre1">Önceden tespit ettiğimiz, iki teröristi izlemeye başladık. Amacımız öteki birimlerle bağlantı kurmalarını beklemek, sonra da örgütü topyekûn çökertmekti.</p>

  <p class="calibre1">Ama herifler uyandı. Kaldıkları yeri terk ettiler. Fark ettirmeden onları izlemeye başladık. Takipten kurtulduklarını sanmalarını istiyorduk. Birkaç ev dolaştıktan sonra, üçüncü günün sonunda içlerinden biri bu hemşirenin kocası olan adamın işyerine gitti. Herif, belediyede çalışıyor. Onunla konuştu ve öğleden sonra hemşirenin evine gittiler."</p>

  <p class="calibre1">"Teröristler kadının değil, kocasının arkadaşları?" "Evet öyle, adam eski bir sempatizan, aktif işlerde yer almamış, ama her zaman örgüte yardımcı olmuş.</p>

  <p class="calibre1">İzlediğimiz herifler başlan sıkışınca, buna gelmişler, evinde iki gün kalmak istemişler. Adam da razı olmuş."</p>

  <p class="calibre1">"Nereden biliyorsun bunları ?" "Kadının kocası anlattı." "Adam elinizde mi?"</p>
</body>
</html>
