<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Ahmet \334mit _ Sis Ve Gece.doc)</title>
  <meta content="pdftohtml 0.36" name="generator" />
  <meta content="f" name="author" />
  <meta content="2007-03-29T11:11:59+00:00" name="date" />
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre2" id="calibre_pb_35">230</h2>

  <p class="calibre1">"Hastaneden birlikte mi çıkmışlardı ?" diyorum tedirgin bir sesle.</p>

  <p class="calibre1">Ama doktor benim beklediğim yanıtı vermiyor. Yüzündeki öfkenin dağıldığını, kaygıyla bana baktığını görüyorum.</p>

  <p class="calibre1">"Neyiniz var, yüzünüz sapsarı olmuş" diyor. "Size bir bardak su vereyim."</p>

  <p class="calibre1"></p>

  <p class="calibre1">"Sağolun istemem" diyorum. "Siz yalnızca birlikte çıkıp çıkmadıklarını söyleyin."</p>

  <p class="calibre1">Düşünmeye çalışıyor.</p>

  <p class="calibre1">"Mesai saati sona ermek üzereydi. Belki de yanılıyorum, ama Gülizar ile kız konuşarak dışarı çıktılar."</p>

  <p class="calibre1">"Eyvah" diyorum mırıldanarak. "Mine o gece Gülizar'daydı."</p>

  <p class="calibre1">"Ne söylediniz ?" diyor doktor.</p>

  <p class="calibre1">"Hiiç" diyorum. "Benim gitmem gerek."</p>

  <p class="calibre1">Aniden kalkışıma anlam veremeyen doktor, şaşkın gözlerle beni süzüyor.</p>

  <p class="calibre1">Kapıdan çıkarken, hemşirenin benden sonraki hastanın adını söylediğini işitiyorum. Bu kadmlar kalabalığından kurtulmalıyım. Hızla kapıya doğru atılıyorum. Aklım Üsküdar'da bir ay önceki o baskın gecesinde. Görüntüler şaşırtıcı bir netlikle biçimleniyor belleğimde. Evi, pencerelerinden arka bahçedeki karanlığa düşen beyaz ışık altında koşan iki gölgeyi yeniden görür gibi oluyorum.</p>

  <p class="calibre1">"Önüne baksana be adam" diyor koridorda çarpıştığım tombulca bir kadın. Bu olay yalnızca bir an bölüyor düşüncelerimi sonra yeniden o geceye, karanlıkta koşan iki gölgeye dönüyorum.</p>

  <p class="calibre1">Bahçenin alt köşesinde dikiliyoruz. Yanımda Mustafa var. İkide bir eline hohlayıp durduğuna göre hava soğuk. Canım sigara içmek istiyor, ama bunu yapamam. Başımı kaldırıp pencerelerinden dışarıya beyaz bir ışığın yayıldığı evin solgun görüntüsüne bakıyorum. Ortalık sessiz. Bakışlarımı pencerelerden alırken fark ediyorum ilk gölgeyi, ilerdeki ağacın arkasından hızla geçiyor.</p>

  <p class="calibre1">Ardından bir tane daha. Elim silahıma uzanıyor. Mustafa'ya yere yatmasını söylüyorum... Gölgeler karanlıkta hayaletler gibi uçuşuyor. Parmağım tabancanın tetiğine dokunuyor. Üç el silah sesi, sonra iki tane daha. Karşılık veriyorlar.</p>

  <p class="calibre1">Karanlıktan üzerimize kurşun yağıyor. Mustafa'yla sindiğimiz delikten başımızı kaldı-ramıyoruz bir süre. Bu arada evin içinden de silah sesleri gelmeye başlıyor. Doğrulup gölgelerin peşine takıldığımızda, onların çoktan sırra kadem bastıklarını görüyoruz, içlerinden birini vur-231</p>

  <p class="calibre1">duğumu çok sonra yerdeki kan lekelerinden anlayacağız. O kan lekeleri Mine'ye ait olabilir mi? ...</p>

  <p class="calibre1">Hastanenin kapısından çıkınca nemli bir rüzgâr yalıyor yüzümü. İnceden bir yağmur başlamış. Yağmurun altında yürümek hoşuma gidiyor. Yüzüme düşen damlaların kulaklanmdaki uğultuyu azaltacağına ilişkin tuhaf bir düşünceye kapılıyorum, bu yüzden arabaya kadar olan yolu elimden geldiğince uzatmak istiyorum.</p>

  <p class="calibre1">Arabaya girip bir sigara yakıyorum. Kafamı toparlamaya çalışıyorum, ama olmuyor, o geceye ait anılar birbiri ardınca sökün ediyor belleğimde.</p>

  <p class="calibre1">O gece benim vurduğum kişi bulunamadı. Oysa birlikte kaçtıkları arkadaşı iki gün sonra Balmumcu'da bir apartmanda ölü ele geçirilmişti... Bu hiçbir şeyi kanıtlamaz ki, ayrı ayrı evlerde saklanmayı seçmişlerdir. Polis birinin yerini saptamış, ötekininkini bulamamış olabilir... O da yarası iyileşene kadar bir yerlerde saklanmıştır... Ya öldüyse? Ölseydi mutlaka cesedi bulunurdu. Boş yere cesedi niye saklasınlar. Aksine ölüyü propaganda malzemesi olarak kullanırlardı... Ölen Mine'yse?</p>

  <p class="calibre1">Önce sakin olmalıyım, diyorum kendi kendime. Olanları soğukkanlılıkla düşünmeliyim, sanki o gece ateş eden kişi ben de-ğilmişim gibi.</p>

  <p class="calibre1">Başından başlayalım. Mine, o eve gitmiş olabilir mi ? Gittiğini varsayalım. Ama evdeki kalabalığı görünce vazgeçmiştir kalmaktan. Oradakilerden biri onu taksiye kadar götürmek istemiştir... Hayır bu mantıklı değil, o sırada polisi fark etmişlerdir. Evin arkasındaki geçitten çıkmalarının bir nedeni olmalı. Yoksa neden ön kapıyı kullanmasınlar ? Evet bu daha akla yatkın.</p>

  <p class="calibre1">Sonra. Onları kaçarken ben görüyorum. Ateş ediyorum. Mine vuruluyor. Ama yürüyebiliyor, hatta koşabiliyor ki bahçeden hızla uzaklaşabiliyorlar. Sonra bir arabaya biniyorlar. Oradan hızla uzaklaşıyorlar. Peki Mine'nin yarası kanamıyor mu? Öyle bir yerden vuruldu ki fazla kan akmıyor, diyelim. Böyle yaralanmalarla çok karşılaştık. Adam kızı bir hastaneye bırakmak istemez mi ? Çünkü Mine örgütten biri değil, üstelik polisten gizlenmesine de gerek yok... Belki de Mine korkmuş hastaneye gitmek istememiştir. O zaman nereye gitmek ister? Beni arayabilirdi! Ya ona ateş ederken beni gördüyse? Onu bilerek öldürmek istediğimi sandıy-sa? Böyle bir şey düşünür mü? Kurşunlan onun üstüne boşaltırken gördüyse neden düşünmesin ? Kim bilir ne kadar korkmuştur? Bir zamanlar âşık olduğu adam onu öldürmeye çalışıyor. Üstelik en son görüşmemizde oldukça sert davranmıştım ona... Ya-p^ i</p>

  <p class="calibre1">nındaki adam, Mine'yi örgüt evlerinden birine götürmüş olmasın. Sanmam. Neden onun sorumluluğunu üstüne alsın ki ? Yarın bir gün kızın yakalanıp evin yerini söylemeyeceği ne malum ? O durumda kıza nereye gideceğini sormuş olması gerekir.</p>

  <p class="calibre1">Peki, Mine nereye gitmeyi ister ? Annesinin yanına. Ama benim o apartmanda oturduğumu biliyor. Eğer paniklemişse, korkusu oraya gitmesine engel olabilir.</p>

  <p class="calibre1">Kendi evine gitmeyi istemez mi? Madam'ın yardım edeceğini düşünebilir. Ama gitmemiş işte...</p>

  <p class="calibre1">Belki de adam, kızı güvenilir bir eve götürmeyi göze aldı. Kızı eve sokunca da, orada kalanlar bu duruma çok bozuldular. Mi-ne'yi tedavi ettiler, ama güvenmedikleri için de onu serbest bırakmadılar, evde tutmayı seçtiler. Ve Mine hâlâ orada hapis! Neden olmasın, akla yakın görünüyor.</p>

  <p class="calibre1">Bir başka olasılık ise Mine'nin ölmüş olması. Öyleyse ceset nerede ? Örgüt bir yere gömmüştür. Bunu neden yapsınlar ki ? Arkadaşlarını gizlemek için, ama onların hepsi öldü, kimi gizleyecekler ? Eğer Mine ellerinde ölmüş olsaydı, bir bildiriyle birlikte cesedini uygun bir yere bırakır, polisin yargısız infaz yaptığını söylerlerdi. Hayır, Mine o eve girdiyse bile ölmüş olması zayıf olasılık. Demek ki yaşadığını hâlâ ümit edebilirim. Ama ne kadar süre? Birden, başka bir olasılık geliyor aklıma. Eğer Mine bir örgüt evinde ahkonuluyorsa, polisin bir başka operasyonunda terörist sanılarak öldürülmesi işten bile değil.</p>

  <p class="calibre1">Naci'yle konuşmalıyım, diyorum ani bir kararla kontak anahtarını çevirerek.</p>

  <p class="calibre1">Naci, Mine'nin alıkonulduğu evi bulabilir.</p>

  <p class="calibre1">Yirmi beşinci bölüm</p>

  <p class="calibre1">1. Şube'deki bürosunda buluyorum Naci'yi. Oturmuş yakında görülecek dava için avukatlara rapor yazıyor. Davadan duyduğu kaygı biraz azalmış gibi. Yüzünde kavgacı bir ifade var. Bizzat içişleri bakanı arayıp, bu işten bir şey çıkmayacağını, teröre karşı cansiperane çalışan polislerimizin yanında olduğunu söylemiş. Bu ona moral vermiş, yalnız olmadığını hissetmiş.</p>

  <p class="calibre1">Onu dinledikten sonra olanaklı olduğunca ilişkimizi gizleyerek Mine'nin başına gelenleri anlatıyorum. Merak ve şaşkınlıkla dinliyor beni. Sözlerim sona erince:</p>

  <p class="calibre1">"Bence kızı örgüt evinde saklamazlar" diyor.</p>

  <p class="calibre1">"Nasıl bu kadar emin olabiliyorsun?" diye soruyorum.</p>

  <p class="calibre1">"Beş yıldır bu örgütle uğraşıyorum. Çocuk yaştaki sempatizanlarından, orta yaşını aşmış üst düzey yöneticisine kadar her kademedeki elemanını sorguladım.</p>

  <p class="calibre1">Onları izledim, onlarla çatıştım. Karşımızdakiler, haksızlıklara heyecanla karşı çıkan toy gençler değil, öldürme sanatında giderek uzmanlaşmış, gönüllü bir katil çetesi. Gittikçe de daha profesyonelleşiyorlar. Evden birlikte çıktıkları terörist, yaralı kızı asla örgüt evine götürmez. Neyine istersen iddiaya girerim."</p>

  <p class="calibre1">"Çatışma sonrasının duygusallığıyla ya da birlikte kurtulmuş olmanın sarhoşluğuyla götürdüğünü..."</p>

  <p class="calibre1">"Bence olmaz" diyerek sözümü kesiyor Naci. "Bunu yapmazlar. Hiç tanımadıkları bir kızın yaşamını kurtarmak için kendi arkadaşlarını tehlikeye atmazlar."</p>

  <p class="calibre1">"Varsayalım yaptı. Girdikleri evdekiler yaptığının yanlış olduğunu söylediler.</p>

  <p class="calibre1">Ama kız bir kez eve girmiş bulundu."</p>

  <p class="calibre1">"Böyle bir şey olmaz, ama diyelim ki oldu. Kızı o evden bırakmazlar. Belki öldürmezler, ama kendi güvenliklerini sağlayıncaya kadar kızı evde tutarlar. Ama tekrar ediyorum bu çok zayıf bir</p>

  <p class="calibre1">olasılık."</p>

  <p class="calibre1">"Sence ne olmuştur bu kıza?"</p>

  <p class="calibre1">"Kız ölmüştür. Dokuz milimetrelik mermi sıkmışsın, eğer kolundan yaralanmadıysa, vücutta derin tahribat yapar."</p>

  <p class="calibre1">"Ama o yarayla kaçabildi."</p>

  <p class="calibre1">"Kaçar, belki bir süre hiçbir şey olmamış gibi yaşar. Ama sonra düşüp ölür. Sen de tanık olmuşsundur buna."</p>

  <p class="calibre1">"Tamam da ortalıkta ceset yok."</p>

  <p class="calibre1"></p>

  <p class="calibre1">"Gömmüşlerdir."</p>

  <p class="calibre1">"Böyle bir riske neden atılsınlar ki?"</p>

  <p class="calibre1">Gözlerini yüzüme dikerek düşünüyor Naci.</p>

  <p class="calibre1">"Haklısın" diyor. "Böyle bir riske neden atılsınlar?"</p>

  <p class="calibre1">"işte bu nedenle kızın onların elinde olduğunu düşünüyorum."</p>

  <p class="calibre1">Düşünceli düşünceli başını sallıyor Naci.</p>

  <p class="calibre1">"Ama diyor şu anda tespit ettiğimiz örgüt evi yok. Son operasyonda çok ağır bir darbe indirdik onlara."</p>

  <p class="calibre1">"Yani böyle örgüt evleri kalmadı mı, diyorsun."</p>

  <p class="calibre1">"Keşke dediğin gibi olsa. Ben, bizim bildiğimiz yok, diyorum. Mutlaka örgüt evleri vardır. Dedim ya artık iyice profesyonelleş-ti adamlar. Yurtdışındaki merkeze bağlı birkaç yapı kuruyorlar. Yapılardan biri çökertilince öteki harekete geçiyor. Örgütü yeniden canlandırmaya başlıyor. Ama bu darbeden sonra toparlanmaları epeyce zaman alacaktır. Eğer düşündüklerin doğruysa, sabırla beklemen gerekecek."</p>

  <p class="calibre1">"Beklemeye beklerim de, senden bir isteğim olacak. Eğer bu örgütün evlerinden biri tespit edilirse. Benim haberim olmadan operasyon yapmayın. Mine içerde olabilir."</p>

  <p class="calibre1">"Anladım" diyor Naci. "Hiç merak etme. Sana haber veririm."</p>

  <p class="calibre1">"Sağol" diyorum.</p>

  <p class="calibre1">"Önemli değil" diyor Naci.</p>

  <p class="calibre1">Sonra, içten bakışlarla süzüyor beni.</p>

  <p class="calibre1">"Bu kız çok mu önemli senin için ?"</p>

  <p class="calibre1">"Çok önemli" diyorum. "Kendi kızlarım kadar önemli."</p>

  <p class="calibre1">"Neden?" diye sormuyor. "Canını sıkma" diyor yalnızca. "Kız o eve hiç girmemiş</p>

  <p class="calibre1">de olabilir."</p>

  <p class="calibre1">"Olabilir" diyorum. "Olabilir de ben bu olanları anasına babasına nasıl anlatacağım."</p>

  <p class="calibre1">"Aynen bana anlattığın gibi" diyor.</p>

  <p class="calibre1">"Özür dilerim, kızınızı ben vurmuş olabilirim" mi diyeyim?</p>

  <p class="calibre1">"O kısmını söylemek zorunda değilsin. En azından kız sağ salim bulununcaya kadar."</p>

  <p class="calibre1">Yirmi altıncı bölüm</p>

  <p class="calibre1">Kızlarını sağ salim bulacağımızı söyleyerek oyalıyorum Metin Bey ile Sevim Hanım'ı. Şişli'de, anacaddeye bakan bir kafenin ikinci katında konuşuyoruz.</p>

  <p class="calibre1">Sevim Hanım, Ceyhun Bey'i de getirir diye korkuyordum, ama kadın bunu yapmıyor.</p>

  <p class="calibre1">Çocuklarının yaşamını ilgilendiren böyle bir toplantıda bile, bu eski karıkoca birbirinden uzak durmayı tercih ediyorlar. Zorunlu olmadıkça konuşmuyorlar hatta birbirlerinin yüzüne bile bakmıyorlar. Meli-ke'nin anlattığına göre, Mine'nin hamileliğinin öğrenilmesiyle karşılıklı hakaretlere varan sözlerle birbirlerini suçlamışlar.</p>

  <p class="calibre1">"Mine'nin kaybolmasıyla ilgili bazı sonuçlar elde ettik" diyorum, ikisi de dikkat kesiliyorlar. Kendimi olayların dışında tutarak, olanı biteni ayrıntılarıyla anlatıyorum. Sessizce dinliyorlar beni. Sözlerimin sonuna doğru kendi tahminimi söylüyorum. Kafalarına yatar gibi oluyor.</p>

  <p class="calibre1">"O Fahri denen herife hiç güvenmemiştim zaten" diyor Sevim Hanım öfkeyle.</p>

  <p class="calibre1">"Onunla tanışmasaydı bunlar başına gelmeyecekti."</p>

  <p class="calibre1">Metin kimseye kızmıyor, kendi içine dönmüş, ağladı ağlayacak.</p>

  <p class="calibre1">"Şu talihsizliğe bakın" diyor. "Akla hayale sığmayacak iş geldi bizi buldu."</p>

  <p class="calibre1">"Olan oldu" diyorum. "Artık soğukkanlı davranmaktan başka çare yok. Eğer düşündüğüm gibiyse, yani Mine o evlerden birinde alıkonuluyorsa, onu kurtaracağız, ama biraz zamana ihtiyacımız var."</p>

  <p class="calibre1">"Ya polis o eve de baskın düzenleyip, kızımızı terörist diye öldürürse ?" diye atılıyor Metin.</p>

  <p class="calibre1">"Merak etmeyin, onu da düşündük" diyorum. "Polisin bütün birimleri bu durumdan haberdar. Böyle bir ev tespit edildiğinde önce bana bildirecekler."</p>

  <p class="calibre1">Söylediklerim pek inandırıcı gelmemiş olacak ki:</p>

  <p class="calibre1">"Bildirirler değil mi ?" diye soruyor Metin Bey.</p>

  <p class="calibre1">"Hiç kaygılanmayın, kesinlikle bildirirler."</p>

  <p class="calibre1">"Sağolun Sedat Bey" diyor Sevim Hanım. "Bize çok iyiliğiniz dokundu."</p>

  <p class="calibre1"></p>

  <p class="calibre1">"Önemli olan Mine'yi sağ salim kurtarmak" diyorum.</p>

  <p class="calibre1">"Ben eminim" diyor Sevim Hanım, birden rahatlamış bir tavırla. "Hissediyorum.</p>

  <p class="calibre1">Anneler hisseder. Kızım sağ salim çıkıp gelecek."</p>

  <p class="calibre1">"Elbette gelecek" diyorum. " Ama hepimizin sabırlı olması gerekiyor. Sizlerden tek ricam bu."</p>

  <p class="calibre1">"Haklısınız" diyor Metin Bey. "Güçlü olmalıyız. Ve Mine dönünce de ona sahip çıkmalıyız."</p>

  <p class="calibre1">Metin Bey'in sözlerinde iğneleyici bir tını var.</p>

  <p class="calibre1">"Bu yaz emekli olacağım. Kızımı alıp birlikte oturacağım" diye sürdürüyor sözlerini.</p>

  <p class="calibre1">"Biraz geç kalmadınız mı Metin Bey?" diyor kadın oldukça sert bir tavırla.</p>

  <p class="calibre1">"Ben geç kaldıysam sen hep onun yanındaydın" diyor adam altta kalmayarak.</p>

  <p class="calibre1">"Lütfen" diyorum. "Böyle zor bir zamanda, birbirinizi kırmak yerine destek olmalısınız."</p>

  <p class="calibre1">Kesiyorlar tartışmayı. Metin bana dönüyor.</p>

  <p class="calibre1">"Ataköy'deki kiracı evi boşaltmış. Mine'nin eşyalarını oraya taşıyacağım."</p>

  <p class="calibre1">"Neden acele ediyorsunuz ?" diyorum.</p>

  <p class="calibre1">"O ev güneş görmüyor. Soba yanmazsa her şey nemleniyor. Bütün eşyalar çürüyecek.</p>

  <p class="calibre1">Hem boş yere niye kira ödeyelim ? Mine dönünce de Ataköy'deki eve yerleşir.</p>

  <p class="calibre1">Orası daha iyi bir semt."</p>

  <p class="calibre1">"Bunu daha önce yapmalıydın."</p>

  <p class="calibre1">"İstemedim mi sanıyorsun ? 'Ben oraya taşınmam' dedi Mine. Okuluna uzakmış."</p>

  <p class="calibre1">"Neyse canım bırakın artık birbirinizi üzmeyi. Madem Ataköy'de eviniz boşaldı, götürün oraya eşyaları. Taşınırken bana da haber verirseniz sevinirim."</p>

  <p class="calibre1">İkisi de bu isteğimin nedenini anlayamamış yüzüme bakıyorlar. Açıklama gereği duyuyorum.</p>

  <p class="calibre1">"Belki gözden kaçan bir ipucu buluruz."</p>

  <p class="calibre1">"Merak etmeyin, haber vereceğim, eski kiracının bir iki parça eşyası var, önümüzdeki hafta onlan alacak. Sonra taşıyacağım eşyaları. Belki o zamana kadar Mine de bulunur."</p>

  <p class="calibre1">"Umarım öyle olur" diyorum.</p>

  <p class="calibre1">"Öyle olacak" diyor Sevim Hanım ellerini yukarıya doğru açarak. "İnşallah. Güzel Allahım onu bize gönderecek."</p>

  <p class="calibre1">Masada bir iyimserlik havası esiyor.</p>

  <p class="calibre1">"Belki de" diyor Metin. "Mine o eve hiç gitmedi bile. Bir arkadaşına takıldı.</p>

  <p class="calibre1">Hani şu bilinmeyen sevgiliye. O da daha iyi bir doktor buldu. Belki dinleniyordur. İyileşmeyi bekliyordur. Bakarsınız birkaç güne kalmaz çıkıp gelir."</p>

  <p class="calibre1">Yaşlı adamın çocuksulaşan yıpranmış yüzüne bakıyorum.</p>

  <p class="calibre1">"Belki de" diyorum. "Belki de çıkıp gelir."</p>

  <p class="calibre1">Yirmi yedinci bölüm</p>

  <p class="calibre1">Ama gelmiyor Mine. Günler geçiyor, geçen her gün umutlarımızın boş bir beklenti olduğunu kanıtlamaktan başka işe yaramıyor. Haftada birkaç kez Naci'yi arıyorum.</p>

  <p class="calibre1">Haber yok. Morglara, hastanelere gidiyorum. Kimsesiz genç kız cesetlerine bakıyorum, tabancayla vurulanlara, bıçaklananlara, otomobillerin çarpıp kaçtıklarına, denizde boğulanlara; hayır hiçbiri, ama hiçbiri Mi-ne'ye benzemiyor. Bilgileri doğrudan kendim öğrenmek istiyorum. Morg görevlileriyle, hastane yetkilileriyle görüşüyorum. "Hayır" diyorlar "Tarif ettiğiniz kıza benzer biri gelmedi bize." Yine de onu aramaktan vazgeçemiyorum. Mine'yi aramadığım zamanlar, onu öldürmüş olabileceğim kaygısı saklandığı köşeden çıkıp, yüreğimin ortasına gelip çöküyor. Nereye gidersem gideyim, bu düşüncenin ağırlığından kendimi kurtaramıyorum.</p>

  <p class="calibre1">Bazen iyice bunalıp, "Tamam onu ben vurdum, kabul ediyorum" diyorum kendi kendime. Ama isteyerek olmadı ki. O karanlıktaki gölgenin Mine olduğunu bilseydim ateş eder miydim? Onu korumaya, kurtarmaya çalışmaz mıydım? Bütün bu avutucu savlar, yaşamda en çok önem verdiğim insanı kendi ellerimle öldürmüş</p>

  <p class="calibre1">olabileceğim gerçeğini değiştirmiyor. O zaman başka bir varsayıma yaslanıyorum;</p>

  <p class="calibre1">"Belki de yanılıyorum" diyorum. Belki de Mine o eve hiç gitmedi. Ama sağ ya da ölü onu bulmadan bunu anlamak olanaksız. Bu yüzden onu vurmuş olabileceğimi unutmaya çalışıyorum. Yoksa çıldıracağım...</p>

  <p class="calibre1"></p>

  <p class="calibre1">Bendeki değişiklikten en fazla etkilenen kişi Melike. Ama ne bir şey söylüyor ne de soruyor. Beni, uykuda gezer halimle baş başa bırakıp için için üzülüyor. Bir hafta kadar sonra, Metin Bey telefon ediyor. Önce "Bir gelişme var mı" diye soruyor. Olmadığını söyleyince, düş kırıklığı içinde, "Yarın Mine'nin evini taşıyaca-</p>

  <p class="calibre1">ğız, siz de bulunmak istemiştiniz" diyor. "Sağolun, gelirim" diyorum. Belki de gitmesem daha iyi olacak diye düşünüyorum telefonu kapattıktan sonra. Neden gidiyorum ki oraya ? Mine'nin eşyalarının arasından önemli bir ipucu çıkmayacağı kesin. Ama o evde bir sürü anım var. Bir anlamda orası benim ikinci evim sayılır. Boşaltılırken Mine bulunmayacak, hiç değilse ben olmalıyım.</p>

  <p class="calibre1">O gece yine uyku tutmuyor. Mine'nin yok oluşuna, belki de ölümüne yavaş yavaş</p>

  <p class="calibre1">alıştığımızı düşünüyorum, işte onun evini de boşaltıyoruz. Mine'nin izlerinin bulunduğu mekânları birer birer terk ediyoruz... Kısa sürede düşüncelerim acımasız bir hıza erişiyor, varsayımlar kıran kırana bir çatışmaya tutuşuyor kafamın içinde. Yatakta dönüp duruyorum. Melike'nin de kıpırdadığını fark ediyorum. Usulca sokuluyor yanıma. Onun çoktan uyumuş olduğunu düşündüğüm için biraz şaşırıyorum. Şefkatle sarılıyor. Yadırgayacağımı sanıyorum, ama dokunması hoşuma gidiyor. Elleri yüzümde, saçlarımda geziniyor. Dokunuşları öyle içten ki, sözcüklerle anlatamadığını sanki parmaklarının ucuyla söylemek istiyor.</p>

  <p class="calibre1">Ellerinin sıcaklığını içimde bir yerlerde hissediyorum; sanki yanımda annem, sakınmışız güvenebileceğim bir dost var. Gözlerim doluyor, günlerdir biriktirdiğim, acılar, öfkeler, kaygılar, kuşkular, korkular sonunda taşıyor.</p>

  <p class="calibre1">Kendimi daha fazla tutamıyorum, koca adam burnumu çeke çeke ağlamaya başlıyorum, iyice sarılıyor bana... Ben biraz yatışınca:</p>

  <p class="calibre1">"Mine öldü mü ?" diye soruyor, sesi kederli.</p>

  <p class="calibre1">"Bilmiyorum" diyorum.</p>

  <p class="calibre1">"Ölmesin" diyor, eliyle gözyaşlarımı silerek. Sanki onu sevdiğini biliyorum, ama sizi bağışladım dercesine.</p>

  <p class="calibre1">Hiçbir şey söylemeden yüzüne bakıyorum, alacakaranlıkta olduğundan daha güzel görünüyor gözüme. Söylediklerinde içten. Bu kadının beni sevdiğinden hiç kuşkum yok. Sarılıyorum ona, o yine saçlarımı okşuyor. Yüzüm, iki çocuk doğurmuş</p>

  <p class="calibre1">olmasına rağmen diriliğini koruyan memelerine değiyor. Hastaneden çıktığımdan beri onunla yatmadığımı fark ediyorum. Ellerim adeta kendiliğinden kalçalarına doğru uzanıyor. Pamuklu geceliğini yukarı doğru çekiyorum, elim sıcak tenine dokunuyor. O saçlarımı okşamayı sürdürüyor, ama hareketleri eski uyumunu yitiriyor. \ Dudaklanna doğru uzanıyorum. O da bana yaklaşıyor. Aralık dudaklarını öpmeye başlıyorum. Tuzlu ıslaklığı fark ediyorum, o zaman Melike'nin de ağladığını anlıyorum. Daha tutkuyla öpmeye başlıyorum onu. Dudaklan yumuşacık eriyor ağzımın içinde. Sırtüstü döndürüyorum onu. Geceliğinin askılarını düşülüyorum,</p>

  <p class="calibre1">Z4İ</p>

  <p class="calibre1">memeleri ortaya çıkıyor, istekle avuçluyorum onları. Melike'nin inleyerek başını geriye doğru attığını görüyorum. Eğilip memelerini öpmeye başlıyorum, teni lavanta kokuyor. Ağzıma hoş bir baharat tadı bulaşıyor. Dilimle meme başlarını yalıyorum, acıtmadan hafif hafif ısırmaya, dayanamayıp emmeye başlıyorum, inlemesi artıyor Melike'nin. Sabırsızlanıyor, önce kendi üstündekileri çıkarıyor, sonra da benimkileri. Kendimi biraz geriye alıyorum. Sağ elim bacaklarının arasına kayıyor, yumuşak tüylerin arasındaki ıslaklığı buluyorum.</p>

  <p class="calibre1">Kaygan nemli teni, parmaklarımın arasında kıvranarak derinleşiyor. Ben sevişmeyi biraz daha uzatmaktan yanayım, Melike dayanamıyor, "Hadi" diye kulağıma fısıldıyor. "Ne" diyorum. Belimden tutup, kendine doğru çekiyor, iç içe geçiyoruz. Bedenimi, istediği gibi hareket ettirmeye başlıyor. Kendimi ona bırakıyorum. Birbirine kenetlenmiş, yavaştan hızlıya doğru bir devinime giriyor.</p>

  <p class="calibre1">Hız arttıkça Melike'nin iniltisi de güçleniyor. Hızın en üst noktasında bedeni üst üste kasılıyor ve ağzından sevinç çığlığına benzer bir inilti çıkıyor. Bir süre bana sarılıp öylece kalıyor. Bedenindeki kasılma geçince bu kez ben kıpırdanmaya başlıyorum. Aynı istekle karşılık veriyor bana. Kalçalarını tutup tadını çıkarta çıkarta boşalıyorum içine. Sımsıkı sarılıyor bana. Boşalınca hafiflemişim gibi hissediyorum. Bede-nimdeki bütün gerginlik, hatta bedenim çok uzaklarda kalmış gibi. Sanki kuru bir çınar yaprağına dönüşmüşüm de sessizce akan bir nehrin üzerinde yavaşça süzülmekteyim. Gözlerim gökyüzüne takılmış, kenarları mor bulutlar geçiyor üstümden. O dinginliğin içinde ağır ağır yok oluyorum.</p>

  <p class="calibre1">"Bana yardım et" diyen bir sesle uyanıyorum. Hemen tanıyorum, bu Mine'nin sesi.</p>

  <p class="calibre1">Yatakta doğruluyorum. Bakıyorum, Melike yanımda uyuyor. Odanın içine bakıyorum kimse yok. Yanıldığımı düşünürken sesi yeniden duyuyorum.</p>

  <p class="calibre1">"Bana yardım et!"</p>

  <p class="calibre1">Dikkatle dinliyorum, ses yan taraftaki oturma odasından geliyor. Melike'ye bakıyorum mışıl mışıl uyuyor. Hızla kalkıyorum yataktan. Kapının önünden bir gölge kayıyor. "Dur" diye bağırarak peşine düşüyorum. Ama gölge durmuyor.</p>

  <p class="calibre1">Koridora ulaştığımda, daire kapısından çıkmakta olduğunu görüyorum. Mine'ye benziyor. "Mine" diye sesleniyorum. "Mine, dur!" Ama o aldırmadan süzülüyor dışarı. Peşi sıra koşuyorum. Daire kapısından çıkar çıkmaz zifirî bir karanlığın içine düşüyorum. Değil Mine'yi, burnumun ucunu bile göremiyorum. Elimle duvarlarda lambanın düğmesini arıyorum, çabalarım sonuçsuz kalıyor. Ayaklarımla zemini yoklayarak merdivenleri bulmaya çalışıyorum. Birkaç metre böyle ilerlememe karşın basamakları bulamıyorum. Bu olanaksız. Merdivenler buralarda bir yerlerde olmalıydı! El yordamıyla ilerlemeyi sürdürürken, sanki karanlıkta bir gedik açılıyor, bir yerlerden içeriye ışık vuruyor. Şaşkınlıkla uzun bir koridorun sonunda olduğumu fark ediyorum. îyi ama bizim ev üst katlarda değil miydi?</p>

  <p class="calibre1">Yanlışlıkla tavan arasına mı çıktım yoksa? Kafamda bu sorularla ışığa yürüyorum.</p>

  <p class="calibre1">Işığa çıkar çıkmaz, gözlerim kamaşıyor. Dışarıda gün doğmuş. Bir süre ellerimi gözlerime siper etmek zorunda kalıyorum. Işığa alışırken, tanıdık bir ses yankılanıyor kulaklarımda:</p>

  <p class="calibre1">"Nihayet geldin."</p>

  <p class="calibre1">Sesin geldiği yöne bakıyorum. Bir şövalenin başında amcam îsmet'i görüyorum.</p>

  <p class="calibre1">Gülümseyerek karşımda duruyor; hem de çok komik bir kıyafetle. Başında yana yatmış bir bere, sol elinde boya karıştırılmış bir palet, sağ elinde ince bir fırça.</p>

  <p class="calibre1">"Resim mi yapıyorsun ?" diye soruyorum.</p>

  <p class="calibre1">"Hiç beceremem, kamuflaj için böyle giyindim" diyerek elindeki fırçayla, şövalenin üstündeki resmin sağ alt köşesini gösteriyor. "Köşedeki imzayı görmedin mi ?"</p>

  <p class="calibre1">Eğilip bakıyorum. Tuvalde ne resim ne de imza var.</p>

  <p class="calibre1">"Okuyamıyor musun?" diye soruyor.</p>

  <p class="calibre1">"Burada resim de imza da yok" diyorum. Amcam söylediklerime inanamıyor, resme doğru yaklaşıyor:</p>

  <p class="calibre1">"Bak işte burada" diyerek fırçayla tuvalin sağ alt köşesine "Mine" yazıyor.</p>

  <p class="calibre1">Sonra doğrularak:</p>

  <p class="calibre1">"Onu bulabildin mi ?" diye soruyor.</p>

  <p class="calibre1">Sorusundan rahatsız oluyorum.</p>

  <p class="calibre1">"Hayır, ama bulacağım."</p>

  <p class="calibre1">"Gerek yok, o burada."</p>

  <p class="calibre1">Gösterdiği yöne bakınca yine o kimsesiz, karanlık yüzlü konağı görüyorum. Aynı çürümüş pencereler, aynı yıpranmış duvarlar ve üzerinde aynı arma bulunan kanatlı eski demir kapı.</p>

  <p class="calibre1">"Mine orada mı" diye soruyorum şaşkınlıkla.</p>

  <p class="calibre1">"Uzun zamandır bizim için çalışıyor. Arşiv servisinde" diyerek yanıtlıyor, kayıtsız bir tavırla.</p>

  <p class="calibre1">"Alay ediyorsun" diyorum.</p>

  <p class="calibre1">"Neden alay edeyim canım. 'Arşiv Servisini Modernleştirme Programı' için işe alındı."</p>

  <p class="calibre1">"Mine bilgisayar kullanmasını bilmez ki!" diye karşı çıkıyorum.</p>

  <p class="calibre1">"Bırak şu aptal aleti. Bize çalışkan köleler değil, yaratıcı zekâ-</p>

  <p class="calibre1">lar gerek."</p>

  <p class="calibre1">"iyi ama, o ressam. Arşivde ne yararı olabilir?"</p>

  <p class="calibre1">"Kayıtlardaki herkesin resmini çizecek, iki tane de genç şair bulduk mu, bak arşiv servisimiz nasıl tıkır tıkır işliyor."</p>

  <p class="calibre1">"Anlayamıyorum" diye kekeliyorum. "Ressamlar, şairler... onların arşivde ne işleri var?"</p>

  <p class="calibre1"></p>

  <p class="calibre1">"Anlayamazsın tabiî. Sözünü ettiğim gerçek bir yenilenme, işimizi sanat haline getiriyoruz."</p>

  <p class="calibre1">Kendimi tutamayıp gülmeye başlıyorum.</p>

  <p class="calibre1">"Gülme gülme, bu sistem en çok senin yararına. Artık küçük sevgilin polissin diye seni terk etmeyecek."</p>

  <p class="calibre1">Gülmeyi kesiyorum. Amcam hınzırca yüzüme bakıyor.</p>

  <p class="calibre1">"O beni terk etmedi" diyecek oluyorum.</p>

  <p class="calibre1">Yüzünü babacan bir gülümseme süslüyor.</p>

  <p class="calibre1">"Boş yere inkâr etme. Her şeyi anlattı."</p>

  <p class="calibre1">"Nerede o?"</p>

  <p class="calibre1">Elindeki fırça ile paleti resmin yanına bıraktıktan sonra:</p>

  <p class="calibre1">"Gel benimle" diyor. Kapıya doğru ilerliyoruz. Amcamın yanı sıra yürüyorum.</p>

  <p class="calibre1">Elini önlüğünün cebine sokup kocaman bir anahtar çıkarıyor.</p>

  <p class="calibre1">"Onu kilitli mi tutuyorsunuz ?"</p>

  <p class="calibre1">"Bilirsin, güvenlik" diyor kesin bir tavırla.</p>

  <p class="calibre1">Canım sıkılıyor. Ama bir şey söylemiyorum. Amcam anahtarı kilide sokup çeviriyor. Peş peşe iki metalik tıkırtı duyuyorum. Asma kilit açılıyor. Kilidi, iki kanadın demir halkalanndan çıkarıyor anahtarla birlikte cebine koyuyor.</p>

  <p class="calibre1">Sonra bana doğru dönerek, usulca:</p>

  <p class="calibre1">"Biz içerdeyken biri kapıyı üstümüze kilitlemesin diye yanıma alıyorum" diyor.</p>

  <p class="calibre1">Kapının sağ kanadım iterek içeri giriyor, onu takip ediyorum. Eşikten içeri adımı atar atmaz ağır bir koku sarıyor her yanı. Yüzümü buruşturarak duraksıyorum.</p>

  <p class="calibre1">"Bayatlamış boya kokusu" diyor amcam. "Alışırsın." Önüme geçerek yürüyor. Dar bir antreden görkemli bir salona geçiyoruz, içerde kimse yok, ama salon hiç de yıllardır kullanılmamışa benzemiyor. Ayaklarımızın altında, salonun üçte birini kaplayan, yer yer siyah lekeler olan bal rengi, ipek bir halı uzanıyor. Tavandan sarkan birkaç ton ağırlığındaki kristal avizenin altına düzenli olarak yerleştirilmiş barok stili mobilyalar sessizce bekleşiyorlar.</p>

  <p class="calibre1">Amcam çevreyle pek ilgilenmiyor, bu konağa defalarca girip çıktığı belli.</p>

  <p class="calibre1">Ayaklarımızın altındaki kalın halıya karşın gıcırda-</p>

  <p class="calibre1">yan eski ahşap zemine aldırmadan sol taraftaki kahverengi kapıya doğru yürüyoruz. Kapıdan geçerek küçük bir odaya giriyoruz.</p>

  <p class="calibre1">Burası odadan çok bir kuleyi andırıyor. Ortada, kıvrılarak yukarı doğru çıkan siyah bir merdiven var. Amcam merdivenin tırabzanını tutarak,</p>

  <p class="calibre1">"Senin kız yukarıda, tırmanmamız gerekecek" diyor.</p>

  <p class="calibre1">Başımı kaldırıp yukarı bakınca şaşkınlıktan ağzım açık kalıyor. Ne odanın tavanını ne de merdivenin sonunu görebiliyorum. Dışarıdan gördüğüm kadarıyla konağın bu kadar yüksek olmaması gerek, diye düşünüyorum. Yoksa başka bir binaya mı girdik? Amcama sormak istiyorum, ama o merdivenleri tırmanmaya başlamış bile.</p>

  <p class="calibre1">Ona yetişmeliyim. Peşi sıra ilerliyorum. On beş yirmi basamak sonra kulenin duvarlarında resimler belirmeye başlıyor. Üstten ve alttan eşit aralıklarla asılmış tablolar çevremizi sarıyor. Bunların hepsi portre. Yukarılara çıktıkça koku yoğunlaşıyor. Resimleri yapanlara yaklaştığımı hissediyorum. Amcam doğru söylüyor galiba, arşivdeki resimleme işini gerçekten de ressamlara yaptırıyorlar. O halde Mine hakkında söyledikleri de doğru. İçimi bir sevinç dalgası kaplıyor. Demek Mine yukarıda. Adımlarımı iyice hızlandırıyorum. Amcam beş altı basamak önde tırmanıyor. Ona yaklaşıp, Mine'yi sormak istiyorum. Ama soluğum kesiliyor, bu hızlı tempoyla daha fazla çıkamayacağımı anlıyorum. Lanet olası bir ter başlıyor. Aldırmıyorum, gücümü toplayıp ilerlemeye çalışıyorum.</p>

  <p class="calibre1">Bedenimi saran nemli sıcaklık artıyor. Amcam aramızdaki mesafeyi birkaç basamak daha açıyor. Onu şaşkınlıkla izliyorum. Ben zar zor ilerlerken, o bir delikanlı gibi çevik hareketlerle tırmanıyor. Koku ve ter de gitgide artıyor. Hafiften başımın döndüğünü hissediyorum. Zaten dar olan kulenin duvarlan üstüme gelmeye başlıyor. Nefes almakta zorlanıyorum. Bir süre olduğum yerde kalıyorum. Hızla bana yaklaşan duvarlarda bir pencere, soluk alacak bir delik anyorum. Ama yan yana sıralanan resimlerden başka bir şey göremiyorum. Belki de resimlerin altında bir pencere vardır umuduyla en yakın resme uzanıyorum. Resmi kaldınp altına bakıyorum; küçük bir kırkayak mahcup bir tavırla duvardan aşağıya kayıyor. Yanındaki resme uzanıyorum, yanılmamışım, tablonun altında bir pencere var. Sabırsızlıkla pencereye uzanıyorum. Ellerim titriyor. Son gücümün de tükenmek üzere olduğunu hissediyorum. Hayır, bayılmamalıyım, bir kez düşersem bir daha kalkamam. Pencereye yaklaşıyorum. Az sonra ciğerlerim temiz havaya kavuşacak. Temiz havaya kavuşma düşüncesi bile beni heyecanlandınyor. Dikkatli olmalıyım, en</p>

  <p class="calibre1">tehlikeli an budur, ellerimdeki titreme bacaklanma geçiyor. Hayır, başarmak zorundayım. Ellerim pencerenin ispanyoletine dokunuyor. O anda amcamın boşlukta yankılanan sesini duyuyorum:</p>

  <p class="calibre1">"Sakın yapma!"</p>

  <p class="calibre1">Başımı kaldırınca kaygıyla bana baktığını görüyorum.</p>

  <p class="calibre1">"Sakın pencereyi açma!" diye panik içinde yineliyor.</p>

  <p class="calibre1">"Ama boğulacağım!"</p>

  <p class="calibre1">"Sık dişini az kaldı."</p>

  <p class="calibre1">Onunla konuştuğum o kısacık zaman dilimi bile bana dayanılmaz geliyor. Elimin altındaki demiri çeviriyorum.</p>

  <p class="calibre1">Amcam basamakları birer ikişer atlayarak aşağıya geliyor. Bana engel olacak, elimi çabuk tutmalıyım.</p>

  <p class="calibre1">"Yapma !"diye bağınyor.</p>

  <p class="calibre1">Artık çok geç. Pencerenin kanadını kendime doğru çekiyorum. Ama, daha temiz havayı bile hissedemeden büyük bir gürültü kopuyor. Üzerinde durduğum basamak sallanmaya başlıyor. Korkuyla tırabzanlara tutunmaya çalışıyorum. Tırabzanın tutunduğum parçası kopup elime geliyor. Yardım isteyen gözlerle amcama bakıyorum. Panik içinde o da bir yerlere tutunmaya çalışıyor. Bir an göz göze geliyoruz.</p>

  <p class="calibre1">"Ne yaptın!" dercesine bakıyor yüzüme. Merdivendeki sarsıntı artıyor, kendimi boşlukta buluyorum. Burnumda hep o pis, hep o ekşi koku; boşlukta tepe üstü düşerken bile beni terk etmiyor. Amcam boya demişti. O nerede acaba? Düşerken onu anyorum, yanımda demir parçacıklan uçuşuyor; kalın lamalar, enli köşebentler, kare saclar. Tuhaf, hiçbiri bana değmiyor. Sanki ben biçimsiz, kocaman bir gezegenmişim de onlar da belli bir uzaklıkta çevremde dönen uydularımmış gibi. Hep birlikte bir kara deliğe doğru çekiliyoruz. Ama amcam ortalıkta görünmüyor. Umanm yukarılarda bir yerlere tutunmuştur. Ya Mine ? Mine de merdivenin üzerinde miydi acaba? Yukanya bakmayı istiyorum, ama bu imkânsız.</p>

  <p class="calibre1">Başımı çeviremiyorum. îyice zorluyorum kendimi. Zorlayınca sıcaklık artıyor.</p>

  <p class="calibre1">Terliyorum. Terimi benimle birlikte düşen demirlere bulaştınyorum. Renkleri değişmeye başlıyor. Mat siyah yerini önce pas rengine, sonra turuncuya, sonra...</p>

  <p class="calibre1">Sesler duyuyorum, demirlerin sert zemine çarptıkla-nnda çıkardıklan sesler olmalı; ama bana tuvale çarpan öfkeli fırça darbeleri gibi geliyor. Korku yok içimde. Olacakları önceden kabul etmiş, duyarsız bir ruh haliyle yere doğru yaklaşıyorum. Artık zemini seçebiliyorum. Yerde mozaikten yapılmış bir resim var. Yukarı çıkarken fark etmemiştim şimdi oldukça iyi görüyorum.</p>

  <p class="calibre1">Mozaikteki resimden bir adam bana bakıyor. Demir parçacıkları üzerine düşüyor.</p>

  <p class="calibre1">Ama mozaikler yaralanmıyor, sadece san fon biraz koyulaşıyor, demirlerin değdikleri yer önce pas rengine, sonra koyulaşarak siyaha dönüşüyor. Mozaikteki adam gözlerini açmış büyük bir ilgiyle düşüşümü izliyor. Ben de ona bakıyorum.</p>

  <p class="calibre1">Adama bir yerlerden aşinayım. Neredeyse tanıyacağım...</p>

  <p class="calibre1">"Bir şey yok, rüya görüyorsun" diyor bir ses. Gözlerimi açtığımda Melike'yi buluyorum karşımda.</p>

  <p class="calibre1">"Çok mu kötüydü?"</p>

  <p class="calibre1">"Tam hatırlayamıyorum..." diyorum. "Bölük pörçük sahneler..."</p>

  <p class="calibre1">"Kahvaltı hazır! Hadi kalk, bir şeyler ye kendine gelirsin" diyor.</p>

  <p class="calibre1">"Saat kaç?" diyorum.</p>

  <p class="calibre1">"Dokuzu geçiyor."</p>

  <p class="calibre1">"Amma uyumuşuz."</p>

  <p class="calibre1">"Akşam geç yattık" diyor anlamlı anlamlı gülümseyerek. Nedense bu davranışı çok aptalca geliyor bana.</p>

  <p class="calibre1">"Çocuklar okula gitti mi ?" diye soruyorum.</p>

  <p class="calibre1">"Çoktaaan" diyor yine o neşeli tavrıyla.</p>

  <p class="calibre1">Giderek daha çok batıyor bu tavrı bana, yataktan kalkıp, banyoya gidiyorum.</p>

  <p class="calibre1">Aynadaki yüzüm yorgun görünüyor. Avuç avuç yüzüme çarptığım soğuk su da bedenimi canlandırmaya yetmiyor. Tıraş olmayı kahvaltıdan sonraya bırakarak mutfağa yöneli-yorum. Masaya otururken çayımı koyuyor Melike. Karımın yüzüne bakıyorum, bu sabah sanki gençleşmiş gibi. Onun bu canlılığı beni rahatsız ediyor. Sessizce kahvaltımı yapıyorum. Bir iki laf atıyor karşılık vermeyince o da susuyor. Saat ona doğru ayrılıyorum evden.</p>

  <p class="calibre1">Madam'ın evinin önündeki çıkmazın girişinde kırmızı bir kamyonet duruyor.</p>

  <p class="calibre1">Mine'nin eşyalarını bununla taşıyacaklar, diye düşünüyorum, aracımı önüne park ederken. Kapıda taşıyıcı işçilerden birine müzik setini çarpmamasını söyleyen Metin'i görüyorum. Sevim Hanım ortalıkta görünmüyor. Gelmemiş anlaşılan. Başımı kaldırıp yukarı bakınca Madam ile Maria'yı görüyorum. Madam başıyla selam veriyor, üzgün olduğunu buradan bile hissedebiliyorum. Kapıya yaklaşıyorum, Metin Bey:</p>

  <p class="calibre1">"Merhaba" diyerek elini uzatıyor.</p>

  <p class="calibre1">Elini sıkarken:</p>

  <p class="calibre1">"Kolay gelsin" diyorum.</p>

  <p class="calibre1">"Küçük parçalar kaldı" diyor. "Öğrenci evi, ne kadar eşya olur ki!"</p>

  <p class="calibre1">"Ben bir yukarıya bakayım" diyerek içeri giriyorum. Madam'ın dairesinin önünden geçerken kapı aralanıyor, Madam'ın kederli yüzünü görüyorum.</p>

  <p class="calibre1">"Günaydın" diyorum.</p>

  <p class="calibre1">"Günaydın Sedat Bey" diyor. "Buyurun, bir kahvemizi içiniz."</p>

  <p class="calibre1">"Teşekkür ederim, yukarı bakmak istiyorum."</p>

  <p class="calibre1">"Bir haber yok değil mi kızcağızdan."</p>

  <p class="calibre1">"Henüz yok."</p>

  <p class="calibre1">"Belki Mine gelmiş olsaydı, taşınmak istemezdi."</p>

  <p class="calibre1">"Haklısınız, istemezdi" diyorum.</p>

  <p class="calibre1">"Niye yaptı Metin Bey böyle ?"</p>

  <p class="calibre1">"Ataköy'de evi varmış, kiracısı boşaltmış. Buraya kira ödemek istemiyor."</p>

  <p class="calibre1">"Ondan kira isteyen mi vardı" diyor sitemle.</p>

  <p class="calibre1">"Bilmem artık. Adam kızın babası. Ne söyleyebiliriz ki?"</p>

  <p class="calibre1">"KİK kaybolduktan sonra aklına geldi babası olduğu."</p>

  <p class="calibre1">îki elimi yana açarak, boynumu büküyorum.</p>

  <p class="calibre1">"Kamyoneti gönderdikten sonra gelin" diyor Madam. "Dertleşiriz biraz."</p>

  <p class="calibre1">"Gelirim" diyorum yaşlı kadını kıramayarak. O kapıyı kapatırken, ben de şövale ile resim kartonlarını taşıyan genç adamın yanından sıyrılarak yukarı çıkıyorum.</p>

  <p class="calibre1">Evin içi neredeyse boşalmış. Kapının önünde birkaç çiçek saksısı, mutfakta dört mukavva kutu, yatak odasındaki kitaplar ile salonda Mine'nin yaptığı resimler kalmış, bir de pencerenin önündeki berjer koltuk duruyor. Evin boş odalarını dolaşıyorum. Eşyaların durduğu zeminlere bakıyorum. Kâğıt parçalarını karıştırıyorum. Hiçbir şey yok. Müzik setinin durduğu yerde, altından tek bir küpe buluyorum. Bu küçük bir yengeç. Bir yıl önce yaş gününde ben hediye etmiştim Mine'ye. Sonra tekini kaybettiğini söylemişti. Çok üzgündü, "Yenisini alırım" dedim. Aldırmadı. "Onun yerini başkası tutmaz" dedi. "Eşyaların da kişiliği vardır." Pek katılmadım söylediklerine. Bıyık altmdan güldüğümü sezinlemiş olacak ki, kızmıştı bana.</p>

  <p class="calibre1">Taşıyıcılar işlerini iyi biliyorlar. Yarım saat içinde hiçbir şey kalmıyor odalarda. Ben de aşağıya iniyorum. Son birkaç parça eşya yerleştiriliyor kamyonete.</p>

  <p class="calibre1">Metin Bey yanıma geliyor.</p>

  <p class="calibre1">"Şu adamı soracaktım size" diyor.</p>

  <p class="calibre1">"Hangi adamı ?" diyorum.</p>

  <p class="calibre1">"Mine'nin daha önce çıktığı adamı. Kim olduğunu bulabildiniz mi?"</p>

  <p class="calibre1">"Okuldan biri" diyorum.</p>

  <p class="calibre1">"Ama Selin öyle söylemedi" diyor.</p>

  <p class="calibre1">"Çocuğun başını belaya sokmamak için söylememiştir."</p>

  <p class="calibre1">"Onu sorgulamayacak mısınız ?"</p>

  <p class="calibre1">"Ondan şüphelenmemiz için fazla bir neden yok ?" diyorum önemsemez bir tavırla.</p>

  <p class="calibre1">"Ama yine de araştıracağız."</p>

  <p class="calibre1">O sırada gözlerim Madam'ın pencerelerine kayıyor. Madam eliyle bir şeyler söylemeye çalışıyor. Dikkatle bakıyorum. Sanırım bekleyin, diyor. Az sonra apartman kapısında iri cüssesiyle Maria görünüyor. Elinde bir battaniye var. Bu Mine'nin elektrikli battaniyesi olmalı. Üşüyor diye Madam'a vermiştir. Maria doğrudan bana getiriyor battaniyeyi. Ben de alıp kamyonete götürüyorum. Maria da peşim sıra geliyor. Boynu hafice sağa yatmış. Battaniyeyi adama verişimi izliyor.</p>

  <p class="calibre1">"O Mine Ablamın" diyor.</p>

  <p class="calibre1">"Evet" diyorum gülümseyerek. "O Mine Abla'nın."</p>

  <p class="calibre1">Battaniyeyi de yerleştirdikten sonra taşıyıcıların ikisi kamyonetin arkasına biniyor. Metin Bey de benimle vedalaştıktan sonra öteki taşıyıcıyla birlikte şoförün yanına oturuyor. Kapılar kapanınca Maria'nın durduğu yerde sabırsızlıkla sallanmaya başladığını fark ediyorum. Kamyon hareketlenirken paltomun kolundan tutarak beni çekiyor.</p>

  <p class="calibre1">"Ne oldu Maria? Bir şey mi istiyorsun?" diye soruyorum.</p>

  <p class="calibre1">"Mine Abla'yı unuttular" diyor.</p>

  <p class="calibre1">Acıyla gülümsüyorum.</p>

  <p class="calibre1">"Mine Abla gitti, Maria" diyorum.</p>

  <p class="calibre1">"Mine Abla'yı unuttular" diyor yine iki eliyle paltomun kolunu çekiştirerek.</p>

  <p class="calibre1">Şimdi nasıl anlatacağım bu kıza Mine'nin kaybolduğunu.</p>

  <p class="calibre1">"Mine Ablan bu sabah gitti" diyorum.</p>

  <p class="calibre1">"Gitmedi" diyor. "O içerde uyuyor."</p>

  <p class="calibre1">Bir sen eksiktin, diyorum içimden.</p>

  <p class="calibre1">"Nerede uyuyor Maria?" diyorum çaresizlikle.</p>

  <p class="calibre1">İkircimsiz bir tavırla apartmanın giriş katını gösteriyor.</p>

  <p class="calibre1">"Orada."</p>

  <p class="calibre1">"Peki, hadi göster bana" diyorum, bu kızdan başka türlü kurtuluş yok.</p>

  <p class="calibre1">"Gel" diyor elimden tutarak. Beni apartmana götürüyor. İçeri giriyoruz. Giriş</p>

  <p class="calibre1">katın kapısına gelince duruyoruz.</p>

  <p class="calibre1">"İçerde uyuyor. Tavşanlar gibi."</p>

  <p class="calibre1">Kafamın içinde sözcüğün tam anlamıyla bir şimşek çakıyor.</p>

  <p class="calibre1">"Tavşanlar gibi mi?"</p>

  <p class="calibre1">Aman Allahım, ne diyor bu kız ?</p>

  <p class="calibre1">"Anahtar sende mi ?" diyorum sabırsızlıkla.</p>

  <p class="calibre1">Maria ellerini açıp, masum bir ifadeyle yüzüme bakıyor.</p>

  <p class="calibre1">"Sen beni burada bekle" diyerek hızla yukarı çıkıyorum.</p>

  <p class="calibre1">Madam'ın kapısını çalıyorum. Kapıyı açan yaşlı kadın beni içeri buyur etmeye hazırlanırken:</p>

  <p class="calibre1">"Giriş katın anahtarını alabilir miyim?" diyorum.</p>

  <p class="calibre1">Kadıncağız neden anahtarı istediğimi anlayamamış, tuhaf bir ifadeyle yüzüme bakıyor.</p>

  <p class="calibre1">"Ne olur anahtarı verin. Sonra size anlatırım" diyorum.</p>

  <p class="calibre1">Kadın içeri girip anahtarı getiriyor.</p>

  <p class="calibre1">"Temizlikçi kadın bir aydır uğramıyor, Maria ortalığı dağıtmıştır" diyor anahtarları uzatırken.</p>

  <p class="calibre1">"Boş verin ben yabancı sayılmam."</p>

  <p class="calibre1">Anahtarı alıp aşağıya koşturuyorum. Maria uslu uslu beni bekliyor kapının önünde.</p>

  <p class="calibre1">Titreyen ellerimle anahtarı kilide sokuyorum. İlk çevirişimde açılıyor kapı.</p>

  <p class="calibre1">İçerisi daha önce işitmiş olduğum gibi bir meyhane görümünde. Oturma odası ile salon arasındaki duvar yıkılmış, on tane masa, sandalyeleriyle birlikte belki de hiçbir zaman gelmeyecek olan eski müşterilerini bekliyor. İlerdeki büfenin üzeri tabak, çanak, bardak dolu. Duvarlar hasır kaplanmış. Hasırların üzerinde meyhanenin şatafatlı günlerinden anılar taşıyan fotoğraflar asılı, sararmış</p>

  <p class="calibre1">kâğıtların üzerinde yazılar, şiirler okunuyor.</p>

  <p class="calibre1">Ama Mine ortalıkta yok. Bu deli kızın oyununa geldik, galiba, Madam'a da ayıp olacak, diye düşünüyorum. Mekanik bir ses dikkatimi çekiyor, geçenlerde bir geceyansı buraya geldiğimde fark ettiğim motor sesine benzeyen o gürültüyü yeniden duyuyorum.</p>

  <p class="calibre1">"Hani Mine Abla?" diyorum Maria'ya.</p>

  <p class="calibre1">"İçerde uyuyor" diyor, sesin geldiği açık kapıyı göstererek. Kapıya yürüyorum.</p>

  <p class="calibre1">Yaklaştıkça ses artıyor. İçeride iki kanatlı, kocaman bir buzdolabı karşılıyor beni.</p>

  <p class="calibre1">"Babamın" diyor Maria öne geçip, iki eliyle buzdolabına sarılarak.</p>

  <p class="calibre1">Ürperiyorum. Buzdolabının çıkardığı gürültü kulaklarımda uğulduyor. Günlerdir kafamın içinde birbiriyle ilgisizmiş gibi uçuşan bilgiler hızla bütünleşerek korkunç bir sona ulaştırıyorlar beni. Bu lanetli sondan, bu acımasız gerçekten uzaklaşmak, başka</p>

  <p class="calibre1">olasılıklar üzerinde kafa yormak istiyorum. Olmuyor, aklımı ne kadar zorlarsam zorlayayım boşuna, hep aynı karabasan çıkıyor karşıma. Buzdolabının önünde öylece donup kalıyorum. Ama umudumu yitirmiyor, yeni bir sona ulaşmak için akıl yürütmekten vazgeçmiyorum.</p>

  <p class="calibre1">Üsküdar'daki ev baskını geliyor gözlerimin önüne. Bahçede sisler arasında koşan iki gölge... Silah sesleri... Birini vuruyorum. Ama yere düşmüyor, koşmayı sürdürüyor. Belki de yanındaki yardım ediyor ona. Bir taksiye biniyorlar. Yaram ağır, değil diye düşünüyor vurulan. Belki vurulduğunun bile farkında değil.</p>

  <p class="calibre1">Sonra anlayacak. Yine de eve gitmeyi seçiyor. Yanındaki adam onu evinin yakınlarında indiriyor. Bakkal Şerefin söyledikleri geliyor aklıma. Bir gece saat 21 sularında Mine'nin eve girdiğini söylemişti. Sözünü ettiği tarih Mine'nin kaybolduğu günlere denk düşüyor. Eve giriyor Mine, ama takati tükenmiş.</p>

  <p class="calibre1">Merdivenlerde yığılıp kalıyor. O gece alt kattan bir şeyler almak için aşağıya inen Mana, Mine'yi yerde yatar görünce babasının avladığı tavşanlara yaptığını ona da yapıyor. Uyuması için onu alıp buzdolabına koyuyor... "Hayır" diye söyleniyorum. "Hayır olamaz." Ama gerçeği öğrenmek için buzdolabını açacak cesareti kendimde bulamıyorum. Titreyen ellerim kapağı açmaya gitmiyor. Gözlerim Maria'ya kayıyor. Kendisine baktığımı fark eden Mana son derece doğal bir tavırla, buzdolabının kapağına uzanıyor. Benim açma dememe izin vermeden:</p>

  <p class="calibre1">"İşte" diyor. "Mine Abla!"</p>

  <p class="calibre1">Aralanan kapaktan kırmızı bir ışık vuruyor zemine, Maria'nın bedeni buzdolabının içini görmemi engelliyor. Bir karaltı seçer gibi oluyorum. Maria'yı biraz yana çeksem o karaltının ne olduğunu anlayacağım, ama yapamıyorum. Bir kararsızlık, bir korkaklık gelip yerleşiyor üstüme. Mana, sanki ikircimimi anlamış da beni bir an önce bu gerçekle yüzleştirmek istermişçesine aniden kenara çekiliyor.</p>

  <p class="calibre1">Maria'nın iri vücudunun arkasından Mine'nin ince yüzü çıkıyor karşıma. Solgun teni buzdolabının kırmızı ışığıyla aydınlanıyor, sanki hiçbir şey olmamış gibi bana gülümsüyor. Ben de ona gülümsemeye çalışıyorum, olmuyor.</p>

  <p class="calibre1">"Demek burada saklanıyordun?" diyebiliyorum yalnızca.</p>

  <p class="calibre1">Bir tek sözcük bile dökülmüyor dudaklarından. Suçladığı mı, sevindiği mi belli olmayan bakışları gülümsemesini tamamlıyor.</p>

  <p class="calibre1">"Meraktan öldük" diyorum.</p>

  <p class="calibre1">Gülümsüyor. Gülümsemesi mutlu anılarımızın, kötü günlerimizin bir işareti gibi yapışıp kalmış dudaklarına.</p>

  <p class="calibre1">"Çok korkuttun bizi..."</p>

  <p class="calibre1">Maria, yanıma yaklaşıp:</p>

  <p class="calibre1">"Şişşt uyuyor" diyor.</p>

  <p class="calibre1">Aldırmadan Mine'yle konuşmayı sürdürüyorum. Konuşmazsam onu yeniden kaybedecekmişim gibi geliyor. Ama Mine yanıt vermiyor bana. Yalnızca gülümsüyor.</p>

  <p class="calibre1">"Seni kaçırdıklarını sandık..."</p>

  <p class="calibre1">Dudaklarını kıpırdatmadan, gözkapaklarını oynatmadan, buzdolabının kırmızı ışığı altına uzanmış gülümsüyor.</p>

  <p class="calibre1">"Doktorunla konuştum. Kürtaj sırasında bir şeyler oldu sandım..."</p>

  <p class="calibre1">Yüzümde sabitlenen bakışları değişmiyor. Dudaklanndaki bu mor, bu donuk gülümseme, sınırları saydam bir uzaklığın varlığını sezdiriyor. Bu uzaklığı ortadan kaldırmak, istiyorum. Ona dokunurum bu soğuk saydamlığın tuzla buz olacağını, Mine'nin benimle konuşacağını sanıyorum. Buzdolabından yayılan serin hava yüzüme vuruyor. Aldırmıyorum. Yan yanya buzdolabına girip, Mine'ye, genç sevgilime sanlıyorum. Giysisi buz gibi. Umurumda bile değil. Onu kucaklayıp dışan almak istiyorum. Sanki onu buzdolabından çıkanrsam, dudaklanndaki o donmuş</p>

  <p class="calibre1">gülümseme çözülecek, aramızdaki o tuhaf uzaklık sona erecek. Katılaşmış bedenine sarılıp, dışanya çekmeye çalışıyorum. Ama boşuna, olmuyor, buzdolabı Mine'yi vermiyor. Kalbinin hizasında kırmızı bir buz kitlesinin dolabın parlak tabanına doğru yayılmış olduğunu görüyorum. Çaresizlik içinde Mine'nin yüzüne dokunuyorum. Teni de gülümsemesi gibi soğuk ve uzak.</p>

  <p class="calibre1">"Neden bana yardımcı olmuyorsun" diyorum.</p>

  <p class="calibre1">Gülümsüyor. Gözlerim bakışlanyla karşılaşıyor. Donmuş göz-bebeklerindeki boşlukta boşuna anyonun sorumun yanıtını. Daha fazla bakamıyorum. Kabanının önündeki koyu lekeye kayıyor bakışlanm. Mine'nin hamile olduğu geliyor aklıma.</p>

  <p class="calibre1"></p>

  <p class="calibre1">"Hayır!" diyorum. "Hayır, bu gerçek olamaz!" Öfkeyle çarpıyorum buzdolabının kapağını. Gürültüyle kapanıyor. Kapağın parlak metal yüzeyinde bir adam görüyorum. Omuzlan çökmüş, yüzü allak bulak bir adam; ağladı ağlayacak. Ona bir yerlerden aşinayım, neredeyse tanıyacağım... Biri kolumu çekiştiriyor.</p>

  <p class="calibre1">Dönüyorum. Maria. Aferin bekleyen bir çocuk gibi duruyor karşımda. Gözlerimi ondan kaçırmaya çalışıyorum, bırakmıyor paltomun kolundan tutup sabırsızlıkla çekiştirerek:</p>

  <p class="calibre1">"Mine Abla ne zaman uyanacak?" diyor.</p>

  <p class="calibre1"></p>

  <p class="calibre1"></p>
</body>
</html>
