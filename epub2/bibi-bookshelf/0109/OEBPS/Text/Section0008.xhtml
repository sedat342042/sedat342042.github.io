<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 title="4. Sheila">4<br />
  Sheila</h1>

  <p>Ter birikiyor.</p>

  <p>Üst üste taktığım lateks eldivenlerimin içindeki ter, solgun su kabarcıkları gibi toplaşıyor. Eşcinsel pornosunda gördüğüm, alınması gereken eski bir tedbiri uyguluyorum: Sıradan pembe bir prezervatifin altına mavi bir prezervatif geçirin; böylece, eğer anal seksin ortasında yarağınız mavi bir renk alırsa, bilin ki dışarıdaki kaput yırtılmıştır. Bu, tehlikeyi önler. Harbiden doğru. Mavi eldivenin üzerine pembe eldiven giydiğim için parmaklarım fazla ısındı ve kalbimin her atışında zonkluyor; lateks derimin altında gezinen ter, baloncuklara karışıyor, diğer ter kabarcıklarıyla birleşiyor ve birlikte eriyorlar. Büyüyorlar. Ter şişliği, avcumda tampon gibi kabarıyor. Lateksin içindeki ter eklemlerimi geçerek parmak uçlarıma ulaşıyor, orayı şişiriyor ve yumuşatıyor. Uyuşturuyor.</p>

  <p>Hiçbir şey hissetmiyorum. Nabzım ve tenimin üzerinde sürünen ter dışında.</p>

  <p>Lateks eldivene kahverengi bronzlaştırıcı şey bulaşmış. Portakal rengi patates cipsi veya beyaz renkli pudra şekeri veya kokain yüzünden eldiven tozlanmış gibi görünüyor. Barbekü sosu veya kan bulaşmış paralardan ötürü üzerinde kırmızı lekeler var.</p>

  <p>Bir tükenmezkalemi tutmak için elimi içe doğru kıvırdığımda veya parmaklarımla bir doları kıstırdığımda, diğer kabarcıkları hissediyorum ve bu kabarcıklar eldivenin bilek kısmına doğru akıyor ve sıcak, aynı zamanda da ıslak bir halde koluma püskürüyor. Zamanla soğuyan ter damlaları dirseğimden yere damlıyor.</p>

  <p>Bir mastürbasyon delisi elindeki elli dolarlık banknotu düzleştirmek için iki ucundan tutuyor. Parayı birkaç kez çekip bırakıyor ve pat pat diye bir ses çıkıyor. Bir kez daha pat pat sesi duyuluyor. Mastürbasyon delisi bana o kadar yakın duruyor ki damlamakta olan yarağının başı kalçama dokunuyor. Öpücük kadar yumuşak. Minik bir koçbaşı.</p>

  <p>Pat sesi birkaç kez daha duyuluyor ve ben ona bakıyorum. Ondan bir adım uzaklaşıyorum. Giydiğim kot pantolonun bacak kısmı ile onun yarağının başı arasında sarkan parlak şerite bakıyorum.</p>

  <p>Mastürbasyon delisi elindeki elliliği, benim mandallı bloknotun üzerine koyup kaydırıyor ve, "Beni bir dinle bebeğim. Öğle yemeği için sadece bir saatlik iznim var," diyor. "Patronum şimdiden beni öldürme planları kurmaya başlamıştır..."</p>

  <p>Omuz silkiyorum. Islak dirseklerimi, üzerimdeki bluzun ter lekeli eteklerine silerek temizliyorum.</p>

  <p>Günümüzde en önemli şey özgür irade.</p>

  <p>Yetişkin bireylerin kendilerine ilişkin yasal seçimler yapmasına izin veriyor musunuz?</p>

  <p>Ah şu mastürbasyon delileri. Ah şu otuz birciler. Akıllarından geçeni anlamak için bir kez yüzlerine bakmanız yeter. Mesela kolları güllerle dolu çocuğa bakın. Kendini Beyaz Atlı Prens sanıyor. Bugün, trajik hayatı boyunca kötü seçimler yapmış Cassie Wright'ı kurtarmak için buraya gelmiş. Oğlan, kadının çocuğu yaşında. Ona bir öpücük verince, kadının uyanıp, minnettarlık hisleriyle ağlayacağını düşünüyor.</p>

  <p>Bunlar, gözünüzü üzerinden ayırmamanız gereken kaybeden herifler.</p>

  <p>Annabel Chong oynayacağı ilk filmin çekimine gittiğinden beri, çoklu-giriş protokolünde, bütün heriflerin malafat ortada olacak şekilde çırılçıplak beklemesi gerektiği yazıyor. Bayan Chong, aralarında bıçak veya silah taşıyan bir çılgının bulunmasından korkuyordu. Dolaysız emirlerini sadece Tanrı'dan alan bir Hıristiyan sofunun, oyuncu seçmelerine katılıp onu öldürmesinden. Harbiden doğru. Böylece altı yüz mastürbasyon delisi, götü başı açık bir halde ortalıkta gezmek zorunda.</p>

  <p>Günümüzde en önemli şey serbest ticaret.</p>

  <p>Bir insanın kazanç elde etme ve nüfuzunu kullanma yönündeki yeteneğini sınırlıyor musunuz?</p>

  <p>Olası acıları çekmesinler diye insanların davranışlarını sınırlıyor musunuz? Yarış arabalarının pilotlarına ne demeli? Rodeo yapan kovboylara?</p>

  <p>Ah şu tavşana niyet çektirenler. Andrea Dworkin'in demode boş laflarının dışında hiçbir feminist teoriyi okuma zahmetine girmemişler. Sekse ilişkin olumlu bir şey okumamışlar. Naomi Wolf'un şu sözüneyakın bir şey de: Geliyorum, öyleyse varım... Hayır, kadın ister sikilecek bir metres olsun ister satın alınan bir genç hanım, her halükarda bir adamın amacına hizmet edecek pasif bir objeden öteye gitmez.</p>

  <p>Ah şu maymunu tokatlayanlar. İçlerinden bir tanesi elini bana doğru sallıyor, başparmağıyla ortaparmağını yukarı kaldırıp sanki restoranda garson çağırıyormuş gibi şıklatıyor. Gözümü adamın gözüne dikiyorum. Yanına gidiyorum. Ezik herif diğer elini açıyor ve avcuna sakladığı elli dolarlık banknotu bana gösteriyor. Para buruşmuş ve üzerine bulaşmış patlamış mısır yağı yüzünden yarı saydam görünüyor. Şişe suyu yüzünden nemli. Bir kenarına bulaşmış kırmızı ruj yüzünden yağlı. Ezik herif elindeki elliliği, benim mandallı bloknotun üzerinde kaydırıyor ve, "Listene bir bakarsan, göreceksin ki sıradaki kişi benim, tatlım..." diyor.</p>

  <p>Rüşvet parası.</p>

  <p>Resmi olarak bize söylenen şu ki, rasgele numara seçen bir sayı makinemiz var. Bir numara seçildiğinde, o numaranın sahibi olan oyuncu sete gönderiliyor.</p>

  <p>Arkadaki cebimden floresan kalem çıkarıyorum. Sahte olup olmadığını anlamak için paranın üzerine bir çizgi çekiyorum. İçinden emniyet şeridi geçip geçmediğini görmek için parayı bir ekranın ışığına tutuyorum. Arka planda, filmdeki Bayan Wright'ın götünün kıvranışını görüyorum.</p>

  <p>Elliliği, isimlerin yazılı olduğu kâğıdın altına sokuyorum ve ezik herifin numarasını yazıyorum. Malafatçı 573. En üstte duran dümdüz olmuş kâğıdın altında elli ve yirmiliklerden kalın bir tomar var. Birkaç tane de yüzlük. Şişkin nakit tomarı.</p>

  <p>Bana sorarsanız. Bayan Chong'un en büyük ustalığı kalabalığı yönetmesiydi. Adamları sete beşer beşer almak onun fikriydi. O beş adamdan hangisi ilk önce ereksiyon olursa kadını o düzüyordu. Her grup ve boşalabilen her kimse o, sette on dakika kalıyordu. Bazıları ona dokunamamış bile olsa gruptaki beş adamın beşi de sayılıyordu ve toplam adam sayısı 251'di.</p>

  <p>Asıl deha örneği ise durumu rekabete dönüştürmekti. Bir ereksiyon yarışına. Artı, yapılan çalışmalar sonucunda, herhangi bir cinsel ilişkiden hemen önce erkekleri çok yakın bir şekilde bir arada tutarsanız, o erkeklerin sperm sayısının arttığı saptanmıştır. Bu araştırmalar, boğaların, doğurgan bir ineğin yanına grup halinde alındığı mandıralarda yapılmıştır. Neticede daha fazla canlı sperm bıraktığı görülmüştür. Pelvik tabanın daha güçlü kasılması, fışkırtılan sıvının irtifa ve uzaklığını maksimuma ulaştırmıştır.</p>

  <p>İyi para kazandıran çekimin arkasındaki bilim.</p>

  <p>Çoğaltılmış çekim ve yüzey gerilimi. Daha fazla kıvam. Yüze doğru düzgün boşalmanın fiziği.</p>

  <p>Sadece biraz daha iyi olan biyolojik bir şart. Porno filmleri, çağdaş mandıra ürünlerine dayandırmak. Herhangi iyi bir çoklu-girişin romantizmini yok edecek ticaret sırları.</p>

  <p>Harbiden doğru.</p>

  <p>Bütün ezik tipleri, cinsel ilişkiyle ilgili sorunları olan sapıkları, kendilerini kesinlikle ifşa edemeyen ve reddedilmekten ödü patlayan adamları arayıp bulmak istiyorsanız –bu asalakların bir profilini istiyorsanız– birkaç gazeteye çoklu-giriş sahnelerinden ibaret bir filmde rol alacak erkek oyuncular arandığına ilişkin bir ilan verin yeter.</p>

  <p>İngiliz antropolojist Catherine Blackledge, insan cenininin mastürbasyona doğumdan bir ay önce rahimde başladığını söylüyor. Otuz ikinci haftada meydana gelen o kıpırdanmanın, rahimdeki o çekilmenin sebebi, bebeğin tekme atması değil. Edepsiz minik şey üçüncü üç aylık dönemde attırmaya başlıyor ve sonrasında da asla ama asla durmuyor.</p>

  <p>Mastürbasyon delilerinden oluşan bu ekip, şu popo şaplakçıları, Sony Betamax'ı ortadan kaldırdı. VHS'nin, Beta teknolojisinden iyi olduğuna karar verdiler. Evlerine, o zamanlar pahalı olan ilk jenerasyon interneti getirdiler. Bütün internet ağını mümkün kıldılar. Yalnızlık paralarını internet sunucularına yatırdılar. Çevrimiçi porno filmleri satın aldıkları için satın alma teknolojisi ve tüm o güvenlik duvarları oluşturuldu, ki bu duvarlar eBay ve Amazon sitelerinin kurulmasını olanaklı kıldı.</p>

  <p>Bu, yaraklarıyla oy veren yapayalnız otuz bir manyakları, dünyadaki en üstün yüksek çözünürlük teknolojisinin Blu-ray değil, HD olduğuna karar verdi.</p>

  <p>Elektronikçiler bu insanlara "ilk uygulayıcılar," dedi. Bu insanlar patalojik birer yalnızdı. Duygusal bir bağ kurmaktan yoksundu.</p>

  <p>Harbiden doğru.</p>

  <p>Bu mastürbasyon delileri, bu otuz bir manyakları, geri kalan bizi yönlendiriyor. Milyonlarca çocuk önümüzdeki Noel, bu heriflerin boşaldığı şey neyse onu isteyecek .</p>

  <p>Odanın diğer tarafında duran ezik bir herif bana bakıyor; kolunu kaldırmış, iki parmağının arasına sıkıştırdığı elliliği havada sallıyor.</p>

  <p>Üçüncü dalga feminizmden söz etmek istiyorsanız, Ariel Levy'den alıntı yapabilir, kadınların erkek baskısını içselleştirdiğini savunan fikirden söz edebilirsiniz. Bahar tatilinde Fort Lauderdale'e gidip sarhoş olmak ve memeleri göstermek, kendinize yetki verme eylemi değildir. Ataerkil toplum kavramları size şekil verip, sizi programladığından, sizin için en iyi olanın en iyi farkına varamayan olursunuz anca.</p>

  <p>Felakete sürüklenmekte olduğunun bile farkına varamayan budala bir genç kız olursunuz.</p>

  <p>Gerçek adı Grace Ouek olan ve bir kereliğine de olsa bir kadının "damızlık" olmasını istediği için 251 ezik herifle sikişerek dünya rekoru kıran Annabel Chong'tan alıntı yapabilirsiniz. Çünkü Chong seksi seviyordu ve dişi porno oyuncularını ya aptal ya da kurban olarak gösteren feminist teorisinden bıkmıştı, 1970'lerin başında Linda Lovelace. Derin Gırtlak isimli filminde tamı tamına aynı felsefi sebepleri öne sürüyordu.</p>

  <p>Günümüzde son olarak en önemli şey kişisel gelişim, insanların mücadeleye girme ve içindeki gerçek potansiyeli keşfetme hakkına saygı gösteriyor musunuz? Çoklu-giriş yapmakla, Everest Dağı'na tırmanarak insanın hayatını riske atması arasında ne fark var? Ve seksi, tutarlı duygusal bir terapi olarak kabul ediyor musunuz?</p>

  <p>Sonradan, Linda Lovelace'in rehin tutulduğu ve kendisine işkence yapıldığı ortaya çıktı. Öte yandan, Londra'da dört adam ve on iki yaşındaki bir oğlanın, porno yıldızı olmadan önce Grace Ouek'e tecavüz ettiği de.</p>

  <p>İlk uygulayıcılar Annabel Chong'u çok sever. Eee, ne de olsa arızalı, arızalıyı çeker.</p>

  <p>Harbiden doğru.</p>

  <p>İsim listemi şişiren parayı sayıyorum; kâğıt paralara dokunmaktan parmağımın lateks ucu simsiyah oluyor. Başka bir ezik herif yanıma yaklaşıyor; o kadar yakın duruyor ki yarağı bana değiyor. Tişörtleri soruyor, tişörtler nerede, diye soruyor. Ben beton zeminde yürüdükçe, o da kıçımın dibinden ayrılmadan hızıma ayak uyduruyor.</p>

  <p>Ona, "Otuz dolar, nakit," diyorum. Binadan ayrılırken tişört satın alma şansı olacak. Hediyelik şapkalar ise yirmi papel. Filmin imzalanmış kopyasını sipariş etmek için de 150 dolar alıyoruz.</p>

  <p>Bayan Wright filmlerin kutularının kapaklarını, kutunun içindeki kartonları imzaladı zaten. Olur da Tanrı ilahi bir emirle, kadını boğsun diye Malafatçı 573'ü gönderir diye bu işi önceden yaptık. Veya Tanrı olur da Bayan Wright'ı felç eder diye. Olur da deprem veya tsunami gönderir diye.</p>

  <p>Günümüzde son olarak en önemli bir başka şey de gerçeklik.</p>

  <p>Bütün kimliğiniz bir anda yok olursa ne yaparsınız? Bütün hayat hikâyeniz bir yanlıştan ibaret oluverirse, bu durumla nasıl başa çıkarsınız?</p>

  <p>Rengi hâlâ pembe olan eldivenlerimin içinde ter baloncukları var ama iki kat lateks bozulmamış. Parmaklarım ter içinde kalmış ve buruş buruş olmuş. Tenim salamuraya dönmüş ve pörsümüş. Savunma mekanizmam bozulmamış. Sağlam ve temizim ama hiçbir şey hissetmiyorum. Bedenimin geri kalan kısmı yirmi yaşında ama ellerim o bedene göre çok yaşlı.</p>

  <p>Gösterilen bir düzine porno filmin ışığında, odanın diğer tarafından iki parmak şıklıyor. Parmakların boğumlarında kıvırcık tüyler var. Yanına gitmem için beni çağırıyor. Katlanarak avcun içine gizlenmiş rüşvet parasını tutuyor.</p>
</body>
</html>
