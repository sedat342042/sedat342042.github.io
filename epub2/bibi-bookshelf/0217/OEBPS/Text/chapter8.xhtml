<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Melezler Venüste</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 dir="ltr" id="toc8" style="text-align:center">DÖRDÜNCÜ KUŞAK</h1>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-style:italic">Isaac Asimov'un “Dördüncü Kuşak – Unto The Fourth Generation” isimli kısa fantastik hikayesi ilk The Magazine of Fantasy and Science Fiction dergisinin 1959 Nisan sayısında yer almış, ardından 1969 tarihli Nightfall and Other Stories ve 1986 The Best Science Fiction of Isaac Asimov toplamalarında yer almıştır.</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sam Marten on ikiye on kala taksiden indi. Her zamanki gibi bir eliyle kapıyı açıyor, diğeriyle çantasını tutuyordu. Bir üçüncüsüyle de cüzdanını çıkarmaya çalışıyordu. Ama sadece iki eli olduğu için zorluk çekiyordu. Tabii yine her zamanki gibi dizini taksinin kapısına çarptı. Ayakları kaldırıma bastığı sırada o hâlâ cüzdanını çıkarmaya çalışıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madison Caddesinde trafik santim santim ilerleyerek yanından geçiyordu. Kırmızı bir kamyon hızını istemeye istemeye daha azalttı. Işık değişirken de homurtuyla ilerledi. Taşıtın yanındaki beyaz yazılar ilgisiz bir dünyaya kamyonun "Toptancı Konfeksiyon Şirketi F. Lewkowitz ve Oğulları"na ait olduğunu açıklıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten, birdenbire, Levkowich olmalıydı, diye düşündü ve sonunda cüzdanını çıkarabildi. Çantasını kolunun altına sıkıştırırken taksimetreye bir göz attı. Bir dolar altmış beş sent. Yirmi sent bahşişi de ekle. İki dolar. O zaman yanımda acil durumlar için sadece bir dolar kalır. En iyisi bir beş doları bozdurmak.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam, "Pekâlâ," dedi. "Bundan bir dolar seksen beş sent al."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Şoför alışkın olduğu biçimde, samimiyetsizce, "Sağ ol," diye cevap verdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten bir dolarlık üç banknotu cüzdanına koyarak cebine yerleştirdi. Çantasını kaldırarak, binanın camlı kapılarına erişmek için insan selini yarmaya çalıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Birdenbire, Levkovich, diye tekrar düşünmeye başladı ve durakladı. Yanından geçen biri o sıra dirseğine çarptı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten mırıldandı. "Affedersiniz." Tekrar kapıya doğru yürümeye başladı. Levkovich? Kamyondaki ad böyle değildi. Lewkowitz'di. Lukohitz. Neden aklima Levcovich geldi? Birkaç yıl önce üniversitede Almanca okuduğum için W'larin yerine V'leri geçirmiş olabilirim. Ama 'ich'i nereden çıkardım? Levkovich? Genç adam omzunu silkerek bütün bu düşünceleri kafasından kovdu. Kendisini tutamazsa bu, liste başı şarkılar gibi kafasının içinde yankılanmaya başlayacaktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bütün dikkatimi işe vermeliyim. Buraya Naylor denen adamla öğle yemeği yemeğe geldim. Anlaşmayı kesinlikle işe dönüştürmem gerekiyor. Böylece yirmi üç yaşındaki Marten iş hayatında yükselecek ve planladığı gibi iki yıl sonra Elizabeth'le evlenecekti. On yıl sonra da kentin sakin semtlerinden birinde çoluk çocuğuyla birlikte yaşayacaktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten kesin ve sert bir tavırla lobiye girdi. Asansörlere doğru giderken gözü yandaki beyaz yazılarla binadaki iş yerlerini gösteren levhaya ilişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adamın gülünç bir alışkanlığı vardı. Geçerken yavaşlamadan ve asla (Tanrı korusun!) durmadan daire numaralarını seçmeye çalışırdı. Kendi kendine, böylece duraklamadan sanki buradan biriymişim, binadakileri tanıyormuşum gibi bir izlenim bırakırım, diyordu. Aslında bu, işi gereği başka insanlarla iletişim kurmak zorunda olan biri için çok önemli.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ona gerekli olan firma "Kulinetts"di. Bu sözcük Marten'i eğlendiriyordu. Küçük mutfak gereçleri yapan bu şirket hem anlamlı, hem de kadınsı bir ad bulmaya çalışmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam yürürken gözleri M listesine takıldı. Sonra yukarıya doğru kaydı. Mandel, Lusk, Lipper Yayıncılık Şirketi (tam iki kat), Lafkowitz, Kulinetts. İşte! 1024. Onuncu kat. Tamam.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama Marten yine de durdu. İsteksizce levhaya doğru giderek, sanki New York'a yeni gelmiş gibi merakla baktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Lafkowitz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne biçim imla bu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama her şey gayet belirgindi. "Lafkowitz, Henry J. 701." Ad 'A' harfiyle yazılmış. Bu bir işe yaramaz. Yararsız bu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yararsız mı? Neden yararsız? Marten kafasını saran sislerden kurtulmak istiyormuş gibi başını salladı, kahretsin! Ad nasıl yazılırsa yazılsın, bundan bana ne? Sonra kaşlarını çatarak öfkeyle döndü. Telaşla bir asansör kapısına doğru gitti. Ama bu, genç adam oraya erişemeden kapandı. Marten büsbütün sinirlendi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">O an başka bir asansörün kapısı açıldı. Genç adam hemen bindi. Çantasını kolunun altına sıkıştırarak zeki ve hayat dolu bir genç tavırları takınmaya çalıştı. Genç bir işadamı tavırları... O zamana kadar telefonda konuştuğu Alex Naylor'un üzerinde iyi bir izlenim bırakmıştı. Durmadan Lewkowitz'ler ve Lafkowitz'leri düşünürse...</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Asansör yedinci katta sessizce durdu. Gömlekli bir genç bindi. Elinde, içinde üç karton bardak kahve ve üç sandviç olan yazı masası çekmesine benzer bir şeyi tutuyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra kapılar kapanırken Maden'in gözlerinin önünde üzerinde siyah harfler bulunun buzlu bir cam belirdi. "701 Henry J. Lefkowitz. İthalat." Sonra asansörün kapıları amansızca kapandı ve yazılar da gözden kayboldu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten heyecanla öne doğru eğildi. Az kalsın, "Beni hemen yedinci kata indirin," diyecekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama asansörde başkaları da vardı. İnmesi için de bir neden yoktu. Genç adam, aşağıdaki liste yanlış, diye düşündü. Ad 'A' değil 'E'yle yazılıyor. İmladan anlamayan bir salak elinde levhaya takılacak harflerle dolu bir paketle el merdivenine tırmanmış ve bu işi arka ayaklarıyla yapmış.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Lefkowitz. Ama bu yine de uygun değil. Marten tekrar başını salladı. Neye uygun değil?</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Asansör onuncu katta durdu, Marten de indi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kulinetts'in sahiplerinden Alex Naylor orta yaşlı, gür kir saçlı, pembe süratli, neşeyle gülen ve dobra dobra konuşan bir adamdı. Avuçları kuru ve sertti. Marten'in elini hararetle sikti. Sol eliniyse pek dostça bir tavırla genç adamın omzuna koydu</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İki dakika sonra geliyorum. Burada, binada yemek yemeye ne dersiniz? Üstelik şahane bir lokantası var. Barmenleri de harika Martini yapıyor. Sizce uygun mu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Çok uygun. Çok." Marten kendini zorlayarak heyecanlı bir tavırla konuşmaya çalışmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki dakikalık süre ona çıktı. Marten de kendisini yabancı bir büroda bulan insanlara özgü o endişeyle bekledi. Koltukların kumaşlarına baktı. Sıkıntılı bir santral memuresinin oturduğu hücremsi yere de. Duvarlardaki tabloları inceledi. Hatta yanındaki masada duran ticari bir dergiye göz gezdirmeye bile çabaladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sadece şeyi düşünmedi. Lev...</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hayır, onu düşünmedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Lokanta güzeldi. Ya da Marten rahat olsaydı ona hoş bir yermiş gibi gözükecekti. Neyse ki genç adam konuşma zahmetinden kurtuldu. Naylor hızla, yüksek sesle konuşuyordu. Deneyimli biri gibi yemek listesine baktı. Benedict usulü yumurta'yı önerdi. Havadan, trafik rezaletinden söz etti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten zaman zaman kendini toplamaya, dalgınlıktan kurtulmaya çalışıyordu. Ama her seferinde de yine o huzursuzluğu duyuyordu. Bir terslik vardı. O ad yanlıştı. O, yapması gereken şeyi engelliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam bütün gücünü kullanarak bu çılgınlıktan kurtulmaya çabaladı. Birdenbire gevezeleşerek elektrik devreleri konusunu açtı. Bu pervasızca bir davranıştı. Henüz bir giriş yapmamış, sözü birdenbire bu konuya getirmişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama yemekler nefisti ve garson tatlıyı getirmek üzereydi. Naylor da olumlu bir biçimde karşılık verdi. Şimdiki elektrik sisteminden memnun olmadığını itiraf etti. Marten'in şirketini incelemişti. Evet, iş yapmaları olasılığı vardı. Hem de...</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir adam Naylor'un iskemlesinin arkasından geçerken omzuna dokundu. "E, nasılsın, Alex?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Naylor hemen gülümsemeye başlayarak kafasını kaldırdı. "E, Lefk, işler nasıl?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Eh, fena değil. Seninle sonra..." Adam uzaklaştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten cümlenin sonunu dinlememişti. Yerinden yarı kalkarken dizlerinin titrediğini hissetti. Heyecanla, "Kim o adam?" diye sordu. İstememesine rağmen sertçe konuşmuştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Kim? Lefk mi? Jerry Lefkovitz. Onu tanıyor musunuz?" Naylor şaşkınlıkla birlikte yemek yediği genç adama baktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır. Adı nasıl yazılıyor?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"LEFKOVITZ diye sanırım. Neden sordunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"V harfiyle mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"F harfiyle... Ah, evet, adında bir V harfi de var." Naylor'un o keyifli hali iyice kaçmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten ısrarla devam etti. "Binada bir Lefkowitz var. W harfiyle yazılıyor. Lefcowitz, diye."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ya?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"701 numaralı oda. Demin konuştuğunuz adam o mu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Jerry'nin bürosu bu binada değil. Yolun karşı tarafında. Sözünü ettiğiniz adamı tanımıyorum. Bildiğiniz gibi bu büyük bir bina. Ben de burada çalışanların 'hepsiyle ilgilenmiyorum. Zaten... ne oluyor?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten başını sallayarak arkasına yaslandı. O da ne olduğunu bilmiyordu. Ya da hiç olmazsa biliyorsa bile bu açıklamaya cesaret edemeyeceği bir şeydi. "Bugün çeşitli Lefkowitz'ler peşimi bırakmıyorlar," diyebilir miydi?</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Mırıldandı. "Elektrik devrelerinden söz ediyorduk."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Naylor, "Evet," dedi. "Demin de söylediğim gibi sizin şirketle iş yapmayı düşünüyorum. Tabii bunu üretim bölümündeki çocuklarla da konuşmam gerekiyor. Size sonucu bildiririm."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İçi fena halde sıkılan Marten, "Olur," diye cevap verdi. Naylor ona haber vermeyecekti. İşi kaçırmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ancak bu sıkıntısının gerisinde yine o huzursuzluk vardı. Genç adam, Naylor'un canı cehenneme... diye düşündü. Bütün istediğim bu konuşmayı burada sona erdirip işime bakmak. (Hangi işime? Ama bu soru bir fısıltı gibiydi. İçindeki soru soran şey neyse zayıflıyor, ölüyordu...)</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Öğle yemeği tatsızca sona erdi. Naylor'la Marten ilk karşılaştıkları zaman sonunda bir araya gelen iki eski arkadaş gibi davranmışlardı. Ayrılırken ise birer yabancı gibiydiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten sadece rahatlık duydu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kalbi hızla çarpan genç adam masaların arasından geçerek bu hayaletlerle dolu binadan, yine hayaletlerle dolu sokağa çıktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hayaletlerle dolu mu? Sonbaharın başlarında, öğleden sonra biri yirmi geçe güneşin aydınlattığı ve on binlerce kadınla erkeğin dolaştığı Madison Caddesi mi?</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama Marten hayaletleri hissediyordu. Çantasını kolunun altına sıkıştırarak çaresizce kuzeye doğru çıktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kalbindeki o normal kişiliği içini son kez çekerek onu uyardı. Saat üçte, 36. Sokakta biriyle randevusu olduğunu hatırlattı. Ama Marten buna aldırmadı. Kuzeye, kentin merkezine doğru gitti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam 54. Sokakta, Madison Caddesinin karşı tarafına geçti. Sonra birdenbire duraklayarak yukarıya doğru baktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Üç kat yukarıda, bir yazı vardı. Marten harfleri kolaylıkla görebiliyordu. "A.S. Lefkowich Hesap Uzmanı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu adda bir F ve bir EW vardı ama Marten'in gördüğü 'ich'le biten ilk addı. İlk ad. Artik yaklaşıyordu. Genç adam 5. Caddede tekrar kuzeye döndü. Gerçek olmayan bir kentin gerçek olmayan sokaklarında ilerledi. Bir şeyi soluk soluğa kovalarken etrafındaki kalabalık gözden kayboluyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir apartmanın birinci katında, penceredeki bir levha: "Dr. M.R. Lefkowich."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir şekerci dükkânının vitrinine yarım bir daire oluşturacak biçimde, yaldızla yazılmış bir ad: "Jacob Levkow."Marten öfkeyle, yarım bir ad, diye düşündü. Neden yarım isimler beni rahatsız ediyor?</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sokaklar bomboştu artik. Sadece bu boşlukta o değişik adlar görülüyordu: Lefkowitz, Levkowitz, Lefkowicz.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten ilerideki parkı hayal meyal fark etti. Yeşile boyanmış bir dekor gibi her şey hareketsizdi orada. Genç adam batıya saptı. Göz kuyruğuyla uçuşan bir gazete parçasını gördü. Ölü bir dünyada tek hareket eden şey oydu. Marten döndü, eğildi ve yavaşlamadan gazeteyi aldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yırtık bir yarım sayfaydı. Eskenazi dilinde yazılmıştı. Silikleşen harfleri seçemediği için Marten gazeteyi okuyamadı. Hoş belirgin de olsalar yine okuyamayacaktı. Ama bir tek kelime iyice gözüküyordu. Sayfanın ortasına koyu renk harflerle yazılmıştı. Harflerdeki her çizgi iyice gözüküyordu. Marten bunun, "Lefkovitsch," olduğunu biliyordu. Adi kendi kendine tekrarlarken ikinci heceyi vurguladı. "LefKUHvich."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Gazeteyi bırakarak bomboş parka girdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ağaçlar hiç kımıldamıyor, yapraklar garip bir biçimde dallardan sarkıyorlardı. Güneş, Marten'in omuzlarını bastıran bir yük gibiydi. Onu işitmiyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam koşuyordu ama ayakları yerden tozları kaldırmıyorlardı. Bastığı otlar da ağırlığının altında ezilmiyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İleride, bankta yaşlı bir adam oturuyordu. Bu issiz parkta ondan başka hiç kimse yoktu. İhtiyar başına koyu renk fötrden bir kasket giymişti. Bunun güneşliği gözlerini gölgeliyordu. Kasketin altından kır saçları çıkmıştı, kır sakalı, kaba kumaştan yapılmış ceketinin üst düğmesine kadar iniyordu. Eski pantolonu yamalıydı. Eski ve biçimsiz ayakkabılarının üzerine çuval parçalarını sarmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten durdu. Soluk almakta zorluk çekiyordu. Sadece bir tek kelime söyleyebilirdi. Onu da bir soru sormak için kullandı. "Levkovich?" Orada öyle duruyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaşlı adam yavaşça ayağa kalktı. Kahverengi gözlerini kısarak genç adama baktı. "Marten," diye içini çekti. "Samuel Marten." Sanki kelimeler yankılıydı. Marten, İngilizcenin altında yabancı bir dilin etkilerinin gizlendiğini sezdi. İhtiyar "Samuel," derken sanki yankı da, 'Schmulel," diye fısıldamıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaşlı adam, damarları kabarık, nasirli elini uzattı. Sonra da sanki Marten'e dokunmaktan korkuyormuş gibi geri çekti. "Seni aradım. Ama ileride kurulacak olan bu kentte o kadar çok insan var ki. Sürüyle Martin, Martine, Morton, Merton. Sonunda bu yeşil yeri bulunca dinlenmeye karar verdim. Ama sadece bir dakika. İnancımı kaybederek günaha giremezdim. Sonra sen geldin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten, "Evet, benim," dedi. Öyle olduğunu da biliyordu. "Sen de Phinehas Levkovich'sin. Neden buradayız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ben Phinehas, ben Jehudah'yim. Çar, her ailenin bir soyadı almasını emretmişti. Bana da Levkovich ismi verildi." Yaşlı adamın sesi yumuşadı. "Buradayız, çünkü ben dua ettim. Yaşlılık günlerimde dünyaya gelen tek çocuğum, kızım Leah kocasıyla Amerika'ya gitmek için memleketten ayrıldı. Yenilerin umuduyla, eski kamçıları geride bıraktı. Oğullarım da öldüler. Karım Sarah çoktan ölüp gitmişti bense yapayalnızdım. Sonra benim de ölme zamanım geldi. Ama Leah... o uzaklardaki ülkeye gitmek için bizden ayrılalı beri onu hiç görmemiştim. Ender olarak mektup yazıyordu. Ruhum, onun oğullarını görmeyi istiyordu. Benim kanımdan olan oğullarını. Ruhum onlarda yaşayabilir ve ölmezdi." Düzgünce konuşuyor, sözlerinin gerisinde eski bir dil yankılanıyordu. "Ve bana cevap verildi. İki saatim vardı. Ailemizin yeni bir ülkede ve yeni bir çağda doğan ilk erkek çocuğunu görebilecektim. Kızımın kızının oğlu, demek seni bu şahane kentte bulabildim?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama neden bu kadar aradık? Niçin ikimizi çabucak buluşturmadılar?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İhtiyar mutlu mutlu, "Çünkü umutla aramak zevkli bir şeydi, olgum," diye cevap verdi. "Bulmakta neşeli bir şey. Bana, aramam için iki saat verildi. Seni bulmak için iki saat... Bak, şimdi buradasın! Yaşamım boyunca göremeyeceğimi sandığım bir şeyi buldum ben." Sesi Marten'i okşuyormuş gibiydi. "Sen iyi misin, oğlum?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten dizüstü çöktü. "Seni bulduğum için çok daha iyiyim, baba. Beni kutsa da yaşantımın bütün günleri iyi geçsin. Evleneceğim kızın, senin ve benim kanımdan olacak çocuklarımın da öyle."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten yaşlı adamın elini yavaşça başına koyduğunu hissetti. Sessiz bir fısıltı duydu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten ayağa kalktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İhtiyar özlemle onun gözlerinin içine baktı. Bulanıklaşmaya mı başlıyorlardı? "Artik huzur içinde atalarımın yanına gideceğim, oğlum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten bomboş parkta yapayalnız kaldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Birdenbire her şey harekete geçti. Güneş yarıda kesilen işini sürdürdü. Rüzgâr canlandı. O ilk anda her şey belirsizleşti...</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sam Marten on ikiye on kala taksiden inerek cüzdanını çıkarmaya çalıştı. Trafik santim santim ilerliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kırmızı bir kamyon yavaşladı. Sonra yoluna devam etti. Yanına beyaz harflerle, "Toptancı Konfeksiyon Şirketi F. Lewkowitz ve Oğulları," yazılmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Marten onu görmedi. Ama genç adam nedense her şeyin yolunda gideceğini seziyordu. Şimdiye kadar hiç böylesine emin olmamıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>
</body>
</html>
