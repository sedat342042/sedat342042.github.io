<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Melezler Venüste</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 dir="ltr" id="toc0" style="margin-top:15.987401px;margin-bottom:8.012598px;text-align:center">MELEZLER VENÜS'TE</h1>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-style:italic">"Melezler Venüs'te – Half Breeds on Venus" Isaac Asimov'un kısa bilim kurgu hikayesidir. Astonishing Stories editörü Frederik Pohl tarafından, daha önce yazdığı “Melezler” isimli &nbsp;hikayenin devamı olarak Asimov'a ısmarlanmıştır. Asimov bu hikayeyi 1940 Nisan ve Mayıs aylarında yazmıştır.</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Islak, kasvetli atmosfer şiddetle çalkalandı. Çığlığa benzeyen sesler arasında yarıldı. Dış uzaydan yumurta biçimi roketler fırlarken çıplak yayla üç kez sarsıldı. İnişin gürültüsü dağlar ve diğer taraftaki zengin ormanlarda yankılandı. Sonra her şey tekrar derin bir sessizliğe büründü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Üç kapı şangırdayarak teker teker açıldıktan sonra insan biçimi canlılar tek sıra halinde çekine çekine dışarı çıktılar. Önce ağır ağır sonra da sabırsız bir heyecanla bu yeni dünyaya ayak bastılar. Sonunda uzay gemilerinin etrafında bir kalabalık toplandı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bin çift göz manzaraya bakıp bin ağız heyecanla bağırdı. Ve bu yabancı dünyaya özgü rüzgârda beyaz saçlardan oluşan otuz santim yüksekliğinde bin sorguç zarifçe dalgalandı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Melezler Venüse inmişlerdi! Dünyalıların aşağı gördüğü Arzlı-Marslı kırmaları'ydılar onlar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max Scanlon yorgun yorgun içini çekti. "İşte geldik!" Lombozdan dönerek kendi özel koltuğuna çöktü. "Çocuklar kadar mutlular. Onlara hak veriyorum. Yeni bir dünyamız oldu ve tamamıyla bizim. Bu harika bir şeyse de yine de önümüzde çetin günler var. Aslında korkuyorum. Bu projeyi pek düşünmeden başlattık. Ama tamamlanması çok zor olacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sevecen bir kol omzuna dolandı. Max bu kolu sıkıca kavradı. Liderliği daha genç, daha enerjik birine devretmek iyi olur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bunlar saçmasapan, sözler, baba. Bunu sen de biliyorsun. Sen hayattayken yerine birinin geçirilmesiyle ilgili bir planı hiç kimse bir saniye bile dinlemez."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onlardan dinlemelerini istemeyeceğim ki. Bu iş oldu bile. Ve yeni lider de sensin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur kesin bir tavırla başını salladı. "Beni hizmete zorlayamazsın."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max neşeyle güldü. "Korkarım sen sorumluluklardan kaçıyorsun, oğlum. Zavallı yaşlı babanı gücünün yetmeyeceği bir işin zorlukları ve baskılarına terk ediyorsun."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur şaşırdı. "Baba! Hiç de öyle değil! Öyle olmadığını sen de biliyorsun. Sen..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Öyleyse bunu kanıtla. Bu işe şöyle bak: Irkımızın aktif bir lidere ihtiyacı var. Ben bunu yapamam. Ama her zaman yaşadığım sürece burada olacağım. Sana fikir verecek ve elimden geldiğince yardım edeceğim. Ama bu andan itibaren inisiyatif sende olmalı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur kaşlarını çattı ve istemeye istemeye, "Pekâlâ," dedi. "Sahra komutanlığını kabul ediyorum. Ama unutma, başkomutan sensin!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İyi. Eh, artık bunu kınlayabiliriz." Max dolabı açarak bir kutu çıkardı ve içinden iki sigar aldı. "Tütünümüz tükenmek üzere," diyerek içini çekti. "Kendi tütünümüzü yetiştirinceye kadar sigar içemeyeceğiz. Ama... yeni liderimizin onuruna birer tane tüttürebiliriz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Mavi dumanlar yukarıya doğru yükselirken Max kaşlarını çatarak onların arkasından oğluna baktı. "Henry nerede?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur güldü. "Bilmiyorum! Buraya indiğimizden beri onu görmedim. Ama onun kiminle beraber olduğunu sana söyleyebilirim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max mırıldandı. "Bunu ben de biliyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Çocuk eline fırsat geçmişken ondan yararlanıyor. Birkaç yıl sonra yeni torunlarını şımartmaya başlayacaksın, baba."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onlar da ilk üç torunum kadar iyi olacaklarsa o günleri görebilecek kadar yaşamak için dua ederim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Babayla oğul birbirlerine sevgiyle gülümseyerek dışarıdaki yüzlerce melezin hafifçe duyulan mutlu kahkahalarını dinlediler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry Scanlon başını yana eğerek yanındaki kızın susması için elini kaldırdı. "Akarsu sesi duyuyor musun, İrene?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yanındaki kız başını salladı. "Şu taraftan geliyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hadi, oraya gidelim. Biz inmeden hemen önce bir nehrin ışıltısını fark ettim. Belki duyduğumuz şırıltı da onundur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Pekâlâ, madem istiyorsun. Ama bence gemilere dönmemiz daha doğru dur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Nedenmiş o?" Henry şaşkınlıkla İrene'ye baktı. "Kalabalık bir gemide haftalarca yolculuk yaptıktan sonra biraz dolaşmanın hoşuna gideceğini sanırdım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şey... ama tehlikeli olabilir."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu dağlık bölgede değil, İrene. Venüsün dağlık bölgesi hemen hemen ikinci bir Arz gibi. Burası güzel bir orman. Balta girmemiş bir cangıl değil. Kıyıda olsaydık..." Henry birdenbire bir şeyi hatırlamış gibi durakladı. "Ayrıca korkulacak ne var? Ben yanındayım, öyle değil mi?" Kalçasının üzerindeki Tonite tabancayı okşadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene gülmemek için kendini zor tuttu ve kabara kabara yürüyen delikanlıya cilveyle baktı. "Yanımda olduğunun farkındayım. İşte asıl tehlike de bu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry sesli sesli soluk verdi. "Çok komik! Biliyorsun ki, ben gayet uslu davranıyorum." Uzaklaştı. Bir süre somurtup düşündü. Sonra da, "Sahi, aklıma geldi," diye mırıldandı. "Yarın Daphne'nin doğum günü. Ona bir şey hediye edeceğime söz verdim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene hemen, "Ona zayıflama kemeri ver," diye söylendi. "Şişko şey!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şişko da kim? Daphne mi? Ah, ben aynı fikirde değilim." Henry bu konuyu dikkatle düşündü. Yanındaki kıza da dalgınca bakıyordu. "Doğrusu ben Daphne'yi 'balık etli,' ya da 'eti budu yerinde,' diye tanımlarım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"O şişman!" İrene'nin sesi birdenbire bir ıslığa dönüşmüş ve o güzel yüzü asılmıştı. "Ve gözleri de yeşil." Başını dikleştirerek hızla yürümesini sürdürdü. Ufak tefek vücudunun pek biçimli olduğunun iyice farkındaydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry adımlarını sıklaştırarak ona yetişti. "Tabii, ben her zaman sıska kızları tercih ederim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene hızla ona doğru döndü. Küçük yumruklarını da sıkmıştı. "Ben sıska değilim! Seni gerizekâlı goril!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama İrene, seni kastettiğimi de nereden çıkardın?" Henry' nin sesi ciddiydi ama gözlerinde muzipçe bir pırıltı vardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kız kulaklarına kadar kızararak döndü. Alt dudağı titriyordu. Henry'nin gözlerindeki neşeli ışıltı sönüp yerini endişe aldı. Delikanlı kolunu çekine çekine uzatarak kızın omzuna doladı. "Kızgın mısın, İrene?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç kızın yüzü ani bir gülümsemeyle aydınlandı. Bu parlak güneşte ışıldayan gümüşümsü saçları kadar göz kamaştırıcıydı. "Hayır."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki genç göz göze geldiler. Henry bir an durakladı ve sonra duraklayan insanların oyunu kaybettiklerini de öğrendi. Çünkü İrene birdenbire döndü ve güldüğünü belli etmemeye çalışarak delikanlının elinden kurtuldu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ağaçların arasındaki bir açıklığı işaret ederek, "Bak!" diye bağırdı. "Pir göl!" Ve koşmaya başladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry kaşlarını çatarak hafifçe bir şeyler homurdandı. Sonra da kızın peşinden koştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Manzara gerçekten yeryüzünü hatırlatıyordu. Çağlayanların birbirini izlediği bir çay ince gövdeli ağaçların arasından geçiyor, sonra genişleyerek sakin bir gölcüğe dönüşüyordu. Birkaç kilometre genişlikteydi göl. Derin sessizliği sadece ağaçların yukarılarında yuvaları olan saçaklı kertenkelelerin boyun keselerinden yayılan boğuk, davul gibi ses bozuyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki Melez delikanlıyla genç kız el ele tutuşarak gölün kıyısında durdular ve manzaranın güzelliğinin tadını çıkardılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra yakınlarda bir yerden hafif bir şıkırtı geldi. İrene de Henry'ye sokularak kendisini onun kollarına bıraktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne oldu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"H...Hiç. Suda bir şey kımıldadı sanırım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, seninki de hayal, İrene."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır. Ben gerçekten bir şey gördüm. O suyun yüzüne çıktı ve... ah, Tanrım! Henry, bana o kadar sıkı sarılma..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry birdenbire onu bırakarak Tonite tabancasını çekerken İrene de az kalsın dengesini kaybediyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hemen önlerinde gölden üstünden sular damlayan yeşil bir kafa uzanmıştı. Birbirine uzak, iri ve patlak gözleriyle onlara bakıyordu. Dudaksız geniş ağzı hızla açılıp kapanıyor ama hiç ses çıkmıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max Scanlon ilerideki dik yamaçlara düşünceli düşünceli bakarak ellerini arkasında kavuşturdu. "Demek öyle düşünüyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur heyecan ve ısrarla, "Tabii öyle düşünüyorum, baba," dedi. "Bu granit yığınlarının altına girersek bütün Arz bile bize yaklaşamaz. Sonsuz gücümüzle bütün mağarayı kazmamız iki ay bile sürmez."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hıh. Bu iş dikkat ister."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Biz de dikkatli davranırız!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Dağlık yerler deprem bölgeleridir."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Deprem olsun olmasın, bütün Venüs'ü kımıldamadan tutacak kadar statışınları sağlarız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Statışınları enerjiyi tümüyle yutar. Bizi güçsüz bırakacak bir arıza da her şeyin sonu demek olur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Beş ayrı elektrik santrali kurarız. Hepsini de mümkün olduğunca arızalanamayacak bir duruma getiririz. Herhalde beş santralde birden aynı anda arıza olmaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaşlı melez gülümsedi. "Pekâlâ, oğlum. Her şeyi iyice düşünüp planladığın anlaşılıyor. Başla bakalım! Ne zaman istersen başla. Ve unutma, her şey sana bağlı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İyi. Artık gemilere dönelim mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Baba oğul, kayalık yamaçtan dikkatle indiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra Max birdenbire durdu. "Arthur, şu stat ışınlarını düşünüyordum,."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet?" Genç adam Max'a kolunu uzattı. Baba oğul yürümeye devam ettiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onları uzunluk açısından iki boyutlu yapar ve sonra da kıvırırsak elimize kusursuz bir savunma sistemi geçeceğini düşündüm. Bir stat alanı yani. Tabii bu enerjimiz olduğu sürece işe yarar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onun için dört boyutlu radyasyon gerekir, baba. Bunu düşünmek hoş ama korkarım yapılamaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, öyle mi? Öyleyse şimdi beni dinle..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ancak Arthur'un dinlemesi gereken şey açıklanamadı. Hiç olmazsa o gün. Tiz bir ses baba oğulun başlarını hızla kaldırmalarına neden oldu. Henry Scanlon sıçrayarak hızla onlara doğru koşuyordu. İrene ise onu oldukça uzaktan ve daha ağır ağır izliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tanrım, baba! Seni buluncaya kadar canım çıktı. Neredeydin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Buradaydım, oğlum. Ya sen neredeydin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, ortalıkta dolaşıyordum. Dinle, baba! Bilim adamlarının sözünü ettikler? hem suda, hem de karada yasayan yaratıkları biliyorsun değil mi? Amphibi'leri? Onların Venüs'ün dağlık bölgelerindeki göllerde yaşadıkları söyleniyordu. Eh, biz onları bulduk. Sürüyle yaratık. Oldukça çok. Öyle değil mi, İrene?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç kız soluk alabilmek için durdu ve başını salladı. "Öyle de şirinler ki, Bay Scanlon! Yemyeşil." Burnunu kırıştırarak güldü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur'la babası kuşkuyla birbirlerine baktılar. Sonra genç adam omzunu silkti. "Hayal görmediğinden emin misin, Henry? Bir keresinde uzayda bir meteor görmüş ve hepimizin ödünü patlatmıştın. Sonradan bunun senin lomboz camına vuran aksin olduğu anlaşılmıştı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene'nin hafifçe güldüğünü acıyla fark eden Henry öfkeyle alt dudağını uzattı. "Buraya bak, Art, sen galiba burnuna yumruğu yemek istiyorsun! Üstelik bunu yapacak kadar da büyüdüm."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Baba Scanlon'un otoriter sesi duyuldu. "Yavaş! Sakin ol. Ve sen Arthur, erkek kardeşinin gururuna saygı göstermesini öğren. Şimdi, Henry... Arthur şunu kastediyordu: O hem karada ve hem de suda yaşayan yaratıklar tavşanlar kadar ürkeklermiş. Onları sadece birkaç kişi uzaktan görebilmiş."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama biz onları iyice gördük, baba. Çok kalabalıktılar. Galiba onları İrene çekti. Kimse ona dayanamaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Senin dayanamadığını biliyorum," Arthur gürültülü bir kahkaha patlattı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry yine kaskatı kesildi ama babaları iki kardeşin arasına girdi. "İkiniz de büyüyün artık. Haydi gidip şu yaratıkları görelim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max Scanlon, "Bu inanılmaz bir şey!" diye bağırdı. "Hepsi de çocuklar kadar sokulgan. Hiç anlayamıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur başını salladı. "Ben de öyle, baba. Elli yıl süresince hiçbir kâşif onları yakından göremedi oysa şimdi karşımızdalar. Sürüyle yaratık hem de."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry göle çakıllar atmaya başladı. "Şimdi hepiniz bunu seyredin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Çakıl kavis yaparak suya dalarken altı yeşil yaratık geriye doğru perende atarak suya düzgünce süzüldüler. Göz açıp kapayıncaya kadar içlerinden biri tekrar yüzeye çıktı ve çakıl yine bir kavis çizerek Henry'nin ayağının dibine düştü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hem suda, hem de karada yaşayan yaratıklar, sayıları gitgide artarken yavaş yavaş da yaklaşıyorlardı. Sonunda gölün kıyısına erişerek kaba kamışları yakaladılar ve iri gözleriyle melezlere baktılar. Suyun yüzeyinin hemen aşağısındaki kaslı bacaklarının zarafetle bir ileri bir geri oynadığı görülebiliyordu. Parmaklarının arasında zarlar vardı. Acayip, düzensiz bir ritmle dudaksız ağızlarını açıp kapıyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene birdenbire, "Galiba onlar konuşuyorlar, Bay Scanlon," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaşlı melez düşünceli bir tavırla başını salladı. "Evet, olabilir. Kafatasları çok geniş. Oldukça zeki olabilirler. Eğer ses telleri ve kulakları bizimkinden daha yüksek ya da alçak ses dalgalarına göre gelişmişse onları duyamayız. Bu da seslerinin çıkmamasının nedenini açıklar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur, "Herhalde bizden söz edip duruyorlar," dedi. "Tıpkı bizim yaptığımız gibi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene de ekledi. "Evet. Bizim ne tür acayip yaratıklar olduğumuzu düşünüyorlar herhalde."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry sesini çıkarmadı. İhtiyatlı adımlarla gölün kıyısına yaklaşıyordu. Toprak ayaklarının altında çamura dönüştü, sazlar da sıklaştı. En yakın gruptaki yaratıklar endişeli bakışlarını ona diktiler. Bir ikisi kamışları bırakarak sessizce uzaklaştılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama en yakındaki yerinden kımıldamadı. Geniş ağzını sıkıca kapatmıştı. Gözlerinde çok dikkatli olduğunu gösterir bir ifade vardı. Ama yine de kımıldamıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry durdu, tereddütle baktı, sonra da elini uzattı. "Merhaba, Phib."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">'Phib' delikanlının uzattığı ele baktı. Sonra büyük bir dikkatle perdeli elini uzatarak melezin parmaklarına dokundu. Sonra şiddetli bir hareketle elini geri çekti. Ağzı sessiz bir heyecanla açılıp kapanıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max arkadan seslendi. "Dikkatli ol. Böyle davranırsan onu korkutursun. Derisi son derecede hassas. Kuru şeyler herhalde cildini tahriş ediyor. Elini suya sok."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry ağır ağır bu emre uydu. Phib'in kasları büzüldü. En ufak, ani bir hareket karşısında kaçmaya hazırdı. Ama öyle olmadı. Melez delikanlı tekrar elini uzattı. Fakat bu kez parmaklarından sular akıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Uzun bir an hiçbir şey olmadı. Phib galiba ne yapması gerektiğine karar vermeye çalışıyordu. İki defa elini uzatıp çekti. Ve sonunda parmaklar tekrar birbirlerine dokundular.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry, "Aferin, Phib," diyerek yeşil yaratığın elini kavradı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Phib hayretle bir an irkildi. Sonra melezin parmaklarını sıktı o da. Hem de öyle bir güçle ki Henry'nin eli uyuştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İlk Phib'in durumu diğerlerine cesaret vermişti anlaşılan. Şimdi diğerleri de yaklaşıyor ve ellerini uzatıyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Öbür üç melez de çamurları şapırdatarak yaklaştılar ve ıslattıkları ellerini uzatmaya başladılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene, "Çok garip," dedi. "Her el sıkışımda aklıma saç geliyor nedense."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max ona döndü. "Saç mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, bizim saçlarımız. Gözlerimin önünde uzun beyaz saçlar beliriyor. Dimdik duruyor ve güneşte parlıyorlar." Farkına varmadan ellerini kaldırarak kendi güzel saçlarını düzeltti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry de atıldı. "Sen söyleyince durumu fark ettim. Benim aklıma da hep aynı şey geliyor. Ama bu sadece el sıkıştığım zaman oluyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max, "Ya sen, Arthur?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam kaşlarını hayretle kaldırarak başını, "Evet" der gibi bir kez salladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max gülerek yumruğunu diğer elinin avucuna indirdi. "Ah, bu bir tür ilkel telepati. Fiziksel dokunma olmadığı zaman bir işe yaramayacak kadar zayıf. Ve dokunmayla da ancak birkaç basit fikri açıklamaya yetiyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur, "Ama neden saç, baba?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Belki de önce onları saçlarımız çekti. Şimdiye kadar böyle bir şey hiç görmemişlerdi. Ve... ve... ah, onların psikolojisini kim açıklayabilir?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Birdenbire dizüstü çöktü, yüksek bir sorguca benzeyen saçlarını ıslatmaya başladı. Bu sırada da Phib'ler sokulurlarken yeşil gövdeleri pırıldıyordu. Yeşil bir el usulca dik beyaz sorguca daldı. Bunu heyecanlı ama sessiz konuşmalar izledi. Phib'ler Max'a yaklaşıp onun saçlarına dokunabilme ayrıcalığı için aralarında yarıştılar. Sonunda yaşlı melez çok yorulduğu için tekrar ayağa kalkmak zorunda kaldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Herhalde artık yaşam boyu bizimle dost kalacaklar," dedi. "Çok acayip hayvanlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kıyıdan yüz metre kadar açıktaki Phib grubunu fark eden İrene oldu. Onlar sessizce yüzüyor ve yaklaşmaya da kalkışmıyorlardı. Genç kız, "Onlar neden gelmiyorlar?" diye sordu. En öndeki Phib'lerden birine dönerek işaret etti. Telaşla, ne olduğu anlaşılmayan hareketler yaptı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max, "Öyle olmaz,. İrene," diye konuştu. Elini uzatarak istekli bir Phib'in parmaklarını kavradı. Ve bir an hareketsiz durdu. Yeşil yaratığın elini bıraktığı zaman o suya dalarak gözden kayboldu. Bir dakika sonra açıktaki Phib'ler ağır ağır kıyıya yaklaşmaya başladılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene, "Bu işi nasıl basardınız?" diye bağırdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Telepati yoluyla! Onun elini sıkıca tutarak, kafamda uzaktaki grubu canlandırdım. Sonra da onların ellerini sıkmak için suyun üzerinden uzanan parmakları. Upuzun parmakları." Max hafifçe gülümsedi. "Onlar gerçekten çok zekiler. Yoksa ne demek istediğimi hemen kavrayamazlardı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur birdenbire bağırdı. "A, onlar dişi!" Şaşkınlıktan soluğu kesilmiş gibiydi. "Tanrı aşkına! Bebeklerini emziriyorlar!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene ani bir sevinçle bağırdı. "Ah! Şuna bakın!" Çamurda diz çökmüş, ellerini en yakındaki dişiye doğru uzatmıştı. Endişelenen dişi Phib küçücük yavrusunu göğsüne bastırırken diğer üç melez büyülenmiş gibi sessizce bakıyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene elleriyle çağırır gibi hareketler yapıyordu. "Lütfen, lütfen! Çok sevimli. Ona zarar vermeyeceğim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Phib ananın onun ne demek istediğini anlayıp anlamadığı belli değildi. Ama ani bir hareketle, kıpırdanan küçük yeşil bebeği uzattı ve genç kızın bekleyen kollarına bıraktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene sevinçle ayağa kalkarken küçük, perdeli ayaklar tekmeler atıyor, korku dolu yuvarlak gözler ona bakıyorlardı. Diğer üç melez ona yaklaşarak merakla incelediler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne kadar da sevimli bir küçük! Şu komik, ufacık ağzına bir bakın. Onu kucağına almak ister misin, Henry?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry sanki arı sokmuş gibi geriye doğru sıçradı. "Asla! Herhalde onu düşürürüm."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max düşünceli bir tavırla, "Kafanda bazı görüntüler beliriyor mu, İrene?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç kız iyice düşünmeye çalışırken kaşlarını çattı. "Hayır... Ama o daha çok küçük. Belki... Ah, evet!.. O... O..." Durakladı. Sonra da güldü. "Acıkmış."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bebek Phib'i annesine geri verdi. Dişinin ağzı sevinçle kapanıp açıldı ve kadın kaslı kollarıyla yavrusunu göğsüne bastırdı. Küçücük Phib, ufacık yeşil kafasını döndürerek patlak gözleriyle son bir kez kendini kucağına almış olan yabancı yaratığa baktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max, "Sokulgan yaratıklar," dedi. "Ve zekiler. Göl ve nehirleri onların olsun. Biz toprakları alacak ve onların yaşamlarına da karışmayacağız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yalnız bir melez, Scanlon bayırında duruyordu. Dürbününü tepelerin on beş kilometre yukarısındaki geçide çevirmişti. Beş dakika dürbünü hiç kımıldatmadı. Etraftaki dağları oluşturan kayalardan yapılmış bir nöbetçi heykeli gibi duruyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra dürbünü indirdi. İnce dudaklı melezin soluk yüzünde büyük bir üzüntü vardı şimdi. Bayırdan Venüs kentinin korunmalı, gizli kapısına doğru telaşla indi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Nöbetçilere hiçbir şey söylemeden hızla onların önünden geçti ve alt katlara indi. Orada hâlâ sağlam kayalar toza dönüştürülüyor ve kontrollü süper enerji dalgalarıyla istenen biçimlere sokuluyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur Scanlon başını kaldırdı ve ani bir önseziyle parçalayıcıların durdurulmasını işaret etti. "Ne oldu, Sorrell?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Melez eğilerek Arthur'un kulağına bir tek kelimeyi fısıldadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Nerede?" Arthur'un sesi titrekleşip boğuklaşmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sırtın diğer tarafında. Şimdi geçitten bizim tarafa doğru geliyorlar. Güneşte ışıldayan madenleri fark ettim ve..." Sorrell dürbününü anlamlı anlamlı kaldırdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tanrım!" Arthur alnını ovuşturdu. Sonra da parçalayıcının kontrol panelinin önünde oturan ve ona endişeyle bakan meleze döndü. "Planlandığım gibi devam et! Bir değişiklik yok!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Telaşla katları aşarak giriş yerine çıktı ve hızla emirler verdi. "Nöbetçi sayısını hemen üç katına çıkarın! Sadece benim ve yanımda olanların dışarı çıkmalarına izin verilecek. Dışarıda bazı kimseler varsa onları hemen toplayın. Sığınakta kalmalarını ve gereksiz yere gürültü etmemelerini söyleyin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur sonra döndü ve orta caddeden babasının dairesine gitti. Max Scanlon başını ağır ağır hesaplarından kaldırdı. "Merhaba, oğlum. Bir şey mi oldu? Yine parçalayıcının etkileyemediği bir tabakaya mı geldiniz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, öyle bir şey yok." Arthur kapıyı dikkatle kapayarak sesini alçalttı. "Dünyalılar!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max bir an hiç kımıldamadı. Yüzündeki ifade donmuş gibiydi. Ardından soluğunu verirken omuzları da yavaşça düştü. Yüzünde yorgun bir ifade belirirken alnındaki çizgiler derinleşti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Venüs'e yerleşmiş olan Dünyalılar mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Öyle gibi gözüküyor. Sorrell aralarında kadınlarla çocukların da olduğunu söyledi. Birkaç yüz kişi kadarlarmış. Yerleşmek için araç ve gereçler de getirmişler. Ve bu yöne doğru yaklaşıyorlarmış."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max, "Ah, ne şanssızlık, ne şanssızlık," diye inledi. "Koskoca, bomboş Venüs'te seçilecek bir sürü yer varken kalkmış buraya geliyorlar. Gel. Gidip şu olayı kendi gözlerimizle de görelim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Geçitten, yılan gibi kıvrılıp bükülen uzun bir sıra halinde geçiyorlardı. Kararlı öncülerdi onlar. Yanlarında çalışmaktan yorulmuş, yüzleri kırışmış karıları ve kırlarda yetişmiş, yarı vahşi, kayıtsız çocukları vardı. Alçak ve enli 'Venüs arabaları'na ev için gerekli şeyler yüklenmişti. Taşıtlar ayak basılmamış topraklarda hantalca sarsılarak ilerliyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki lider bir an manzaraya baktılar. Sonra biri kesik kesik konuşmaya başladı. "Geçidi hemen hemen aştık sayılır, Jem. Artık dağların eteğine eriştik."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Diğeri ağır ağır cevap verdi. "Ve ileride verimli topraklar var. Toprakları bölüşüp çiftliklerimizin sınırlarını çizebiliriz. Buraya rahatça yerleşiriz." İçini çekti. "Son ay çetin geçti. Yolculuk sona erdiği için seviniyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ve ilerideki sırttan, vadiden önceki son sırttan baba ve oğul Scanlon'lar yeni gelenleri üzüntüyle seyrediyorlardı. Uzaktan görülmeyen birer noktaya benziyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hazırlıklı olamayacağımız tek şey... ve o da geldi bizi buldu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur istemeye istemeye, "Sayıları az," dedi. "Silahsızlar da. Onları bir saat içerisinde püskürtebiliriz." Ani bir heyecanla bekledi. "Venüs bizim!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, 'onları bir saat içerisinde püskürtebiliriz.' Hatta on dakikada! Ama onlar geri dönerler. Binlerce binlere Dünyalı. Ve silahlanmış da olurlar. Bütün Arzla savaşacak durumda değiliz, Arthur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam dudağını ısırdı ve yarı utançla, "Irkımız uğruna, baba... onların hepsini öldürebiliriz," diye mırıldandı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Asla!" Max'ın yaşlı gözleri öfkesinden alev saçıyordu. "İlk darbeyi indiren biz olmayacağız! Öldürürsek Dünyadan merhamet bekleyemeyiz. Ve merhamete layık da olmayız zaten."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama başka ne yapabiliriz, baba? Zaten Dünyadan merhamet bekleyemeyiz. Bizi fark ettikleri ve varlığımızdan şüphelendikleri takdirde bütün göçün bir önemi kalmaz. Daha başlangıçta her şeyi kaybetmiş oluruz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Biliyorum, biliyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">. Arthur heyecanla konuşmasını sürdürdü. "Artık değişemeyiz. Venüs kentini hazırlamak için aylarımızı verdik. Yeniden nasıl başlayabiliriz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max ifadesiz bir sesle, "Hayır," dedi. "Başlayamayız. Buradan uzaklaşmaya kalkarsak bizi fark ederler. Biz sadece..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Köstebekler gibi yaşayabiliriz! Kanun kaçakları gibi, peşimizde insanlarla. Korkuyla titreyen mülteciler gibi. Tek yol bu mu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bunu nasıl istersen öyle tanımla. Ama saklanmalıyız, Arthur, kendimizi gömmeliyiz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne zamana kadar?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sen ya da biz iki boyutlu kavisli bir statışınını mükemmelleştirinceye kadar. Etrafımızda aşılamayacak bir koruma perdesi olursa ortaya çıkabiliriz. Bu işi belki yıllar boyunca çalışarak başarabiliriz. Belki de sadece bir haftada. Bilmiyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Her gün fark edilme tehlikesiyle de karşı karşıya oluruz. Herhangi bir gün safkan Dünyalı sürüleri bize saldırıp hepimizi ortadan kaldırabilirler. Her gün, her hafta, her ay ölümün eşiğinde yaşarız..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bunu yapmak zorundayız." Max'ın birbirine bastırdığı dudakları ince bir çizgi halini aldı. Mavi gözleri buz gibiydi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Baba oğul ağır ağır Venüs kentine döndüler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Venüs kentinde ortalık sakindi. Gözler devamlı en üst kata ve gizli çıkış yerlerine dikiliyordu. Dışarıda hava vardı. Güneş ve açıklık. Ve Dünyalılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arzlılar nehrin birkaç kilometre yukarısına yerleşmişlerdi. Kaba evleri yükselmeye başlıyor, etraftaki topraklar temizleniyordu. Çiftlik sınırları çiziliyor, fideler dikiliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Venüs'ün derinliklerinde de bin yüz melez evlerini yapıyor ve yaşlı bir adamın statışınının iki boyuta yayılarak kavis yapmasını sağlayacak denklemleri bulmasını bekliyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene kayadaki bir çıkıntıya oturmuş, sıkıntıyla düşünüyor ve ilerideki loş gri ışığa bakıyordu. Bu orada dışarıya açılan bir geçit olduğunu göstermekteydi. Biçimli bacaklarını öne arkaya sallarken yanında oturan Henry Scanlon da gözlerini ileride bir noktaya dikebilmek için çaresizce savaşıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Henry, ne düşünüyorum, biliyor musun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Phib'lerin bize yardım edebileceklerinden eminim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne yapmamıza yardım edecekler, İrene?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Dünyalılardan kurtulmamıza."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry bu fikri dikkatle inceledi. "Neden böyle düşünüyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onlar çok zekiler. Sandığımızdan daha da zeki. Ama kafaları bizimkilerden tümüyle farklı. Belki bu sorunu onlar çözümleyebilirler. Yani... bana öyle geliyor." Henry'nin avucundaki elini birdenbire çekti. "Elimi tutmak zorunda değilsin, Henry."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı yutkundu. "Şey... oturduğun yer sağlam değilmiş gibi geldi bana. Yani o kaya parçası kopabilir."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah!.." İrene aşağıya baktı. Oturduğu kaya yerden korkunç bir yükseklikteydi. Yani doksan santim kadar. "Evet, haklı olabilirsin. Burası gerçekten çok yüksek gibi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry bunun bir ima olduğunu düşünüp gerektiği gibi davrandı. Delikanlı kızın üşüyüp üşümediğini düşünürken derin bir sessizlik oldu. Ama yanılmadığına karar veremeden genç kız konuşmaya başladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sana şunu söyleyecektim, Henry. Neden gidip Phib'leri görmüyoruz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Böyle bir şeye kalkışırsam babam kafamı uçurur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, çok eğlenceli olurdu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii. Ama tehlikeli bir şey yine de. Bizi görmeleri riskini göze alamayız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene bıkkınca omzunu silkti. "Eh, madem korkuyorsun, bu konuyu bir daha açmayız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry'nin soluğu kesilmişti ve yüzü de kızardı, Çevik bir hareketle kaya çıkıntısından atladı. "Korkan kim? Ne zaman gitmek istiyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hemen, şimdi, Henry. Şu an." Kızın yanakları heyecanla pembeleşmişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İyi ya. Gel bakalım." Delikanlı koşarcasına ilerlemeye başladı. Kızı da sürüklüyordu. Sonra aklına bir şey geldi ve birdenbire durakladı. Öfkeyle İrene'e döndü. "Sana korkup korkmadığımı göstereceğim!" Birdenbire kıza sarıldı. İrene'in şaşkınlık dolu küçük çığlığını etkili bir biçimde boğdu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene tekrar konuşabilecek duruma geldiği zaman, "Tanrım..." diye mırıldandı. "Ne kadar da vahşice."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry inledi. "Tabii. Ben tanınmış bir vahşiyim." Gözlerindeki şaşılığın ve baş dönmesinin geçmesini bekliyordu. "Şimdi gidip o Phib'leri bulalım. Başkan olduğum zaman bana hatırlat. Öpüşmeyi icad eden adamın bir heykelini diktirmek istiyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kayaların içine oyulmuş tünellerden, dışarıya bakan nöbetçilerin arkalarından geçtiler. Dikkatle kamufle edilmiş kapıdan dışarı çıktılar ve kendilerini yüzeyde buldular.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Güney ufkundaki dumanlar orada insanların bulunduğunun belirgin bir kanıtıydı. İki melez bu gerçeği iyice kavrayarak, çalıların arasından ormana daldılar. Ağaçların arasından ilerleyerek göle gittiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Belki de Phib'ler kendilerine özgü bir yöntemle onların geldiklerini sezmişlerdi. İki gencin bunu bilmeleri imkânsızdı. Ama kıyıya eriştikleri sırada suyun altındaki donuk yeşil gölgeler onlara yaratıkların geldiklerini haber verdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra bir kafa suları yararken iri patlak gözler ortaya çıktı. Bir saniye içerisinde gölün yüzeyinde sürüyle kurbağa kafasını andıran başlar belirdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry elini ıslatarak kendisine dostça uzatılan parmakları yakaladı. "Merhaba, Phib."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Güler gibi aralanmış olan ağız oynadı ve sessiz bir cevap verdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene ısrarla, "Ona Dünyalıları sor, Henry," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı sabırsızca işaret etti. "Biraz bekle. Bu zaman istiyor. Ben elimden geleni yapıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ağır ağır geçen iki dakika boyunca melezle Phib hareketsiz durarak birbirlerinin gözlerinin içine baktılar. Sonra Phib elini çekti. Ve sessiz bir emirle bütün göl yaratıkları ortadan kayboldular. Melezler yalnız kalmışlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene bir an şaşkın şaşkın baktı. "Ne oldu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry omzunu silkti. "Bilmiyorum. Kafamda Dünyalıların görüntüsünü canlandırdım. Kimleri kastettiğimi anladı sanırım. Sonra Arzlıların bizimle savaşarak bizleri öldürdüğünü hayal ettim. Phib ise bana cevap olarak birkaç Dünyalıyı ve bizden kalabalık bir grubu canlandırdı. Bu kez biz onları öldürüyorduk. O zaman ben de Dünyalıları öldürdüğümüzü ama sonra onların sürüyle geldiklerini hayal ettim. Sürüler halinde gelip bizi öldürdüklerini..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama kız elleriyle çınlayan kulaklarını tıkamıştı. "Ah, Tanrım! Tevekkeli zavallı yaratık ne dediğini anlayamadı. Onun çıldırmamış olmasına şaşıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı sıkıntıyla, "Eh," diye cevap verdi. "Ben elimden geleni yaptım. Zaten bu delice fikir de senden çıktı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene delikanlıyı azarlamak için ağzını açtıysa da bir şey söyleyemedi. Çünkü bir anda gölün yüzeyinde yine Phib'lerin kafaları belirdi. Bağırmak yerine, "Yine geldiler," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir Phib ilerleyerek Henry'nin elini tuttu. Diğerleriyse heyecanla melezlerin etrafını sardılar. Sessizlik birkaç dakika sürdü. İrene kıpırdayıp duruyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonunda, "E?" dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Lütfen sus. Anlayamıyorum. Büyük hayvanlar ya da canavarlarla ilgili bir şey bu veya..." Henry'nin sesi hafifledi. Delikanlı anlatılanları kavramaya çalışırken kaşlarının arasında derin bir çizgi belirdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry önce yavaşça sonra da heyecanla başını salladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı, Phib'den ayrılarak İrene'in ellerini kavradı. "Artık anladım! Gerçekten kusursuz bir çözüm yolu bu. Venüs kentini ikimiz kurtarabiliriz, İrene. Tabii Phib'lerin yardımıyla. Bunun için benimle yarın ovalara inmen gerekiyor. Yanımıza bir çift Tonite tabancası ve yiyecek alırız. Nehrin kıyısını izlersek ovaya iki üç günde erişiriz. Dönüşümüz de o kadar sürer. Ne diyorsun, İrene?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Gençlerin özelliği uzun uzun düşünmek değildir. İrene de durakladı ama sadece cevabının daha etkili olması için. "Şey... Belki yalnız gitmememiz gerekir, ama... ama seninle geleceğim." Bu seninle sözcüğünü hafifçe vurgulamıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">On saniye sonra iki genç hızla Venüs kentine doğru gidiyorlardı. Henry kendi kendine, öpüşmeyi bulan adam için iki heykel birden diktirmenin daha iyi olup olmayacağını düşünüyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sarı kırmızı alevler Henry'nin görkemli sorgucunu kızıla dönüştürüyor ve düşünceli yüzünde gölge oyunları yapıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ova sıcaktı. Ateş durumu daha da zorlaştırıyordu. Ama Henry yine de ateşe yaklaşmıştı ve endişeli gözlerini diğer tarafta uyuyan İrene'den ayırmıyordu. Venüs cangıllarındaki yaratıkların ateşe saygıları vardı. Ve alev güven demekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yayladan ayrılalı üç gün olmuş, nehir ağır ağır akan ılık bir suya dönüşmüştü. Kıyıları yeşil yosunlarla kaplıydı. Güzel ormanların yerini sarmaşıklarla karmakarışık ağaçlar almıştı. Canlılara özgü karmaşık sesler iyice artmış ve tiz bir gürültüye dönüşmüştü. Hava daha sıcak ve daha nemliydi. Topraklar da batağımsı. Çevre gitgide daha yabancı ve garip bir hal alıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ancak gerçek bir tehlike de yoktu. Henry bundan emindi. Venüs'te zehirli canlılar bilinmiyordu. Cangıllara hakim olan sert derili canavarlara gelince, geceleri ateşler gündüzleri de Phib'ler onları yaklaştırmayacakları.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki kez bir Centosaur'un kulak tırmalayan çığlığı uzaklarda yankılanmıştı. Yine iki kez de devrilen ağaçların gürültüsü melez gençlerin korkuyla birbirlerine sokulmalarına neden olmuştu. Ama her seferinde de canavarlar uzaklaşmışlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu dışarıda geçirdikleri üçüncü geceydi. Henry endişeyle kımıldandı. Phib'ler sabah olmadan dönüş yolculuğuna başlayabileceklerinden emin görünüyorlardı. Ve nedense Venüs kentinin düşüncesi bile çekiciydi. Macera, heyecan, iyi ve güzeldi. Geçen her saatle Henry'nin ışıltılı cesareti İrene'nin gözlerini daha da kamaştırıyordu. Bu da harikaydı tabii. Ama en güzeli Venüs kentini ve o dağlan düşünmekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı yüzükoyun yatarak sıkıntıyla ateşe baktı. Yirmi yaşında olduğunu düşünüyordu. Yani hemen hemen yirmi yaşında.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Kahretsin..." Henry otları yoldu, "Artık evlenmeyi düşünmemin zamanı geldi." İstememesine rağmen bakışları ateşin gerisinde uyuyan kıza doğru kaydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene sanki ona cevap veriyormuş gibi kirpiklerini kırpıştırdı ve koyu mavi gözleriyle dalgın dalgın etrafına baktı. Sonra doğrulup oturdu ve gerindi. "Hiç uyuyamıyorum," diye yakınarak boş yere beyaz saçlarını düzeltmeye çalıştı. "O kadar sıcak ki." Hoşnutsuzca ateşe baktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry'nin keyfi kaçmadı yine de. "Sen saatlerce uyudun ve horlarken de trombon gibi sesler çıkardın."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene'nin gözleri irileşti. "Ne münasebet!" Sonra üzüntülü titrek bir sesle ekledi. "Sahi, horladım mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yok canım!" Henry kahkahalarla gülmeye başladı. Ancak İrene'nin ayakkabısının burnu, midesine indiği zaman sustu. "AAAh!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kız soğuk soğuk, "Benimle bir daha konuşmayın, Bay Scanlon," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Üzgün üzgün bakma sırası Henry'deydi şimdi. Panik ve telaşla ayağa fırlayarak genç kıza doğru bir adım attı. Sonra da dondu kaldı. Bir Centosaur'un kulakları sağır eden çığlığını duymuştu. Kendine geldiği zaman İrene'nin boynuna sarılmış olduğunu fark etti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra genç kız kızararak ondan uzaklaştı. Centosaur'un sesi tekrar duyuldu. Ama başka bir yönden. İrene tekrar Henry' nin kollarına atıldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı kollarındaki güzel kıza rağmen sapsarı kesilmişti. "Phib'ler Centosaur'ları avladılar sanırım. Benimle gel de onlara bunu sorayım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Şafak yaklaşıyordu. Gri ışıkta Phib'ler hafif gölgelere benziyorlardı. Yeşil yaratıklar gerilim içinde sıra sıra dizilmişlerdi. İçlerinden sadece biri rahat görünüyordu. Henry elini tuttuğu Phib'in yanından ayağa kalkarak İrene'ye, "Üç canavar yakalamışlar," dedi. "Daha fazlasıyla başa çıkmaları imkânsızmış. Hemen, şimdi, dağlık bölgeye doğru yola çıkıyoruz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Doğan güneş onları nehrin üç kilometre yukarısında yakaladı. Suyun kenarından giden melezler hemen yandaki ormana dikkatle bakıp duruyorlardı. Zaman zaman ağaçların arasındaki açıklıklardan kurşuni dev gövdeler seçilebiliyordu. Sürüngenlerin çığlıkları hemen hemen devamlı duyuluyordu artık.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry, "Seni getirdiğim için üzgünüm, İrene," dedi. "Artık Phib'lerin bu canavarlarla başa çıkacaklarından emin değilim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç kız başını salladı. "Üzülme, Henry. Gelmeyi ben, kendim istedim. Yalnız... keşke Phib'lere canavarları kendi başlarına getirmelerini söylemeyi akıl etseydik. Onların bize ihtiyaçları yok."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, var! Bir Centosaur kontroldan çıkarsa hemen onlara saldıracak. Ve Phib'ler kaçıp kurtulamayacaklar. Ama bizim Tonite tabancalarımız var. Çaresiz kalırsak Centosaur1 lan öldürürüz..." Henry'nin sesi hafifledi. Elindeki öldürücü silaha baktı ama o da kendisini pek teselli edemedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dönüş yolunda ilk gece iki melez de uyuyamadılar. Nehrin karanlığında, görünmeyen bir yerde Phib'ler nöbetleşe bekliyorlardı. Yirmi bacaklı dev Centosaur'ların küçücük beyinlerini telepati yoluyla kontrol etmekteydiler. Cangılda üç yüz ton ağırlığındaki canavarlar onları istememelerine rağmen nehrin kıyısından yukarıya süren güce karşı sabırsızca uluyorlardı. Onların suya yaklaşmalarını engelleyen, gözle görülmeyen engele karşı acizce haykırıyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ateşin yanında, bir çift melez altmış kilometre kadar uzaktaki yaylaya doğru özlemle bakıyorlardı. Bir tarafta yandaki etten oluşmuş dağlar, diğer taraftaki telepatik bir ağın zayıf koruması arasında kaybolmuş gibiydiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ağır ağır ilerleyebiliyorlardı. Phib'ler yorulurken, Centosaur' lar da daha huysuzlaştılar. Ama hava yavaş yavaş serinlemeye başladı. Islak cangıl bitkileri seyrelirken Venüs kentine olan uzaklık da gitgide azalıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry ılıman bölgeye özgü ormanların ilk işaretlerini gördüğü zaman titrek ama rahat bir soluk aldı. İrene yanında olmasaydı kahraman tavırları takınmaktan da vazgeçecekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu maceralı yolculuğun sona ermesini insanın içine dokunacak kadar çok istiyordu. Ama sadece, "Eh, artık her şey sona ermek üzere," dedi. "Bu olay çok heyecan uyandıracak. Sen ve ben birer kahraman sayılacağız!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Daha ne kadar kaldı, Henry?" Kız hemen hemen farkına varmadan yorgun başını delikanlının omzuna dayamıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bir gün daha, İrene. Yarın bu saatte evde olacağız." Delikanlı çok üzgündü. "Bu işe yalnız başımıza kalkışmamamız gerektiğini düşünüyorsun, değil mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu o sırada iyi bir fikirmiş gibi gözükmüştü."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry, "Evet, biliyorum," dedi. "Bir şeyin farkına vardım. Aklıma bana çok parlak gözüken fikirler geliyor. Ama bazen sonradan yanılmış olduğumu anlıyorum." Bilgiç bir tavırla başını salladı. "Nedenini bilmiyorum. Ama böyle oluyor işte."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene, "Bütün bildiğim," diye konuştu. "Hayatım boyunca bir kez bile yürümesem buna hiç üzülmeyeceğim. Şimdi bile ayağa kalkmak istemiyorum." Güzel mavi gözleriyle sağa doğru bakarken sesi hafifledi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Centosaur'lardan biri izledikleri nehre akan küçük bir derenin sularına dalmıştı. Suyun içinde yuvarlanan hayvanın kalın on çift bacağın desteklediği dev bir yılana benzeyen gövdesi iğrenç bir biçimde parlıyordu. Çirkin kafasını gökyüzüne kaldırmıştı. Dehşet verici çığlıkları kulakları tırmalıyordu. Sonra ikinci bir canavar ona katıldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene ayağa fırladı, "Ne bekliyorsun, Henry? Haydi gidelim! Çabuk ol!" Henry, Tonite tabancasını sıkıca kavrayarak kızı izledi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur Scanlon beşinci fincan koyu kahveyi öfkeyle içti. Sonra kendini zorlayarak Audiomitter'i ayarladı. Ona gözleri irileşmiş gibi geliyordu. Sanki yuvalarına pek sığmıyorlardı artık. Gözlerini ovuşturmaya başlaması onların tahriş olmasına ve kızarmasına yol açtı. Sonra omzunun üzerinden kanepede huzursuzca uyuyan kadına bir göz attı. Ayak uçlarına basa basa ilerleyerek, kadının üzerindeki örtüyü düzeltti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Zavallı anneciğim," diye fısıldayarak eğildi ve Madeline'i soluk yanağından öptü. Sonra da Audiomitter'e dönerek yumruğunu ona doğru salladı. "Seni elime bir geçireyim, neler yapacağımı görürsün! Kaçık sen de!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madeline kıpırdadı. "Karanlık bastı mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur hafif bir neşeyle, "Hayır," diye yalan söyledi. "O güneş batmadan arayacak, anne. Sen uyumana bak. Ben de işlerle ilgileneyim. Babam yukarıda statalanı üzerinde çalışıyor. İlerleme olduğunu söylüyor. Birkaç gün sonra her şey yoluna girmiş olacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sessizce kadının yanına oturarak elini sıkı sıkı tuttu. Madeline yorgun gözlerini tekrar yumdu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İşaret ışığı yanıp söndü. Arthur annesine son bir kez baktıktan sonra koridora çıktı. "E?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Orada bekleyen melez bir selam çakıp, "John Barno bir fırtına çıkacağını sandığını bildirmek istiyor," diyerek resmi bir raporu uzattı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur rapora aksi aksi baktı. "E, ne olmuş yani? Şimdiye kadar çok fırtına gördük. Venüs'ten ne bekliyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Anlaşıldığına göre bu özellikle şiddetli bir fırtına. Barometre şimdiye kadar görülmemiş bir biçimde düştü. Yukarı atmosferde iyon konsantrasyonu maksimum derecede. Bu da şimdiye kadar görülmemiş bir şey. Beulah Nehri kabarıyor ve kıyılarını su bastı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur kaşlarını çattı. "Venüs kentinin her girişi nehir düzeyinden en aşağı elli metre yukarıda. Yağmura gelince... kanalizasyon sistemimiz güvenilir durumda." Birdenbire yüzünü buruşturdu. "Barno'ya gidip söyle. Fırtına isterse kırk gün kırk gece sürsün. Belki o Dünyalıları buradan kaçırır." Döndü. Ama diğer melez yerinden kımıldamadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Özür dilerim, efendim. Ama en kötüsü bu değil. Bugün bir keşif kolu..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur hızla döndü. "Bir keşif kolu mu? Böyle bir grubun gönderilmesini kim emretti?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Babanız, efendim. Onlar, Phib'lerle bağlantı kuracaklardı. Nedenini bilmiyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"E, sonra? Devam et."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Keşif kolu, Phib'leri bulamamış, efendim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur çok şaşırdığı için ilk kez o vahşi öfkesi söndü. "Onlar gitmişler mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Melez başını salladı. "Phib'lerin yaklaşan fırtınadan korunmak için bir yere sığınmaya gittiklerini düşünüyorlar. Barno da bu yüzden fırtınanın çok şiddetli olacağından korkuyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur, "Farelerin batmakta olan bir gemiyi terk ettiklerini söylerler," diye mırıldandı. Başını titreyen ellerini arasına aldı. "Tanrım! Her şey üst üste geliyor! Her şey üst üste geliyor!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Alacakaranlık ilerideki dağlara çökmüş olan kara bulutları gizliyor ve durmadan çakan şimşekleri daha da belirginleştiriyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene titredi. "Rüzgâr çıktı, değil mi? Hava söğüdü."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry dalgın dalgın, "Dağlardan esen soğuk rüzgâr bu," dedi. "Galiba fırtına çıkacak. Bence nehir genişliyor." Bir an sustu. Sonra da ani bir neşeyle ekledi. "Ama, dinle, İrene. Göle artık sadece birkaç kilometre kaldı. Dünyalıların köyüne çok yakınız. Artık her şey sona ermek üzere."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene başını salladı. "Hepimiz için seviniyorum. Phib'ler için de."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu son sözleri söylemesinin bir nedeni vardı. Phib'ler artık çok ağır yüzüyorlardı. Bir gün önce nehrin yukarısından bir grup onlara katılmıştı. Ama bu yardımcı güce rağmen artık çok ağır ilerliyorlardı. Çok bacaklı sürüngenlerin alışık olmadıkları soğuk onları rahatsız ediyor ve canavarlar Phib'lerin üstün kafa gücüne gitgide daha isteksizce boyun eğiyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Gölü geçtikten hemen sonra ilk yağmur damlaları düşmeye başladı. Karanlık bastırmıştı. Şimşeklerin mavi ışığında ağaçlar sallanan parmaklarını gökyüzüne doğru uzatan hayaletlere benziyorlardı. İleride birdenbire beliren alevler yıldırım çarpan bir ağacın yandığını belirtiyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry'nin rengi uçtu. "Hemen ilerideki açıklığa doğru git. Böyle bir durumda ağaçlar tehlikelidir."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sözünü ettiği açıklık Dünyalıların köyünün hemen dışındaydı. Doğanın öfkesi karşısında küçücük kalan kaba evlerden bazılarındaki ışıklar burada insanların yaşadıklarını gösteriyordu. Ve ilk Centosaurus parçalanmış ağaçların arasından yalpalayarak çıkarken fırtına da bütün şiddetiyle patladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki melez birbirlerine sokuldular. Henry olanca sesiyle, "Artık her şey Phib'lere bağlı," diye bağırdı. Rüzgâr ve yağmur arasında sesini zorlukla duyurabildi. "Bu işi başaracaklarını umarım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Üç canavar ilerideki evlere yöneldiler. Phib'ler son kafa güçlerini de kullanırlarken hayvanlar daha hızlı hareket ediyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene ıslak başını Henry'nin aynı derecede ıslak olan omzuna gömdü. "Bakamayacağım! O evler kibrit kutuları gibi ezilecekler. Ah, zavallı insanlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, İrene, hayır. Canavarlar durdular."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Centosaur'lar, pençeleriyle toprakları kazıyarak öfkeyle derin çukurlar açarken, tiz çığlıkları fırtınanın gürültüsü arasında her tarafta duyuluyordu. Şaşıran Dünyalılar kulübelerinden fırladılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Gafil avlanmışlardı. Çoğu uykudan uyanmışlardı. Venüs'e özgü fırtına ve kâbuslara yakışacak Venüs canavarlarını gördükleri zaman hep birlikte hareket etmeyi düşünemediler. Silahları yoktu. Sadece üstlerindeki giysileri vardı. Dehşetle kaçışmaya başladılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Şimdi müthiş bir kargaşa başlamıştı. Kendilerini toplamaya çalışan bir iki kişi önlerindeki etten dağlara beceriksizce ateş ettiler ve sonra da kaçtılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bütün insanlar gittikten sonra dev sürüngenler tekrar ilerlediler. Kısa bir süre sonra evlerin yerinde kırık tahta parçaları kaldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onlar bir daha geri dönmeyecekler, İrene! Bir daha geri dönmeyecekler!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Planının başarılı olması yüzünden, Henry'nin soluğu kesilmişti. "Seninle birer kahramanız artık. Şimdi..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sesi yükselerek boğuk bir çığlığa dönüştü. "İrene, geri çekil! Ağaçlara doğru koş!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Centosaur'ların ulumaları değişmiş, sesleri daha kalınlaşmıştı. En yakındaki canavar iki arka ayağının üzerinde şaha kalktı. Şimşekler yerden altmış metre yukarıdaki dev kafasının korkunç siluetini çizdiler. Hayvan gümbürtüyle tekrar bütün ayaklarının üzerine indi ve fırtınanın sularını kudurtarak bir sele dönüştürdüğü nehre doğru gitti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Phib'ler kontrolü kaybetmişlerdi!</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry, İrene'i yana iterken Tonite tabancasıyla çabucak ateş etti. Ama genç kız, ağır ağır gerileyerek kendi silahını kaldırdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Atıcının hedefi vurduğunu belirten mor ışıktan bir top parıldadı ve en yakındaki Centosaur can acısıyla haykırdı. Dev kuyruğuyla etraftaki ağaçları devirdi. Bacağının yerinde şimdi kanlar fışkıran bir delik vardı. Hayvan körce saldırdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İkinci bir mor küre belirdi ve canavar topraklan sarsarak yere devrildi. Son çığlığı korkunç bir biçimde tizleşmişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama diğer iki dev melezlere doğru geliyorlardı. Hayvanlar onları hemen hemen bir hafta esir eden güç kaynağına doğru körce gidiyorlardı. Bilinçsiz nefretleri onları nehre sürüklüyordu. Ve bu iki devin yolunun üzerinde de melezler vardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kabararak akan sular iki gencin gerisindeydi. Orman kırılmış ağaçlar ve kulakları sağır eden gürültülerle dolu, vahşi bir yere dönüşmüştü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra birdenbire uzaklardan Tonite tabancalarının gürültüleri geldi. Mor ışıklar, çırpınmalar, düzensiz aralıklarla duyulan çığlıklar ve sonra sessizlik. Rüzgâr bile, sanki son olaylar onu çok etkilemiş gibi bir an sustu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry sevinçle bağırarak, bir savaş dansı yaptı. "Venüs kentten geliyorlar, İrene! Centosaur'lan öldürdüler! Her şey sona erdi artık! Melezleri kurtardık!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Her şey pek çabuk olup bitti. İrene silahını atıp, rahatladığı</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">için hıçkırmaya başladı. Henry'e doğru koşarken ayağı bir yere takıldı ve sular onu kaptı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Henry!" Rüzgâr bu sesi alıp götürdü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı korkunç bir an hareket edemedi. İrene'in biraz önce durduğu yere gözlerine inanamıyormuş gibi aptal aptal bakıyordu sadece. Sonra suya girdi. Çaresizce kapkara suların derinliklerine daldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İrene!" Delikanlı zorlukla soluk alıyordu. Akıntı onu yakalamış sürüklüyordu. "İrene!" Rüzgârın uğultusundan başka hiçbir ses duyulmuyordu. Henry'nin yüzme çabaları boşunaydı. Suyun yüzünde ancak bir saniye kalabiliyordu. Ciğerleri neredeyse patlayacaklardı. "İrene!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama delikanlıya cevap veren olmadı. Coşkun sular ve karanlıktan başka bir şey yoktu orada.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra bir şey delikanlıya dokundu. Henry içgüdülerine uyarak ona vurmaya çalıştı. Ama delikanlıyı daha da sıkıca yakaladılar. Henry yukarı kaldırıldığını hissetti. Sızlayan ciğerlerine hava çekmeye çalıştı. Gülümseyen bir Phib ona bakıyordu. Ondan sonra delikanlı için sadece soğuk, karanlık ıslaklıkla ilgi karmaşık izlenimler kaldı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry etrafını yavaş yavaş fark etmeye başladığında bir ağacın altında, bir battaniyenin üzerinde oturduğunu anladı. Onu da battaniyelere sıkıca sarmışlardı. Sonra ısı lambalarının sıcaklıklarını hissetti. Atomoampullerinin ışıklarını gördü. Etrafında insanlar vardı. Henry yağmurun durmuş olduğunun da farkına vardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bulanık gözlerle etrafına bakındı. "İrene!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç kız onun yanındaydı. İrene'i de Henry gibi sıkıca sarmışlardı. Genç kız bitkince gülümsüyordu. "Ben iyiyim, Henry. Beni de Phib'ler kurtardı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madeline, Henry'nin üzerine eğildi. Delikanlı ağzına dayanan fincandan sıcak kahve içerken kadın, "Phib'ler bize onlara neyi başarmaları için yardım ettiğinizi anlattılar," dedi. "Hepimiz de seninle gurur duyuyoruz, oğlum. Seninle de İrene."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max'ın gülümsemesi yüzündeki gurur ifadesini belirginleştiriyordu. "Yararlandığın psikoloji kusursuzdu. Venüs çok büyük bir gezegen. Ve burada pek çok tehlikesiz bölge var. Dünyalıların Centosaur'larla dolu oldukları bir yere döneceklerini pek sanmıyorum. Hiç olmazsa uzun bir süre gelemeyecekler. Döndükleri zaman da bizim statalanımız hazır olacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Arthur Scanlon telaşla karanlıkların arasından çıkıp Henry' nin omzuna vurdu, İrene'in elini sıkarken kıza, "Vasinle ben öbür gün bu olayı kutlamak amacıyla bir eğlence tertipleyeceğiz," diye haber verdi. "Onun için iyice dinlen. Bu şimdiye kadar gördüğün partilerin en güzeli olacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry, "Bir parti, öyle mi?" dedi. "Sana ne yapabileceğini söyleyeceğim. Partiden sonra nişanımızı ilan edebilirsin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Nişan mı?" Madeline merakla doğrulup oturdu. "Ne demek istiyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Delikanlı sabırsızca, "Nişan," diye cevap verdi. "Evlenmek için ilk adım. Herhalde artık evlenecek yaştayım. Bugünkü olaylar bunu kanıtladı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene bütün dikkatini otlara verdi. "Kiminle evleneceksin, Henry?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ha? Seninle tabii. Tanrım! Başka kiminle olabilir?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama bana böyle bir teklifte bulunmadın ki." İrene bu sözleri ağır ağır ve çok kesin bir tavırla söylemişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry bir an kıpkırmızı kesildi. Sonra sertçe çıkıştı. "Eh, şimdi de bulunacak değilim. Sana evleneceğimizi söylüyorum! Şimdi bu konuda ne yapacaksın bakalım?" Kıza doğru eğildi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Max Scanlon güldü ve diğerlerine oradan uzaklaşmalarını işaret etti. Üçü de ayaklarının ucuna basa basa uzaklaştılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Belli belirsiz bir siluet topallayarak yaklaştı. İki genç melez şaşkın şaşkın birbirlerinden uzaklaştılar. Diğerlerini unutmuşlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama gelen başka bir melez değildi. İrene, "A!" diye bağırdı. "Bir Phib bu!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yeşil yaratık otlara basarak hantalca, topallaya topallaya yaklaştı. Bunun için kaslı kollarından beceriksizce yararlanıyordu. İki gencin önüne gelince karınüstü yattı ve ellerini uzattı. Amacı belliydi. İrene'le Henry onun ellerini tuttular. Bir iki dakika derin bir sessizlik oldu. Phib'in ciddi bakışlı ipiri gözleri atomolambalarının ışığında parlıyordu. Sonra İrene birdenbire utançla bağırdı. Henry ise mahcup mahcup güldü. Phib ellerini çekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry "Sen de aynı hayali mi gördün?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İrene kıpkırmızı kesilmişti. "Evet. Küçük Phib bebeklerinden oluşan bir sıra gördüm. Belki on beş bebek vardı..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Henry, "Ya da yirmi," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"... ve hepsinin de saçları bembeyaz ve uzundu."</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>
</body>
</html>
