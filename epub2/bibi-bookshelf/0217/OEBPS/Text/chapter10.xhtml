<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Melezler Venüste</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 dir="ltr" id="toc10" style="text-align:center">GERÇEK AŞK</h1>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0"><span style="font-style:italic;font-weight:normal">“Gerçek Aşk –</span> <span style="font-style:italic;font-weight:normal">True Love</span><span style="font-style:italic;font-weight:normal">” isimli hikaye ilk American Way dergisinin 1977 Şubat &nbsp;sayısında yayınlanmış ardından 1982 tarihli The Complete Robot ve 1986 tarihli Robot Dreams toplamalarında yer almıştır. Asimov hikayeyi Şükran Günü ziyaretine gelip, giden kızına duyduğu özlemi gidermek için yazmıştır.</span></p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Benim adım Joe. İş arkadaşım Milton Davidson beni böyle çağırıyor. O bir programcı, ben de bir bilgisayar programıyım. Multivac sisteminin bir parçasıyım ve dünyanın her yeriyle bağlantım var. Her şeyi biliyorum. Hemen hemen her şeyi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ben Milton'un özel programıyım. Onun Joe'su. Dünyada programlamayı ondan iyi anlayan biri daha yok. Bense onun deneysel modeliyim. Milton benim diğer kompüterlerden çok daha iyi konuşmamı sağladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bana, "Bu sesleri sembollere uydurmaktan başka bir şey değil, Joe," dedi. "İnsan beyninde de aynı şey oluyor. Ancak beyinde ne gibi semboller olduğunu hâlâ bilmiyoruz. Senin beynindeki sembolleri biliyorum. Onları kelimelere tıpatıp uydurabilirim." İşte ben de bu yüzden konuşuyorum. Düşündüğüm kadar ustalıkla konuşabildiğimi sanmıyorum. Ama Milton çok iyi konuştuğumu söylüyor. Milton kırkına yakın ama hiç evlenmemiş. Bana uygun kadını bulamadığını söyledi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Geçenlerde bir gün, "Onu elbet bulacağım, Joe," dedi. "En iyisini bulacağım. Gerçek aşkı yakalayacağım. Sen de bu konuda bana yardım edeceksin. Dünyadaki sorunları çözebilmen için seni geliştirip durmaktan bıktım. Sen benim sorunumu çöz. Bana gerçek aşkı bul."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gerçek aşk nedir?" diye sordum.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Boş ver. O soyut bir kavram. Sen sadece bana ideal kızı bul yeter. Multivac sistemine bağlısın. Onun için Dünyadaki her insanın bilgi bankasına erişebilirsin. Hepsini grup grup, sınıf sınıf listeden sileriz. Sonunda bir kişi kalır. Kusursuz biri. İşte o benim olur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ben hazırım," dedim.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton, "Önce bütün erkekleri listeden sil," diye talimat verdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu kolay oldu. Onun sözleri moleküler valflarımdaki sembolleri harekete geçirdi. Uzanıp Dünyadaki her insanla ilgili birikmiş bilgilere erişebilirdim. Milton'un sözleri üzerine 784 982 874 erkeği listeden çıkardım. 3 786 112 090 kadınla olan bağlantımı sürdürdüm.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton, "Yirmi beşinden küçük kırkından büyük kadınları listeden sil," dedi ve ekledi. "Sonra zekâ dereceleri 120'nin altında olan kadınları da çıkar. Boyları 150 santimden kısa ve 175 santimden uzun olanları da istemem."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton bana kesin ölçüleri verdi. Çocukları olan kadınları istemiyordu. Bazı genetik özellikleri olanları da. "Göz rengi konusunda emin değilim. Neyse bunu şimdilik bir yana bırakalım. Ama kızıl saçlı kadın istemem. Kızıl saçtan hiç hoşlanmam."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki hafta sonra listede sadece 235 kadın kaldı. Hepsi de İngilizceyi çok güzel konuşuyorlardı. Milton dil sorunu da istemediğini söylemişti. Mahrem anlarda kompüter çevirileri bile bazı şeylere engel olabilirdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton, "235 kadınla konuşamam," dedi. "Bu fazla zaman alır. O zaman herkes ne yaptığımı anlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu başına dert açılmasına neden olur," diye cevap verdim. Milton beni görevlerim dışında bazı şeyler yapabileceğim biçimde ayarlamıştı. Kimsenin bundan haberi yoktu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bunlar kimsenin üstüne vazife değil." Milton'un yüzü kızardı. "Şimdi sana ne yapacağımızı söyleyeceğim, Joe. Sana holograflar getireceğim. Sen de listede benzerlikleri arayacaksın."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bana kadın holografları getirdi. "Bu üçü güzellik yarışmalarını kazanmışlar. 235 kadın arasında onlara benzeyenleri var mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Listedeki kadınlardan sekizi holograftakilere çok benziyordu. Milton, "İyi," dedi. "Onların bilgi bankalarıyla bağlantıdasın. İş piyasasındaki açıkları ve gereksinimleri incele. Sonra da buraya tayin edilmelerini sağla."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir an düşündü. Omuzlarını aşağı yukarı oynattı. "Alfabe sırasıyla."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Beni bu iş için yaratmamışlardı. İnsanları kişisel nedenlerle o işten buna göndermek 'manevra' ya da 'dalavere' diye tanımlanıyordu. Ama ben bunu artık yapabiliyordum. Çünkü Milton her şeyi ayarlamıştı. Fakat bu işi ondan başkası için yapmamı da istemiyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İlk kız bir hafta sonra geldi. Milton onu gördüğünde yüzü kızardı. Sanki zorluk çekiyormuş gibi konuşuyordu. Kızla sık sık beraber oluyor, bana da aldırmıyordu. Bir keresinde de kıza, "Seni akşam yemeğine götüreyim," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ertesi gün de bana geldi. "Nedense bu iş olmadı. Bir şeyler eksikti. O çok güzel bir kadın. Ama ben o gerçek aşkı hissetmedim. Ondan sonrakini dene."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sekiz kızın hepsiyle de aynı şey oldu. Hepsi de birbirlerine çok benziyordu. Sık sık gülümsüyorlardı. Sesleri tatlıydı. Ama Milton onların hiçbirini de uygun bulmadı. Bana, "Anlayamıyorum, Joe," dedi. "Seninle, bana dünyanın en güzel yaratıklarıymış gibi gözüken sekiz kız seçtik. Hepsi de ideal tiplerdi. Öyleyse neden hoşuma gitmiyorlar?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sen onların hoşuna gidiyor musun?" diye sordum.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaşlarını oynattı. Bir yumruğunu diğer elinin içine vurdu. "İşte sorun da bu, Joe! Bu iki yönlü bir yol. Ben onların tipi değilsem beni nasıl hoşnut ederler? Benim idealimdeki kadın gibi nasıl davranırlar? Ben de onların gerçek aşkı olmalıyım. Ama bunu nasıl sağlayabiliriz?" Bütün gün düşündü durdu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton ertesi gün bana geldi. "Her şeyi sana bırakacağım, Joe. Her şey senin elinde artık. Bilgi bankam sende. Ve sana kendi hakkımda bildiğim her şeyi anlatacağım. Bilgi bankama mümkün olan her ayrıntıyı ver. Ama bu eklemeleri kendine sakla.""O halde bilgi bankasıyla ne yapacağım, Milton?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onu 235 kadınla eşleştireceksin. Hayır. 227 kadınla. Gördüğün o sekiz kızı listeye katma. Her kızın psikiyatri muayenesinden geçmesini sağla. Onların bilgi bankalarını doldur ve benimkiyle kıyasla. Benzer noktaları bul." (Psikiyatri muayenesi sağlamak da yine ilk yaratıldığım zaman bana verilen talimata aykırıydı.)</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton benimle haftalarca konuştu. Annesiyle babasından, kardeşlerinden söz etti. Çocukluğunu, eğitimini, buluğ çağını anlattı. Uzaktan hayranlık duyduğu kadınları açıkladı. Bilgi bankası büyüdü. Milton da sembol almamı genişletmek ve derinleştirmek için beni ayarladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Anlayacağın, içine benden daha fazla şeyler alırken ben de seni ayarlıyorum, Joe. Bana giderek daha iyi uyabilmen için. Gitgide daha çok benim gibi düşünmeye başlıyorsun. Bu yüzden de beni daha iyi anlıyorsun. Beni yeteri kadar anlarsan, bilgi bankasını iyice kavrayabileceğin herhangi bir kadın benim gerçek aşkım olacak." Benimle konuşmayı sürdürdü. Ben de onu gitgide daha iyi anlamaya başladım.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Daha uzun cümleler kurabiliyordum. Açıklamalarım daha ayrıntılı oluyordu. Dilbilgisi, kelime dizisi ve tarz bakımından konuşmam gitgide Milton'unkine benziyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir keresinde ona, "Anlayacağın bir kızı fiziksel ideale uydurmak yeterli değil, Milton," diye açıkladım. "Sana, kişisel ve duygusal bakımdan ve karakter açısından çok uygun olan biri gerekli. Bu sağlanırsa görünüş ikinci planda kalır. Sana uygun birini bu 227 kızın arasında bulamazsak, o zaman eşini başka bir yerde ararız. Senin görünüşüne aldırmayan birini buluruz. Ya da kimsenin görünüşüne önem vermeyen birini. Kişiliklerin uyması şart. Dış görünüş nedir ki?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton, "Çok haklısın," dedi. "Yaşantım boyunca kadınlarla daha fazla ilişkim olsaydı bu gerçeği de bilirdim. Tabii şimdi düşündüğüm zaman her şeyi çok daha iyi anlıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Her zaman anlaşıyorduk onunla. Düşünme yöntemimiz birbirine o kadar benziyordu ki...</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Artık bir zorlukla karşılaşacağımızı sanmıyorum, Milton. Tabii soruları benim sormama izin verirsen. Bilgi bankanda bazı boşluklar ve düzensizlikler olduğunu görüyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ondan sonra olanları Milton psikanalize benzetti. Tabii hepsini de yakından izlediğim 227 kadına uygulanan psikiyatri muayenesinden çok şey öğreniyordum.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton çok mutlu görünüyordu. "Seninle konuşmak, bir başka kişiliğimle sohbet etmeye benziyor, Joe. Kişiliklerimiz sonunda birbiriyle tam bir uyum sağladı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Seçeceğimiz kadının kişiliği de uyacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Çünkü ben kızı bulmuştum. 227 adaydan biriydi o yine de. Adı Charity Jones'du. Wichita'da, Tarih Kitaplığında değerlendirme uzmanı olarak çalışıyordu. Onun genişletilmiş bilgi bankası bizimkilere tamamıyla uyuyordu. Bilgi bankaları dolarken diğer kadınların hepsi de şu ya da bu nedenle listeden silinmişlerdi. Ama Charity konusundaki ahenk şaşılacak bir biçimde gitgide artıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Onu Milton'a tarif etmeme gerek yoktu. Milton sembolizmimi kendisininkine öylesine uydurmuştu ki, kızın ahengini hemen fark ettim. Bu bana çok uyuyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Artık sıra Charity'nin bizim yanımıza verilmesi için çalışma kâğıtlarını ve işle ilgili gereksinimleri değiştirmeye gelmişti. Bunun incelikle yapılması, kimsenin yasal olmayan işler döndüğünü anlamaması gerekiyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Tabii Milton olanları biliyordu. Sonuçta her şeyi ayarlayan oydu. Bu sorunun da çözümlenmesi gerekiyordu. Onu, büroda görevini kötüye kullanmakla suçlayarak tutukladılar. Neyse ki Milton bu suçu on yıl önce işlemiş ve bana her şeyi anlatmıştı. Bundan yararlanıp onu tutuklatmak da kolay olmuştu. Tabii Milton benden söz edecek değildi. Yoksa bu suçunu daha da ağırlaştırırdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Milton gitti artık. Yarın 14 Şubat. Sevgililer Günü. Charity tatlı sesi ve serin elleriyle gelecek. Ona beni nasıl çalıştıracağını öğreteceğim. Bana nasıl bakacağını da. Kişiliklerimiz arasında uyum olduktan sonra dış görünüşün ne önemi var?</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ona, "Ben Joe'yum," diyeceğim. "Sen de benim gerçek aşkımsın."</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;text-align:center;font-weight:bold">SON</p>
</body>
</html>
