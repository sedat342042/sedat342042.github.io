<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Melezler Venüste</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 dir="ltr" id="toc5" style="text-align:center">KONUŞAN TAŞ</h1>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0"><span style="font-style:italic">“Konuşan Taş</span> <span style="font-style:italic">- The Talking Stone</span><span style="font-style:italic">” The Magazine of Fantasy and Science Fiction dergisinin 1955 Ekim sayısında çıkmıştır. Hikaye daha sonra 1968'de yayınlanan Asimov's Mysteries toplamasında yer almıştır. “Konuşan Taş” Asimov'un ikinci Wendell Urth hikayesidir.</span></p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Asteroit kuşağı çok geniş, orada yaşayan insanların sayısıysa azdır. Beş Numaralı İstasyonda yedi aydan beri çalışan ve bir yıllık görev süresini tamamlaması gereken <a id="DdeLink12124072397"></a>Larry Vernadsky, gitgide daha sık, dünyadan yetmiş milyon mil ötede, hemen hemen yalnız başına yaşamak aldığım maaşa değer mi, diye düşünüyordu. Ufak tefek bir gençti. Uzay mühendisi ya da asteroit uzmanına hiç benzemiyordu. Mavi gözleri, tereyağ rengi sarı saçları vardı. O değişmez masum görünüşü zeki bir kafayı ve yalnızlığın güçlendirdiği bir merakı gizliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hem bu masum görünüş ve hem de o büyük merak Robert Q. gemisinde çok işine yaradı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robert Q, Beş Numaralı İstasyonun dış platformuna iner inmez, Vernadsky hemen gemiye girdi. Heyecanlı ve neşeli görünüyordu. Eğer bir köpek olsaydı herhalde havlarken kuyruğunu da sallardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robert O. 'nün kaptanının Vernadsky'nin gülümsemelerine sert ve soğuk bir sessizlikle karşılık vermesi de durumu değiştirmedi. Kaptanın kaba hatlı yüzünde aksi bir ifade vardı. Vernadsky için gemi, özlemini çektiği dostluk demekti. Bu yüzden de Robert Q. 'yu memnunlukla karşılamıştı. Gemiye içi boşaltılarak Beş Numaralı İstasyon haline sokulmuş olan asteroide depolanmış milyonlarca litre buz ya da dondurulmuş besin özlerinden istedikleri kadarını vermeye hazırdı. Gerekli her elektrikli gereci, herhangi bir hiperatomik için istenen yedek parçayı vermeye de.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky gerekli fişi doldururken çocuksu yüzünde oldukça neşeli bir gülümseme vardı. Genç adam hızla not alıyordu. Daha sonra bu bilgi kompütere yüklenerek dosyalanacaktı. Vernadsky geminin adını, seri numarasını, motor numarasını, alan jeneratörü numarasını ve diğer ayrıntıları yazdı. Robert O.'nün yola çıktığı yeri de kaydetti. ("Asteroitler. Sürüyle. Sonuncusunun hangisi olduğunu bilmiyorum bile.") Vernadsky kısaca, "Kuşak," diye kaydetti. Asteroit Kuşağı için genellikle bu kısaltılmış ad kullanılırdı. Gemi Dünyaya gidiyordu. İstasyona uğrama nedeni de hiperatomik motorun teklemeye başlamasıydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky gemiyle ilgili belgelere bakarak, "Mürettebat kaç kişi kaptan?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan, "İki," dedi. "Şimdi şu hiperatomik motora bakar mısınız? Mal teslim etmemiz gerekiyor." Sakalları çıkmaya başladığı için yanakları mavimsi duruyordu. Yaşamı boyunca asteroitlerde madencilik yapmış, sert biri gibi davranıyor ama eğitim görmüş, hatta entelektüel biri gibi konuşuyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii." Vernadsky arızaları anlamak için kullandığı aletlerle dolu çantasıyla makine dairesine gitti. Kaptan da peşindeydi. Genç adam devreleri, vakum derecesini, güç alanı yoğunluğunu rahatlık ve ustalıkla kontrol etti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir yandan da merakla kaptanı düşünüyordu. Bunu yapmamak elinde değildi. Kendisi bulunduğu yerden hiç hoşlanmıyordu. Ama bazılarının uzayın bomboşluğu ve özgürlüğünü büyüleyici bulduklarını anlayabiliyordu. Ancak bu kaptan gibi bir adamın asteroitlerde sırf yalnızlığı sevdiği için madencilik yapmayacağını da tahmin edebiliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Taşıdığınız belirli bir maden cevheri var mı?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptanın kaşları çatıldı. "Krom ve mangan."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Öyle mi?.. Ben sizin yerinizde olsaydım Jenner dağıtım borusunu değiştirirdim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Başımıza bu derdi açan o mu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, değil. Ama o biraz aşınmış. Bir milyon mil sonra başınız yine derde girebilir. Madem geminiz burada...""Pekâlâ, onu değiştirin. Ama şu tıklamanın nedenini bulursanız iyi olur! Tamam mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Elimden geleni yapıyorum, kaptan."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan son sözleri Vernadsky'i bile kıracak kadar sertçe söylemişti. Genç adam bir süre sessizce çalıştıktan sonra da ayağa ' kalktı. "Yarı-reflektör Gamma ışınları yüzünden bulanıklaşmış. Pozitron ışını bir daire çizerek başlangıç noktasına dönerken, güç bir saniye için kesiliyor. Onu değiştirmeniz gerekecek."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu iş ne kadar sürer?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Birkaç saat. Belki de on iki."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne? Zaten geciktim!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne yapalım, durum bu." Vernadsky yine neşeli bir tavır takınmıştı. "Yapabileceğim fazla bir şey yok. Ben içeri girmeden önce sistemin üç saat boyunca helyumla yıkanması gerekecek. Ondan sonra yeni yarı-reflektörü ayarlayacağım. Bu da zaman alacak. Tabii ayarı birkaç dakika içinde düzeltmeye çalışırım. Ama o siz daha Marsın yörüngesine giremeden bozulur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan genç adama öfkeyle baktı. "Haydi. Başlayın."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky helyum tankını dikkatle gemiye soktu. Geminin yapay yer çekimi jeneratörleri kapatılmış olduğu için hiç ağır değildi. Ama tam bir kitle ve süredurumu vardı. Bunun için de tankı dikkatle taşımak gerekiyordu. Vernadsky'ninse hiç ağırlığı olmadığı için manevraları daha da zorlaşıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam bütün dikkatini tanka verdiği için eşyalarla dolu koridorda ters yana saptı ve kendini bir an karanlık ve yabancı bir odada buldu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky ancak şaşkınlıkla bir kez bağıracak kadar zaman bulabildi. Sonra iki adam üzerine atıldılar. Tankı hızla dışarı çıkararak kapıyı arkasından kapattılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam silindiri motorun emme valfına bağlar ve helyum, hafifçe hışırdayarak içeriyi temizlerken hiç konuşmadı. Helyum, radyoaktif gazları emerek her şeyi kabul eden uzayın boşluğuna uçuyordu.Sonra Vernadsky'nin merakı çekingenliğini yendi. "Geminizde bir Silikon var, kaptan. Hem de iri bir şey."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan ağır ağır genç adama döndü. "Öyle mi?" Sesi son derece ifadesizdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onu gördüm. Daha yakından bakabilir miyim?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neden?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky adeta yalvarırcasına, "Ah, beni dinleyin, kaptan," dedi. "Yılın yarısını bu kayada geçirdim. Asteroitlerle ilgili bulabildiğim her eseri okudum. Bu da Silikoni'ler konusunda birçok şey okuduğum anlamına geliyor. Ve ben ufacık bir Silikoni bile görmedim. Bana acıyın."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Burada yapmanız gereken bir iş var sanıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Helyum saatlerce içeriyi temizleyecek, hepsi o kadar. Bu iş bitinceye kadar başka hiçbir şey yapamam. Sahi, geminizde neden bir Silikoni taşıyorsunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evcil bir şey o. Bazıları köpeklerden hoşlanırlar. Ben Silikoni'leri tercih ediyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ona konuşmasını öğrettiniz mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan kıpkırmızı kesildi. "Neden soruyorsunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İçlerinden bazıları konuşmayı başarmışlar. Hatta bazıları insanların kafalarından geçen düşünceleri okumuşlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Nesiniz siz? O lanet olasıca şeyler konusunda uzmanlaşmış biri mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onlar hakkında sürüyle kitap okudum. Bunu size söyledim ya! Bırakın da ona bakayım!" Vernadsky karşısında duran kaptanın iki yanında birer tayfanın beklediğinin farkında olduğunu belli etmemeye çalışıyordu. Üçü de ondan iriydi ve daha ağırdılar. Ve genç adam üçünün de silahlı olduğundan emindi. "E, ne var? O nesneyi çalacak değilim. Sadece görmek istiyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Belki o anda öldürülmemesinin nedeni tamir işinin henüz tamamlanmamış olmasıydı. Belki de yüzündeki neşeli ve hatta neredeyse aptalca denebilecek masum ifadeydi. Bu ikinci ihtimal daha güçlüydü. Kaptan, "Pekâlâ," dedi. "Gelin bakalım." Vernadsky onu izledi. Kafası hızla çalışıyordu. Nabzı iyice hızlanmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky karşısındaki gri yaratığa büyük bir huşu ve biraz da tiksintiyle baktı. Hiç Silikoni görmediği doğruydu. Ama onların üç boyutlu fotoğraflarını görmüş, tariflerini okumuştu. Ne var ki, resimler ya da sözler hiçbir zaman gerçeğin yerini alamazlar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaratığın derisi düzgün, yağlımsı ve griydi. Hareketleri yavaştı. Kayaları oyan ve kendisi de yarı taş olan bir yaratıktan da böyle bir şey beklenirdi zaten. Derinin altındaki kasların büzülüp gerilmesi yerine ince taş levhalar yağlı yağlı birbirlerinin üzerinden kayıyor ve bu sayede o da hareket ediyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genelde yumurta biçimiydi. Üstü yuvarlak, altı yassıydı. İki ayrı eklem yeri vardı. Alttaki, ortadan kenarlara doğru uzanan 'bacakları' altı taneydi. Uçları keskin ve sivriydi. Bu kısımları maden birikintileri sağlamlaştırıyordu. Bu tırnaklar kayaları kesiyor ve onları yenebilecek parçalara bölüyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaratığın dümdüz olan alt kısmında içine açılan bir tek delik vardı. Bu, Silikoni tersine çevrilmedikçe, gözükmüyordu. İyice parçalanmış taşlar o delikten içeri giriyorlardı. İçeride kireç taşı ve suyla karışan silikat asidi tuzlan reaksiyon göstererek yaratığın dokularını oluşturan silikonları meydana getiriyordu. Fazla silis, o açıklıktan sert beyaz, çakıla benzer pislikler halinde atılıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni'ler keşfedilinceye kadar asteroitlerin taş yapısının içindeki küçük oyuklara dağılmış olan bu düzgün çakıllar uzay uzmanlarını çok düşündürmüştü. Sonradan da yaratıkların silikonlara hidrokarbondan yan zincirleri olan silikonoksijen polimerlerine Dünyadaki canlıların yaşamında proteinlerin yaptıkları işleri gördürmelerine de çok şaşmışlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yaratığın sırtının en yüksek yerinde diğer uzantılar vardı. İçleri boş iki ters koni ayrı ayrı yönlere doğru uzanıyordu. Yaratığın sırtındaki paralel iki çukura düzgünce giriyordu bunlar. Ama biraz havaya doğru da kalkabiliyorlardı. Silikoni kayaları oyarken bu 'kulaklar' o oyuklara sokuluyor, oyduğu mağaramsı yerde dinlenirken her şeyi daha iyi algılayabilmek için onları havaya kaldırıyordu. Bu uzantılar biraz da tavşan kulaklarına benzedikleri için yaratıklara Silikoni adı verilmişti. Bu canlılardan devamlı 'Siliconeus Asteroidea' diye söz eden daha ciddi uzay uzmanları hayvanın ilkel telepati gücünün bu kulaklarla bir ilgisi olabileceğini düşünüyorlardı. Küçük bir grubunsa başka fikirleri vardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni yağ bulaşmış bir kaya parçasının üzerinden ağır ağır geçiyordu. Odanın bir köşesinde de yine öyle kayalar vardı. Vernadsky onların yaratığın besini ya da hiç olmazsa dokularını oluşturacak malzeme olduğunu biliyordu. Genç adamın okuduğuna göre salt enerji için bu yeterli değildi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam Silikoni'ye hayretle bakıyordu. "Bir dev o. Boyu otuz santimden fazla."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan anlaşılmaz bir şeyler homurdandı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky, "Onu nerede buldunuz?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Asteroitlerden birinde."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Dinleyin! Şimdiye kadar bulunan en büyük Silikoni sadece beş santim büyüklüğündeydi. Bunu Dünyadaki bir müze ya da üniversiteye bir iki bin dolara satabilirsiniz sanırım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan omzunu silkti. "Eh, onu gördünüz işte. Şimdi hiperatomik motora dönelim." Genç adamı dirseğinden yakalamış çeviriyordu ki aynı anda ağır ağır, peltek peltek konuşan birinin sesi duyuldu. Boğuk ve hırıltılı bir sesti bu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu ses taşın taşa dikkatle sürtülmesinden çıkıyordu. Vernadsky konuşan yaratığa neredeyse dehşet içinde baktı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni'ydi bu. Yaratık birdenbire konuşan bir taşa dönüşmüştü. Silikoni, "Adam bu şeyin konuşup konuşamadığını merak ediyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky, "Uzay aşkına..." diye fısıldadı. "Konuşuyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan sabırsızca, "Tamam," dedi. "Onu gördünüz, sesini de duydunuz. Artık gidelim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam ekledi. "İnsanın düşüncelerini de okuyor..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni, "Mars iki dört saat, üç yedi ve bir yarım dakikada döner," diye hırıldadı. "Jüpiter'in yoğunluğu bir nokta iki ikidir. Uranüs bir yedi sekiz bir yılında keşfedildi. Plüton en uzaktaki gezegendir. En ağır olan Güneştir. Kitlesi iki sıfır sıfır sıfır sıfır sıfır sıfır..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan, Vernadsky'i çekti. Genç adam geri geri yarı yürüyor, yarı sürükleniyordu. Gitgide hafifleyen o hırıltılı sıfırları büyülenmiş gibi dinliyordu. "Bütün bunları nereden biliyor, kaptan?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Eski bir astronomi kitabı var. Taş yaratığa onu okuyoruz. Ama çok eski bir kitap bu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Tayfalardan biri öfkeyle, "Uzay yolculuğu başlamadan önceki çağlardan kalma," diye açıkladı. "Film değil baskı tekniğiyle yapılmış."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaptan homurdandı. "Kes sesini!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky dışarı akan helyumdaki Gamma radyasyonunu kontrol etti. Sonunda temizliği durdurmanın zamanı gelmişti. Artık içeride çalışacaktı. Bu özen gösterilmesi gereken bir işti. Genç adam çalışmalarına bir kez kahve içip biraz dinlenmek için ara verdi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yine o saf gülümsemesiyle, "Ne düşündüm biliyor musunuz, kaptan?" dedi. "O şey bir kayanın içinde yaşıyor. Bütün yaşamı boyunca bir asteroitin içinde. Belki yüzlerce yıl yaşıyor. Üstelik çok da büyük. Herhalde o ufacık Silokoni'lerden çok daha zeki. Sonra siz onu buluyorsunuz ve Silikoni de o zaman evrenin sadece yaşadığı kayadan oluşmadığını anlıyor. Aklının bile köşesinden geçmeyen trilyonlarca şey öğreniyor, işte o yüzden astronomiye ilgi duyuyor. Bu yepyeni dünya kitaptaki ve insanların kafalarındaki yeni düşünceler... Siz de benim gibi düşünmüyor musunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam çaresizce kaptanın ağzından bir şeyler almaya çalışıyordu. Tahminlerini dayandırabileceği sağlam bir şeyler. İşte bu yüzden gerçeğin yarısını söylemek tehlikesini göze almıştı. Ama tabii gerçeğin diğer yarısı çok daha önemliydi.Ne var ki, bölmeye dayanarak kollarını kavuşturmuş olan kaptan sadece, "Bu iş ne zaman bitecek?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Başka bir şey söylemedi. Vernadsky de bununla yetinmek zorunda kaldı. Motor sonunda genç adamın tam istediği gibi ayarlandı. Kaptan fazla olmayan ücreti peşin parayla ödedi. Makbuzu aldı ve geminin hiperenerjisinin gürültüleri arasında istasyondan uzaklaştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky geminin gidişini dayanılmaz derecede güçlü bir heyecanla izledi. Sonra da esiraltı göndericisine koştu. Kendi kendine, "Yanıldığımı sanmıyorum..." diye mırıldanıyordu. "Haklı olmalıyım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Aradığı devriye görevlisi Milt Hawkins'di. Hawkins, 72 Numaralı Asteroit Devriye İstasyonunda yalnızdı. İki gündür tıraş olmamıştı. Elinde buzlu bira tenekesiyle film göstericisinin karşısında oturuyordu. Elmacık kemikleri geniş, pembe yüzünde her zaman bir sıkıntı ifadesi vardı. Bu da, Vernadsky'nin gözlerindeki zoraki neşe pırıltısı gibi yalnızlığın neden olduğu bir şeydi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins şimdi yalnızca o gözlere bakıyor olsa bile yine de memnundu. Karşısındaki sadece Vernadsky'di ama ahbaplık etmek yine de bir şey sayılırdı. Heyecanla, "Merhaba," dedi ve sonra memnun memnun Vernadsky'nin sesini dinlemeye başladı. Onun söyledikleriyle pek ilgilenmiyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonra birdenbire o neşeli hali kayboldu. Şimdi iyice kulak kesilmişti. "Bir dakika! Biiir daaakiikaaa! Sen neden söz ediyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Beni dinlemiyor muydun, ahmak polis? Deminden beri sana içimi döküp duruyorum.".</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şunu şöyle anlaşılır biçimde, alıştıra alıştıra anlatsana. Nedir bu Silikoni meselesi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Adamın gemisinde bir Silikoni var. Onun evcil hayvanı olduğunu söylüyor ve yaratığı taşlarla besliyor.""Ha? Ah, asteroitlere sefer yapan bir madenci bir parça peyniri bile evcil hayvan sayabilir. Tabii onu konuşturabilirse."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu öyle sıradan bir Silikoni değil. Şu birkaç santimlik taşlardan. Bir kere boyu otuz santimden uzun. Anlayamıyor musun? Uzay aşkına! Burada yaşayan birinin asteroitler konusunda bilgisi olduğunu sanırdım!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Pekâlâ. Sen bana bilgi ver bakalım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Dinle, yağlı kayalar hücre oluşturulmasını sağlıyor. Ama o büyüklükte bir Silikoni enerjisini nereden alıyor?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu sorunu cevaplayamam."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"O enerjiyi doğrudan doğruya... Şu anda yanında birileri var mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır. Keşke olsaydı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bir dakika sonra bunu istemeyeceksin. Silikoni'ler Gamma ışınlarını doğrudan doğruya emerek enerji sağlıyorlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Kim demiş?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Wendell Urth adlı biri. O çok ünlü bir uzay uzmanı. Dahası da var: Urth, Silikoni'nin kulaklarının bu işe yaradığını söylüyor." Vernadsky işaret parmaklarını şakaklarına götürerek oynattı. "Onların telepatiyle hiçbir ilgileri yok. İnsan araçlarının fark edemedikleri düzeylerdeki Gamma ışınlarını algılıyorlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins, "Pekâlâ," dedi. "Sonra?" Gitgide düşünceli bir hal alıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sonra şu: Urth, herhangi bir asteroidde ancak dört, beş santim boyundaki Silikoni'lere yetecek kadar Gamma radyasyonu olduğunu söylüyor. Yani Kuşakta yeteri kadar radyoaktivite yok. Ve şimdi karşımızda otuz santim büyüklüğünde bir yaratık var."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"E..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"O halde bu Silikoni, Gamma ışınlarının bol olduğu bir yerden geliyor. Fazla miktarda uranyum bulunan bir yerden. Dokunulduğu zaman sıcak olduğu anlaşılacak kadar radyoaktivitesi olan bir asteroidden. Orası sıradan yörüngelerin dışında bir yerde olduğu için kimse fark etmemiş. Şimdi şöyle düşünelim: zeki bir çocuk rastlantı sonucu o asteroide indi. Kayaların sıcaklığını fark ederek düşünmeye başladı. Robert Q. 'nün kaptanı, cahil biri değil, çok da kurnaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Devam et."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yine diyelim ki bu zeki adam tahlil ettirmek için kayadan bir parça kopardı ve o zaman dev bir Silikoni buldu. Sonra da Dünya tarihinin en inanılmaz, en zengin madenini bulduğunu anladı. Artık tahlile de ihtiyacı yoktu. Silikoni onu zengin damarlara götürürdü."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neden götürsün ki?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Çünkü Silikoni, kâinatı öğrenmek istiyor. Çünkü kayanın altında belki bin yıl yaşamış ve sonra da yıldızları keşfetmiş. İnsanların kafalarından geçenleri okuyor ve konuşmayı da öğreniyor. Onun için bir anlaşma da yapabilir. Dinle! Kaptan böyle bir fırsatı kaçırır mı? Uranyum madenlerini işletmek devletin tekelinde. Lisansları olmayan madencilerin uranyum konacak konteynerleri taşımalarına bile izin verilmiyor. Kaptan için pek uygun bir iş bu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins, "Belki de sen haklısın," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Belki, melkisi yok bunun. Ben Silikoni'yi seyrederken etrafımı nasıl sardıklarını görmeliydin. Bir kez ters bir söz söyleyecek olsam üzerime atılacaklardı. İki dakika sonra beni nasıl dışarı sürüklediklerini de görmeni isterdim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins eliyle sakallı çenesini ovuşturdu ve tıraş olmasının ne kadar zamanını alacağını hesapladı. "O adamı istasyonun da ne kadar süre tutabilirsin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tutmak mı? Uzay aşkına! Gitti bile!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne? Kahretsin! Öyleyse bütün bunları konuşmanın bir anlamı yok. Niçin kaçmasına izin verdin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky sabırla, "Üç adam," dedi. "Üçü de benden çok iriydiler. Üçü de silahlıydılar ve beni öldürmeye de hazırdılar. Ne yapmamı istiyordun?""Pekâlâ. Ama şimdi ne yapacağız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gidip onları kolayca yakalayacağız. Yarı reflektörlerini ayarlamam gerekiyordu. Bunu kendi bildiğim gibi yaptım. On bin mil sonra motorlar tamamıyla duracak. Onları izleyebilmek için Jenner dağıtım borusuna da alet yerleştirdim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins irileşmiş gözlerle, gülüp duran Vernadsky'nin yüzüne baktı. "Tanrım!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yanına hiç kimseyi alma. Sadece sen, ben ve devriye gemisi. Robert Q. 'da hiç enerji olmayacak. Polis gemisininse bir iki topu var. Bize uranyumlu asteroidin nerede olduğunu söyleyecekler. Onu bulacağız. Ve ondan sonra da Devriye Merkeziyle bağlantı kuracağız. Onlara üç uranyum kaçakçısını, Dünyada hiç kimsenin görmediği büyüklükte bir Silikoni'yi ve bir asteroit dolusu uranyum cevherini teslim edeceğiz. Dünyanın görmediği kadar çok uranyumu. Sen teğmenliğe yükseleceksin, ben de terfi edecek ve artık devamlı olarak Dünyada çalışacağım. Tamam mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins iyice sersemlemişti. "Tamam!" diye bağırdı. "Hemen oraya geliyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Neredeyse Robert Q. 'ya iyice sokulacaklardı. Gemiyi gövdesinden hafifçe yansıyan güneş ışınları sayesinde fark ettiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins, "Onlara geminin ışıklarını yakacak kadar enerji bırakmadın mı?" diye sordu. "Yardımcı jeneratörü de bozmadın ya?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky omzunu silkti. "Fazla enerji harcamamaya çalışıp bir geminin onları bulacağını umuyorlar. Şu anda bütün enerjiyi esiraltı iletişim için kullandıklarından eminim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins alayla, "Öyle bir şey yapıyorlarsa," dedi. "Yakalayamıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sahi mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sahi ya!"Polis kruvazörü Robert O.'nün etrafında döne döne yaklaştı. Enerjisi kesilmiş olan avları uzayda saatte on beş bin kilometre hızla sürükleniyordu. Kruvazör hızını Robert O.'nunkine uydurdu ve içeriye doğru kaydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins'in yüzünde dehşet dolu bir ifade belirdi. "Ah, Tanrım! Olamaz!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne oldu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gemi kazaya uğramış. Bir meteor çarpmış ona. Asteroit Kuşağında yeteri kadar göktaşı var."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky'nin sesindeki ve yüzündeki heyecan kayboldu.. "Meteor mu çarpmış? Gemi parçalanmış mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gövdede ambar kapısı kadar bir delik açılmış. Çok üzgünüm, Vernadsky. Bu hiç de hoş olmayan olaylara yol açabilir."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky gözlerini yumarak, yutkundu. Hawkins'in ne demek istediğini biliyordu. Genç adam mahsus bir gemiyi sakatlamıştı. Bu bir suç sayılabilirdi ve bu suçun ölümle sonuçlanması da cinayet demekti. "Buraya bak, Hawkins. Bunu neden yaptığımı biliyorsun."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bana anlattıklarını biliyorum. Gerekirse tanıklık edeceğim. Ama bu gemidekiler kaçakçı değillerse..." Sözlerini tamamlamadı. Buna gerek de yoktu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki arkadaş uzay tulumlarını giyerek yara almış olan gemiye girdiler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robert O.'nün içi de, dışı da karmakarışıktı. Güç olmadığı için onlara çarpan kayayı zamanında fark edememiş ve en zayıf bir korunma perdesi oluşturamamışlardı. Ya da fark etmiş olsalar bile manevra yaparak ondan kurtulamamışlardı. Göktaşı geminin gövdesini sanki o yıldızlı bir kâğıtmış gibi çökertmişti. Pilot odasını parçalamış, havanın kaçmasına neden olmuş ve gemideki üç adamı öldürmüştü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kaza sırasında tayfalardan biri şiddetle duvara çarptığı için şimdi donmuş ete benziyordu. Kaptanla diğer tayfa kaskatı yatıyorlardı. Derileri donmuş kanlarla kaplıydı. Hava, kanlarından çıkarken damarları patlatmıştı. Uzayda bu tür bir ölüm olayıyla karşılaşmamış olan Vernadsky'nin midesi bulanmaya başladı. Ama genç adam uzay tulumunun içine kusarak her şeyi kirletmek istemiyordu. Mide bulantısını bastırmayı başardı. "Taşıdıkları maden cevherini kontrol edelim. O radyoaktif olmalı!" Genç adam sessizce tekrarladı. "Öyle olmalı! Öyle olmalı!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Çarpışma yüzünden ambar kapağı çarpılmış olduğu için artık çerçevesine iyice oturamıyordu. Yanda bir santim kadar bir aralık vardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins eldivenli elindeki aleti kaldırdı ve bunun mika yüzünü o aralığa doğru tuttu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Aletten milyonlarca saksağanın sesini andıran bir gürültü yükseldi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky müthiş rahatladı o zaman. "Sana söylemiştim." Şimdi gemiyi doğru dürüst tamir etmemesini bir vatandaşın görevini sadakatle yerine getirmesi olarak düşünüyordu. Üç adamın ölmesine neden olan meteor çarpmasıysa sadece üzücü bir kazaydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Çarpılmış kapağı, iki el ateş ederek kırdılar. Ve cep lambalarının ışığı tonlarla taşı aydınlattı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins orta boyda iki taşı alarak onları dikkatle tulumunun ceplerinden birine koydu. "Kanıt olarak... Ve tahlil için."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky onu uyardı. "Cildine uzun süre yakın tutma."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gemiye dönünceye kadar tulum beni korur. Bildiğin gibi bu saf uranyum değil."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama safa çok yakın olduğundan eminim." Vernadsky yine o güven dolu tavırlarını takınmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins etrafına bakmıyordu. "Eh, artık her şey anlaşılıyor. Hem biz de belki bir kaçakçı çetesini durdurduk. Ya da böyle çetenin bir bölümünü. Ama şimdi ne olacak?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Uranyum bulunan asteroit... Ah, ah!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet. Nerede o? Asteroit'in yerini bilen üç kişi de öldü."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tanrım!" Vernadsky'nin keyfi tekrar kaçtı. Asteroit'in yerini bilmiyorlardı. Ellerinde sadece üç ceset ve birkaç ton uranyum cevheri vardı. Bu da fena sayılmazdı. Ama öyle göz kamaştıracak bir başarı olduğu da söylenemezdi. Evet, ona bir takdirname verirlerdi. Ama o takdirname peşinde değildi ki. Vernadsky terfi etmeyi ve artık devamlı Dünyada çalışmayı istiyordu. Bunun için de büyük bir başarı şarttı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genç adam birdenbire, "Uzay aşkına!" diye bağırdı. "O Silikonu Boşlukta yaşayabiliyor. Her zaman boşlukta yaşıyor ve asteroidin yerini de biliyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins de hemen heyecanlandı. "Tabii ya! Nerede o?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky bağırdı. "Kıçta! Bu taraftan!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni iki arkadaşın el fenerlerinin ışığında pırıldadı. Hareket ediyordu. Ölmemişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky'nin kalbi heyecanından deli gibi çarpıyordu. "Onu buradan götürmeliyiz, Hawkins."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neden?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sesler boşlukta duyulamaz. Tanrı aşkına! Onu kruvazöre taşımamız şart."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Pekâlâ, pekâlâ."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ona telsiz vericisi olan bir tulum giydiremeyiz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tamam, dedik ya!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki arkadaş yaratığı dikkat ve özenle taşıdılar. Maden eldivenleriyle Silikoni'nin yağlı derisini adeta sevgiyle tutuyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robert Q. 'dan ayrılırlarken, Hawkins yaratığı kucağında taşıdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni şimdi kruvazörün kontrol odasında yatıyordu. İki adam başlıklarını çıkarmışlardı. Hawkins tulumunu çıkarmakla meşguldü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky bekleyemedi. "Kafamızdan geçenleri mi okuyorsunuz?" Taş yüzeylerin birbirlerine sürünmelerinden çıkan sesler sözlere dönüşünceye kadar soluğunu tutarak bekledi. Genç adam için o anda bundan daha güzel bir ses olamazdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni, "Evet," dedi. Sonra da ekledi. "Etraf hep boşluk. Hiç."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins, "Ne?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky onu susturdu. "Biraz önce uzayda yaptığı yolculuğu kastediyor sanırım. Herhalde bu onu etkiledi." Sonra da, sanki düşüncelerini daha belirginleştirmek istiyormuş gibi sesini iyice yükselterek Silikoni'ye, "Seninle beraber olan adamlar uranyum topluyorlardı," dedi. "Özel cevher, radyasyon, enerji."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">O hafif, hışırtılı ses duyuldu. "Yiyecek istiyorlardı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Tabii ya! O taşlar Silikoni için besin demekti. Enerji kaynağı. Vernadsky, "Onlara besini nerede bulacaklarını gösterdin değil mi?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins yakındı. "Bu nesnenin sesini zorlukla duyabiliyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky endişeyle, "Onda bir gariplik var." Vine sesini yükseltti. "İyi misin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İyi değilim. Hava hemen gitti. İçte bir terslik var."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky mırıldandı. "Basıncın birdenbire kalkması yüzünden zarar gördü sanırım. Ah, Tanrım... Dinle, ne istediğimi biliyorsun. Vatanın nerede? Şu yiyecek olan yer?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki genç adam susarak beklediler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni kulaklarını ağır ağır kaldırdı. Çok ağır ağır. Kulakları titredi, sonra yine düştü. "Orada... Ta orada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky bağırdı. "Nerede?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Orada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins, "Bir şey yapıyor," dedi. "Bir şeyi işaret etmeye çalışıyor sanırım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet ama nereyi işaret ediyor? Nasıl?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"E, ne bekliyordun? Koordinatları vermesini mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky hemen, "Neden olmasın?" diye cevap verdi. Yerde büzülmüş yatan Silikoni'ye döndü yine. Taş yaratık artık hareket etmiyordu. Derisi, tehlikeli bir biçimde donuklaşmıştı. Vernadsky, "Kaptan, senin besin dolu yerin nerede olduğunu biliyordu," dedi. "Onda bununla ilgili numaralar vardı. Öyle değil mi?" Silikoni'nin ne demek istediğini anlaması, sadece sözlerini dinlemekle kalmayıp, kafasındakileri de okuması için dua ediyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Taş taşa sürünürken iç çekişini andıran bir ses çıktı. "Evet."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Üç grup sayı." Öyle olması gerekirdi. Uzayda, tarihler de eklenmiş üç koordinat. Böylece güneşin etrafında dönen asteroidin yörüngesindeki üç yer gösterilmiş olurdu. Ve bunlardan yararlanılarak asteroidin tam yörüngesi ve herhangi bir andaki yeri hesaplanabilirdi. Hatta gezegenlerin neden olduğu aksaklıklar bile kabaca saptanırdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet." Silikoni'nin sesi daha da alçalmıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neydi onlar? O sayılar neydi? Onları yaz, Hawkins. Bir kâğıt kap."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama Silikoni, "Bilmiyorum," dedi. "Numaralar önemli değil. Besin yeri orada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins atıldı. "Durum anlaşılıyor. Koordinatlara ihtiyacı yoktu. Bu yüzden de onlarla ilgilenmedi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni, "Yakında..." Uzun bir sessizlik oldu. Sonra taş yaratık yeni bir kelimeyi deniyormuş gibi ağır ağır ekledi. "... canlı olmayacağım. Yakında..." Bu seferki sessizlik daha da uzadı. "Ölü olacağım. Ölümden sonra ne var?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky, "Dayan," diye yalvardı. "Söyle, kaptan o sayıları bir yere yazdı mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni uzun bir süre cevap vermedi. Sonra, "Ölümden sonra ne var?" diye tekrarladı. İki adam iyice eğilmişlerdi, başları neredeyse ölmekte olan taşa değecekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky çıkıştı. "Bir cevap. Sadece bir. Kaptan numaraları bir yere yazmış olmalı. Nereye? Nereye?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Silikoni, "Asteroide," diye fısıldadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ve bir daha da konuşmadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ölü bir taştı artık o. Onu doğuran taş kadar ölü. Geminin bölmeleri kadar ölü. Son nefesini vermiş bir insan kadar ölü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky'le Hawkins diz çöktükleri yerden kalkarak birbirlerine umutsuzca baktılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Hawkins, "Bu sözler mantıksız," diye fikrini açıkladı. "Kaptan koordinatları neden asteroide yazsın? Bu tıpkı, bir dolabın anahtarını onun içine kilitlemeye benziyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Vernadsky başını salladı. "Bir servet değerinde uranyum. Dünyanın en zengin madeni ve biz onun nerede olduğunu bilmiyoruz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">H. Seton Davenport tuhaf bir memnuniyetle etrafına bakındı. Uzun burunlu adamın çizgili suratında en rahat anlarında bile sert bir ifade oluyordu. Dünya Araştırma Bürosunun ajanıydı. Sağ yanağındaki yara izi, siyah saçları, kalın kaşları ve esmer teniyle gerçekten de tam bir ajana benziyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama şimdi bu büyük odada etrafına bakınırken dudakları hafif bir gülümsemeyle kıvrılmıştı. Bu loşlukta kitap filmlerinin sonu yokmuş gibi gözüküyordu. Nereden geldikleri ve ne oldukları anlaşılmayan örnekler esrarlı bir havaya bürünüyorlardı. Bu karmaşa yüzünden oda sanki bütün dünyayla ilişkisini kesmiş gibi bir görünüm veriyor ve insanın böylesi bir yerin var olmayacağını düşünmesine yol açıyordu. Tabii odanın sahibi için de aynı durum söz konusuydu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Odanın sahibi odadaki tek ışıklı yer olan koltuk yazı masası ünitesinde oturuyordu. Elindeki resmi raporun sayfalarını ağır ağır çevirmekteydi. Arada sırada da ufacık, yuvarlak burnundan kayan gözlüğünü düzeltiyor, raporu okurken göbeği usulca kabarıp iniyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Wendell Urth'du o. Uzmanların fikirleri önemliyse, o zaman Urth da dünyanın en büyük uzay bilginiydi. Dünya dışı problemleri olan kimseler ona geliyorlardı. Oysa Dr. Urth erginliğe eriştikten sonra üniversite yerleşkesindeki evinden bir saatlik mesafeden daha öteye hiç gitmemişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth başını kaldırarak ciddi ciddi Müfettiş Davenport'a baktı. "Bu genç Vernadsky çok zeki bir delikanlı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport, "Sadece Silikoni'yi görmesine rağmen bütün bu sonuçlara vardığı için mi?" dedi. "Gerçekten öyle."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, hayır. Bu sonuçlara varmak basit bir işti. Hatta kaçınılmaz bir şey Bir ahmak bile durumu fark ederdi. Ben..." Gözlerinde hafif bir sitem vardı şimdi. "... delikanlının Siliconeus Astoridea'nin Gamma ışınlarına karşı hassaslığıyla ilgili deneylerimi okumuş olmasını kastettim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport başını salladı. "Ah, evet." Tabii. Dr. Urth, Silikon! konusunda uzmandı! Davenport da o yüzden onun fikrini almaya gelmişti. Uzmana sadece bir soru sormak niyetindeydi. Basit bir soru. Ama Dr. Urth dolgun dudaklarını sarkıtıp iri kafasını sallamış ve olayla ilgili bütün belgeleri görmek istemişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Genellikle böyle bir şeye izin verilemezdi. Ancak Dr. Urth Ayin Şarki Söyleyen Çanları olayında D.A. B.'ye önemli bir biçimde yardım etmiş. Ayin yer çekiminden yararlanarak suçlunun yakalanmasını sağlamıştı. O yüzden de müfettiş belgeleri Urth'a göstermeye razı olmuştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Doktor okumasını bitirerek belgeleri yazı masasına bıraktı. Hafifçe homurdanarak gömleğinin eteğini siki kemerinin altından çıkardı ve onunla gözlüğünün camlarını sildi. Bu temizliğin sonucunu anlamak için gözlüğünü ışığa doğru tuttu ve sonra da onu burnunun üzerine biçimsizce konduruverdi. Ellerini şişman göbeğinin üzerinde kavuşturarak küt parmaklarını birbirlerine kenetledi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sorunuzu tekrarlar mısınız, müfettiş?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport sabırla, "Sizce, raporda tarif edilen boyda ve türde bir Silikoni'nin sadece uranyum bakımından zengin bir dünyada gelişebileceği iddiası doğru mu..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth onun sözünü kesti. "Radyoaktif malzeme. Belki toryum. Ama herhalde uranyum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"O halde cevabiniz, 'Evet,' öyle mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu dünyanın büyüklüğü ne olabilir?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Uzay uzmanı düşünceli bir tavırla, "Belki bir buçuk kilometre çapında," diye mırıldandı. "Belki de daha büyük."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Orada kaç ton uranyum bulunabilir? Daha doğrusu radyoaktif malzeme?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Trilyonlarca ton."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bu fikrinizi bir kâğıda yazar ve altını da imzalar mısınız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Pekâlâ, Dr. Urth." Davenport ayağa kalkarak bir eliyle şapkasına, diğeriyle de belgelere uzandı. "Bize gereken de bu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama Dr. Urth elini belgelere bastırdı. "Bir dakika. O asteroidi nasıl bulacaksınız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Arayarak. Bize verilecek her gemi bir bölgeyi tarayacak. Sadece arayacağız işte."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Masraf, zaman, çaba! Ve o asteroidi hiçbir zaman bulamayacaksınız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Binde bir olasılık var. Bulabiliriz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Milyonda bir olasılık. Bulamayacaksınız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiçbir çaba göstermeden o uranyumdan vazgeçemeyiz. Profesyonel fikriniz ödülün çok değerli olduğunu açıklıyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama asteroidi bulmanın daha iyi bir yolu var. Ben onu bulabilirim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport uzay uzmanına dikkatle baktı. Dr. Urth bütün görünüşüne rağmen hiç de aptal değildi. Bunu kendi deneyimleri sonucu öğrenmişti. Bu yüzden de, "Onu nasıl bulabilirsiniz?" diye sorarken sesinde hafif bir umut vardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth, "Önce bedelim," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bedel mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İstiyorsanız, 'ücretim,' de diyebiliriz. Hükûmet o asteroidi bulduğunda orada yine iri bir Silikoni olabilir. Silikoni'ler çok değerli. Dokuları kati silikon ve gövdelerinde dolaşan sıvı da Silikon eriyiği olan tek canlı o. Asteroitlerin vaktiyle bir tek gezegen olup olmadıkları sorusunu da Silikoni'ler cevaplayabilir. Başka pek çok problemi de... Anlıyor musunuz?""Yani iri bir Silikoni'nin size verilmesini istiyorsunuz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Canlı ve iyi durumda. Karşılığında ücret istenmeden. Evet."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport başını salladı. "Hükûmetin bunu kabul edeceğinden eminim. Şimdi düşündüğünüz nedir?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth usulca, sanki her şeyi açıklıyormuş gibi bir tavırla, "Silikoni'nin sözlerini," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport sadece şaşırdı. "Hangi sözlerini?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Raporda bildirilenleri. Silikoni'nin ölmeden hemen önce söylediklerini. Vernadsky ona kaptanın koordinatları nereye yazdığını sormuş. Silikoni de, 'Asteroide' demiş."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport'un yüzünde müthiş bir düş kırıklığına uğradığını gösteren bir ifade belirdi. "Uzay aşkına, doktor, bunu biz de biliyoruz. O sözleri her açıdan inceledik. Mümkün olan her açıdan. O sözlerin hiçbir anlamı yok."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiç mi yok?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Önemli bir anlamı yok. Raporu tekrar okuyun. Silikoni, Vernadsky'i dinlemiyormuş bile. Ölmek üzere olduğunu hissediyor ve bunu düşünüyormuş. İki defa, 'Ölümden sonra ne var?' diye sormuş. Vernadsky soru sormayı sürdürünce de, 'Asteroitde,' demiş. Herhalde taş yaratık Vernadsky'nin sorusunu duymamıştı bile. O kendi sorusunu cevaplıyordu. Öldükten sonra kendi asteroidine döneceğini düşünüyordu. Orada yine güvende olacaktı. Hepsi bu kadar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth başını salladı. "Şair yanınız çok ağır basıyor, biliyor musunuz? Hayal gücünüz fazla. Haydi, haydi. İlginç bir konu bu. Bakalım bunu kendi başınıza çözebilecek misiniz. Silikoni'nin o sözlerle Vernadsky'nin sorusunu cevapladığını düşünelim..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport sabırsızlandı. "Öyle de olsa, ne işe yarar? Hangi asteroit? Uranyum olan asteroit mi? Onu bulamayız. Öyleyse koordinatları bulmamız da imkânsız. Yoksa Robert O.'nun çıkış yeri olan başka bir asteroit mi? Onu da bulamayız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Çok belirgin şeylerle hiç ilgilenmiyorsunuz, müfettiş. Niçin kendi kendinize, 'Asteroitde,' sözünün Silikoni için ne anlama geldiğini sormuyorsunuz? Siz ya da ben değil, Silikoni için."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport kaşlarını çattı "Anlayamadım, doktor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sözlerimin anlamı açık. Silikoni için asteroit ne anlama geliyordu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Silikoni, uzayı, ona okunan bir astronomi kitabından öğrenmişti. Herhalde kitapta bir asteroidin ne olduğu da açıklanıyordu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth neşeyle parmağını küt burnunun yanına koydu. "Tamam! Peki bu tarif nasıldı? Asteroit, gezegenlerden daha da küçük bir gök cismidir. Güneşin etrafında dolaşır. Yörüngesi, genel olarak Marsla Jüpiter'inkinin arasındadır. Öyle değil mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Herhalde."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Peki Robert Q. nedir?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gemiyi mi kastediyorsunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth, "Siz onu böyle tanımlıyorsunuz," dedi. "'Gemi' diye. Ama astronomi kitabi çok eskiymiş. Onda uzay gemilerinden söz edilmiyormuş. Tayfalardan biri söylemiş bunu. Kitabin, uzay yolculuğu başlamadan önceki günlerden kalma olduğundan söz etmiş. O halde Robert Q. nedir? Gezegenlerden daha küçük olan bir gök cismi değil mi? Silikoni, gemideyken Güneşin etrafında dolaşmıyor muydu? Ve yörüngesi de genel olarak Marsla Jüpiter'inkinin arasında değil miydi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani... Silikoni, geminin de yine bir asteroit olduğunu mu sanıyordu? 'Asteroitde,' dediği zaman koordinatların gemide olduğunu mu söylüyordu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii ya! Size problemi kendi kendinize çözebileceğinizi söyledim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Neşe ya da rahatlık müfettişin yüzündeki sıkıntılı ifadeyi gidermedi. "Ama bu bir çözüm değil ki, doktor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth ajana bakarak ağır ağır gözlerini kırpıştırdı. Yüzündeki ifade daha da yumuşadı. Şimdi suratında pek çocuksu bir neşe vardı. "Bence kesin bir çözüm."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiç de değil. Dr. Urth, biz sizinki gibi bir mantık dizisi kurmadık. Silikoni'nin sözlerinin üzerinde hiç durmadık. Ama yine de Robert Q. 'yu iyice aradık. Bunu anlayamıyor musunuz? Gemiyi parça parça, levha levha söktük. Tekneyi parçalarına ayırdık."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ve hiçbir şey bulamadınız, öyle mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiçbir şey bulamadık."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Belki de uygun yere bakmadınız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Biz her yere baktık." Davenport gitmek için tekrar ayağa kalktı. "Anlıyor musunuz, Dr. Urth? Gemiyi didik didik ettik. O koordinatların teknede olması imkânsız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth sakin sakin, "Oturun, Bay Davenport," dedi. "Siz hâlâ Silikoni'nin sözlerine uygun açıdan bakmıyorsunuz. Silikoni İngilizceyi oradan buradan birkaç kelime toplayarak öğrendi. O dilin özelliklerini uygun bir biçimde kullanamıyordu. Belge de açıklanan bazı sözleri de bunu gösteriyor. Örneğin, 'İçte bir terslik var,' demiş. Anlıyor musunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"E?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bir dili, özelliklerine uygun bir biçimde kullanamayan biri ne yapar? Ya kendi dilindeki deyimleri kelimesi kelimesine çevirir ya da yabancı sözcükleri tam anlamlarına göre kullanır. Silikoni'lerin kendi dilleri yok. O halde bu Silikoni de sözleri anlamlarına göre kullanıyordu. Öyleyse biz de onun gibi yapalım. Silikoni, 'Asteroitde,' dedi, müfettiş. Koordinatların bir kâğıda yazılmış olduğunu da kastetmedi. Onların gemide olduğunu anlatmaya çalıştı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport kederle, "Büro bir şeyi aradığı zaman gerçekten arar," dedi. "Gemide öyle esrarlı yazılar yoktu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth'un yüzünde düş kırıklığına uğradığını gösteren bir ifade belirdi. "Ah, müfettiş, ah! Cevabi bulacağınızı umut edip duruyorum. Size sürüyle ipucu da verdim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport ağır ağır, soluk aldı. "Lütfen bana ne düşündüğünüzü söyler misiniz, doktor?" Bu soruyu sormak ağırına gitmişti ama sesi yine sakin ve kararlıydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth bir elini göbeğine vururken, diğeriyle gözlüğünü düzeltti. "Anlayamıyor musunuz, müfettiş? Bir uzay gemisinde gizli sayıların kuşku uyandırmayacakları bir tek yer vardır. Onlar açıktadır ama yine de fark edilmezler. Onlara yüzlerce kişi de baksa yine de emin yerde sayılırlar. Ancak kafası iyi çalışan biri onları bulabilir."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Nerede? Bana yeri söyleyin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, zaten sayıların çok olduğu bir yerde. Son derecede normal numaraların olduğu bir köşede. Yasal numaraların. Orada olmaları gereken sayıların."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Siz neden söz ediyorsunuz?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Geminin gövdesine kazınmış olan seri numarasından. Gövdesindeki numaradan. Motor numarası, alan jeneratörü numarası. Ve böyle birkaç şayi. Onların hepsi de geminin önemli parçalarına kazınırlar. Silikoni'nin dediği gibi, 'Gemide. Gemide.'"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Durumu birdenbire kavrayan Davenport kalın kaşlarını kaldırdı. "Belki de haklisiniz. Eğer öyleyse sizin için Robert Q. 'daki Silikoni'nin iki misli büyüklükte bir taş yaratık bulacağımızı umarım. Sadece konuşan değil, aynı zamanda ıslık da çalan bir Silikoni. 'Asteroidler Sonsuza Kadar Yaşayacaklar' marşını ıslıkla çalan bir Silikoni." Dosyayı telaşla kaparak, sayfaları hızla çevirdi. Sonra resmi bir D.A.B. fişini çıkardı. "Tabii bulduğumuz bütün tanımlayıcı numaraları kaydettik." Formülleri masaya yaydı. "Bunlardan üçü koordinatlara benziyorsa..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth fikrini açıkladı. "Herhalde kaptan o numaraları biraz gizlemeye çalışmıştır. Serilerin daha yasalmış gibi gözükmeleri için birkaç harf ve şayi eklemiş olmalı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir bloknota uzandı. Bir diğerini de müfettişe doğru itti. İki adam, dakikalar boyunca sessizce çalıştılar. Seri numaralarını yazıyor, birbirleriyle ilgisi olmayan sayıları çizerek sonuca varmaya çalışıyorlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonunda Davenport hem memnunluk ve hem de öfkeyle derin bir soluk aldı. "İşin içinden çıkamadım," diye itiraf etti. "Hakli olduğunuzu sanıyorum. Motorla hesap makinesinin üzerindekilerin gizlenmeye çalışmış koordinatlar ve tarihler olduğu belli. Hiçbir normal seriye uymuyorlar. Sahte sayıları atmak kolay. Böylece elimize iki koordinat geçmiş oluyor. Ama geri kalanların yasal ve doğru seri numaraları olduğuna yemin edebilirim. Siz neler buldunuz, doktor?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth başını salladı. "Ben de sizinle ayni fikirdeyim. Şimdi elimizde iki koordinat var. Üçüncüsünün de nerede yazılı olduğunu biliyoruz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, biliyoruz demek? Peki nasıl..." Müfettiş durakladı, sonra da bağırdı. "Tabii ya! Geminin üzerindeki numara. O burada yazılı değil. Çünkü geminin gövdesinde, tam meteorun çarptığı yerdeydi o. Korkarım, Silikoni'niz olamayacak, doktor." Sonra kırışık yüzünde sevinçli bir ifade belirdi. "Ah, ne aptalım! Numara kayboldu ama bunu hemen Gezegenlerarası Kayıt Bürosundan getirtebiliriz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth, "Korkarım sözlerinizin, hiç olmazsa ikinci bölümüne itiraz edeceğim," dedi. "Kayıtlarda sadece geminin ilk ve yasal numarası vardır. Kaptanın gizlediği koordinatlar değil."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport, "Meteor tam da oraya çarpmış," diye söylendi. "O yüzden asteroidi bulma umudumuz tümüyle suya düştü. Üçüncüsü olmadan, iki koordinat kimin işine yarar?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Dr. Urth kesin bir tavırla, "Herhalde iki boyutlu bir yaratığın çok işine yarar," dedi. "Ama bizim boyuttan olan yaratıkların..." Elini göbeğine vurdu. "... üçüncü koordinata da ihtiyaçları vardır. Neyse ki o da burada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"D.A.B.'nün dosyasında mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sizin listenizde, müfettiş. Bu dosyada genç Vernadsky'nin ilk raporu da var. Tabii Robert O.'nün orada yazılı olan seri numarası sahte. Geminin üzerinde de o sırada bu numara vardı. Kaptan, onarım mühendisinin aradaki farkı görmesini ve meraklanmasını istemezdi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport bloknotla Vernadsky'nin listesine uzandı. Kısa bir hesap yaptı, sonra da güldü. Dr. Urth memnun memnun soluk vererek koltuğundan kalktı. Koşarcasına kapıya doğru gitti. "Sizi görmek bana her zaman zevk veriyor, müfettiş. Tekrar beklerim. Anlaşmamızı unutmayın. Uranyum hükûmetin olsun. Ama ben daha önemli olan o şeyi istiyorum. Canlı ve iyi durumda dev bir Silikoni." Gülümsüyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Davenport, "Ve ıslık çalanını tercih edeceksiniz," diye ekledi. Odadan çıkarken o da ıslık çalıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-weight:bold">&nbsp;</p>
</body>
</html>
