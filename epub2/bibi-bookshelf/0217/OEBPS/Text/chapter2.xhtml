<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Melezler Venüste</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 dir="ltr" id="toc2" style="text-align:center">KADINCA BİR SEZGİ</h1>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0"><span style="font-style:italic">“Kadınca Bir Sezgi –</span> <span style="font-style:italic">Feminine Intuition”</span> <span style="font-style:italic">The Magazine of Fantasy and Science Fiction dergisinin 1969 Ekim sayısında çıkmış, daha sonra Bicentennial Man and Other Stories (1976), The Complete Robot (1982) ve Robot Visions toplamalarında yer almıştır.</span></p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:0"><span style="font-style:italic;font-weight:bold">ÜÇ ROBOT YASASI</span></p>

  <p class="Standard" dir="ltr" style="margin-left:7.5212603px;margin-right:0;text-indent:0;font-style:italic">1. Bir robot, bir insana zarar veremez. Ya da hareketsiz kalarak bir insanın zarar görmesine neden olamaz.</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-style:italic">2. Bir robot, insanların verdikleri emirlere uymak zorundadır. Ancak bu tür emirler Birinci Yasayla çeliştiği zaman durum değişir.</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-style:italic">3. Bir robot, Birinci ve ikinci Yasalarla çelişmediği sürece</p>

  <p class="Standard" dir="ltr" style="margin-left:7.5212603px;margin-right:0;text-indent:0;font-style:italic">varlığını korumak zorundadır.</p>

  <p class="Standard" dir="ltr" style="margin-left:7.5212603px;margin-right:0;text-indent:0">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Birleşik Devletler Robotlar ve Makine Adamlar Şirketinin tarihinde ilk kez bir robot, kaza sonucu Dünyada parça parça olmuştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kimsenin suçu değildi bu. Hava taşıtı gökyüzünde parçalanmıştı. Olanlara inanamayan soruşturma komisyonu taşıta bir göktaşının çarptığını gösteren kanıtlan açıklama cesaretini bulup bulamayacağını düşünüyordu. Başka hiçbir şey otomatik kaçışı engelleyecek kadar hızlı olamazdı. Nükleer bir patlama dışında hiçbir şey böyle zarar veremezdi. Ama bu tür bir patlama da söz konusu olamazdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Taşıt patlamadan hemen önce gece semasında bir parıltı görüldüğü bildirilmişti. Üstelik bir amatör tarafından değil, Flagstaff Rasathanesi tarafından. Olay yerinden bir buçuk kilometre ötede toprağa göktaşı olduğu kesin bir demir parçası yeni saplanmıştı. Bütün bunlar birbirine bağlandığı zaman başka hangi sonuca varılabilirdi ki?</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ancak daha önce böyle bir şey hiç olmamıştı. Ve böyle bir kazanın olamayacağıyla ilgili olasılık hesapları sonucu ortaya korkunç rakamlar çıkmıştı. Fakat bazen imkânsız şeyler de olabiliyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Birleşik Devletler Robot Şirketinin bürolarında kazanın 'nasıl1 ve 'neden'leri önem bakımından ikinci sıradaydılar. Asıl önemli olan robotun ortadan kalkmasıydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu olay, kendi başına bile sarsıcıydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama daha da önemli bir şey vardı. JN5 bir prototipti. Daha önceki dört denemeden sonra göreve gönderilen ilk robottu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Korkunç denecek kadar etkileyici olan bir gerçek de şuydu: JN5 her şeyiyle yepyepi tipte bir robottu. O zamana kadar yapılan her makine adamdan çok farklıydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Olayı sözlerle anlatılamayacak kadar önemli hale sokan bir şey daha vardı. JN5'in parçalanmadan önce hesap edilemeyecek bir şeyi başardığı ve artık bunun sonsuza kadar öğrenilemeyeceği de anlaşılıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Makine adamla birlikte Birleşik Devletler Robot Şirketinin başrobopsikoloğu da ölmüştü. Ama bu söz etmeye değer bir şey değildi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Clinton Madarian şirkete on yıl önce girmişti. Bu sürenin beş yılını Susan Calvin'in otoriter yönetimi altında, şikâyet etmeden çalışarak geçirmişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian'ın dehası çok belirgindi ve Susan Calvin de daha yaşlı uzmanları bir kenara iterek onu sessizce yükseltmişti. Zaten bunun nedenlerini Araştırma Direktörü Peter Bogert'e açıklamaya tenezzül de etmezdi. Ama aslında çeşitli nedenler göstermesine de gerek yoktu, çünkü her şey ortadaydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian ünlü Dr. Calvin'le birçok bakımdan belirgin biçimde zıttı. Adam çifte gerdanına rağmen yine de fazla şişman değildi ve görünüşü çok etkileyiciydi. Buna karşın Susan hemen hemen hiç dikkati çekmezdi. Madarian'ın iri suratı, gür ve parlak kızılımsı kumral saçları, koyu pembe cildi, gökgürültüsü gibi sesi, etrafta yankılanan kahkahaları ve en önemlisi kendine olan güveni ve heyecanla başarılarını açıklaması odada yanında olanların soluk alacak yer kalmadığını sanmalarına neden olurdu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan Calvin sonunda emekli olduğu zaman Madarian onun yerini aldı. (Dr. Calvin önceden şerefine verilecek herhangi bir veda yemeğine katılmayacağını çok kesin bir tavırla belirtmişti ve bu yüzden haber ajanslarına onun emekliye ayrıldığı bile bildirilmedi.)</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian işe başladığının ertesi günü JN projesi konusunda ilk adımı attı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Birleşik Devletler Robot Şirketi bu proje için şimdiye dek hiçbir işe yatırmadığı kadar para ayırmak zorunda kalacaktı. Ama Madarian elini nazikçe sallayarak bunun önemli olmadığını açıkladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Harcayacağın her peniye değer bu, Peter," dedi. "Ve senin yönetim kurulu üyelerini ikna etmeni bekliyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Bana nedenleri açıkla," diye cevap verdi. Bir yandan da uzmanın bunu yapıp yapmayacağını düşünüyordu. Susan Calvin hiçbir zaman nedenleri açıklamazdı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama Madarian, "Tabii," diyerek direktörün odasındaki geniş koltuğa yerleşti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert onu adeta huşuyla süzüyordu. Bir zamanlar siyah olan saçları neredeyse bembeyazdı artık. On yıl sonra o da Susan'ın peşi sıra emekli olacaktı. Böylece Birleşik Devletler Robot Şirketini karmaşıklık ve önem bakımından milli hükûmetlerle rekabet edecek, bütün dünyaya yayılan bir kuruluş haline sokan ilk grup da dağılmış olacaktı. Nedense ne Bogert, ne de ondan öncekiler şirketin ne müthiş bir biçimde yayıldığını kavrayamamışlardı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama şimdiki yeni bir kuşaktı. Yeni uzmanlar da bu dev konusunda rahattılar. Onlarda gördüklerine inanamıyor m üş gibi ayaklarının uçlarına basarak yürümelerine neden olacak o şaşkınlık yoktu. Onun için de yollarına devam edebiliyorlardı. Tabii bu iyi bir şeydi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Kısıtlama uygulanmayan robotların yapımına başlamak niyetindeyim," diye açıkladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani Üç Yasanın etkisinde olmayan robotlar mı? Ama..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, Peter. Aklına gelen kısıtlamalar sadece bunlar mı? Kahretsin! İlk pozitronik beyinlerin yaratılmasına katkıda bulundun sen. Sana şu gerçeği söylemem mi gerekiyor? O beyinlerde, Üç Yasa dışında dikkatle tasarlanıp, araştırılmayacak bir tek kanal var mı? Belirli görevler için planlanmış olan robotlar yarattık. Onlara özel yetenekler sağlanıyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şimdi sen..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Üç Yasanın dışında kalan her düzeydeki kanalın uçlarının açık bırakılmalarını istiyorum. Bu zor bir iş değil."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert alayla, "Tabii değil," dedi. "Yararsız şeyler hiçbir zaman zor değildir. Zor olan kanalları ayarlamak ve robotu yararlı bir hale sokmaktır."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama bu neden zor olsun? Kanalların belirlenmesi için epeyce uğraşmak gerekiyor. Çünkü Değişkenlik Prensibi pozitron kitlelerindeki parçacıklar bakımından önemli. Ve değişkenlik etkilerinin iyice azaltılması gerekiyor. Ama bu neden şart? Prensibin kanalların önceden tahmin edilemeyecek bir biçimde kesişmelerine İzin verecek kadar etkili olmasını sağlarsak..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Karşımızda ne yapacağı önceden kestirilemeyen bir robot dur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian hafif bir sabırsızlıkla, "Yaratıcı bir robot olur," diye düzeltti. "Peter, insan beyninde bir robotta bulunmayan bir şey varsa o da atom içindeki değişkenlik etkilerinin yol açtığı belli belirsiz bir özelliktir. Kesinlikle tahmin edilemeyecek bir şey. Bu etkinin sinir sistemi içinde, deneylerle gösterilmediğini itiraf ediyorum. Ama bu özellik olmazsa insan beyni prensip bakımından bir robotunkinden daha üstün olamaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sen bu etkiyi robot beynine katarsan insan kafasının prensip bakımından bir makine adamınkinden daha üstün olamayacağını düşünüyorsun."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Evet, ben kesinlikle buna inanıyorum," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ondan sonra iki uzman uzun uzun konuştular.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Yönetim kurulu çabucak ikna olmak niyetinde değildi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Şirketteki en büyük hisse sahibi Scott Robertson, "Kamunun robotlara olan düşmanlığı her zaman su yüzüne çıkabilir. O yüzden robot endüstrisini yönetmek oldukça zor. Eğer halk, robotların kontrol edilmeyeceklerini öğrenirse... Ah, bana Üç Yasadan söz etmeyin. Sıradan bir vatandaşın 'kontrolsüz' sözcüğünü duyması yeterli. O zaman Üç Yasanın kendisini koruyacağına kesinlikle inanmaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "O halde bu sözcüğü kullanmayın," diye cevap verdi. "Robot için... 'sezgileri olan' bir makine deyin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Biri mırıldandı. "Sezgileri olan bir robot... Bir kız robot mu bu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Toplantı masasının etrafındakilerin dudaklarında tebessümler uçuştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian hemen fırsattan yararlandı. "Pekâlâ. Bir kız robot. Tabii bizim robotlarımızın cinsiyetleri yok. Bu seferki de öyle olacak. Ama biz her zaman robotlar sanki erkekmişler gibi davranıyoruz. Onlara sevimli erkek adları takıyoruz. Erkekmişler gibi davranıyor ve öyle konuşuyoruz. Şimdi, bu robota gelelim. Önerdiğim beynin matematik yapısı JN koordinat sistemine giriyor. İlk robot JN1 olacak. Ben ona 'John1' adının verileceğini düşünüyordum... Korkarım vasat bir robot uzmanının orijinallik düzeyi bu. Ama, kahretsin! Robota neden 'Jane1' adını vermeyelim? Toplumun ne yaptığımızı ille öğrenmesi gerekiyorsa o zaman sezgileri dan bir kadın robot yarattığımızı söyleriz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson başını salladı. "Bu neyi değiştirir ki? Siz şimdi şunu söylüyorsunuz: Prensip olarak robot beyninin insanınki kadar üstün olmasını engelleyen son engeli ortadan kaldıracaksınız. Sizce toplum böyle bir şeye nasıl bir tepki gösterecek?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Bunu kamuya açıklayacak mısınız?" diye sordu. Ardından bir süre daha düşünüp ekledi. "Dinleyin. Genellikle toplumun inandığı bir tek şey vardır. İnsanlar kadınların erkekler kadar zeki olmadığını düşünürler."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Masadaki erkeklerin çoğunun yüzlerinde ani bir kaygı belirdi. Hepsi de sanki Susan Calvin her zamanki yerindeymiş gibi, onun eski masasını baştan aşağı süzdüler.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Bir kadın robot yarattığımızı ilan edersek," dedi. "İnsanlar, onun ne olduğuna aldırmaz bile. Hemen onun kafaca geri olduğunu düşünür. Biz sadece robotu 'Jane1* diye tanıtırız. Başka bir şey söylememize de gerek yok zaten. O zaman güvende oluruz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Peter Bogert yavaşça ekledi. "Aslında hepsi bu kadar değil. Madarian'la ben matematik denklemlerini dikkatle kontrol ettik. JN dizisi, ister John olsun, ister Jane, aslında güvenli olacak. Bu robotlar planladığımız ve yaptığımız diğer pek çok diziden daha az karmaşık ve zekâ bakımından daha üst düzeyde olacaklar. Sadece bir faktör eklenecek. Şey... bundan 'sezgi' diye söz etmeye alışmalıyız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson homurdandı. "Onun neler yapacağını kim bilir?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Madarian robotun yapabileceği bir şeyi açıkladı. Bildiğiniz gibi Uzayda Sıçrama prensip olarak geliştirildi. Artık insanın ışık hızından öte hiper-hıza erişmesi ve diğer yıldız sistemlerini dolaşarak kısa bir süre sonra dünyaya dönmesi mümkün. En fazla birkaç haftada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson, "Bu bizim için yeni bir şey değil," dedi. "Robotlar olmasaydı bu da başarılamazdı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii! Ama bunun bize bir yararı olmuyor. Çünkü hiper-hız yönteminden yararlanamıyoruz. Sadece bir kere bunu gösteri olarak yaptık. Sırf ABD Robot biraz itibar kazansın diye. Uzayda Sıçrama tehlikeli bir yöntem. Bunun için çok fazla enerji harcanıyor, o yüzden de müthiş pahalı. Ama yine de bu yöntemden yararlanacaksa k o zaman insanların yaşayabilecekleri bir gezegenin var olduğunu açıklamak işimize yarar. Bundan 'psikolojik bir gereksinim' diye söz edebiliriz. Uzayda bir tek Sıçrama için yirmi trilyon dolar kadar para harca, ondan sonra da bilimsel bulgulardan başka bir şey açıklama. İşte halk o zaman parasının neden ziyan edildiğini öğrenmek ister. Ama insanların yaşayabileceği bir gezegen bulduğunu açıkla, o zaman bir yıldızlararası Kolomb sayılırsın ve kimse de parayı düşünerek endişelenmez."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani... insanların yaşayabilecekleri bir gezegeni nerede bulacağız? Ya da şöyle diyelim: şimdiki durumunda Uzayda Sıçramanın erişebileceği, üç yüz ışık yılı sınırının içine giren üç yü* bin yıldız ve yıldız sisteminden hangisinin insanların yaşayabileceği bir gezegen olma olasılığı var? Üç yüz ışık yılıyla sınırlanan alandaki komşularımızdan her bir yıldız hakkında pek çok, ayrıntılı bilgi edindik. Ve her birinin bir gezegen sistemi olduğunu düşünüyoruz. Ama hangisinde yaşanabilir bir gezegen bulunuyor? Hangisini ziyaret edeceğiz?.. İşte bunu bilmiyoruz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Direktörlerden biri, "Bu robot Jane bize nasıl yardım edebilir?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian bu soruyu cevaplayacakken birden Bogert'e hafif bir işaret yapınca hemen ne demek istediğini anladı. Bogert'in açıklamalarını kabul etmeleri olasılığı daha fazlaydı. Direktör aslında bu fikri pek beğenmiyordu. JN dizisi başarısızlığa uğrarsa kendisi de projeyi en fazla destekleyenlerden olduğu için suçlanmaktan kurtulamayacaktı. Diğer yandan emeklilik de çok uzaklarda değildi. Plan başarılı olursa işini göz kamaştırıcı bir üne kavuşarak bırakabilirdi. Belki de her şeyin nedeni Madarian'ın o müthiş güveniydi. Ama Bogert de gerçekten projenin uygulanabileceğine inanmaya başlamıştı,</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Direktör, "Belki de," dedi. "O yıldızlarla ilgili bilgilerden oluşan kitaplıkta, bir yerde Dünya gibi yaşanabilir gezegenlerin varlığını hesaplamanın yöntemleri de var. Bize bütün gereken o bulguları doğru kavrayıp uygun, yaratıcı bir açıdan bakmak ve değişkenleri birbirlerine doğru biçimde bağlamak. Biz bunu henüz yapmadık. Ya da bir astronom bunu yaptı ama ele geçirdiğinin ne olduğunu kavrayacak kadar zeki değildi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"JN1 tipi bir robot değişkenleri bir insandan daha hızlı ve dakik bir biçimde birbirlerine bağlayabilir. Bir gün içerisinde bir insanın on yılda başaracağı işi yapar Yani değişkenleri birbirlerine bağlar ve işe yaramayanları bir kenara atar. Bundan başka gerçekten de gelişigüzel diyebileceğimiz biçimde çalışabilir. Buna karşın bir insanın güçlü önyargıları vardır. Bunun temelinde inançlar ve peşin kavramlar yatar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu sözlerden sonra uzun bir sessizlik oldu. Sonunda Robertson, "Ama bu da sadece bir olasılık," dedi. "Öyle değil mi? Robotun, 'Şu kadar ışık yılı ötede, yaşanabilir olması ihtimali en yüksek gezegen FalanFilan 17,' diye açıkladığını farzedelim Ya da buna benzer bir şey söylediğini. Biz de kalkar o gezegene gider ve o ihtimalin yine sadece bir ihtimal olduğunu ve yaşanabilecek hiçbir gezegen bulunmadığını görürüz. O zaman ne yaparız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bu sefer Madarian atıldı. "Yine de kazanırız. Robotun sonuca nasıl vardığını biliriz. Çünkü o... kız bunu bize söyler. Böylece astronomik ayrıntılar konusunda müthiş bir bilgi edinmemizi sağlayabilir. Üstelik Uzayda Sıçrama yapmadan! Ayrıca en akla yakın beş gezegenin yerlerini saptayabiliriz. O beşten birinin yaşanabilecek bir gezegen olması ihtimali de 0.95'den daha yüksek çıkabilir. O zaman hemen hemen emin olur..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ondan sonra uzun bir süre konuştular</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ayrılan fon hiç de yeterli değildi. Ama Madarian insanların kayba uğradıkları zaman durumu kurtarmak için tekrar para harcadıklarını biliyor, buna güveniyordu. Yönetim kurulu iki yüz milyonun, bir daha kazanılmamak üzere kaybedileceğini ama ek bir yüz milyonun durumu kurtaracağını öğrenecekti. Ve herhalde o zaman bu yüz milyonun ayrılması için hemen oy verecekti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane1 sonunda oluşturuldu ve teşhir edildi. Peter Bogert onu... kızı... ciddi ciddi inceledi. "Neden beli ince? Bu mekanik bir zayıflığa neden olmuyor mu?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian güldü. "Dinle. Madem ona Jane adını vereceğiz, o halde Tarzan'a benzemesine hiç gerek yok."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert başını salladı. "Bu hoşuma gitmedi. Yakında göğüslü gibi durması için daha yukarıyı şişkinleştireceksin. Ve bence bu pek kötü olur. Kadınlar robotların onlara benzeyebileceğini anlarlarsa akıllarına olmayacak şeyler gelir. Bunların ne olacağını sana kesinlikle de söyleyebilirim. Sonra da robotlara gerçekten düşman olurlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Belki bu konuda haklısın," dedi. "Hiçbir kadın yerini kendisi gibi kusurlu olmayan bir şeyin alabileceğini düşünmek istemez. Pekâlâ."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane2'nin beli ince değildi. Ender hareket eden ve daha da ender konuşan, kasvetli bir robottu o.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian robotun yapılışı sırasında Bogert'e ancak arada sırada gelerek, ona bilgi vermişti. Bu da işlerin iyi gitmediğinin en büyük kanıtıydı. Aslında Madarian'ın başarıya eriştiği zamanki coşkusu adeta boğucuydu. Bir müjde vermek için gecenin üçünde Bogert'in yatak odasına dalmaktan kaçınmaz, sabahı beklemezdi. Bogert bundan emindi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian şimdi sessizleşmiş gibiydi. Genellikle pespembe olan yüzü soluk, yuvarlak yanakları çökmüş gibiydi. Bogert yanılmadığından emin bir tavırla, "O konuşmuyor," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, konuşmasına konuşuyor." Madarian bir koltuğa çökerek alt dudağını dişlemeye başladı. "Hiç olmazsa arada sırada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert ayağa kalkarak robotun etrafında dolaştı. "Herhalde konuştuğu zaman sözlerinden bir anlam çıkmıyor. Eh, madem konuşmuyor, o halde bir kadın sayılamaz. Öyle değil mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian bitkince gülümsemeye çalıştı ama sonra bundan da vazgeçti. "Beyin, tek başınayken bütün ayrıntıları uygundu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Biliyorum," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama beyine robotun fiziksel ayrıntılarının kontrolü verileceği zaman bazı değişiklikler yapıldı. Bu gerekliydi tabii."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert'in uzmana yardım etmeye hiç niyeti yoktu. "Tabii."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama önceden tahmin edilemeyecek ve düş kırıklığı yaratacak bir biçimde. Tabii değişkenliğin hesabıyla uğraşırken her şey..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Değişkendir," dedi. "Öyle mi?" Gösterdiği tepki kendi kendini de şaşırtıyordu. Şirketin verdiği para şimdiden astronomik rakamlara erişmişti. Aradan hemen hemen iki yıl geçmesine karşın sonuçlar, kibarcası düş kırıklığı yaratacak gibiydiler. Ama Bogert buna rağmen Madarian'ı iğneliyor ve bu durumla eğleniyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert adeta sinsice, yoksa iğnelemeye çalıştığım artık burada olmayan Susan Calvin mi, diye düşündü. Madarian her şey yolunda gittiği zaman pek coşkulu ve neşeli oluyordu. Susan hiçbir zaman öyle olmazdı. İşler kötüye gittiği zaman Madarian'ın bütün keyfi kaçıyordu. Oysa Susan özellikle baskı altındayken hiç şaşalamazdı. Madarian tam on ikiden vurulacak bir hedefti. Böylece hiçbir zaman hedef olmamayı başaran Susan'm acısı ondan çıkarılmış olurdu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, Bogert'in son sözlerine bir tepki göstermedi. Susan Calvin gibi. Ama kadın gibi Bogert'i aşağı gördüğü için değil. Adamın sözlerini duymadığından.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Uzman tartışmaya hazırlanıyormuş gibi, "Sorun, ayırt etmeyle ilgili," diye açıkladı. "Jane2 bilgileri birbirine hangi konuda olursa olsun çok iyi bağlıyor. Ama bu işi başardıktan sonra değerli bir sonuçla değersizini birbirinden ayırt edemiyor. Bu kolay bir sorun değil. Herhangi bir robotu önemli bir bağlantıyı fark etmesi için programlaman gerekiyor. Ama onun ne tür bağlantılar yapacağını bilmiyorsun."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Herhalde W21 diot bağlantısında potansiyeli düşürmeyi ve endüksiyon bobinini..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, hayır, hayır..." Madarian'ın sesi gitgide hafifleyerek fısıltıya dönüştü. "Robotun her şeyi söyleyivermesini istemeyiz. Bunu kendimiz de yapabiliriz. Önemli olan robotun hayati bağlantıyı tanıması ve bundan bir sonuç çıkarması. Anlayacağın bunu başardıktan sonra Jane robot cevabı sezgiyle açıklar. Bu bizim elde edemeyeceğimiz bir şey dur. Ancak şans eseri yakalayabileceğimiz bir şey."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert alayla, "Durum bana şöyle gözüküyor," diye mırıldandı. "Öyle bir robotun olursa ona, arada sırada ancak bir dâhinin başarabildiği şeyleri devamlı yaptırabileceksin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian başını heyecanla salladı. "Evet, öyle, Peter! Eğer yönetim kurulu üyelerini korkutmaktan çekinmeseydim bunu da açık açık söylerdim. Lütfen bu sözleri onların duyabilecekleri yerlerde tekrarlama."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sen gerçekten dâhi bir robot istiyor musun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sözcükler nedir ki? Ben müthiş bir hızla gelişigüzel bağlantılar kurabilen bir robot elde etmeye çalışıyorum. Ayrıca makinenin çok kritik bağlantıları kavrama yeteneği de yüksek oranda olacak. Ve ben o sözleri pozitronik alan denklemlerine katmaya çalışıyorum. Bunu başardığımı sanıyordum. Ama başaramamışım. Henüz değil."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane2'ye hoşnutsuzca bakarak ekledi. "Bulduğun en önemli şey hangisi, Jane?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane2 başını döndürerek Madarian'a baktı ama sesini çıkarmadı, uzman bıkkınca, "Bunu bağlantı bankalarına veriyor," diye fısıldadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane2 sonunda ifadesiz bir sesle, "Emin değilim," dedi. İlk kez konuşuyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian gözlerini tavana dikti. "Çözümleri kesin olmayan denklemler hazırlamaya benzer bir şey yapıyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Bunun farkındayım," dedi. "Dinle, Madarian, bu noktada bir gelişme sağlayabilecek misin? Yoksa yarım milyar zararı sineye çekip, çalışmaları burada durduracak mıyız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Ah, başarılı olacağım..." diye konuştu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane3 başarılı olamadı. Robot doğru dürüst çalıştırılmadı bile. Madarian öfkeden çıldırıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bir insan hatasıydı bu. Kesin olarak söylemek gerekirse Madarian'ın kendi hatası. Ama uzmanın çok zavallı duruma düşmüş olmasına rağmen diğerleri hiç seslerini çıkarmadılar. Pozitronik beyinle ilgili korkunç derecede karmaşık matematik denklemlerinde hata yapan biri, yanlışlığın düzeltilmesi için de ilk değişiklik formüllerini doldurmalıydı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane4 hemen hemen bir yıl sonra hazır oldu. Madarian'ın keyfi yerindeydi yine. "Bu işi başarıyor. Değerlendirme yeteneği oranı epeyce yüksek."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Uzman, robota güvendiği için onu yönetim kuruluna da çıkardı ve Jane4'ün çeşitli soruları çözmesini sağladı. Matematik problemlerini değil. Bunu herhangi bir robot yapabilirdi. Jane4 yanlış olmamakla beraber şaşırtıcı terimlerle dolu problemleri çözdü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert daha sonra, "Aslında bu pek önemli değil," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii değil. Jane4 için çok da kolay. Ama yönetim kuruluna bir şeyler göstermem gerekiyordu. Öyle değil mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şu ana kadar kaç para harcadığımızı biliyor musun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Haydi, Peter, bırak bu lafları. Paramıza karşılık ne çok şey elde ettiğimizi biliyor musun? Bütün bunlar boşlukta kaybolmazlar Bunu sen de biliyorsun. Bu iş yüzünden üç yıldan daha uzun bir süre cehennem hayatı sürdüm. Ama o arada yeni hesap teknikleri geliştirdim. Ve onların sayesinde bu andan sonsuza kadar</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">hazırladığımız her pozitronik beyin için maliyet en aşağı elli bin dolar düşecek. Tamam mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şey..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Şeyi meyi yok! Bu böyle. Ben, kişisel olarak, değişkenliğin n boyutu hesabının başka pek çok biçimde uygulanabileceğine inanıyorum. Tabii onları bulacak kadar zekiysen. Ve benim Jane robotlarım onları bulacaklar. İstediğimi tamı tamına elde ettiğim zaman JN serisi beş yıl içerisinde yapılan bütün masrafları çıkaracak. Şu ana kadar yapılan yatırımların üç katını harcasak bile."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ne demek 'istediğimi tam tamına elde ettiğim zaman'? Jane4'ün nesi var?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiçbir şeyi yok. Ya da önemli bir derdi olmadığını söyleyebiliriz. Doğru yolda ilerliyoruz ve onu daha da geliştirmek niyetindeyim. Jane4'ü yarattığım zaman nereye gittiğimi bildiğimi sanıyordum. Şimdi onu denedim ve artık nereye gittiğimi biliyorum. Ve oraya erişeceğim."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane5 tam istendiği gibiydi. Madarian robotu yaratmak için bir yıldan fazla uğraştı. Bu konuda artık hiçbir endişesi yoktu. Robota tümüyle güveniyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane5 vasat robotlardan daha kısa, daha inceydi. Jane1 gibi bir kadın karikatürü olmasa da onda yine de kadınca bir yan vardı. Üstelik bir tek belirgin kadınsı ayrıntısı olmamasına rağmen.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Bunun nedeni duruş tarzı," dedi. Jane5 kollarını zarifçe tutuyordu. Ve döndüğü zaman gövdesi sanki hafifçe kavisliymiş gibi bir izlenim bırakıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian başını salladı. "Şimdi onu dinle... Kendini nasıl hissediyorsun, Jane?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Jane5, "Sağlığım çok yerinde, teşekkür ederim," diye cevap verdi. Sesi tam bir kadınınki gibiydi. Tatlı ve biraz da etkileyici bir kontralto.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert şaşırdı. "Bunu neden yaptın, Clinton?" Kaşları çatılmaya başlıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Bu psikolojik açıdan önemli," diye açıkladı. "Ben herkesin onu bir kadın gibi düşünmesini istiyorum. Ona bir £adınmış gibi davranmasını, bazı şeyleri açıklamasını."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Herkes dediğin kim?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian ellerini ceplerine sokarak düşünceli bir tavırla Bogert'e baktı. "Jane'le birlikte Flagstaff'a gitmem için gerekli hazırlıkların yapılmasını istiyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert uzmanın robottan söz ederken "Jane5" demediğini farketti. Madarian bu sefer hiç numara kullanmamıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Direktör kuşkuyla, "Flagstaff'a mı?" dedi. "Neden?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Çünkü orası Genel Gezegen biliminin merkezi, öyle değil mi? Oradakiler yıldızları inceliyor ve yaşanabilecek gezegenlerle ilgili olasılıkları hesaplıyorlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bunu biliyorum. Ama orası Dünyada."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, herhalde bunu ben de biliyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Dünyada, robot hareketleri çok sıkı kontrol edilir. Ayrıca oraya gitmeye gerek yok. Buraya Genel Gezegen bilimiyle ilgili bir kitaplık dolusu eser getirt. Bırak Jane onları sindirsin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Olmaz. Lütfen şu gerçeği kafana sokar mısın? Jane sıradan, mantıklı bir robot değil. Onda sezgi gücü var."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani onun neye ihtiyacı olduğunu nasıl bilebiliriz? Neleri kullanabileceğini? Onu neyin doğru yola götüreceğini? Fabrikadaki herhangi bir mekanik modele kitap okutabiliriz. Ama bu donmuş ve modası geçmiş bilgidir. Jane'e yaşayan bilgiler verilmeli Ses tonlarını duymalı. İkinci derecedeki konuları öğrenmeli. Hatta tam anlamıyla konu dışı şeyleri bile İçinde neyin şık şık edeceğini ve bir şekil oluşturacağını nasıl bilebiliriz? Ya da ne zaman olacağını? Bunu bilseydik o zaman Jane'e ihtiyacımız olmazdı, öyle değil mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert baskıdan sıkılmaya başlıyordu. "Öyleyse adamları buraya getir. Genel Gezegencileri."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onların buraya gelmeleri bir işe yaramaz. Kendi ortamlarından uzaklaşmış olurlar. Normal bir tepki gösteremezler. Ben Jane'in o uzmanları çalışırlarken izlemesini istiyorum. Onların araç ve gereçlerini, bürolarını, masalarını, bu uzmanlarla ilgili her şeyi görmeli. Jane'in FlagstafTa nakledilmesini sağlamalısın. Ve ben artık bu konuyu daha fazla tartışmak istemiyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Biran hemen hemen Susan Calvin gibi konuşmuştu. Bogert yüzünü buruşturdu. "Böyle bir şeyi sağlamak zor. Karmaşık bir iş bu. Bir deney robotunu nakletmek..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Jane bir deney robotu değil. Bir dizinin beşincisi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Diğer dördü aslında çalışır modeller değillerdi,"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madaria öfkeyle ellerini kaldırdı. "Seni, bunu hükûmete açıklaman için kim zorluyor?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Beni endişelendiren hükûmet değil. Hükûmete özel durumlar anlatılabilir,J3eni düşündüren kamuoyu. Elli yılda çok İlerledik ve ben, bir robotun kontrolünü kaybettiğin için yirmi beş sene geri gitmeyi istemem..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Kontrolü kaybedecek değilim! Budalaca laflar söylüyorsun! Dinle! Birleşik Devletler Robot Şirketi özel bir uçak tutabilecek durumda. Gizlice en yakındaki bir ticari havaalanına ineriz. Ve oraya inip kalkan uçaklar arasında dikkati bile çekmeyiz. Büyük, kapalı bir yer taşıtının bizi karşılayarak Flagstaff'a götürmesini sağlarız. Jane ambalajlanmış olur. Herkes de robotlarla ilgisi olmayan bazı araç ve gereçlerin laboratuvarlara götürüldüğünü sanır. Kimse bize ikinci defa dönüp bakmaz bile. Flagstaff'takiler de uyarılır ve onlara ziyaretimizin kesin amacı açıklanır. Onlar da bizimle işbirliği yapmak ve sızıntıları önlemek için çabalarlar. Çünkü bu onların da lehine dur."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert düşünürcesine, "Uçak ve yer taşıtı tehlikeli bölümler. Ambalaj sandığına bir şey olursa..." diye mırıldandı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiçbir şey olmayacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Jane nakil sırasında bir yere kapatılırsa bu işi başarabiliriz. Ama yine de biri ambalaj sandığının içinde robot olduğunu anlarsa..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, Peter! Bu yapılamaz. Jane5'e olmaz bu. Dinle, o çalıştırıldığından beri çağrışımlar yapıyor. Sahip olduğu bilgi durdurulduğu sırada bankaya yerleştirilebilir ama çağrışımlar asla. Hayır, efendim. Jane hiçbir zaman durdurulamaz!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama çalışan bir robotu naklettiğimiz anlaşılırsa..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Anlaşılmayacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian fikrinden caymadı ve uçak sonunda hareket etti. Bu son model bir komputo-jetti ama önlem olarak uçağa ABD Robot'un kendi adamlarından bir pilot da alınmıştı. Jane'in içinde olduğu ambalaj sandığı sağsalim havaalanına erişti. Bu uçaktan yer taşıtına geçirildi. Ve kazasız belasız Flagstaff'takİ araştırma laboratuvarlarına erişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, Flagstaff'a vardıktan hemen hemen bir saat sonra Peter Bogert'i aradı. Uzman pek sevinçliydi ve her zamanki gibi haberleri vermek için sabırsızlanıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Mesaj tüplü laser ışınıyla gönderildi. Korunmalıydı ve genellikle başkalarının anlaması da imkânsızdı. Ama Bogert yine de öfkelendi. Direktör yeterli teknik yeteneği olan birinin isterse yakalayabileceğini biliyordu. Örneğin, hükûmet. Tek gerçek güven hükûmetin böyle bir şeye kalkışmak için bir nedeni olmamasıydı. Hiç olmazsa Bogert böyle umuyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Direktör, "Tanrı aşkına!" dedi. "Beni araman şart mıydı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian bu sözlere aldırmadı bile. Sevinçle, "Bu gerçek bir ilhamdı," diye bağırdı. "Müthiş bir deha diye buna denir!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert alıcıya bakakaldı. Sonra kulaklarına inanamıyormuş gibi bağırdı. "Yani cevabı buldun mu? Hemen?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır hayır! Kahretsin! Bize biraz zaman tanı. Ben Jane'in sesinin gerçek bir ilham olduğunu kastettim. Dinle. Şoför bizi havaalanından Flagstaff'takİ ana binaya götürdü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ambalaj sandığını açtık, Jane sandıktan çıktığı zaman adamların hepsi de hemen gerilediler. Korktular çünkü! Geri zekâlılar! Bilim adamları bile Robot Yasasının önemini kavrayamadıktan sonra eğitim görmemiş, sıradan birinden ne bekleyebilirsin? Ben bir an, bütün bunların hiçbir yararı olmayacak, diye düşündüm. Bu adamlar konuşmayacaklar. Jane sapıtıp sağa sola saldırırsa oradan çabucak nasıl kaçacaklarını düşünecekler. Kafalarını başka hiçbir konuya vermeyecekler."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"E, peki neyi anlatmaya çalışıyorsun?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sonra Jane her zaman yaptığı gibi adamları selamladı. 'Günaydın, baylar,' dedi. 'Sizinle tanıştığım için seviniyorum. Bütün bunları o güzel kontralto sesiyle söyledi... Ve bu yeterli oldu. Uzmanlardan biri kravatını düzeltti, bir diğeri parmaklarını saçlarının arasına soktu. Beni en çok yaşlı bir adamın davranışı etkiledi. O pantolonunun fermuarının açık olup olmadığını kontrol etti. Şimdi hepsi de Jane'e bayılıyorlar. O ses hepsini etkiliyor. Şimdi Jane onlar için bîr robot değil, bir kız."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani uzmanlar Jane'le konuşuyorlar mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Konuşmak ne kelime! Hem de ne konuşuyorlar! Jane'i seksi bir ses tonuyla konuşması için programlamalıymışım. Bunu yapsaydım herhalde şimdi hepsi randevu istiyor olacaklardı. Koşullandırılmış refleks buna denir işte! Dinle, erkekler seslerin etkisinde kalıyorlar. En mahrem anlarda bakıyorlar mı? Hayır, onlar İçin kulaklarındaki ses..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, Clinton, ben de hatırlar gibi oldum. Jane şimdi nerede?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Onların yanında. Adamlar Jane'i bırakmıyorlar."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Kahretsin! Onun yanına git. Jane'i hiçbir zaman gözden kaçırma!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian ondan sonra Flagstaff'ta kaldığı on gün süresince Bogert'i öyle pek sık aramadı. Zaten o süre içinde keyfi de gitgide kaçmaya başladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Uzman Bogert'e Jane'in anlatılanları dikkatle dinlediğini ve arada sırada da karşılık verdiğini bildirdi. Uzmanlar ona bayılıyor, her yere girmesine izin veriyorlardı. Ama deneyden henüz bir sonuç alınamamıştı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Hiçbir şey elde edilemedi mi?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian hemen kendini savunmaya çalıştı. "'Hiçbir şey elde edilemedi,' denemez. Sezgileri olan bir robot için böyle bir şey söylemek olanaksızdır. Onun kafasında neler olduğunu bilemezsin. Bu sabah Jensen'e kahvaltıda ne yediğini sordu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Astrofizikçi Rossiter Jensen'e mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, tabii. Sonra adamın bu sabah kahvaltı etmediği anlaşıldı. Daha doğrusu bir fincan kahve içmişti."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Demek Jane havadan sudan söz etmeyi öğreniyor. Ama tabii bu yapılan bütün masrafları..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, saçmalama! Jane'inki gevezelik değildi. Jane için hiçbir şey 'havadan sudan' diye tanımlanamaz. O bu soruyu sordu çünkü kafasında kurduğu değişkenlerin bir tür çapraz bağlantısıyla İlgisi vardı bunun."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Peki ne yararı..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ben ne bileyim? Bilseydim, ben de bir Jane olurdum, o zaman ona da ihtiyacınız kalmazdı. Ama bütün bunların bir anlamı olmalı. O en uygun uzaklıktaki yaşanabilir bir gezegenle ilgili soruya cevap bulma isteğiyle programlandı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"O halde bana bunu başardığı zaman haber ver. Daha önce beni arama. Mümkün olan bağlantıların günlük gelişmeleriyle ilgili bilgiler hiç gerekli değil."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, Madarian'm başarıyı müjdeleyeceğini hiç sanmıyordu. Direktör geçen her günle umudunu biraz daha kaybetmekteydi. Sonunda haber geldiğinde buna hiç hazırlıklı değildi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian son, kritik haberi verdiği zaman adeta fısıltıyla konuştu. Coşku, çizdiği daireyi tamamlamış ve uzman da duyduğu mutluluk yüzünden sakinleşmişti.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Madarian, "Basardı," diye açıkladı. "Başardı. Hem de ben tam her şeyden vazgeçmek üzereyken. Jane laboratuvarlarda her şeyi dinledi. Çoğunu iki üç kez hem de. Ama işe yarar bir tek kelime bile söylemedi... Ben şimdi uçaktayım. Dönüyoruz. Yeni havalandık."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert sonunda soluk almayı başarabildi. "Oyun oynamanın sırası değil, be adam! Cevabı elde ettin mi? Eğer öyleyse bunu söyle! Açık açık söyle!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Cevap Jane'de. Cevabı bana açıkladı. Seksen ışık hızı sınırı içerisindeki üç yıldızın adını verdi. Söylediğine göre her birinin yaşanabilir bir gezegen olma ihtimali yüzde altmış ile doksan arasıymış. Hiç olmazsa birinin öyle bir gezegen olması ihtimali 0.972. Yani neredeyse kesin. Ve bu en önemsiz yanı. Oraya döner dönmez Jane bize bu sonuca varmasına neden olan mantık dizisini açıklar. Bence o zaman bütün astrofizik ve kozmoloji bilimleri..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Emin misin..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayal gördüğümü mü sanıyorsun? Bir tanığım bile var. Jane birdenbire o harika sesiyle cevabı açıklamaya başladığı zaman adamcağız da havaya sıçradı..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İşte tam bu anda göktaşı çarptı ve uçak tümüyle paramparça oldu. Madarian'la pilot kanlı et parçacıkları halini aldılar. Jane'in ise işe yarar bir tek parçası bile bulunamadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">ABD Robot Şirketinde hava hiçbir zaman bu kadar sıkıntılı olmamıştı. Robertson uçağın ortadan kalkmasıyla şirketin yasal olmayan işlere giriştiğini gösterecek hiçbir iz kalmadığını düşünerek kendi kendini teselliye çalışıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Peter Bogert başını sallayarak üzüntüsünü dile getirdi. "ABD Robot Şirketinin halkın gözüne girmesi için bu büyük bir fırsattı ve biz onu kaçırdık. Halk o lanet olasıca Frankenstein kompleksinden kurtulacaktı. Robotlar, Uzayda Sıçramayı geliştirdikten sonra içlerinden birinin yaşanabilir gezegen sorununu çözmesi makine adamlar için gerçekten önemliydi. Robotlar, Galaksiyi bize açabilirlerdi. Böylece bilimsel bilgiyi on, on iki değişik yönde geliştirebilirdik. O zaman... Ah, Tanrım, İnsanlığın göreceği yararları hesaplamak olanaksız. Bizim göreceğimiz yararlan da."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson, "Başka Jane'ler de yapabiliriz," dedi. "Öyle değil mi? Madarian olmasa bile?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii yapabiliriz. Ama uygun bağlantının tekrar bulunacağından emin olabilir miyiz? O sonucun olasılık derecesini kim bilebilir? Ya Madarian'a sadece şansı inanılmayacak kadar yardım ettiyse? 'Acemi şansı' demezler mi? Sonra da Madarian'ın şansı inanılmaz bir biçimde döndüyse? Bir göktaşı çarpıyor... İnanılacak gibi değil..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson çekine çekine, "Belki kaderi buydu," diye fısıldadı. "Yani, belki bizim yaşanabilir gezegenlerin yerlerini öğrenmememiz gerekiyordu. Hakkımızda hüküm verildi ve o göktaşı da..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert'in aşağılayıcı bakışları karşısında sustu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Direktör, "Her şeyi kaybetmiş sayılmayız sanırım," dedi. "Diğer Jane'ler bize şu ya da bu biçimde yardımcı olurlar. İnsanların robotları kabul etmesine yardımı olacaksa diğer makinelere de kadın sesleri sağlarız. Ama kadınlar bu konuda ne derler onu bilemem. Jane5'in ne dediğini bilseydik!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Madarian son konuşmanız sırasında bir tanık olduğunu söylemiş."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert başını salladı. "Evet, öyle. Ben de bunu düşünüyordum. Flagstaff'la temasa geçmediğimi mi sanıyorsun? Orada hiç kimse Jane5'in olağanüstü bir şey söylediğini duymamış. İnsanların yasayabilecekleri bir gezegen probleminin çözümüne benzeyen herhangi bir söz duyulmamış. Zaten oradakilerin hepsi cevabı duyar duymaz durumu anlarlardı. Ya da hiç olmazsa bunun bir cevap olabileceğini kavrarlardı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Madarian yalan söylemiş olabilir mi? Ya da çıldırmış? Kendisini korumaya çalışmış..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yani onun ününü ve saygınlığını korumaya çalışmış olabileceğini mi söylemek isliyorsun? Cevabı elde etmiş gibi yanıtı ve sonra da Jane'in konuşmasını engellemek için robotun bir tarafını bozdu, öyle mi? Bize de, 'Ah, çok üzgünüm, kazara bir şey oldu,' mu diyecekti? 'Ah, kahretsin!' Hayır, böyle bir şeyi asla kabul edemem. Göktaşının çarpmasını da onun sağladığını söyle de olsun bitsin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Peki şimdi ne yapacağız?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert sıkıntıyla, "Ragstaffla ilgileneceğiz," dedi. "Cevap orada olmalı. Daha derinlere kadar kazmam gerekiyor, işte o kadar. Oraya gidiyorum. Yanımda Madarian'ın bölümünden bir iki kişiyi de götüreceğim. Flagstaff'ı yukarıdan en aşağıya, soldan sağa iyice incelememiz gerekiyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama... diyelim ki bir tanık vardı ve o söylenenleri duydu. Ama bunun ne yararı olur? Jane burada değil ki işlemi bize açıklasın."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Her küçük parçanın yardımı olur. Jane yıldızların adlarını vermiş. Herhalde katalog numaralarını söyledi. Adlandırılmış yıldızlardan hiçbirinin işe yarayacağını sanmıyorum. Eğer biri Jane'in bundan söz ettiğini bilir ve katalog numarasını hatırlarsa o zaman ilerlemiş oluruz. Ya da bu kişi konuşmayı bilinçli olarak hatırlamıyorsa ama bu sözleri Psişik Sondayla yakalanacak kadar iyi anlamışsa işte o zaman bir şeyler yapabiliriz. Sondadaki sonuçları ve başlangıçta Jane'e verilen bilgileri bir araya getirirsek onun izlediği mantık dizisini yakalayabiliriz. O sezgiyi. Bunu başardığımız takdirde, her şeyi de kurtarmış oluruz..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert üç gün sonra döndü. İyice içine kapanmıştı ve çok da sıkıntılıydı. Robertson endişeyle sonucu sorduğu zaman başını salladı. "Hiç!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hiç mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Kesinlikle hiç! Flagstaff'takilerin hepsiyle konuştum. Her bilim adamı, her teknisyen, her öğrenciyle. Jane'le ilişkisi olan herkesle. Hatta onu sadece görmüş olanlarla bile. Grup fazla kalabalık değildi. Madarian hiç olmazsa bu bakımdan dilini tutmuş. Sadece Jane'e verilecek gezegenlerle ilgili bilgileri olan kimselerin robotu görmelerine razı olmuş. Jane'i toplam yirmi üç kişi görmüş ve sadece on ikisi robotla biraz uzunca konuşmuş.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Jane'in bütün söylediklerini tekrar tekrar inceledim. Hepsi de her şeyi gayet iyi hatırlıyorlardı. Onlar, kendi özel alanlarıyla ilgili çok önemli deneyler yapan mantıklı bilim adamları. O yüzden de her şeyi hatırlamaları için pek çok neden vardt. Ve üstelik karşılarındaki de konuşan bir robottu. Bu da yeteri kadar şaşırtıcı bir şeydi. Üstelik bu robot bir TV aktirisi gibi konuşuyordu. Jane'i unutmaları imkânsızdı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson, "Belki bir Psişik Sonda..." diyecek oldu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Eğer içlerinden herhangi birinin bir şey yakaladığıyla ilgili belli belirsiz bir fikri olsaydı ona baskı yapar ve sonda için rızasını alırdım. Ama ortada mazeret olarak kullanılacak hiçbir şey yoktu. Yaşamlarını beyinleriyle kazanan yirmi dört kişinin kafasına sonda sokulamazdı. Açıkçası bunun bir yararı olmazdı. Jane üç yıldızdan söz ederek onların insanların yaşayabilecekleri gezegenler olduğunu açıklasaydı, adamların beyinlerinde şimşekler çakardı adeta. Bunu hangisi unutabilirdi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson sertçe, "Belki de içlerinden biri yalan söylüyor," diye homurdandı. "O bilgiden kendisi için yararlanacak. Daha sonra buluşa sahip çıkacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Bunun ona ne yararı olur?" dedi. "Bir kere bütün Flagstaff, Madarian'la Jane'in oraya neden gittiklerini biliyor. İkincisi benim de oraya neden gittiğimi biliyorlar. Şu ara orada çalışan biri ileride bir gün herkesi şaşırtacak kadar yeni, farklı ama geçerli bir yaşanılır gezegen teorisini açıklarsa Flagstaff'da da, ABD Robot Şirketinde de herkes onun bunu çaldığını anlayacak. Bu hilesiyle kimseyi kandıramayacak."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"O halde Madarian bir nedenle, yanıldı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Buna inanmam da imkânsız. Madarian'in sinire dokunan bir kişiliği vardı. Bence bütün robopsikologlar sinir bozucudur. Galiba bu yüzden de insanlarla değil, robotlarla çalışmayı tercih ediyorlar. Ama Madarian aptal değildi. Böyle bir olayda yanılmış olamaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Öyleyse..." Ama Robertson'un aklına artık başka olasılık gelmiyordu. İkisi de çıkmaz sokağın sonundaki o dümdüz duvara erişmişlerdi. Bir süre çaresizce ona baktılar.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sonunda Robertson kımıldandı. "Peter.,."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"E?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Gel, bu işi Susan'a soralım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert kaskatı kesildi. "Ne?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Susan'a soralım. Onu arayalım ve buraya çağıralım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neden? O ne yapabilir ki?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Bilmiyorum.. Ama o da bir robopsikolog. Ve Madarian'ı bizden daha iyi anlayabilir. Ayrıca o... ah, kahretsin! Hepimizden daha akıllıydı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Susan neredeyse seksen yaşında."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Sende yetmişindesin. Ne olmuş yani?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert içini çekti. Susan emekliye ayrıldıktan sonra o sivri dili biraz kütleşmiş miydi acaba? Direktör, "Pekâlâ," dedi. "Onu çağıracağım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan Calvin, Bogert'in bürosuna girerken ağır ağır etrafına bakındı. Sonra da gözlerini araştırma direktörüne dikti. Emekliye ayrıldıktan sonra iyice yaşlanmış, saçları kar gibi bembeyaz, yüzü de kırış kırıştı. İyice zayıflamış, sanki saydamlaşmıştı. Sadece delici ve amansız bakışlı gözleri eskisi gibiydi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert dostça bir tavırla ilerleyerek elini uzattı. "Susan!" Susan Calvin bu eli sıktı. "Yaşlı bir adam için oldukça iyi gözüküyorsun, Peter. Ben senin yerinde olsaydım, gelecek yılı beklemezdim &nbsp;&nbsp;Şimdi emekliye ayrıl ve işleri gençlere bırak.. Madarian ölmüş. Beni eski işimin başına geçmem için mi çağırdın? Yaşlıları gerçek fiziksel ölümlerinden bir yıl sonrasına kadar çalıştırmak niyetinde misin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hayır, hayır, Susan. Seni çağırmamın nedeni..." Bogert durakladı. Aslında konuya nasıl gireceğini hiç bilmiyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama Susan her zaman olduğu gibi, onun kafasından geçenleri kolaylıkla okudu. Katılaşan eklemlerin neden olduğu bir dikkatle koltuğa oturarak, "Peter," dedi. "Beni çağırdın, çünkü başın büyük dertte. Yoksa sana iki kilometre bile yaklaşacağıma ölmemi tercih ederdin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Haydi, Susan..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tatlı sözlerle boşuna zaman kaybetme. Kırk yaşındayken kaybedilecek hiç zamanım yoktu. Hele şimdi hiç yok. Madarian'tn ölümü de, beni çağırman da olağanüstü şeyler. O zaman bunların arasında bir bağlantı olmalı. Birbirine bağlı olmayan iki olağanüstü olay ihtimali üzerinde durulmayacak kadar düşük. İşe başından başla ve ne budala olduğunun ortaya çıkacağını düşünerek endişelenme. Bu bana uzun yıllar önce açıklandı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert üzüntüyle öksürerek boğazını temizledi ve konuşmaya başladı. Susan Calvin onu dikkatle dinliyor ve bazen de adamı durdurup bir soru sormak için kuru elini kaldırıyordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kadın bir ara da burun kıvırdı. "Kadınca bir sezgi mi? Robotu bunun için mi istediniz? Siz erkekler' Doğru sonucu bulan bir kadınla karşı karşıya geliyor ama onun zekâsının size eşit ya da daha üstün olduğunu kabul edemiyorsunuz. Tutup kadınca bir sezgi' diye bir şey yaratıyorsunuz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Hıh, şey, evet, Susan. Ama izin ver de devam edeyim..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert konuşmasını sürdürdü. Adam Jane'in kontralto sesinden söz ettiği zaman Susan, "Erkek cinsinden sadece tiksinmeli mi, yoksa onları aşağı görerek bir kenara mı itmeli?" diye terslendi. "Bazen insan seçim yapmakta zorlanıyor."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Şey," dedi. "Bırak da anlatayım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Sözleri sona erdiğinde Susan, "Bu büroyu bir iki saat için kullanabilir miyim?" diye sordu. "Yalnız başıma."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet ama..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kadın, "Bazı kayıtları incelemek istiyorum," dedi. "Jane'in programlanması, Madarian'ın seni araması, Flagstaff'ta yaptığın görüşmeler. İstediğim zaman o yeni, güzel, korunmalı laserfonunu ve kompüterini kullanabilirim sanırım."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, tabii."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Pekâlâ. Öyleyse şimdi çık, Peter."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Aradan daha kırk beş dakika geçmeden Susan topallayarak kaprya geldi ve açıp Bogert'e seslendi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Direktör geldiği zaman Robertson da yanındaydı. İki adam içeri girdiler. Susan, Robertson'u hoşnutsuzca, "Merhaba, Scott," diye selamladı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, Susan'ın yüzündeki ifadeden sonucu çaresizce anlamaya çalışıyordu. Ama bu sadece işleri onun için kolaylaştırmak niyetinde olmayan sert ve yaşlı bir kadının yüzüydü.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert dikkatle, "Sence yapabileceğin bir şey var mı, Susan?" diye sordu.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Yaptıklarımın dışında bir şey mi? Hayır. Başka bir şey yapılamaz."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert'in dudakları sıkıntıyla gerilse de Robertson hemen atıldı. "Sen neler yaptın, Susan?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Kadın, "Biraz düşündüm," diye açıkladı. "Nedense başkalarını aynı şeyi yapmaları için bir türlü ikna edemiyorum. Bir kere Madarian'ı düşündüm. Bildiğin gibi ben onu iyi tanırdım. Çok akıllıydı ama sinir bozacak kadar da dışa dönük bir insandı. Benden sonra ondan hoşlanacağını düşünmüştüm, Peter."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert dayanamadı. "Evet, bir değişiklikti bu."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ve Madarian bir sonuç elde eder etmez hemen sana koşuyordu, öyle değil mi?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, öyle."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan, "Ancak son mesaj uçaktan gönderildi," diye hatırlattı. "Jane'in ona cevabı açıkladığını bildiren mesaj. O halde... Madarian neden o kadar uzun süre bekledi? Neden haberi sana duyar duymaz Flagstaff'tan yollamadı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Herhalde Madarian bir kere olsun her şeyi kontrol etmek istedi," dedi. "Ve... şey, bilmiyorum. Madarian'ın yaşamının en önemli şeyiydi bu. Belki bir kere olsun beklemek ve iyice emin olmak istedi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Aksine. Olay ne kadar önemliyse, Madarian da o kadar az beklerdi. Ama onun beklemeye karar verdiğini farzedelim, O zaman... neden bu işi doğru dürüst yapmadı ve ABD Robot Şirketine dönünceye kadar beklemedi? Burada şirketin bütün bilgisayarlarından yararlanarak sonuçları kontrol edebilirdi. Kısacası... Madarian bir açıdan çok fazla bekledi. Diğer yandansa yeteri kadar beklemedi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson, Susan'ın sözünü kesti. "Öyleyse Madarian'ın bir oyun hazırladığını düşünüyor..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan'ın yüzünde tiksinti dolu bir ifade belirdi. "Scott, budalaca sözler söyleme konusunda Peter'le yarışma! Bırakın da sözlerimi sürdüreyim... İkinci nokta tanıkla ilgili. O son konuşmayla ilgili kayıtlara göre Madarian, 'Jane birdenbire o harika sesiyle cevabı açıklamaya başladığında adamcağız havaya sıçradı,' demiş. Aslında son sözleri olmuş bunlar. O halde şimdi soru şu: Tanık neden sıçrasın? Madarian, Flagstaff'taki bütün erkeklerin o ses için çıldırdıklarını söylememiş miydi? Aslında o uzmanlar Jane'i tam on gün boyunca gördüler. Niçin robotun konuşması onları şaşırtsın?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert, "Jane'in Gezegen bilimcilerinin neredeyse bir yüzyıl kafalarını kurcalayan problemi açıkladığı için şaşırdıklarını düşündüm," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama onlar robotun bu cevabı vermesini bekliyorlardı! Jane bunun için oraya gitmişti. Sonra cümlenin kuruluşuna dikkat et. Madarian'ın sözlerinden tanığın çok şaşırdığı anlaşılıyor. Hayret ettiği değil. Bilmem aradaki farkı anlayabiliyor musun? Dahası da var. Adam bu tepkiyi 'Jane birdenbire o harika sesiyle cevabı açıklamaya başladığı zaman' göstermiş. Yani robotun konuşmasının daha başlangıcında. Jane'in sözlerinin içeriğine şaşması için robotu bir süre dinlemiş olması gerekirdi, O sözlerin anlamını kavramış olması. Madarian da o zaman, 'Adam Jane'in açıklamasını dinledikten sonra çok şaşırdı' derdi. 'Sonra' sözcüğünü kullanırdı. 'Açıklamaya başladığı zaman' gibi sözcükleri değil. Hele 'birdenbire' sözünü hiç kullanmazdı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert endişeyle, "Bence bir olayı basitleştirip her şeyi bir sözcüğün kullanılmasına ya da kullanılmamasına bağlayamazsın," dedi.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan soğuk soğuk, "Bağlayabilirim," diye cevap verdi. "Çünkü ben bir robopsikoloğum. Herhalde Madarian da aynı şeyi yapabilirdi. Çünkü o da bir robopsikologdu. Öyleyse şimdi bu iki anormalliği açıklamamız gerekiyor. Madarian'ın seni aramasındaki garip gecikme. Ve tanığın garip tepkisi."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Robertson sordu. "Onları açıklayabilir misin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan, "Tabiî," dedi. "Çünkü ben biraz basit mantıktan yararlanabilirim. Madarian her zaman yaptığı gibi hiç gecikmeden haberi verdi ya da mümkün olduğu kadar gecikmeden. Jane, problemi Flagstaffta çözseydi, Madarian oradan arardı. O uçaktan aradığına göre demek ki Jane sorunun cevabını Madarian'a Flagstaff'tan ayrıldıktan sonra açıkladı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama o zaman..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"İzin ver de sözlerimi tamamlayayım! Sözlerimi tamamlamama izin ver! Madarian'ı havaalanından Flagstaff'a büyük, kapalı bir taşıtla götürmediler mi? Ve Jane de yanında, ambalaj sandığındaydı, öyle değil mı?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Madarian'la ambalaj sandığına konmuş olan Jane herhalde Flagstaff'tan havaalanına yine aynı kapalı, büyük yer taşıtıyla gitti. Haklı mıyım?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Evet, haklısın!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii onlar yer taşıtında da yalnız değillerdi. Madarian seninle yaptığı konuşmalardan birinde, 'Havaalanından ana yönetim binasına şoförle götürüldük,' demiş. Yanılmıyorsam şoförle götürüldük demekten kastı şuydu: taşıtta bir insan daha vardı. Bir sürücü."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ah, Tanrım!"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Asıl takıldığın nokta nedir biliyor musun, Peter? Sen Gezegen bilimiyle ilgili açıklamayı duyan bir tanığın Gezegen bilimci olması gerektiğini düşünüyorsun. Yani insanları sınıflara ayırıyorsun. Çoğunu önemsemiyor ya da aşağı görüyorsun. Ama bir robot bunu yapamaz. Birinci Yasa, 'Bir robot bir İnsana zarar veremez,' der. 'Ya da hareketsiz kalarak bir insanın zarar görmesine neden olamaz.' Herhangi bir insanın! Robotun yaşama bakış açısının temeli budur. Bir robot insanlar arasında seçim yapmaz. Robot için bütün insanlar gerçekten eşittir. Ve insanlarla robotik düzeyde ilişkisi olan bir robopsikolog için de insanlar gerçekten eşittir.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Madarian'ın aklına bir kamyon şoförünün Jane'in açıklamasını duyduğunu söylemek gelmezdi. Senin için bir kamyon şoförü sadece bir taşıtın canlı parçasıdır. Ama Madarian için o bir insan ve bir tanıktı."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Bogert duyduklarına inanamıyormuş gibi başını salladı. "Ama emin misin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Tabii eminim. Yoksa diğer noktayı nasıl açıklayabilirsin? Yani Madarian'ın tanığın şaşırmasıyla ilgili sözlerini? Jane ambalaj sandığındaydı, öyle değil mi? Ama durdurulmamıştı. Kayıtlara göre Madarian sezgileri olan bir robotun durdurulmasına her zaman karşıydı. Bundan başka Jane5'de diğer Jane'ler gibi hiç konuşkan değildi. Herhalde Jane5'e ambalaj sandığındayken hiç konuşmamasını emretmek Madarian'ın aklına bile gelmedi. Robot sandıktayken edindiği bilgileri birbirine bağladı ve tabii konuşmaya başladı. Ambalaj sandığının içinden birdenbire güzel bir kontralto ses yükseldi. Sen bir kamyon şoförü olsaydın bu durumda ne yapardın? Herhalde çok şaşırırdın. Adamın taşıtı bir yere çarpmamış olmasına şaşıyorum."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Ama... madem tanık kamyon şoförüydü, öyleyse neden ortaya çıkmadı..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neden mi? Adam duyduklarının çok önemli bir şey olduğunu bilebilir mi? Ayrıca... Madarian ona bol bahşiş verip, kimseye bir şey söylememesini tembih etmemiş midir? Çalışır haldeki bir robotun Dünyanın yüzeyinde yasal olmayan bir biçimde oradan oraya götürüldüğünün duyulmasını ister misin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Eh, şoför söylenenleri hatırlar mı dersin?"</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">"Neden olmasın? Sence maymundan bir derece üstün olan bu kamyon şoförünün bir şeyi hatırlayamayacağını düşünebilirsin, Peter. Ama kamyon şoförlerinin de beyinleri vardır. Açıklamalar çok dikkati çekecek türden olduğu için şoför bazılarını hatırlayabilir. Bazı harf ve numaralarda yanılsa da bildiğin gibi İlgilendiğimiz sadece belirli bir sayı. Yani seksen ışık yılıyla sınırlanan bölgedeki beş bin beş yüz yıldız. Kesin sayıya bakmadım. Yani doğru seçimleri yapabilirsin. Gerekirse Psişik Sondayı denemek için elinde yeterli neden de var..."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">İki adam hayretle yaşlı kadına bakıyorlardı. Sonunda gerçeğe inanmaktan korkan Bogert, "Ama nasıl emin olabilirsin?" diye fısıldadı.</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Susan az kalsın, "Çünkü ben Ragstaff'ı aradım, budala!" diyecekti. "Çünkü kamyon şoförüyle konuştum. Çünkü o bana duyduklarını anlattı. Çünkü Flagstaff'taki bilgisayara kontrol ettirdim ve böylece bilgiye uyan sadece üç yıldız olduğunu öğrendim. Ve çünkü o yıldızların adlan şimdi cebimde."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">Ama yaşlı kadın bunların hiçbirini söylemedi. Bogert de aynı şeyleri yapmalıydı! Susan Calvin dikkatle, ağır ağır ayağa kalktı ve alayla, "Nasıl mı emin olabilirim?" dedi. "Ah... Bunu 'kadınca bir sezgi' diye tanımlayabilirsin."</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>

  <p class="Standard" dir="ltr" style="margin-left:7.5212603px;margin-right:0;text-indent:7.5212603px">&nbsp;</p>
</body>
</html>
