<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><br /></p>

  <p><br /></p>

  <h1>6</h1>

  <p>İnsanlar genelde pazartesi günlerini sevmezler fakat bu Mine için geçerli değildi. Pazar günlerinin o tekdüzeliği ve sevimsizliği pazartesinin bir kurtarıcı olarak gelişiyle bozuluyordu. Pazar günlerinin aile günü olmasıyla derdi yoktu ama dışarı çıkmaya kalktığında her tarafta gördüğü o kalabalığı hiç sevmiyordu. İnsan en fazla kalabalıklarda yalnızdır. Kimi zaman kendi yalnızlığı içini ısıtıyordu. Orada çoğu zaman daha kalabalık hissediyordu kendisini. Şu sıralar işe daha yoğun gitmesi gerekiyordu. Öncesinde böyle bir zorunluluğu da yoktu. Her şeye rağmen bir işinin olmasından memnundu. Ya Fuat gibi evde çalışsaydı? Kendisi onun gibi disiplinli kalamazdı, ya kafayı yerdi ya da yeterince verimli olamazdı. Fuat’a bu azmi için hayranlığı her geçen gün daha da fazla artıyordu. Herkes onun gibi olamazdı. İnandığı bir ideal uğruna kendini her şeyden soyutlayarak tek bir şeye adaması az bulunur bir şeydi. Fuat buna sahipti, bu çok önemliydi. Kendisi de böyle bir insana sahipti. Bu insanın hayatındaki ender mutluluk kaynaklarından biri olsa gerekti.</p>

  <p>Mine sabaha yeni haftanın enerjisi ve Fuat’la buluşacak olmanın heyecanı ile başlamıştı. Yatakta oyalanmadan kalktı. Telefonunda geçen gün tanıştığı Metin’den bir saat önce gelmiş “iyi haftalar” mesajını gördü. O da ona bir cevap yazdı. Çay suyunu koydu ve doğru duşa girdi. Yüzünü yıkamadan doğruca suyun altına attı kendini. Fuat’la buluşacağı için bugün bakım yapacaktı kendisine. Duştan çıktıktan sonra suratına bir maske sürdü ve bornozuyla mutfağa gidip bir çay demledi. Yatak odasına geçtiğinde bornozunu çıkarıp uzun uzun kremlenmeye başladı. Önce kalçalarına, baldırlarına sıkılaştırıcı bir kremi masaj yaparak sürdü. Sonra çok hafif kokusu olan bir nemlendiriciyi ayak bileklerinden başlayarak tüm vücuduna sürdü. Her zamanki çiçek kokulu parfümünü sıktı. Ağırlıkla fuşya kenarları siyah dantelli bir iç çamaşırı takımı tercih etti. Bugün hissettiği renk buydu, kendini de fuşya renkte vahşi bir orkide gibi hissediyordu. Fuat bunları görmemişti ve yanına bir jartiyer çorabı alacaktı. Gündüz hava sıcak bile olsa akşama soğuyabilirdi ama asıl sebebi Fuat’ın karşısında jartiyerli olmak istemesiydi. Üstüne geçen gün giydiği uzun bir gömleği geçirip kahvaltıya geçti. Çay demlenmişti. Yanma sandviç ekmeği içine İzmir tulumu, salam ve domates koydu.</p>

  <p>Kahvaltıda her zamanki gibi gündemi takip ediyordu ki aklına geldi: Fuat’a gittiği zaman gece kalacak mıydı? Ona göre bir hazırlık yapması gerekiyordu. Fuat ararım demişti ama saat kaçta arayacaktı? En geç bir saate kadar evden çıkması gerekiyordu ve Fuat'ı bekleyemezdi. Diğer yandan kendi aramak, üzerine düşüyor gibi görünmek de istemiyordu. Fakat sonunda dayanamayıp telefona sarıldı ama cevap gelmedi. Şimdi iyice iki arada bir derede kaldı. Bir yandan da telefonda Metin’den gelen başka bir mesaj fark etti, bu hafta bir daha Mine’yi görebilirse çok memnun olurmuş. Mine hiç oralı olmadı. Fuat telefonu açmamıştı ve bir terslik olmamasını umuyordu... Şimdi hiç mesajla uğraşamazdı.</p>

  <p>En iyisi ben onda kalacak gibi bir hazırlık yapayım, evden çıkmadan belki tekrar ararım ya da o bana döner. Dolabını açtı, önce hemen bir siyah etek çıkardı, kesinlikle bunu giyecekti&nbsp;<span style="text-indent: 1em; font-size: 1em;">ve iki tane de bluz seçmeliydi. Gece kalacaksa, ertesi günü giymek için olacaktı ikincisi. Menekşe moru, yarı şeffaf, ipekli, kısa karpuz kollu bir gömlek giydi üzerine, yanına çantaya koymak üzere de kolsuz bir siyah bluz seçti. Büyük gümüş sallantılı küpeler ve yine gümüş bilezikler taktı. Lame yarı açık, bileği tokalı bir topuklu ayakkabı giyecekti. Yanına ayrı küçük bir çanta daha hazırladı, içine yedek olarak gümüş kemer, ince jartiyer çorapları, gümüş grisinde bir hırka, diş fırçası, krem, makyaj temizleyici gibi kozmetikler, yedek çamaşır, gümüş renkte bir seks oyuncağı ve beyaz ipek geceliğini koydu. Aslında yanına alacağı başka pembe renkli bir oyuncağı aradı ama bulamadı. Fuat’ta unutmuştu herhalde. Son hazırlıklarını yaptıktan sonra çıkmaya hazırdı. Bir tek gece belirsizdi ve belirsizlikleri hiç sevmezdi. Her ihtimale karşı hazırladığı küçük çantayı yanına aldı, üzerine fuşya beline oturan seksi bir ceket giyip çıktı. Yoldayken Fuat aradı.</span></p>

  <p>“Günaydın, canım. Beni aramışsın.”</p>

  <p>“Günaydın. Bugün görüşecektik ya bir şey soracaktım, pek gerek kalmadı.”</p>

  <p>“Evet, demin bir müşterim vardı, arayacaktım yoksa seni. Akşam altıda Bebek te kısa bir işim var sonra boşum. Yedide bana gelsene.”</p>

  <p>“Madem öyle Bebek’te buluşalım. Hoşuna gidecek bir yer biliyorum.”</p>

  <p>“Ah yapma şimdi, dışarıda buluşma işlerini sevmediğimi biliyorsun. Hele de öyle göz önünde yerleri.”</p>

  <p>Çocuksu ve çok yumuşak bir tonla,&nbsp;</p>

  <p>“Lütfen amaaa... Hiç dışarı çıkmıyoruz, hep evdeyiz. Hem çok güzel hazırlandım, jartiyerler, oyuncaklar aldım yanıma, tüm gece seninim.”</p>

  <p>Bunu duyunca Fuat heyecanlandı, iştahı kabardı. Akşam böyle bir ziyafet için bir saat dışarıda geçirebilirdi; hem zaten çıkacaktı.</p>

  <p>“Tamam, nerede buluşacağız?”</p>

  <p>“Bebek Hotel'in barını biliyor musun? Oraya gel. Ben yeni keşfettim, aslında eski bir yer. Sen başka bir yer önerirsen uyarım sana.”&nbsp;</p>

  <p>“Yok, senin seçimlerine güveniyorum canım. Altı buçuğa doğru orada olurum.”</p>

  <p>“Tamam canım, akşam uçuracağım seni.”</p>

  <p>Bunu çok mutlu bir ses tonuyla söylemişti. İçi içine sığmıyordu. Bu duruma kendi de şaşmyordu aslında. Kimseyle böyle heyecanlanmıyordu. Zaten bu nedenle her şeye rağmen Fuat’la oluyordu ya.</p>

  <p>Telefondan sonra içi rahat, neşesi yerinde olunca önceden gelen mesaja bir cevap yazabilirim artık diye düşündü.</p>

  <p>“Olabilir belki, bakalım.”&nbsp;</p>

  <p>Hemen kestirip atmak istemedi ama çok istekli durmak da istemedi. Kenarda bir yerde bulunsun diye düşündü. Sonuçta sevgilisiyle her zaman gezemiyordu ve bu çocukla da iyi vakit geçirilirdi.</p>

  <p>İş yerine vardığında hemen özel bir durum olup olmadığını sordu herkes. Güzel gözükmek, kendine özenmek ve neşeli olmak için özel bir duruma gerek var mıydı? Fuat onun için hep özel bir durumdu zaten. İki günde sevgilisini özlemesi ve onunla buluşuyor olması, pazardan sonra pazartesinin sonunda gelmesi, cumartesi güzel bir konsere gitmesi, ailesi ile ilgili bir sorunun olmaması. Bunlar aslında yeterince iyiydi. Üzerine bir de birkaç seyahat yapsa, yanında da sevgilisi olsa başka bir şey istemezdi herhalde.</p>

  <p>Bir ara boş vaktinde o gizli kölesi olmak isteyen hayranının mektuplarını, üzerindeki adrese bakmak için, sakladığı çekmeceden çıkardı. Şöyle bir göz attı mektuplara. Acaba kimdi? Tanıdığı biri miydi yoksa? Sadece fotoğraflarından biliyor olsa mektuplardan birinde salına salına yürüyüşünden bahsedemezdi. Beni tanımıyorsa bile kesin en az bir kere kanlı canlı görmüş biri, ayrıca zevklerimi de biliyor diye düşünüyordu. Bir mektubunda, “<i>Bir&nbsp;</i><span style="text-indent: 1em; font-size: 1em;"><i>gün beni kırbaçla cezalandırmak isterseniz diye sizin kullanmanız için çok özel bir kırbaç saklıyorum. O kırbaca bakıp sizin dokunduğunuzu hayal ediyorum. Fakat her şeyi siz bilirsiniz ve her şey sizin takdiriniz, Efendim</i>,” diye de yazmıştı. Belki de bir şekilde umudu vardı. Her neyse, deyip bu garibi biraz sevindirmek ve daha da kışkırtmak istiyordu Mine. Kışkırtmak, tahrik etmek onun doğasında vardı. Kendini sadece sevgilisine sunardı, çünkü onun bedenini, organını ve onun dokunuşlarını istiyordu, bunlar ona zevk veriyordu ama dışarıya karşı davetkâr ve albenili olmak da her zaman hoşuna gidiyordu. Devamlı, birçok kişi tarafından arzulanıyor olmak ve bunu bilmek onu tahrik ediyordu. Bir fotoğraf bastırdı. Fotoğrafta yeni aldığı ayakkabıları giymişti ve ayağında da fuşya renkte ojeler vardı. Fotoğrafı bir zarfa koydu, üzerine gelen mektuplardaki adresi yazdı. Fakat fotoğrafın arkasına ne yazacağını bilemedi ve sadece “Sürpriz” yazdı. Zaten resmen göz kırpıyor gibiydi, başka biri bu yaptığını görse saçmaladığını düşünürdü ya da ne gerek var derdi. Zarfı özel bir kuryeye verdi. Alacak kişiyi sorduklarında ise bilmediğini söyledi. Karaköy’de bir handa belki de daha çok boş duran bir ofisti yolladığı yer. Mektupları yazan kişi oraya ne zaman geliyorsa o zaman alacaktı zarfı. Fotoğrafı yolladıktan sonra garip bir heyecan hissetti, kim bilir bunu alan kişi için ne kadar önemli olacak diye kendini daha önemli hissetti ve işine döndü.</span></p>

  <p>Öğleden sonra bir telefon geldi. Arayan özel bir bankanın kültür servisiydi. Türkiye’deki arkeolojik kentler ve medeniyetler üzerine çıkaracakları bir kitap serisinde çalışmak, özellikle Ege ile ilgili yazmak isteyip istemediğini soruyorlar ve kendisiyle görüşmek istiyorlardı. Görüşmeden tam olarak ne yapılacak, ne isteniyor bilemezdi. Fakat telefonda yine de işin mesaisini sordu. Çeşitli yeni kazı alanlarına gitmesi gerekecekti. Aslında bir yerlere gitmeyi, uzaklaşmayı Mine de çok istiyordu. Bir an işi ne olacaktı diye düşündü. Hem daha da önemlisi bu durum Fuat’la olan ilişkisini nasıl etkilerdi? Kısaca işle ilgili bilgiler aldı ama iş yeriyle konuşması gerektiğini belirtti. İşin ilginç yanı teklif gelen banka ile gazete aslında birbirine çok yakındı; aynı holding bünyesinde sayılırdı. O nedenle bu teklifin karşılıklı onayla geldiğinden bahsettiler ve hemen ertesi gün için Mine’yi görüşmeye çağırdılar. Eğer çalışacaksa bir an önce görüşmeleri gerekiyormuş. Artık eli mahkûmdu, gidecekti. İşi istiyordu. Sadece bu işin ilişkisine zarar vermesinden korkuyordu. Hemen ertesi gün olmazsa hangi gün görüşebileceğini sordu. Çünkü Fuat’ta kaldıktan sonra sabah yorgun olabileceğini düşünmüştü fakat önerdikleri diğer gün ve saat tam da yazı işleri toplantısına denk geliyordu ya da diğer hafta olacaktı. O kadar bekletmek istemedi. Ertesi gün görüşmeyi onayladı.</p>

  <p>Telefonu kapadıktan sonra karışık duygular içindeydi. Bir yandan gururlandı, bir yandan da endişe duydu hemen yarın görüşeceği için; özel bir hazırlığı olmayacaktı. Gerçi daha düne kadar ortada böyle bir iş yoktu, böyle bir iş peşinde de değildi. Onlar aramıştı ve kendini onlara beğendirmek zorunda değildi. Şimdi bu gerginlik de neyin nesiydi? Büyük ihtimal kendini bu işe layık gördükleri için karşı tarafın yüzünü kara çıkarmama isteği ve gerginliğiydi. Bir taraftan da Fuat’ı düşünüyordu. Hep kendisi çok işlerim var, çalışmak lazım demiyor muydu? Şimdi kendine gelen bu teklife ne diyecekti bakalım. Sonra o heyecanla hemen internete yöneldi; bankanın arkeoloji konusunda yaptığı diğer yayınlara baktı. Kimini hatırlıyordu ve ilk çıktığı zamanlar büyük hayranlık duymuştu çıkaranlara, şimdi bu tür bir çalışma içinde olmak mesleki hayallerinden biriydi. Sonuçta bu kitap kariyerinde oldukça prestijli bir iş olacaktı. İşte şimdi çok çalışmak lazımdı. Böyle dalmışken Özgür aralık olan kapısını çalarak kafasını uzattı.</p>

  <p>“Naber, prenses? Dalmışsın. Bir şey mi oldu?”</p>

  <p>"İyidir, sağ ol? Sen nasılsın? Bir iş teklifi geldi de onu düşünüyorum.”</p>

  <p>“O zaman nedir bu suratının hali kuzum? Öyle dalıp gitmişsin, merak ettim seni. Şimdi havalara uçman lazım.”</p>

  <p>“Elbette çok sevindim ama takdir edersin ki oldukça ciddi bir iş, altından kalkmak da kolay değil. Hakkını vermem lazım. Ayrıca iş ve buradan uzak kalmak ne olacak?”</p>

  <p>“Aman canım dert ettiğin şeylere bak! Yaparsın hepsini sen. Ayrıca patron da izin verir, bu da dert mi? Hem sen İstanbul’u o kadar sever miydin?”</p>

  <p>Mine, gelen teklifi tüm detaylarıyla Özgüre anlattı. Sözünü bitirir bitirmez Özgür hemen atıldı.</p>

  <p>“Sen, sevgilimden ayrı kalamam diyorsun sanırım? Bundan çekiniyorsun.”</p>

  <p>“İnsan sevgilisinden ayrı düşmek istemez.”</p>

  <p>“Benim senin gibi sevgilim olacak ve onun imkânlarına sahip olacağım. Emrine amade bir şekilde yazı senle birlikte geçirirdim.”&nbsp;</p>

  <p>“Ne güzel söylüyorsun, ama o pek hayatında bir şeyleri değiştirmez.”</p>

  <p>Özgür gülerek,&nbsp;</p>

  <p>“Eh o yaştan sonra ne esneyecek? Genç biri olsa sana daha uyar.”</p>

  <p>“Aman Özgür dalga geçme, hem oldukça genç gösteriyor. Etrafımdaki bütün gençlere taş çıkartır.”</p>

  <p>“Tamam, tamam bir şey demiyorum. E peki, kutlamıyor muyuz bu teklifi?”</p>

  <p>“Daha kabul etmedim, hem bu akşam sevgilimle buluşuyorum. Ayrıca önce yönetime bildireyim bu teklifi.”</p>

  <p>“Bence bir sorun olmaz, en kötü ihtimal izin alırsın ama sever bizimkiler yazarlarının böyle projelerde olmasını.”</p>

  <p>Aynen de Özgür un dediği gibi oldu. Yönetimden bu konuda bir zorlukla karşılaşmadı. Biraz çekinerek genel yayın yönetmeni&nbsp;<span style="text-indent: 1em; font-size: 1em;">Erol Bey’in yanına gitti. Aralarında bazı yazılarından dolayı önceden hafif bir sürtüşme olmuştu. Meseleyi kısaca anlattı. Erol Bey'in bu tekliften biraz haberi varmış gibiydi.</span></p>

  <p>“Aslında bana da danıştılar, bazı hatırlı kişiler tavsiye etmiş seni, bana da sormuşlardı. Ben de uygun olduğunu söyledim. Hem bazı konulardaki muhalif imajın biraz değişir, bizim de işimize yarar bu. İstediğin şekilde katılabilirsin, senden tek isteğim yazıları düzenli yollaman”</p>

  <p>“Teşekkür ederim, Erol Bey. Bana güvendiğiniz ve tavsiyelerine onay verdiğiniz için de. Şimdi benim buraya düzenli gelme zorunluluğum kalktı mı? Yoksa izin mi almış olacağım?”</p>

  <p>“Tabii yine uğra gazeteye ama zorunluluk yok şimdi. Haftalık yazı işleri toplantısına girmeye çalış, yazılarını düzenli yazarsan da neden izinli sayılasın ki?”</p>

  <p>“Teşekkür ederim, bu anlayışınıza da. Yalnız ben daha onlarla görüşüp kabul etmedim işi.”</p>

  <p>“Bir an önce git, görüş. Ben kabul edeceğini düşünüyordum böyle bir fırsatı. Ayrıca gazetenin sahibi ile o banka ve yayınların sahibi bir sayılır. Desteklediğimiz bir proje.”</p>

  <p>“Tavsiyenize uyacağım, zaten yarın görüşmeye gidiyorum.”&nbsp;</p>

  <p>“İyi işte, senden güzel işler bekliyorum, Mine.”</p>

  <p>Tekrar teşekkür ettikten sonra Erol Bey’in odasından ayrıldı. Şimdi de öyle bir duruma gelmişti ki işi kabul etmese olmazdı. Kafasında sorular ve türlü düşünceler vardı.</p>

  <p><i>Madem öyle çalışacağım, umarım parası, şartları iyidir. Peki, Fuat’a ne diyeceğim, zamanlamalarımı iyi ayarlamam lazım. Gerçi uzun bir süreden beri aradığım bir fırsattı, işim bu benim ve bir çıkış. Aslında bu işe girişeceksem de tası tarağı toplayıp uzun bir gezi gibi bir yerleşimden diğerine giderek bir tur gibi yapmalıyım. Böyle çok daha güzel olur ama Fuat’ı bırakamam. Gazete bile istersen gelmeyebilirsin dedi. Sevgi<span style="text-indent: 1em; font-size: 1em;">limle bu olamaz. Gidince büyük ihtimal aklım burada kalacak. Normalde alıştım haftada en az üç gün onunla sevişmeye, dayanması zor olacak. Keşke o bana gelse ama kurallarına çok bağlı. Artık haftanın yarısı orada, yarısı burada olacak.</span></i></p>

  <p>Böyle dalmış kafasında bir şeyleri kurarken az daha Özgüre çarpıyordu. Özgür omuzlarından tutup,&nbsp;</p>

  <p>“Dikkat et! Ne oldu böyle? İzin vermemiş olamaz Erol Bey.”</p>

  <p>“Yok, aynen dediğin gibi kabul ettiler, hatta destekliyorlar. İstersen gelmeyebilirsin, haftalık yazı işleri toplantısına katılmaya çalış, yeter, dedi inanabiliyor musun?”</p>

  <p>“Bak, ben sana demiştim.”</p>

  <p>“Evet, dediğin gibi oldu ama daha işi kabul etmedim. Şimdi kabul etmesem de olmaz. Bunu düşünüyordum biraz da. Üzerimde baskı var gibi.”</p>

  <p>“Taktığın şeye bak. Hadi bir kahve içerken konuşalım bunları daha sakin şekilde. Sen de kafandakileri biraz anlat, rahatlarsın.” Özgür un böyle ilgileniyor olması Mine’nin hoşuna gitti. Zaten konuşacak birini arıyordu. Çıktıklarında bir kahve eşliğinde Özgür’e kafasındaki soru işaretlerini kısmen anlattı. Fuat’la ilgili endişelerinden pek bahsetmedi, onun yerine buradan ayrı kalmak diyordu. Sonunda Özgür dayanamayıp sordu,&nbsp;</p>

  <p>“Sen bu ilişkide gerçekten mutlu musun? Ya da şöyle sorayım, mutlu oluyorsun ki devam ediyorsun. Peki, bu adama güveniyor musun?”</p>

  <p>“Güveniyorum, benim yokluğumda başkasına bakmaz, hele de benden sonra. Çok kapalı biri, sadece işiyle ilgileniyor.”</p>

  <p>“Bu güvensizlik illa başkası olma ihtimali, seni aldatması olayı değil. Bunu sordum çünkü sen onun hakkında konuşurken ya da düşünürken ben hep bir güvensizlik seziyorum. Hep bir endişen var.”</p>

  <p>“Aşkta endişe de vardır. Öyle huzurlu bir şey değildir aşk.”&nbsp;</p>

  <p>“Fakat insan sevgili olduğunda da biraz oh' demek ister, kar<span style="text-indent: 1em; font-size: 1em;">şılıklı çiftler birbirini rahatlatır. Ben onu senin yanında hiç görmedim ki? Ne biçim sevgili bu adam?”</span></p>

  <p>“İşte asıl meseleye geldin. Benim yanıma gelmeye korkuyor. Öyle ki kimsenin yanına gitmiyor. Hep onun yanına gidilmiş, hayatında yaşamamış bizim bildiğimiz gibi bir sevgililik ilişkisi. Evliliği bile bir garipmiş. Ama sevdim bir kere ve her şeyden önemlisi aramızda büyük bir tutku var.”</p>

  <p>Bunun üzerine bir iç çekerek, sigara yaktı Özgür. Normalde pek sigara içmezdi. Mine bunu hemen fark ettiyse de bir şey demedi. Bundan yaklaşık iki sene önce Fuat’la henüz birlikte olmadığı zamanlarda Özgür Mineye duygusal bir şekilde açılmıştı. Ona yoğun bir ilgi gösterdiği bir dönem bir mektup yazmıştı. Kısa bir şiir vardı mektupta ve ona karşı derin hisler beslediğinden bahsediyordu. Mine onu kibar ve kısa bir dille reddetmişti. Bir süre Mine’den uzak durmuştu Özgür. Mine artık bu ilginin küllendiğini düşünüyordu. Belki de yanılmıştı. Özgür hemen durumu toparlamak isteyerek,&nbsp;</p>

  <p>“Tutku olduğu için acı çekiyorsun ya. Evliliği nasıl garipmiş ki?”</p>

  <p>“Tuhaf işte. Yaklaşık on yıllık evliliğinin yarısında ancak bir iki defa sevişmişler karısıyla. Arada garip bir resmiyet varmış. Ama evliliğinde çekiniyormuş da karısından. Madem birlikte bile olmuyor korkmaması lazım ama sanırım annesi yüzünden. Sonra karısı onu terk edecek olmuş, ilgilenmesini istemiş yine kendinden hiçbir taviz vermemiş. Devam etmişler ama karısı aldatmış ve anca o zaman ayrılmışlar. Gerçi şimdi bu örnek benim yanımda ne kadar uygun düşer? Eski karısıyla aralarında bizim yaşadığımız tutkunun onda biri bile yokmuş?”</p>

  <p>“Evlenip boşanmış adamlar sorunlu olur. Hele bir de anne etkisi varsa. Tuhafmış gerçekten de. Anladığım kadarıyla sen de yine kendinden taviz vermez diye çekiniyorsun. Unutma sen başkasın."</p>

  <p>"Bunu biliyorum ama yine de arada şimdi ben uzaklara bir yere gidersem ve onu yanımda istersem, ya gelmezse? Ya bu düzenini bozmazsa? Benim gelmemi beklerse? Bundan çekiniyorum biraz. O zaman ona sevgimi, inancımı yitirebilirim. Bunu istemiyorum.”</p>

  <p>“Hiçbir kadın istemez, ama bunlardan korkarak da yaşayamazsın. Deneyip görmelisin.”</p>

  <p>“Fakat onun şartlarıyla da düşünmek lazım. Alıştığı bir düzen var ve milim kıpırdama yapmıyor. Ömrü boyunca çeşitli lüksleri olmuş. Yalnız kalmaya da o kadar alışmış ki... Ben ona bir bahar yaşatıyorsam, ne güzel bir bahar yaşadım, bu kadarmış deyip tekrar o eski hayatına dönebilir mi? Benim verdiğim kadarıyla yetinebilir mi?”</p>

  <p>“Seni tanımış hele de sana sahip olmuş bir erkeğin bundan kolay kolay vazgeçeceğini sanmam. Senle birlikte olmadım ama böyle bile büyük bir çekim kuvvetin var. Sevgilin olsam ne istersen yapar peşinden ayrılmazdım.”</p>

  <p>Mine bunun üzerine gururu okşanmış bir şekilde gülerek,&nbsp;</p>

  <p>“Pek de açık sözlüsün. Reklam yapıyorsun bak.”</p>

  <p>“Gerçekleri söyledim prenses. Ben bekleyebilirim benle ilgileneceğin bir günü. Fakat o adamın da taş olması lazım senin karşında soğukkanlı kalabilmesi için.”</p>

  <p>“Karşımdayken soğukkanlı kalamıyor tabii ama ya uzaktayken? Ayrıca varlık içinde yokluk çekmeye, çile çekmeye o kadar alışmış ki. Bir keresinde, en az altı ay sadece mastürbasyon yaparak yaşayabileceğini, idare edebileceğini söylemişti.”</p>

  <p>“Yaşanabilir yaşanmasına da buna yaşamak denirse.”&nbsp;</p>

  <p>“Doğrusu ben yaşayamazdım, çıldırırdım. İtiraf edeyim ben asla altı ay gerçek bir erkeği tenimde, içimde hissetmeden yaşayamam. Bir de ona çok alıştım ama her seferinde de başka bir heyecan.” Bunları anlatırken birden kendini tuttu, duraksadı.</p>

  <p>“Neyse şimdi bunları anlatmayayım. Teşekkürler beni dinlediğin için, şimdi ofise dönelim en iyisi.”</p>

  <p>“Ne demek, benim için bir zevkti. Bilmiyorum bir faydam oldu mu?”</p>

  <p>“Olsun bunları birine anlatmak da iyi geldi. Bir erkeğe özellikle, sonuçta erkek bakışı farklı olabiliyor. Kadınlara pek güvenmiyorum.”</p>

  <p>Ofise dönerken Mine demin dediği altı ay sevişmeden yaşama fikrini düşündü tekrar ve fena oldu. Onunla olmaya çok alışmıştı ve başka türlüsünü düşünemiyordu. İçinden, <i>ben kendimi onun kollarına bırakmadan, erkekliğini içimde hissetmeden nasıl dururum</i>, diye geçiriyordu.</p>
</body>
</html>
