<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><br /></p>

  <h1>11</h1>

  <p>Gece usulca Mine’nin üstüne çökmüştü. Fuat’la olan ilişkisini düşünmek uykuya dalmasını engellemişti. Bazı olayları, konuşmaları bir yere oturtmak, ona karşı yine yumuşak ve hoşgörülü olmak istiyordu. Bazen düşünmüyor değildi. İlk günlerinde kendisiyle ilgili bazı işaretlere tanık olmuştu. Bu ilişkinin seyrini değiştirecek şeylerdi belki de bunlar. Oysa Mine çok mutluydu. Duygusallığı ile ilk zamanlar farkına varmamış olmalıydı. Fuat’ı hep büyük bir çocuk olarak görüyordu. Ona şefkat gösteriyordu. Belki de yanlış olan buydu. Ona şefkat göstermemeliydi. Başka türlü davranmalıydı. Eskiden olduğu gibi olmalıydı. Önceden de yaptığı gibi erkeklere köleleriymiş gibi bir miktar sert davranmalıydı.</p>

  <p>Uykuya dalmadan hemen önceki güzel hatıralardan sonra saatin alarm zili onu tekrar gerçek dünyaya döndürüyordu ki erteledi. Biraz daha hülyaların tozpembe dünyasında kalmak istedi. Fakat beş dakika sonra telefonun çalmasıyla, sarsıldı. Hemen kendine gelmek için doğruldu ve telefona baktı. Arayan yayınevi idi. Manisa Sardes’e gidişi ile ilgili bir pürüz görülmüyormuş ve dilediği zaman gidebilirmiş. Bu gece ya da yarın gece otobüsle ya da yarın önce uçakla İzmir’e sonra oradan Salihli’ye gidebilirmiş ama bu tür aktarmalar daha zor olabilirmiş. Mine otobüsle gitmeyi aktarmalardan daha akla yakın buldu ama hangi gün gideceğine karar veremedi. Onlara bir saat içinde arayıp zamanı bildireceğini söyleyerek, telefonu kapattı.</p>

  <p>Otobüsün saati geceydi, rahat hazırlanabilirdi ama yine de düşünmek istemişti. Aslında bu düşünme süresinde içinde bir taraf acaba Fuat arar mı diyordu. Fakat bir yandan da bu saatten sonra vazgeçmesi çok zordu. Yine de belki Fuat arar ve gitmeden önce son bir kez görüşürüz, oraya giderken onla kötü ayrılamam. Hem belki o da sonra gelir, diye düşünüyordu. Olmayacak bir şeydi fakat o bir saatte kendi hazırlanırken Fuat’a bu şansı vermek istedi.</p>

  <p>Fuat ise her zamanki gibi evinde, çok erken bir saatten beri ayakta resim yapıyor, salonda volta atıyor, manzaraya bakıyordu. Önceki gün Mine gittikten sonra bir süre endişelenmiş sonra bunlar hep olan şeyler diye düşünmüştü. Bir iki gün içinde yine buluşunca boşa endişelenmek istememişti. Mine ile geçirdiği gecenin cinsel doygunluğu ve enerjisiyle akşama kadar yoğun çalışmış, uğraştığı Meryem ikonasında çok ilerlemişti.</p>

  <p>Erken yatıp, erken kalkmıştı ama sabah çalışmaları acaba onu arayıp ertesi gün akşam için çağırsam mı çağırmasam mı yoksa önce onun aramasını mı bekleyeyim diye çelişkilerle bölünmüştü biraz. Aslında annesinin evine gitmesi lazımdı ama elindeki ikonayı da bitirmek istiyordu. Ayrıca bugün bir ara bir müşterisi gelecek ve bitmiş bir ikonayı alacaktı. Normalde böyle belirsiz zamanlı işleri hiç sevmezdi ama çok önemli bir müşteriydi ve kıramamıştı, nasıl olsa tüm gün atölyesinde çalışıyordu. Müşterisi gelene kadar çalışmaya karar verdi. Ertesi gün ya da öbür gün de Mine’yi görmesi lazımdı. En son giderken kafasını karıştırmıştı. Şimdi çalışma disiplinini bozmamak için ne bu konuyu düşünmek ne de onu arayıp soru sormak istiyordu. Derken telefonu çaldı. Bilmediği bir numaraydı. Kararsızca açtı telefonu. Bir tarih ve sanat dergisinden arıyorlardı. Son ilgilendiği ikonanın sahibi kendisinden ve yapılan son işten dergiye bahsetmiş olduğunu öğrendi, ikonayı teslim etmeden, atölyeden fotoğrafını çekmek ve vakti olduğu bir zaman da kısa bir röportaj yapmak istiyorlardı, işiyle ilgili bir dergide çıkma düşüncesi çok hoşuna gitti Fuat’ın. Ona göre hayatında onu en değerli kılan işi ve kariyeriydi. Bu sabrı, yeteneği olmadan kendini bir hiç gibi görüyordu bazen. Bunu da kendini göstermek için bir fırsat olarak gördü. Hem dergide çıkınca belki Mine ona daha fazla değer verebilirdi.</p>

  <p>“Yalnız o ikonayı bugün sahibi alacaktı.Eğer onu burada atölyede çekecekseniz bugün gelmeniz lazım. İsterseniz Esat Bey’le konuşayım akşamüstü gelsin ama çekimi bugün yaparsanız iyi olur. ”</p>

  <p>Gerekli konuşmaları, organizasyonu hemen yaptılar. Bir heyecan kaplamıştı Fuat’ın içini. O eve fazla gelen yoktu. Annesi, Mine, oğlu, bir zamanlar eski karısı, arada da müşterileri. Yılbaşında eskiden tanıdığı, aralarında resmiyet olan birkaç eski arkadaş ile geleneksel yemekte buluşurlardı o kadar.</p>

  <p>Şimdi çalışıyordu ama sabırsızlıkla çekimi bekliyordu. Etrafa bakındı, salon gayet düzgün görünüyordu. Mutfak idare ederdi. Bu saatten sonra bunlarla uğraşmak istemiyordu. Çalışırken ve ikonalarına bakarken acaba Mine yi arasam, haber versem mi diye düşündü. Sonuçta Mine başarısında ona haber vermişti. Hem belki onu daha fazla severdi, aralarında buzlar erirdi. Bu kadar çalışmasının boşa olmadığını gösterir ve kendisine daha saygı duymasını sağlardı. Oysa ilk tanıştıkları zamanda ne kadar etkilenmişti Mine ondan. Kendi bile şaşırmıştı. Şimdi yeterli gelmiyordu sanki hiçbir şey. Evet, ‘yetersizlik’ durumu tam olarak buydu, cinsellikte fazlasıyla yetse de ona, hayatı yaşamak konusunda yetersiz geliyordu artık. Ne kadar da vasat bir durumdu. Mine’yi aramamak için kendini zor tuttu. Dergiden gelecek kişilerin gelip, gitmesine kadar beklemeye karar verdi. Sonra bu başarısını paylaşacaktı.</p>

  <p>Sonunda kapı çaldı. Dergiyi temsilen otuzlu yaşlarında genç bir kadın ve koca bir sırt çantalı, büyük ihtimalle fotoğrafçı sakallı bir genç kapıdaydı. Tüm kibarlığı ve değiştirdiği ses tonuyla içeri buyur edip ilgilendi onlarla. Fotoğrafçı çocuk makinesini çıkarıyor içerinin ışığını kontrol edip ona göre hazırlığını yapıyordu. Fuat da gazeteci kadınla konuşuyordu. Böyle birden bu çekime karar verilince muhabir yetişememiş ve derginin yönetmeni Rana Hanım gelmişti. Dikkat çekici bir kadındı. Düz boyun hizasında küt koyu kumral saçlı, buğday tenli, iri kahverengi gözlüydü. Çok hoş bir ses tonu vardı ve kendi de diz boyunda lacivert etek ve sade bir beyaz gömlek gibi çok resmi bir kıyafet giymiş olmasına rağmen pek sıcakkanlıydı. Sanki muhabirin işi olmasına mutlu olmuş gibiydi ve Fuat’a devamlı işiyle ilgili sorular soruyordu. Kendisinin bu konularda oldukça uzmanlaşmış olduğundan başlayıp Fuat’a övgüler sıralıyordu.</p>

  <p>“Gerçekten Fuat Bey senelerdir eski eserler ve bu konu üzerindeki çalışmaları gözlerim, sizin gibisini görmedim. Ne kadar da saygı duyulası bir hayat yaşıyorsunuz. Kendinizi, bu muhteşem evi tamamen sanat tarihine adamışsınız.”</p>

  <p>Fuat’ın egosu şişmiş, bu övgülerden zevkten dört köşe olmuştu. Sesini daha da kibarlaştırarak, başını öne arkaya sallayarak ve yüzüne geniş biraz da yapay bir gülümseme takınarak,&nbsp;</p>

  <p>“Çok teşekkür ederim, Rana Hanım. Benim hayatta en büyük mutluluğum işim ve yaptıklarımın kıymetinin bilinmesi.”</p>

  <p>“Bilinmeli mutlaka. Çevrenizdekiler sizin sanatınızla tanışma onuruna erişmişler, çok şanslılar.”</p>

  <p>“Öyle mi düşünüyorsunuz?”</p>

  <p>“Tabii öyle olmalı. Mesela şu Meryem ikonası. Bu eserin ilerleyiş aşamasında sizin yakınlarınızda olmak ne büyük şans."</p>

  <p>Rana Hanım daha anlatmaya devam ediyordu. Sonunda yaptığı işlerin kıymetini anlayan biri çıkmıştı. Dikkat de çekiciydi ve ona karşı çok sıcaktı. Onu daha detaylı incelemeye başladı. Giydiği etek ona hafif küçük geliyordu, belinin orada toplanmıştı ve kalçaları normalden daha genişti. Bacaklarının altları, ayak bilekleri kalındı. Kalın ayak bileklerine rağmen bilekten bağlı bir ayakkabı giymişti. Ayakları da hafif taraklı ve küttü. Teni koyu ve parlaktı, uzaktan çok sağlıklı gözüküyordu ama biraz dikkat edince bacaklarındaki kıl batıklarını fark etti. Bacaklarında bu batıklar varsa cinsel organı kim bilir nasıldır diye aklından geçirdi. Onun için en önemli detaylardan biri olan ellerine baktı. Tırnakları minicikti, uzatmış olmasına rağmen küçüktü. Dışa doğru sona eriyordu tırnakları, hiç bombesi yoktu, bu yüzden parmakları erkeksiydi. Saçları, duruşu ve yüzü hoştu belki ama bu detayları beğenmemişti. Beyaz bluzun altında sutyeni belli oluyordu. Büyük ihtimalle içi dolgulu bir sutyen giymişti, çünkü göğüsleri sanki bir kapağın içindeymiş gibi duruyordu. Başta hoşuna giden ses tonu da şimdi çok yapmacık gelmeye ve sinirine dokunmaya başladı. Fakat kendisi ile ilgili övgü düzüyordu. Sevmesi, hoşlanması lazımdı aslında bu kadından. Kadına bu iç düşüncelerini belli etmemeye çalıştı. Lazım olabilirdi sonuçta bu kadın. Önemli bağlantıları olabilirdi ama en önemlisi onu övüyordu. Mine bu kadının onu övdüğünü duysa çok kıskanırdı belki de. Bunu da istiyordu. Etrafında böyle onu öven kadınlar olmalıydı. Onlara ilgi duymasa bile kendini iyi hissettirebilirlerdi.</p>

  <p>Çekimlerle birlikte röportajı da bitirdiler. Fuat sürekli güldü, karşılıklı çok kibar şeyler söylediler birbirlerine. Çıkarken Rana Hanım kartını bıraktı.</p>

  <p>“Bir gün mutlaka dergiye de beklerim, özel olarak. Lütfen arayın tanıştığıma çok memnun oldum.”</p>

  <p>“Ben de çok memnun oldum, Rana Hanım. Arayacağım. Görüşmek üzere.”</p>

  <p>Onları uğurladıktan sonra kartı masanın üzerine koydu. Saatine baktı. Yarım saat sonra ikonayı almaya geleceklerdi. Bu röportajın ve övgülerin ardından hemen o özgüvenle Mineyi aramak istiyordu. Telefon uzun süre çaldı, cevap gelmiyordu. Tam umudunu kesip kapıyordu ki nasıl konuşacağına kararsız kalmış, donuk bir ses tonuyla Mine cevap verdi.</p>

  <p>“Efendim, Fuat.”</p>

  <p>“Merhaba güzelim, nasılsın? Sana haberlerim var.”</p>

  <p>“İyiyim, teşekkür ederim. Koşturuyordum. Ne haberin var?”&nbsp;</p>

  <p>“Hani bir tarih ve sanat dergisi var ya, Rakle. Benle röportaj yaptılar. Geçenlerde tamir ettiğim bir ikonanın methi yayılmış.”&nbsp;</p>

  <p>“Yaa, ne güzel. Tebrik ederim seni.” Mine’nin sesi hâlâ çok mesafeli ve soğuk geliyordu. Sanki söylemesi gereken kelimeleri kibarlıktan söylüyordu, bir tür diplomasi yapıyordu. Bunu Fuat da fark etmişti.</p>

  <p>“Sevinmedin mi?”</p>

  <p>“Senin adına sevindim tabii.”</p>

  <p>“Röportajı yapmaya Rana Şener Hanım bizzat geldi. Beni çok övdü. Çok beğeniyormuş beni ve işlerimi. Benle olan kadınlar çok şanslıymış.”</p>

  <p>“Haa, şu kadın... Böyle mi söyledi aynen?” Bir an kıskanmaya başlamıştı Mine. Erkeğinin yanında başka bir kadının olması düşüncesi bir an onu sarsmaya yetmişti.</p>

  <p>“Tabii, sen pek önem, kıymet vermiyorsun ama başka kadınlar bayılıyor. Anladım, benim onu becermemi istiyor. Tamam, senin kadar güzel değil ama kadın bana ne biçim asıldı, bir bilsen.”</p>

  <p>Mine o kadını önceden biliyordu. Yüz yüze tanışmamışlardı ama o kadından pek hoşlanmazdı. Bu işlere aileden şanslı olarak başlamıştı. Zengin bilinen bir ailenin kızıydı. Yaşı ondan büyüktü, hiç evlenmemişti. Erkeklere ilgisini asla saklamayan ve gece hayatında da aktif bir kadındı. Mine içinden çok sinir oldu. Kadın tam bir kurttu. Yapmacıklığı da bilinen bir şeydi ve bir yapıştı mı kurtulmak zordu. Fuat’ın o kadını beğenmiş olacağını tahmin etmiyordu. Detaylarını beğenmezdi bir kere ve o zaman da biterdi ama kendini kıskandırmak için o kadınla görüşebileceğini tahmin etti ve bu bile sinirlenmesine yetmişti. Ne işi olurdu Fuat’ın böyle bir kadınla aynı ortamda? Hislerini belli etmemek istiyordu ama dayanamadı.</p>

  <p>“Ne işin olur senin o kadınla? O herkese asılır zaten, biliyorum.”&nbsp;</p>

  <p>“Ne o, kıskandın mı?”</p>

  <p>“Hayır, ne kıskanması! Fakat yakıştıramadım. Tabii sen bilirsin, biraz vakit geçirirsen görürsün zaten. Şimdi benim çok önemli işlerim var. Bu akşam gidiyorum.”</p>

  <p>Şaşıran Fuat ani bir tepki gösterdi.</p>

  <p>“Ne! Nereye gidiyorsun?”</p>

  <p>“Sana bahsettiğim iş teklifi vardı ya. Oldu o iş.”</p>

  <p>“Bu kadar çabuk mu? Benle konuşmadan mı gidecektin?”&nbsp;</p>

  <p>“Öyle gerekti. Hem sonsuza kadar gitmiyorum ya. Hem sana anlattığım zamanlarda sen hep kavga çıkardın.”</p>

  <p>“Gitmeni pek istemiyordum ama bir yolu bulunurdu, bu kadar çabuk olacağını tahmin etmiyordum. Yoksa işin içinde başka biri mi var?”</p>

  <p>“Hayır, hem başka biri diye neyi, kimi kast ediyorsun?”</p>

  <p>“Sen daha iyi bilirsin. İskender geldi, bu iş çıktı birden, ya da şu geçen gün tanıştırdığın adam. Ofiste de vardır bazı hayranların...”&nbsp;</p>

  <p>“İskender’in iş için araya girdiğini tahmin etmiyorum. En azından ben böyle bir şey bilmiyorum. Sana konuyu açtığımda adam&nbsp;<span style="text-indent: 1em; font-size: 1em;">gibi konuşabilseydik bunlar olmazdı. Gereksiz kıskançlık yapıyorsun ama ben de senin bu tavırlarından bıktım artık. Böyle olmayacak.”</span></p>

  <p>“Tabii böyle diyorsun. Senin etrafında birileri olunca güzel, benim işimi takdir eden hanımefendiler çıkınca hoşlanmıyorsun.”&nbsp;</p>

  <p>“Kadının vardır bir hesabı.”</p>

  <p>“işte bu erkeklerin de vardır bir hesapları. Senle birlikte olmak istiyorlar. Sen de yüz veriyorsun. Hele o İskender’le nasıl birlikte oldun anlamıyorum.”</p>

  <p>“Ben senin geçmişinle ilgili konuştum mu? Hem o ne biçim söz?”&nbsp;</p>

  <p>“Geçmişimle ilgili aklında var galiba bir şeyler. Neyse sana haber vereyim demiştim ama senin umurunda değil ve beni bırakıp gidiyorsun.”</p>

  <p>“Gidiyorum, sanki senin çok umurundaydı benim işlerim. Senin, benim dediklerimi, isteklerimi yapmaya niyetin yok. En iyisi benim gitmem, bir süre ara vermemiz iyi olacak belki de.”</p>

  <p>“Daha fazlasını veremem. Ben senin isteklerini yapmaya başlarsam, mahvedersin sen. Ele güne rezil edersin beni. Benim bir saygınlığım var ve bu hayattaki her şeyden önemli.”</p>

  <p>“Yaa, demek öyle, iyi saygınlığınla seni bir süre baş başa bırakayım. Ben gidiyorum. Kapıyorum.”</p>

  <p>Telefonu aniden kapadı Mine. Daha ne konuşacaktı ki. Zaten yeterince siniri bozulmuştu. O Rana denilen kadınının çıkmasına ayrıca bozulmuştu. Ama onu düşünüp, hakkında konuşarak kadını yüceltmek de istemiyordu. Fuat’a bak sen bir de beni onunla kıskandırmaya çalışıyor, dese de içinden haliyle kıskanmıştı. Bu da normal bir şeydi aslında. Fakat ikisinin de siniri, aralarındaki garip duygusal bağı görmelerine engel oluyordu.</p>

  <p>Fuat’la aralarında geçen bu konuşma esnasında Özgür de yanındaydı. Tam her şeyi halletmiş, Özgürle beraber işten çıkarken telefon gelmişti. Ne kadar soğukkanlı gözükmek istediyse de yapamamıştı fakat bir bakıma da iyi olmuştu. Yanında Özgür var diye varlığından kuvvet alıp daha sert konuşmuştu. Telefonu da her ne kadar başında kapıyorum diye uyarsa da Fuat’ın yüzüne kapamıştı. Çiftlerden biri ara verelim diyorsa ayrılmayı kast ettiğini ama buna cesaret edemediği için “ara verme” diye bir şey uydurduğu genel inanıştır. Mine de bunun farkındaydı. Ha ayrılmışsın ha ara vermişsin. Ara veren çiftlerin çoğu ayrılır. Bir hafifleme vardı Mine’nin üzerinde ilk etapta, yanında Özgür olduğu için ona da dert yanıyordu.</p>

  <p>“Fark ettin mi nasıl da kıskandırmaya çalıştı beni? Bir de en önemli şeyi saygınlığıymış. Asıl öyle kadınlarla bir görüşmeye başlarsa rezil olacak. Nasıl bu kadar aptalca davranabiliyor? Gör bak, neler yapacağım ben ona?”</p>

  <p>Özgür hafiften eğlenerek,&nbsp;</p>

  <p>“Neler yapacaksın?" diye sordu.&nbsp;</p>

  <p>“Lafın gelişi söyledim ama böyle yaptıkça iyice hükmetmek istiyorum ona.”</p>

  <p>“O nasıl olacak? Daha demin ara verelim dedin. Bence sen bunlarla uğraşma, zamanına yazık. Unut gitsin, bir dost tavsiyesi.”&nbsp;</p>

  <p>“Söylemesi kolay tabii.”</p>

  <p>“Benim sana karşı hislerimden ayrı konuşuyorum. Sen mutlu olmayı hak ediyorsun. Böyle didişmek, güç oyunları falan çok yorucu şeyler.“</p>

  <p>“Evet, yorucu şeyler. Ondan ara verdim ya. Bu seyahat iyi gelecek bana.”</p>

  <p>“Fakat aklın orada kalırsa olmaz.”</p>

  <p>“Tamamen unutmam imkânsız. Hele de şimdi. Ama yol iyi gelecektir bana, bir dengesini bulurum.”</p>

  <p>Özgür biraz daha umutlu ama yine de kederli bir şekilde onay verdi Mine’ye. Şimdi Fuat’a kızgınlıkla biriyle yakınlaşabilirdi ama bu kendisi olmayacaktı büyük ihtimalle. Tek isteği bu zamanda Mine nin karşısına özel biri çıkmamasıydı. Sabır ve zamanla Mineyi kazanabileceğini düşünüyordu.</p>

  <p>Mine yol için son hazırlıklarını yaptı. Uzun süredir bir yere otobüsle gece yolculuğu yapmamıştı. Biraz gözünde büyütüyordu, fakat şehri geçtikten sonra her şeyin daha kolaylaşacağını hissediyordu. Üzerinde neredeyse her seyahatinde giydiği gri, çiçekli elbisesi vardı. Yola dair bir koku vardı üzerinde. Üstündeki elbise ile o kadar çok yol yapmıştı ki ne kadar eskise de vazgeçememişti. Altına bir tayt, üstüne de bir deri mont giyerek motor üzerinde Eskişehir’e yolculuğu, güneş tutulması izlemek üzere arabayla Antalya'da bir kampa seyahati, defalarca uçakla, otobüsle Bodrum’a gidip gelmelerinde hep aynı elbisesi vardı. Çok eskirse eğer giymese de atmayacaktı, baktıkça bir dolu hatıra ve maceracı yönünü görüyordu o elbisede.</p>

  <p>Bu sefer de o elbiseyi altına bir siyah tayt, siyah platform terlikler, krem rengi bir hırka ve siyah bir şal ile tamamlamıştı. Yolda rahat etmeye öncelik veriyordu ama güzel de gözükmek istiyordu. Bu elbise ile yaptığı önceki yolculukların hiçbirinde yalnız değildi. Şimdi ise yalnızlığı en derininde hissediyordu. Kendini orada neyin beklediğini tam bilemiyordu, güzel olmasını umuyordu. Bu yalnız hali sanki onu daha kırılgan yapmıştı. Bu da daha davetkâr bir etki yaratıyordu. Kırılgan görünen ve erkek gücüne ihtiyacı görünen bir kadın erkekler tarafından daha da çekici bulunur.</p>

  <p>Evdeki her şeyi defalarca kontrol ettikten sonra çıktı. Otogar pek kalabalık değildi. Beklerken dergileri karıştırması, aynada saçını kontrol etmesi, yürüyüşü, bavulu sürükleyişiyle bile oldukça dikkat çekiyordu. Seyahat edecekler de genelde erkek ya da çiftti, iki de yaşlı kadın vardı. Otobüs tüm yolcuları alıp şehir sınırından uzaklaşırken Mine nin yanı boştu. Bu Mine'nin işine geldi, rahat edeceğini düşündü. Bir yandan da genel olarak otobüste kaç kişi var, kaçı erkek, kaçı kadın, kaç çift var, dikkat çekici insanlar var&nbsp;<span style="text-indent: 1em; font-size: 1em;">mı diye bakınıyordu. Etrafıyla bu kadar ilgilenmesi tek seyahat etmenin getirdiği bir şeydi. Kafası kitap okuyamayacak ya da bir filme dalamayacak kadar karışıktı. Zaten yola daha yeni çıkmışlardı ve otobüsteki yakın çevresi ile ilgilenerek zaman geçiriyordu. Bir süre sonra ışıklar kapanacak ve illaki içine kapanması gerekecekti.</span></p>

  <p>Etrafına baktı otobüste dikkatini çeken bir ön koltukta kendi aralarında konuşan iki genç, bir de arka çaprazındaki esmer bir genç erkek vardı. Oldukça genç gözüküyordu. Ya okuldan ya askerden dönüyordu büyük ihtimal. Kırmızı dar bir tişört ve bir kot giymişti altına. Işıklar söndürüldükten sonra etrafına daha fazla bakınmamaya karar verdi, insanlar uyumaya geçiyordu. Ya bir film izliyorlar ya da bir kitapla ilgilenmeye başlamışlardı. Bir süre yanında getirdiği kitabı okumaya çalıştı ama ders çalışır gibi hissetti. Bir türlü kitaba veremiyordu kendisini. Bir müzik açıp gözünü yola dikti. Eğer sevgilisiyle seyahatte ise yolda zaman zaman elinin tutulmasını, saçının okşanmasını isterdi. Şimdi bunun boşluğunu ve ihtiyacını hissediyordu. Aslında Fuat’la hiç böyle bir gece yolculuğu yapmamışlardı. Yapsalar nasıl olurdu acaba? Fuat çocuk gibi cam kenarına kim oturacak diye kendi kendine dertlenip kavga çıkarmaya yeltenebilirdi. Bir süre kendini bir çocuğu idare ediyor gibi hissedebilirdi. Başını göğsüne yaslayacağı bir erkek bu Haziran gecesinde İstanbul’u henüz terk etmişken ne güzel olurdu şimdi.</p>

  <p>Hayır, bu kadar duygusal ve yumuşak olmamalıyım, yoksa nasıl tek başıma olabileceğim, ayakta duracağım, diye düşündü. Aslında istediği tek başına olmak değildi. Bu saatten sonra sevdiği ile aynı yolda yürümeyi, aynı yöne doğru bakabilmeyi istiyordu. Fakat kendinden ödün verip, istemediği şekilde birinin yanında olmaktansa uzak dururdu daha iyiydi.</p>

  <p>Feribotta otobüsten indi. Feribotun rüzgâr alan, ön tarafa bakan üst katına çıktı, bir yere oturup bir çay aldı. Fazla oturmadı, çayını içip kalktı. Hareket halindeki bir deniz taşıtında, eğer açık havada durma imkânı varsa orada hareket etmeyi ve denize yakın kısımlarında olmayı severdi. Deniz üzerinde giderken bazıları devamlı arkada denizin köpüklerini ve ardında bıraktığı yolu izlerdi. Mine önce feribotun alt katına inip, kenarlardan arka kısma geçti, köpükler eşliğinde uzaklaştığı sahile baktı. Daha sonra orada da fazla kalamayıp ön taraflara doğru geçti. Feribotun en uç kısmına gittikçe rüzgâr artıyordu, bu rüzgârı teninde hissetmek istedi Mine. Feribotun denizi yarışını ve insanı sersem eden bu rüzgârı tatmak istedi. Orada kendisi dışında sadece bir kişi vardı. Hırkasının önünü ilikleyip, şalını daha sıkı sarıp en uca gitti, korkuluklara dayanıp denizi seyre daldı. Yanındaki kişi sigara içiyordu ve sigaranın dumanı bir an için ona geldi, döndü baktı. Arka çaprazında oturan kırmızı tişörtlü çocuktu, üzerine ince bir mont geçirmişti. Genç çocuk sigarasını söndürdü.</p>

  <p>“Umarım rahatsız etmemiştir sigara.”</p>

  <p>“Yok olur mu, ben sonra geldim. Zaten açık havadayız.”&nbsp;</p>

  <p>“Sizinle aynı otobüsteyiz sanırım. Yolculuk nereye? Manisa’da mı ineceksiniz? Yoksa Salihli’ye kadar devam mı?</p>

  <p>“Evet, Salihli’ye kadar devam.”</p>

  <p>“Sizi fark etmiştim. Hatta az önce üst kattaydınız, öyle değil mi? Tam üst kata çıktım kayboldunuz sonra.”</p>

  <p>“Öyle bir yerde durmayı sevmem, hele ki deniz yolculuğunda. Otobüste zaten kaç saat oturmak zorunda kalıyoruz.”</p>

  <p>“Haklısınız. Pardon, ben sizi rahatsız etmedim değil mi? Bir dolu soru sordum.”</p>

  <p>“Yok, hoşuma gitti, iyi geldi şimdi. Sanırım siz de Salihli’ye gidiyorsunuz.”</p>

  <p>“Evet, iki seneden sonra memlekete gidiyorum.”</p>

  <p>“Uzun bir zaman olmuş. İstanbul’a yerleştiniz herhalde ve ancak ziyaret ediyorsunuz memleketi.”</p>

  <p>“Hayır, aslında ben iki senedir denizlerdeydim. Kaptanım ve yeni dönüyorum evime.”</p>

  <p>“Yaa, ne ilginç. Bir denizciyle karşılaşacağımı hiç ummazdım. Birçok ilginç yer görmüşsünüzdür, yaşınız da genç gözüküyor.”&nbsp;</p>

  <p>“Evet, son iki senede birçok macera yaşamışımdır. Bizim sıkça gittiğimiz limanlar Afrika’daydı. Maceralı ama zor. Yirmi üç yaşındayım. Uzun deniz yolculuklarına çıkmam ani oldu.”</p>

  <p>“Afrika hep çok ilgimi çekmiştir. Yine de şanslısınız. Birçok kişinin gidemeyeceği yerlere gidiyorsunuz.”</p>

  <p>“Öyle ama bir yerden sonra alışıyor insan. Hem evini de özlüyorsun. Bizim çiftliği çok özledim.”</p>

  <p>“Aa, çiftliğiniz mi var?”</p>

  <p>“Bizim orada hep irili ufaklı çiftlikler var, şehir düzeni yoktur. Çiftlik deyince çok büyük şeyler gözünüzün önüne gelmesin. Ama herkesin birkaç hayvanı vardır ve alışıktır, bilir çiftlik işlerini.”</p>

  <p>“Ne kadar tezatlarla dolu bir yaşam. Bu arada isimlerimizi bilmiyoruz öyle değil mi?” diye gülümseyerek sordu Mine.</p>

  <p>“Yılmaz,” diye yanıtladı genç çocuk ve Mine de adını söyledi. “Siz ne için bizim oralara geliyorsunuz? Şaşırdım doğrusu, sizin gibi bayanlar genelde İzmir’de iner,” diye sordu Yılmaz.</p>

  <p>“Ben arkeoloğum. Ege’deki eski uygarlıklarla, antik kentlerle ilgili bir kitap hazırlıyoruz ve Lidya’nın başkenti Sardes’e gidiyorum öncelikle.”</p>

  <p>“Doğru, bizim oraya biraz uzaktır gideceğiniz yer. Çok güzeldir oralar. Sizin gibi güzel bir insan oranın güzelliğinin daha farkına varır. Buralarda tarihi eserin kıymeti pek bilinmez.”&nbsp;</p>

  <p>“Maalesef öyle, işte ben de biraz daha kıymeti anlaşılabilsin diye haklarında yazılar yazıyorum. Kazı çalışmalarını başkaları&nbsp;<span style="text-indent: 1em; font-size: 1em;">yürütüyor ve ben bir tür gezi, gözlem yapacağım. Üzerine hikâye gibi bir şeyler yazacağım.”</span></p>

  <p>“Siz yaparsınız, sizin gibi güzel ve zarif bir insan yapar.”&nbsp;</p>

  <p>“Aman efendim, pek naziksiniz.”</p>

  <p>“Fakat siz de çok gençsiniz, böyle işleri genelde yaşları ilerlemiş kişiler yapar.”</p>

  <p>“Olur mu canım? Gerçi benim de yaşım çok küçük sayılmaz ama artık böyle işleri illa yaşlılara bırakmıyoruz.”</p>

  <p>“En fazla yirmi iki gösteriyorsunuz. Sizinle konuştukça şaşırdım açıkçası.”</p>

  <p>“Yok, biraz daha fazla ama bu konuyu karıştırmayalım isterseniz. Ben de sizin kaptan olduğunuzu öğrenince şaşırdım çok.”&nbsp;</p>

  <p>“Üçüncü kaptanım ama..”</p>

  <p>“Üçüncü kaptan olunca ne fark ediyor, kaptan sonuçta.”&nbsp;</p>

  <p>“Fakat asıl sorumluluk birinci kaptanda, ben ikinci kaptandan sonra geliyorum, ilk başladığımda dördüncü kaptandım. Yeni mezunları dördüncü kaptan yaparlar. Kısa bir süredir üçüncü kaptanım.”</p>

  <p>“Tebrikler, birkaç seneye birinci kaptan olursunuz herhalde.”&nbsp;</p>

  <p>“Bakalım, çok uzun süre denizlerde olmak çok güzel ama çok da zor. Daha askerliğim de var. O yüzden geldim. Bu konuları netleştirmek için.”</p>

  <p>“Umarım en iyi şekilde çözersiniz bu meseleleri.”</p>

  <p>Bunu söylerken Mine çocuğa şefkatle baktı. Çocukta hem naif hem pml pırıl saf bir şeyler fark etmişti ve kanı ısınmıştı. Dediği şeyi de çok içinden gelerek söylemişti.</p>

  <p>Kıyıya yanaştıklarını ve insanların yavaş yavaş hareketlendiğini fark ettiler. Otobüse dönmeye karar verdiler. İkisi de otobüse daha keyifli bindi. Mine’nin melankolikliğinden eser kalmamıştı sanki. Bu çocukla belki de otobüsten sonra bir daha görüşmeyecekti ama yol birden onun için daha keyifli bir hal almıştı.</p>

  <p>Yılmaz’ın hafif gözünün önüne gelen parlak siyah saçları, koyu kaşları, çakmak çakmak iri kahverengi gözleri vardı ve çok sıcak bakıyordu. Teni oldukça koyu ve parlak idi. Esmer olmasına rağmen kollarında ya da boynunun aşağısında pek kıl yoktu. Tişörtü üzerine yapışacak kadar dardı ve göğüs uçları hafif belli oluyor ve yapılı fiziği hissediliyordu. Çok uzun boylu değildi ama kol ve göğüs kasları oldukça dikkat çekiyordu. Giydiği kot dar ve biçimli kalçalarını belli ediyordu. Özellikle otobüse binerken, Yılmaz montunu çıkarırken iyice incelemişti Mine. İkisi de birbirlerine iyi yolculuklar dileyerek yerlerine geçti.</p>

  <p>Bir sonraki otobüsten ininceye kadar yol sanki daha rahat geçti Mine için. Bir ara müzik ile hafif uyuklamış bile olabilirdi. Susurluk’ta mola verdiklerinde Mine hızla otobüsten çıktı, arkasına bakmadı. Önce kendi ihtiyaçlarını giderdikten ve kendini aynada kontrol ettikten sonra bahçeye çıktı. Ilık bir Haziran gecesiydi, üşümüyordu. Cırcırböceklerinin ötüşü bir dinginlik katmıştı. Neredeyse sabahın dördü olmuştu. Havada geceye özgü hafif bir nem biraz ürpertiyordu; bir yandan da bahçelerdeki otomatik sulama cihazlannın havaya saçtığı bir nem vardı. Cırcırböceklerinin sesi bu sulama sisteminin sesiyle doğal bir ahenk tutturmuştu sanki. Otobüsler tesislerin önünde camlarını yıkıyor, şoförler çay içip muhabbet ediyordu; yolcular ise genelde tesislerin içindeydi. Mine ise biraz uzaklaşmış cırcırböceklerinin sesinin daha çok geldiği ağaçlıklı, yanında kocaman bir tarla olan; yıldızların ve gecenin yoğunlukla hissedildiği bir yerdeydi. Birden yanında Yılmaz'ı fark etti. Otobüsten sanki ondan kaçarcasına ya da tam bir yabancıymışçasına inmişti ve şimdi birden yanında fark edince hafif bir suçluluk hissetti. Bir yandan da onun kendisini bulması, yanında belirmesi, hoşuna gitmiş ve heyecanlandırmıştı onu. İkisi de durdu. Yılmaz Mine’nin kolundan tuttu, kendine yaklaştırdı ve tek bir kelime dahi söylemeden dudaklarından öpmeye başladı. Mine itiraz edemedi. Bu öpüşmenin kollarına bıraktı kendini. Sanki bu aysız ve bol yıldızlı gecede kendi de bir yıldız gibi yukarılara çıkmıştı. Duyduğu cırcırböceği ve sulama fıskiyelerinin sesleri yavaş yavaş azaldı, başka bir dünyaya gitmeye başladı. Havada hissettiği toprak kokusunun yerini Yılmaz’ın genç bedeninden ve boynundan gelen çam kokusu gibi ferah bir koku aldı. Teni çok sıcaktı. Hiç bu kadar alev alev yanan bir erkekle öpüşmemişti. Sert, olgun bir meyve gibiydi dudakları. Öyle ihtirasla, öyle aç öpüyordu ki Mine’yi Önce alt dudağını emdikten sonra dilleri birleşti ve birbirlerinin ağızlarının derinliklerine gittiler. Böyle ihtirasla öpüşürken bir yandan Mine Yılmaz’ın belli olan meme ucuna ve önceden fark ettiği dar ve kaslı kalçalarına dokundu. Yılmaz’ın elleri ise Mine’nin saçlarında ve ince belindeydi. Böyle bir on dakika hiç dudaklarını birbirinden ayırmadan ve elleri birbirinin bedeninde kaldılar. Sonra Mine tekrar yeryüzüne dönmesi gerektiğini bir otobüsün hareket etmesiyle anladı. Tekrar cırcırböceklerini, sulama fıskiyelerini duydu. Havadaki toprak kokusu ve nemi hissetti. Yavaşça uzaklaştı Yılmaz’dan. Yüzünde mahcup bir gülümseme belirdi Mine’nin. Yılmaz ise büyülenmiş gibi bakıyordu. Aslında ikisi de şaşkındı. Yılmaz da böyle bir şeyi nasıl yaptığına şaşırıyordu sanki ama Mine’den büyülenmiş gibiydi, hayran hayran bakıyordu; elimden bu geldi, sana daha da zevk vermek için neler neler yapmazdım diye içinden geçiriyordu sanki. Mine ise, ne kadar da doğadan gelen, büyülü bir andı. Ne kadar da masumdu, diye içinden geçiriyordu. Derken bir yıldız kaydığını fark etti.</p>

  <p>“Aa, yıldız kaydı!”&nbsp;</p>

  <p>O an içinden aşk diledi kendine.</p>

  <p><br /></p>

  <p><br /></p>

  <p style="text-align: center;">***</p>

  <p><br /></p>

  <p><br /></p>

  <p><br /></p>

  <p>Yıldız kaydığını az önce kendi gizli zevkinden sonra hayal meyal fark eden Fuat bir şey dilemeye bile kendinde mecal bula<span style="text-indent: 1em; font-size: 1em;">madı. Hayatında bir dilek dilememişti zaten. Mine ile telefonla konuştuktan ve kavgadan hemen sonra biraz ilaç alıp yatmıştı. Az önce de ilaçların tesiri azalıp uykudan kalkmıştı. Son zamanlarda bu daha sık başına geliyordu ve böyle zamanlarda yanında Mine yoksa yaptığı yegâne iki şeyden birini yapmıştı Fuat. Ya bir kadeh içki içmek ya da kendine zevk vererek uyuşturmak, rahatlatmak. İçki içmemişti bu gece. Her ne kadar kendine itiraf etmese de kafası çok karışık, gergin ve özlem içindeydi. Önce kendi arşivindeki videolara baksa da hiç biri içinde o aradığı şehveti uyandırmadı. Aradığı, istediği şey sonsuz bir şehvetti. Bu sarışın, esmer, kumral, zenci, Japon hiçbir kadını istemedi o an ama bir kadını istemek istiyordu. Kafası dağılsın diye başka birçok kadın bedenine, inlemelerine, organlarına baktı ama hiç biri onda istediği kıvılcımı uyandırmamıştı.</span></p>

  <p>Beni bırakıp nasıl gider, diye hayıflanmıştı kendi kendine. Kütüphanenin dolabına sakladığı bir belleği çıkanp, bilgisayara taktı. Hızla yirmi sekizinci dakikaya gelmişti.</p>

  <p>Bir tülün arkasında bir kadın ve bir erkek bedeni vardı videoda. Yerden, kenardan ışık alıyordu ve gölgeleri duvara bir gölge tiyatrosu gibi vuruyordu. Beyaz çarşaflar üzerinde birbirine kenetlenmiş yatan kadın ve erkeğin bedeni ve hareketleri ritmik şekilde birbirlerine eşlik ediyordu. Erkek kadının üzerindeydi, biçimli sütun gibi bacaklar erkeğin beline dolanmıştı. Bir yandan erkek ufak hareketlerle kadının içinde gidip gelirken bir yandan da kadının bacaklarının kıvrımlarına dokunuyordu. Kadın ise tüm şefkati ve anaçlığıyla erkeğin kollarını, omuzlannı okşuyor, arada tırnaklarını erkeğin terden hafif ıslanmış parlak tenine hafifçe batırarak şehvetini gösteriyordu. Altta çok tatlı inliyordu. Erkek kadını öptükten sonra sordu:&nbsp;</p>

  <p>“ilk kaç yaşında, nasıl ve kiminle birlikte oldun? Âşık miydin ona?” Soran kişi Fuat’tı. Kadın,&nbsp;</p>

  <p>“Ne biçim bir soru bu? Hele şimdi sen içimdeyken, ben şu an sadece seni düşünüyorum, aşkım,” diye cevap verdi. Mine’nin sesi kısık ve kesik kesikti.</p>

  <p>“Bilmek istiyorum. Ben senin içindeyken yalan söyleyemezsin.”&nbsp;</p>

  <p>“İlk on altı yaşındaydım ama o zaman tam birlikte olmadım. Öpüşür, sevişirken, beni zorladı, canım acıdı ve kaçtım. Yarım bir şeyler yaşadım, hafif kanadım ama tam içime almadım. Sonra on sekiz yaşımda birlikte oldum biriyle.”</p>

  <p>“Kimdi? İki kişiyle mi oldun yani?”</p>

  <p>“Sorguya mı çekiyorsun beni? Hocamdı on sekiz yaşında birlikte olduğum kişi.”</p>

  <p>“Zevk aldın mı? Büyük müydü? Kaç sene birlikte oldunuz?"</p>

  <p>&nbsp;“Hoşuma gitti ama gelemedim. Evet büyüktü. Sadece bir kere, benim bekâretimi alsın diye birlikte oldum.”</p>

  <p>“Kendini ilk kez âşık olmadığın bir adama mı teslim ettin?” Bunu söylerken Fuat Mine’nin boğazını hafifçe sıktı ve sanki bir kılıcı içine saplıyormuşçasma, aniden daha çok içine girdi.&nbsp;</p>

  <p>“Canımı acıtıyorsun. Evet. Ne var? O zaman aşk değil, şehvet arıyordum, merak ediyordum.”</p>

  <p>“Seni on altı yaşında ilk ben bulup becermeliydim.”</p>

  <p>Derken Fuat Mine’nin içinde gitti geldi. Gırtlağından yanaklarını sıkıp dudaklarını büzüştürdü Mine’nin. Öpmeye başladı ve bu sırada tekrar gırtlağını sıkmaya başladı. Mine altta debelenirken tırnaklarını iyice Fuat’ın sırtına batırdı ve bacaklarını, ayaklarını da iyice kenetlemişti... Fuat ellerini gevşetip geri çekildi. Mine de bunun üzerine gevşedi, bacaklarını iki yana sonuna kadar açtı.</p>

  <p>“İlk benimle olsaydın, seni ilk ben becerseydim bunca erkekle olmayacaktın. Sadece ben olacaktım.”</p>

  <p>“Seni ben baştan çıkardım, bu deneyimlerimle. Sen beni böyle güzel beceriyorsan bu da benim sayemde.”</p>

  <p>“Seni kaltak!”</p>

  <p>Fuat şiddetli bir şekilde Mine’nin içinde gidip geldi ve suratına ufak bir tokat patlattı. Bunun üzerine Mine de eksik kalmadı ve ani bir refleks hareketi şeklinde Fuat’ın suratına daha şiddetli bir tokat attı.</p>

  <p>Videonun bu sahnesinde defalarca durup, tokatların hemen öncesinden yeniden başlatmış, tekrar tekrar izlemişti iç çekerek. Videoyu durdurduğu ara bir çekmecesini açmıştı. Mine’nin bir tokası, iç çamaşırı, bir kayganlaştırıcı, Mine'nin unuttuğu, koltuğun arasında sıkışmış küçük pembe tıpa, silikondan bir penis kelepçesi, siyah kalın bir kurdele ve şeffaf bir poşet karman çorman çekmecedeki eşyaların bazılarıydı. Fuat poşeti ve iç çamaşırını alıp çekmeceyi kapatmış; çamaşırı bir süre burnuna tutup, poşeti kafasına geçirmişti ve nefes almayacak şekilde boynunu bağlamıştı. Tekrar görüntüyü oynatıp onun Mine’ye ve Mine’nin ona tokat attığı sahneyi tekrar izlerken, bir yandan da eli iyice uyanmış cinsel organındaydı, daha seri ve hızlı şekilde sıvazlıyordu onu. Videoda ise Mine’nin tokadından sonra daha hırslanmış şekilde erkekliğini saplıyordu Fuat. Mine zevk çığlıkları atıyor, kasılıyor ve tekrar bacaklarını kenetliyor ve öyle geldikten sonra yukarı çıkıyor. Ekranda Mine’nin ışık vurmuş, yanakları aralanmış muhteşem kalçaları yanakları, Fuat’ın üzerinde ata biner gibi oturuyor; arkada ise Mine’nin başları yukarı bakan göğüsleri ve bedeninin o pozisyonundaki kıvrımları belli oluyordu. Mine Fuat’ı ele geçirmiş, altına yatırmıştı. Erkekliğinden kavradığı gibi içine yerleştiriyor ve üzerinde adeta dans ediyordu. Fakat artık Mine de iyice hırslanmıştı, Fuat ellerini Mine’nin boynuna götürmek istiyordu fakat Mine Fuat’tan kurtulup Fuat’ın gırtlağına sarılıyordu. Bir yandan da üzerinde kendini getirircesine kıvranıyor, zıplıyor, kasılıyordu. Vahşi bir kedi gibi ele geçirdiği avının tadını çıkarıyordu. Fuat ise altta zevkten neredeyse baygınlık geçirerek ve büyük bir ah çekerek Mine’den hemen sonra boşalıyordu. Son dakikada dışarı çıktığından Fuat’ın özsuları ikisinin bedenine de yayılıyordu. Ve sonra ikisi de yarı baygın uzanıyorlardı.</p>

  <p>Bu kareleri izleyen Fuat kafasında poşet geçirilmiş vaziyette ve hırsla organına asılmış, ona iyice sert davranmıştı ve neredeyse hem nefessizlikten hem zevkten bayılacakken patlamıştı. Gelir gelmez poşeti başından çıkarmış ve videonun son kısımlarına yorgun, bitkin bir şekilde bakmıştı.</p>

  <p>Videoda bir süre uzanmalarından sonra; Fuat kalkıp kameraya doğru geliyor. Mine olabilecek en tatlı ve zevkten yorgun düşmüş sesiyle soruyor Fuat’a,&nbsp;</p>

  <p>“Ne oldu canım? Perdenin orada ne yapıyorsun? Kamerayı açık bırakmamıştın, öyle değil mi?”</p>

  <p>“Merak etme hayatım. Açmamıştım.”</p>

  <p>Bu videoyu izledikten ve bu zevkten sonra anlık bir suçluluk duygusu belirmişti Fuat’ta ve pencere kenarına yönelmişti. O anda belki de Mine’nin de gördüğü kayan yıldızı görmüştü. Dilek dileyemeyecek kadar mecalsiz ve güçten düşmüş bir halde yatağına gitti ve tekrar sızdı kaldı.</p>

  <p>Fuat’ın gizli zevkini yapıp, tekrar uyumaya geçtiği dakikalarda Mine sanki gökteki yıldızlardan tekrar aşağıya yeryüzüne inmişti. Yıldızlar da çok güzeldi, şimdi etrafını saran cırcırböceği ve sulama sesleri de. Karşısındaki yağız genç adam da tam bir masal kahramanı görünümlü bir gençti. Adı üstünde masal. Bir süre masal diyarlarına gitmişti. Gerçekliğe dönünce bir yandan yadırgamaya başladı.</p>

  <p>Anlık bir suçluluk duygusunun etkisiyle ne diyeceğini bilemez bir halde,&nbsp;</p>

  <p>“En iyisi otobüse dönelim artık, kalkacak birazdan,” diyebildi.</p>

  <p>Ve otobüse doğru yürüdüler tek kelime etmeden. Çocuk da şaşkındı. Az önceki cesaretine şaşırmış, yaşadıklarının, gökyüzüne çıkmanın etkisinde kalmıştı.</p>
</body>
</html>
