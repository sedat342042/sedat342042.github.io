<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><br /></p>

  <p style="text-align: center;"><br /></p>

  <p style="text-align: center;"><br /></p>

  <h1>17</h1>

  <p>Fuat kendine geldiğinde bilmediği bir yerdeydi. Soğuk, sade bir hastane odasındaydı. Bir süre öylece kalakaldı. Sanki karanlığın içinde kendisini yoklayan gölgeleri takip ediyordu. Belirsizleştikçe yok olan gölgeler her tarafını kaplıyordu. Kendini yeniden yokladı. En son o korkunç mektuplardan sonra afalladığını hatırladı, sonrası karanlıktı. Keşke o mektupları da hatırlamasaydı, artık hayatı eskisi gibi olmayacaktı. Böylesine kötü bir gerçeği öğrendikten sonra nasıl eskisi gibi olabilirdi. Düşünmek, düşünmek... Ve hep kafasını kurcalayan sorular yumağı... Düşünmemeliydi bunları. Hemen yanı başında İsmail’i gördü.</p>

  <p>“Neyse, uyandınız beyim. Gürültüyü duyunca koştum. Sizi yerde yatar görünce çok endişelendim, hemen en yakın hastaneye getirdim.”</p>

  <p>“Kaç saattir uyuyorum?”</p>

  <p>“Çok olmadı, zaten uyanmanız gerekiyordu. Şimdi doktor tekrar gelecek, sizi muayene edecek.”</p>

  <p>“Ciddi bir şey yok, değil mi?”</p>

  <p>“Yok, ucuz atlattık beyim. Bazı zedelenmeler olmuş. Verilmiş sadakanız varmış. Siz uyandığınıza göre annenize haber verebilirim.”</p>

  <p>“Hayır, ona haber verme.”</p>

  <p>“Ama merak eder, beyim. Akşamüstüne doğru beni arayıp sormuştu ne zaman geleceğimizi. Sizin için yemek yaptırmış, sürpriz yapacaktı.”</p>

  <p>“Gitmek istemiyorum. Bir şey söyle oyala.”</p>

  <p>“Bu sefer de beni bekler, beyim. Hem haber vermezsem kızar.”&nbsp;</p>

  <p>“Neyse doktor geldikten sonra, zaten çıkarım. Evime götürürsün beni.” Biraz doğrulur gibi olunca bedeninde hafif ağrılar hissetti Fuat.</p>

  <p>Muayeneden sonra bir beyin sarsıntısı geçirdiğini bu yüzden her ihtimale karşı yirmi dört saat gözetim altında tutacaklarını, ayrıca kaburgasında bir çatlak ya da zedelenmeden şüphelendikleri için röntgen çektireceklerini söyledi. Fuat ne kadar hemen eve gitmek istediğini söylese de doktor itiraz etti.</p>

  <p>“Şanslıymışsınız, ucuz atlatmışsınız. Sakat kalabilirdiniz. Beyin kanaması geçirebilirdiniz. Bir kafa travması geçirmişsiniz. Her tür riske karşı sizi tutmak zorundayız. Kolunuzda bacağınızda bir kırık yok ama kaburgalarınızda zedelenme var. Bunun için ağrı kesici ve kas gevşetici verdik. Dinlenmeniz gerek.”</p>

  <p>Doktorun bu saydıklarından sonra Fuat mecburen hastanede kalacaktı. Kendi kendine şikâyet etmekten vazgeçti. Ya sakat kalsaydı ya da oracıkta ölseydi. Ölmekten korkuyordu bu yüzden, sırf sağlığa zararlıdır diye çok sevdiği birçok yiyeceği yemiyordu bile. Hayatını böyle kısıtlarken, birçok şeyi keyfince yaşayamazken birden ölmeyi istemezdi. Düşüncesi bile insanın üstüne kâbus gibi çöküyordu. Hem gözü açık giderdi. Mineye hep söylediği bir şey vardı.</p>

  <p>“Abaza ölmek istemiyorum. Bu yüzden her gün sevişelim.” Bunu söylediği kadına neler yapmıştı? Ne kadar kötü davranmıştı, kendinden uzaklaştırmıştı. Hem de hayatında en fazla saygı duyduğu annesi yüzünden dilediği gibi yaşayamamıştı hayatını.</p>

  <p>İlk başta kahrolduğu bu gerçek, geçirdiği kaza belki de onun uyanışına sebep olacaktı. Fakat bunları düşünürken çok yorgundu. Hemşirenin verdiği kas gevşetici ise iyice etkisini göstermiş ve yavaşça tatlı bir uykuya geçmişti.</p>

  <p>Sabah ilk uyandığında hastane odasındaki beyaz badanaya vuran güneşin parlaklığı gözlerini aldı. Dünü hatırladı tekrar. İnsan uyanır uyanmaz, o gün başka bir yerdeyse ilk başta yadırgar ve sonra oraya nasıl geldiğini ve önceki gün yaşadıklarını düşünür. Fakat uykuya dalarken düşündüklerini de hatırladı ikinci adımda. Bir kâbusa dalmıştı ve tepetaklak düşmüştü hem manevi hem de gerçek anlamda. Her ne kadar inançlı bir insan olmasa da belki de bu kendine verilmiş bir mesajdı. Buna inanmasa bile ölüm ya da sakat kalmak aklına gelmişti ve korkutmuştu onu. Ne yaparsa yapsın, bunu engellemenin çok da elinde olmadığını görmüştü. Ancak hayatını dolu dolu yaşamak bir nebze içini rahatlatabilirdi. Senelerce iffetli, babasına çok düşkün ve sadık sandığı annesini yanlış tanımıştı. Artık yüzünü dahi görmek istemiyordu. Mektupları sorduğu zaman anlatacağı hikâyeler midesini bulandırabilirdi.</p>

  <p>Bir de kendisi gibi Neslihan’ı bana savundu, neden olduğu belliymiş. Babam gibi aldatacağı biri olarak gördü beni de.</p>

  <p>Bu düşüncelerle canını sıkmak istemiyordu. Kendisine kızıyordu. En iyisi gitmek diye düşündü, Mine ile gitmek.</p>

  <p>Bu sırada hastabakıcı kahvaltıyı getirdi. İsmail de içeri girdi. Ona telaşla,</p>

  <p>“Günaydın, İsmail. Anneme söylemedin değil mi?”</p>

  <p>“Sizin hastanede kalmanız gerekince söylemek zorunda kaldım, beyim. Ama iyi olduğunuzu, gelmesine gerek olmadığını söyledim ve ben kaldım yanınızda.”</p>

  <p>“Aman gelmesin buralara kadar.”</p>

  <p>“Anne bu, durur mu? Şimdi yoldaymış, ben gidip alacaktım ama dayanamadı, geliyor.”</p>

  <p>Yüzü asılan Fuat kahvaltıyı öteledi.</p>

  <p>“Of kahretsin!”</p>

  <p>“Yapmayın, beyim. Hem yemeniz lazım, ilaç içeceksiniz, hemşire söyledi.”</p>

  <p>“Sana söyleme demiştim.”</p>

  <p>“Yapamazdım, beyim. Ben bunca sene ondan hiçbir şey gizlemedim. Hem o sizin anneniz bilmesi hakkı.”</p>

  <p>Fuat içinden belli belirsiz mırıldandı,&nbsp;</p>

  <p>“...ama o bizden senelerce neler gizlemiş neler...”</p>

  <p>“Efendim, beyim.”</p>

  <p>“Yok bir şey.”</p>

  <p>Zorla bir şeyler yemeye ve kendini annesiyle yüzleşmeye hazırlıyordu. Kahvaltısını bitirdiği sırada annesi Selma Hanım geldi. Hemen daldı odaya. İsmail ise anne oğlu yalnız bırakmak üzere odadan ayrıldı.</p>

  <p>“Ah oğlum neler oldu sana? O eski eve seni göndermemeliydim. Buna nasıl izin verdim. İyi misin? Çok canın acıyor mu?”</p>

  <p>Bu sefer Fuat annesine karşı mırıldanır, süt dökmüş kedi gibi konuşmak yerine daha kararlı ve sert, hatta biraz da yabancılara karşı takındığı yapmacık ses tonuyla annesine çıkıştı.</p>

  <p>“Gayet iyiyim, anne. Üzerime gelme. İyi ki de göndermişsin beni oraya.”</p>

  <p>“Ne biçim konuşuyorsun oğlum?”</p>

  <p>“İyi ki göndermişsin de gözüm açıldı. Seneler boyunca kandırmışsın hepimizi.”</p>

  <p>“Neden bahsediyorsun? Hiçbir şey anlamıyorum.”</p>

  <p>“Tavan arasında babamdan kalan eşyalara, fotoğraflara bakarken; senin üç sene önce oraya yolladığın sandığı açtım.”&nbsp;</p>

  <p>“Sana kim oraları karıştır dedi?”</p>

  <p>“Ben çocuk değilim anne. Babamdan kalan çoğu şeyi gizledin. Babamı daha fazla tanımak benim de hakkımdı.”</p>

  <p>“Bana sorsaydın, benden isteseydin ya.”</p>

  <p>“Anne bir de üste mi çıkıyorsun? O sandıkta senin Tarık denilen bir adamla mektuplarınızı buldum.”</p>

  <p>Selma Hanım bir şey demek istedi konuşmak için ağzını açtı ama bir şey diyemedi, Fuat da sözlerine devam etti.</p>

  <p>“İnanmıyorum anne, babama bunu nasıl yapabildin? Senin yüzünden adam hasta oldu! Senin yüzünden öldü o! Bize bunları nasıl yapabildin?”</p>

  <p>Sonunda konuşabilen Selma Hanım çok üzgün ve kısık bir sesle,&nbsp;</p>

  <p>“Oğlum insan böyle şeyler olsun ister mi? Ne babanı, ne seni üzmek istemedim.”</p>

  <p>“Babam hastalandıktan sonra da mektuplaşmışsın. Bir sürü mektup buldum.”</p>

  <p>“İnsan âşık olunca gözü bir şey görmüyor. Aslında babana münasip bir dille anlatacaktım.”</p>

  <p>“Ama babam sizi bastı öyle değil mi? Belki de arkadaşıydı o adam.”</p>

  <p>“Öyle değil, oğlum, anlatayım. Tarık benim ilk gençlik aşkımdı. Sonra yollarımız istemeden ayrıldı. Ben evlendim, sizler oldunuz. Tesadüf babanın fabrikada müdür olarak çalışmaya başlayınca yollarımız kesişti.”</p>

  <p>“Neden aldattın? Senelerce onsuz yaşamışsın. Ayrılmayı bekleyemedin mi? Babam senin yüzünden öldü!”</p>

  <p>Selma Hanım’m sesi titreyerek,&nbsp;</p>

  <p>“O zamanlar bu işler hiç de kolay değildi. Siz vardınız. Bir saygınlığım vardı. Çevrem vardı.”&nbsp;</p>

  <p>“Saygınlık mı? Babam senin aldattığını her tarafa yaysa ne saygınlığın kalacaktı? Belki de sevinmişsindir, hastalanıp ölünce; kimse öğrenemedi diye.”</p>

  <p>“Öyle deme, oğlum. Senelerce ne kadar suçluluk duydum anlatamam.”</p>

  <p>“Belli oluyor. Hep bana karıştın. Hepimizin üzerinde hâkimiyet kurmaya çalıştın. Ayrıca o adamla münasebetin de devam etmiş, babamın ölümünden sonraki tarihli mektuplar da buldum. Hepsini okumayı midem kaldırmadı.”</p>

  <p>“Ben sizin iyiliğiniz için uğraştım evladım. Aşk kolay unutulmuyor ama biz de benim yaşadığım vicdan azabından dolayı birleşemedik. Onun öldüğünü öğrenince de sandığı çiftlik evine yolladım.”</p>

  <p>“Bence vicdan azabından çok el âlem ne der diye endişelerinden yine gizli yürütmüşsündür ilişkini anne. Orada bile tam dürüst olmamışsın. Bu sefil hayatınla benim de özel hayatıma karışma.”&nbsp;</p>

  <p>“Bak oğlum anlatayım, lütfen.”</p>

  <p>“Hayır, daha fazla duymak istemiyorum. Artık bana karışma. Ben sevdiğim kadınla olacağım. Seninki gibi yalan bir hayat yaşamak istemiyorum. Şimdi lütfen gider misin?”</p>

  <p>“Evladım, dinle beni biraz. O zamanın şartlarında böyleydi. Babana duyduğum saygıdan daha sonra evlenmedim. Ben senin hata yapmanı istemiyorum.”</p>

  <p>Fuat artık sesini yükselterek&nbsp;</p>

  <p>“Yeter artık! Bana karışma, zaten bir kere hata yaptırdın. Sevmediğim bir kadınla evlendirdin. Şimdi artık git.”</p>

  <p>“Ben çok üzgünüm ve seni seviyorum bunu bil,” diyerek vakur tavrından ödün vermek istemeyerek odadan ayrıldı Selma Hanım.</p>

  <p>Annesinin odadan çıkmasından sonra kapıyı çalarak, İsmail geldi. Endişeli olduğu her halinden belliydi.&nbsp;</p>

  <p>“Ne oldu, beyim, anneniz ağlıyor?” diye sordu.</p>

  <p>“Yok bir şey İsmail. Sen onu eve götür. Ben daha iyiyim. Kendim dönebilirim. Olmadı bir gün daha kalırım. Hadi sen git. Yalnız kalmak istiyorum.”</p>

  <p>Hastanede çeşitli tetkikler yapıldı. Dinlenmesi gerekiyordu ve eve gitmek istemiyordu. Boş eve gitmek, yarı hasta bir halde tek başına kalmak istemedi. Temiz, rahat hastaneydi. Burada iyi bakılacağına emindi. Eve gidecek olsa içine düştüğü çemberin daha da daralacağını düşünüyordu. Çember daraldıkça da nefes alamayacaktı. Bunun farkındaydı. Bir gece daha kalıp, sabah eve dönmeye karar verdi. Oldukça sarsılmıştı. Yeni kararlar almıştı ama bunları hazmetmesi için biraz daha zamana ihtiyacı vardı.</p>

  <p>Çarşamba sabahı erkenden eve vardığında ikonalarını gördüğü zaman, önceki gün Rana Hanım’la randevusu olduğunu hatırladı. O kadar aklından çıkmıştı ki kadının ısrarları sonucu kabul ettiği bir ziyaretti. Şimdi ise aldığı bambaşka kararlar vardı, bu çok teferruattı ama nezaketen Rana Hanım’ın ofisini aradı. Kendisi o erken saatte ofise henüz gelmemişti, sekreterine bir kaza geçirdiğini hastanede kaldığını, şimdi evde ve daha iyi olduğunu, dinlenmesi gerektiğini söyledi ve Rana Hanım’dan özür dilediğini iletmesini istedi.</p>

  <p>Bilgisayarının başına geçti. Maillerine baktı. Sosyal medyadaki Mine’nin profiline baktı. Dönmüştü. Paylaştığı yoldaki fotoğraflara baktı. Çok güzel görünüyordu yine. Üzerine daha da kendine güvenen bir hava gelmişti. Kiminle dönüyorsa onu kıskandı. O adamla bir ilişkisi var mı diye endişe etti. Belki de o adamla ya da başkasıyla birlikte olmuştu bile. Bu ihtimal onu korkuttu ve güzel şeyler düşünmek istedi. Onu ben alıp getirmeliydim diye düşündü. Şoför arabayı kullansa ve biz de arkada sevişsek diye içinden geçirdi. Dolabındaki büyük çekmeceyi açtı ve Mineye ait üzerinde tek bir tel saç kalmış tokayı eline aldı. Hiçbir kokusu yoktu ama tokayı ve saçı kokladı, yanağına sürdü. Toka elinde çalışma odasından çıkıp yatak odasına geçti. Nasıl onu arayacağını ya da yazacağını düşünmeliydi. Çok istiyordu ama cesareti azdı ve düştüğü için biraz ağrıları vardı. Ağrı kesici ve kas gevşeticisini içip ilaçların rehavetiyle iki saat uyuduktan sonra uzanıp, düşünmeye başladı. Mine ile konuşmak için cesaret toplamaya çalışıyordu.</p>

  <p>Acaba kazayı mı haber versem? Belki de öğrenmiştir. Yoksa direkt karşısına mı çıksam?Beni affeder mi?Beni hâlâ seviyorsa affeder. Bu sefer çok farklı olacak. Eski beni sevmiyor, bıkmış bile olsa ben artık eski kafamda değilim. O ne diyorsa o olacak. Sonunda ona açılacağım ve sonuna kadar teslim olacağım, gerekirse yalvaracağım.</p>

  <p>Böyle düşünceler, planlar, kurgular içindeyken kapı çaldı. Yine annesi diye başta açmak istemedi fakat sonra diye dayanamayıp kapıyı açmaya karar verdi.</p>

  <p>Tüm sadeliği ve güzelliğiyle Mine karşısındaydı. Siyah diz boyunda dar, kolsuz çok sade bir elbise, altına sade siyah topuklu ayakkabılar giymiş, saçlarını tepesinde dağınık bir şekilde topuz yapmıştı. Kulağında bazen günlerce çıkarmadığı küçük altın küpler vardı, yüzünde makyaj yoktu, ama endişeli bir ifade vardı. Hızla eve daldı,&nbsp;</p>

  <p>“Sana bir şey oldu diye endişe ettim,” dedi merakla.</p>

  <p>Fuat ise gördüğünden mest olmuş, hayran gözlerle Mine’ye bakıyordu. Hafif kekeleyerek,&nbsp;</p>

  <p>“iyi sayılırım. Büyük badire atlattım ama şimdi iyiyim. Geldiğin için o kadar mutlu oldum ki.”</p>

  <p>Mine meraklı gözlerle üst üste sorularla olayı tüm detaylarıyla öğrenmek istiyordu.&nbsp;</p>

  <p>“Ne oldu? Nasıl oldu? Doktor ne dedi?”</p>

  <p>“Birkaç ezik ve incinme var. Dinlenmem gerekiyormuş. Ucuz atlatmışım.”</p>

  <p>“Ah doğru ya ben de seni böyle ayakta tutuyorum, içeri geçelim, uzan.”</p>

  <p>Fuat o tavan arasında bulduğu mektuplar karşısında en başta kaderine lanet etmişti; dünyası başına yıkılmıştı. Şimdi ise kendine felaket gibi gelen o gerçekle karşılaşması ve o merdivenden düşmesi bakışını değiştirmişti. Artık hayattaki en önemli gayesi hayatının kadınını ayağına getirmişti. Uslu bir çocuk gibi biraz da mahcup salona geçtiler. Mine içeriye şöyle bir göz atıp hafif bir şaşkınlıkla,&nbsp;</p>

  <p>“Ben burayı hiç bu kadar dağınık görmemiştim,” dedi.</p>

  <p>Bir süredir uğraştığı ikonaları incelemeye başladı, Fuat ise bir yere oturmuştu. Fuat’ın uzun süredir çalıştığı Meryem ikonasının önünde durdu. Bir tek onun üzerinde ciddi anlamda çalışmıştı. Hatta bitmiş sayılırdı.</p>

  <p>“Bir dakika, buradaki Meryem bana ne kadar benziyor. Yanlış görmüyorum, değil mi? Bu ben olmuş sanki.”</p>

  <p>Aslında bu soruyu biraz çekinerek soruyordu Mine. İkonaları ile ilgili övgü hariç yorumlardan hoşlanmazdı. Her zaman çok güzel olmuş, sen bir tanesin, harikasın gibi laflar duymak isterdi. Onun dışında eleştirel olmaya yakın bir yorumda hemen tepki gösterirdi, işinden en iyi onun anladığını ima ederdi. Belki kendi de bilerek isteyerek Mineye benzetmemişti ve bu yoruma bozulabilirdi. Bilmiyordu Mine.</p>

  <p>Fuat kalkıp ikonadaki portreye bir kere daha baktı.</p>

  <p>“Evet. Ne kadar da sana benziyor. Bilinçaltıma işlemişsin. Senin yokluğunda boyadığım ikona sen olmuş. Seni görmek istemişim karşımda.”</p>

  <p>Bu sözleri o kadar kabullenmiş, o kadar huzur dolu ve olumlu bir şekilde söylemişti ki Mine hayret etti. Bir yandan da mest oldu ama mutluluğunu hemen belli etmek istemedi. Fuat’ın kendisinin hemen şımardığını düşünmesini istemedi. Yine de Mine’nin suratında kontrol edemediği kocaman bir gülümseme vardı.</p>

  <p>“Bunları sen mi söylüyorsun, Fuat?”</p>

  <p>“Evet. Mineciğim, yokluğun beni çok etkiledi.”</p>

  <p>“Peki, nasıl düştün?”</p>

  <p>Fuat mektuplarla ilgili detayları vermeden Çatalca’daki ev, tavan arası, babasının anılarından başlayarak etrafın karanlık olması, kırık tırabzan, düşmesi ve hastaneye kadar her şeyi anlattı. Mektuplar ve annesiyle ilgili gerçekleri şimdilik saklayıp, uygun bir zamanda anlatmayı düşündü. En sonunda ise çıkardığı bir dersi ekledi.</p>

  <p>“Ölebilirdim ya da sakat kalabilirdim, bu kadar basit bir nedenden, bu yüzden hayata artık biraz daha farklı bakıyorum. Her şey benim kontrolümde değil, olamaz da. Belki de kadere boyun eğmek gerekiyor. ”</p>

  <p>Mine gülümseyerek rahatlığını belli ediyordu.</p>

  <p>“Geldiğimden beri şaşırıyorum. Bunları sen mi söylüyorsun diye. Demek merdivenden düşüp kafanı çarpman senin ayarlarını değiştirmiş.”</p>

  <p>Oturduğu yerden Mine’nin önünde diz çöküp ellerini tutarak,&nbsp;</p>

  <p>“Senden çok özür dilerim. Her şey için. Tüm kabalıklarım, seni üzmelerim için. Hepsini telafi edeceğim. Hepsi için tek tek defalarca özür dileyeceğim. Bana ne yapsan haklısın,” dedi.</p>

  <p>Mine bu kadarını beklemiyordu. Ne diyeceğini bilemedi. Böyle bir şeyi hep isterdi ama güç eline geçince de yumuşak kalpliliği tutmuştu. Kapris yapmak, ona kendisini üzdüğü her günün bedelini ödetmek gibi bir hesabı olmadığını bu önüne altın tepsiyle gelince fark etmişti. Belki de gerçekten büyüklüğünden, kölesinin dediği gibi yüce gönüllülüğündendi. Şimdi Fuat kazanın etkisindeydi, bu dediklerini ne kadar yapacağını görmek için biraz zaman geçmesi gerekiyordu. Özrünü hemen kabul etmeyip, bunları konuşmayı ertelemeyi tercih etti. Fuat’ın elini sıktı. Gözlerini kırpıp, başını eğdi ve Fuat’a şefkatli bir ses tonuyla,&nbsp;</p>

  <p>“Tamam, bunları sonra konuşuruz. Şimdi sen rahatsızsın, dinlenmen lazım. Hadi yatağa yatırayım seni,” dedi.</p>

  <p>Fuat Mine’ye bir aşk ve minnettarlıkla bakarak, dediğini yaptı. Beraber yatak odasına geçtiler. Fuat çekinerek Mine’ye sordu.&nbsp;</p>

  <p>“Sen de benimle, yanımda uzanacak mısın?”</p>

  <p>“Anlaşılan bu sorudan çok bir istek, tamam beraber uzanalım ama boş durmak istemiyorum.”</p>

  <p>“Tamam, nasıl istersen.”</p>

  <p>“Hadi sen uzan. Hemen geliyorum. Sende okuduğum güzel bir kitap ve notlarım vardı, onu alayım yan odadan.”</p>

  <p>Mine’nin yan odaya geçmesi ile Fuat bir an duraksadı, itiraz edecekti ama yapamadı. Bekleyip her şeye razı olmaktan başka bir çaresi yoktu.</p>

  <p>Yatak odasının hemen yanındaki bilgisayar odası şimdiye kadar Mine’nin hiç rastlamadığı bir karışıklık içindeydi. Boş bardaklar, oraya buraya bırakılmış kıyafetler, yerlere saçılmış kâğıtlar, bir iki krem kutusu ve her zaman kapalı, kilitli olan ikinci çekmece çok hafif aralıktı. Daha önceleri odada bir şey ararken o çekmeceyi açmaya çalışmış, açılmamıştı ve Fuat da o çekmeceyi açmaya kalktığı için kızmıştı. Bilgisayar da açıktı ama ekran kapalıydı. Fuat yokken bilgisayarı karıştırmak istemedi ama aralık çekmecenin kenarında sıkışmış tanıdık bir kâğıt fark etti. Eski sarı bir kâğıt zarf ve bu zarflardan birkaç tane vardı.</p>

  <p>Sessizce çekmeceyi biraz daha araladı ve gördüğü şey karşısında büyük bir şok yaşadı. Zarfların hemen altında ayaklarının fotoğraflarından birinin ucunu gördü. O gizli kölesi için en son çektiği dore ayakkabılarla olan ayaklarının olduğu fotoğrafı o çekmecede gördü. Sadece tek bir kopya baskı almıştı fotoğraftan ve o köleden başka kimsede olmasına imkân yoktu. Kalbi öyle hızlı atmaya başlamıştı ki kendini zanlıyı yakalamış bir dedektif gibi hissediyordu. Bir yandan da duyguları iyice karışmıştı. O gizli kölenin gerçekten var olduğunu öğrenmesi, hem de burnunun dibinde bulmak ama bunu fark edememek şaşırtmıştı.</p>

  <p>Çekmeceyi biraz daha açtı içinde önceden yolladığı mektuplar, Fuat’ta kalırken kaybettiğini sandığı bir iç çamaşırı, geçen gün çantasına koymayı unuttuğunu sandığı oyuncak tıpa, silikondan bir penis kelepçesi, siyah kalın bir kurdele, şeffaf bir poşet, bir takı kutusu, kaçmış bir naylon çorap vardı.</p>

  <p>Şimdi Fuat’a şefkat mi duysun, kızsın mı bilememişti. Gerçek hisleri kendine yazan köleninki gibiyse bunca sene neden kendini böyle gizlemişti? Onu nasıl bu kadar kandırabilmişti? Buna kızıyordu. Diğer taraftan da kendini bu kadar gizlemeye ihtiyaç duyuyorsa incinmekten, kullanılmaktan korkuyor demekti. Bu ona şefkat duyması için bir sebepti. Kim bilir sahibesinin huzuruna çıkıp emir almak olan gerçek tutkusunu bir ömür boyu ifade edemediği ve gizlediği için ne kadar açtı bunu yaşamaya. Bir mektubunda da bundan büyük bir susuzluk olarak bahsetmişti. Mektupları düşününce birden aklına geldi, kölesi ona bir anahtar da yollamıştı. Hemen koşa koşa salona çantasına bakmaya gitti. Fuat ise seslendi ona.</p>

  <p>“Neler oluyor? Gelmiyor musun?”</p>

  <p>“Bir şey arıyorum, sen uzan geliyorum.”</p>

  <p>Hatırladığı kadarıyla mektubu okuduktan sonra şimdi taktığı, en çok kullandığı çantanın gözüne atmıştı anahtarı.&nbsp;</p>

  <p>“Umarım başka yere koymamışımdır. Ne olur onu bulayım.”</p>

  <p>Neyse ki anahtar bıraktığı yerdeydi, geri bilgisayar odasına geçti, orada elindeki bu anahtarı açacak bir çekmece aradı. İlk başta hiçbir uygun yer göremedi. Mektupların olduğu çekmece zaten halihazırda açıktaydı. O çekmeceyi geri kapadı, anahtarı orada denedi ama uymadı. Hemen üst çekmece açıkken fark etmediği, en alt çekmeceye baktı. Burayı önceden açmaya bile kalkmamıştı. Fuat’ın genelde en alt çekmeceleri boş oluyordu, ya da en işe yaramaz şeyleri dolduruyordu. Anahtar bu unutulmuş çekmeceye uydu. Kilit çoktandır açılmamış gibiydi, hafif zorlayarak da olsa kilidi açtı. Çekmecenin içinde bir tasma, deriden bir yüz maskesi, bir ağız maskesi, bir çift pranga, tutma yeri ahşaptan ve Mısır motifli, ucu ise siyah deriden eski bir kırbaç, bir çift kelepçe, birkaç tane açılmamış paketinde naylon ve file jartiyer çorapları vardı.</p>

  <p>İçinden, Fuat’ın gizli hâzinesi buymuş demek, diye geçirdi. O zaman okuduğu bir ritüel aklına geldi. Kölenin sahibenin huzuruna ilk çıktığı anda tasmalanıp dört ayak üzerinde yere kapanarak, sahibenin onun ensesine basarak köleliğe kabul buyurması töreni. Şimdi bunu Fuat’a uygulamasının daha doğru olacağını düşündü. Bunlar ne, diye Fuat’a hesap sorsa, onun anlatacakları ve belki de utanması onun iyice içe kapanmasına ve bu dürtüsünü derinlere itmesine sebep olacaktı. Hazır bu ortaya çıkmışken onu köle olarak huzuruna kabul etmesi herkes için en iyisiydi. Bir tek içinde ya Fuat bunları sadece eğlenmek, sadece bir hayal olarak yazdıysa ve hiç ciddiyet yoksa diye bir ufak endişe vardı. İşte o zaman komik duruma düşebilirdi, ya da çekmeceleri neden karıştırdın diye kızabilirdi ama ortada bir anahtar vardı. Bu anahtar ona verilmişti ve doğru deliği bulduğu zaman asla affetmez sokar açardı Mine. Fuat’ın kalbinin, sırlarının anahtarı kendindeydi. Mutlak güç ondaydı.</p>

  <p>Eline kırbacı ve tasmayı alıp yatak odasının kapısının pervazında durdu. Kendisini aynada görüyordu. Siyahlar içinde, topuklu ayakkabılar ve elinde kırbaçlı yansımasına baktı. Fuat onu fark etmişti ve elindeki tasma ve kırbacı görmüştü. Hiç sesini çıkarmadı. O kadar heyecanlanmıştı ki kalp atışlan<span style="text-indent: 1em; font-size: 1em;">rının sesi neredeyse dışarıdan duyulacaktı. Mine Fuat’ın onu gördüğünü ama sessiz kaldığını anladı. Sahibini fark etmiş itaatkâr bir köle gibi sessizce onu bekliyordu. Fuat’ın o uysal hali ona ilk emiri vermek için daha da cesaret verdi. Gelecek sadece onun emrindeydi.</span></p>

  <p>“Hey köle! Artık huzuruma çıkma vaktin geldi. Önümde eğil bakalım, tasmalanma vaktin geldi. Seni kölem olarak kabul edeceğim artık...”</p>
</body>
</html>
