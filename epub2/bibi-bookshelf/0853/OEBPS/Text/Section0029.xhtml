<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><br /></p>

  <h1>14</h1>

  <p>Yazısının çıktığı günün sabahı midesinde bir ağrı ve heyecanla uyandı Mine. Genelde yazılarının çıktığı sabah içinde bir heyecanla uyanırdı. Alacağı tepkileri merak ederdi. Bu sefer biraz daha farklıydı. O yazdığı yazı bazı kişiler için farklı anlamlar taşıyabilirdi. Ona deli gibi hizmet etmek isteyen bir köle adayı vardı. Hem de tanıdığı biriydi. Yazdığı bu yazı ile kadın egemenliğini savunuyordu ve kendi için sahibeliği de olumluyordu bir şekilde. Diğer taraftan büyük ihtimalle Fuat da bu yazıyı okuyacaktı. Belki de dün geceden okumuştu ve Mine’nin ruh halini görmüştü. Geri adım atmaya bir niyeti olmadığını anlamış olmalıydı artık. Gözü korkmuş olmalıydı. Fuat gibi karşısındaki kadının dediğini yapmayı zayıflık olarak gören biri için zor bir yüzleşmeydi Mine’nin yazısı.</p>

  <p>Yataktan kalkmadan telefonunu karıştırdı. Bir mesaj gelmemişti. Sosyal medyada yazısına gelen tepkiler güzeldi. Erkekler gayet esprili bir dille, onun kölesi olacaklarsa seve seve kabul edeceklerini söylüyordu. Hoşuna gitti bu cümleler. Fuat’tan şimdiye kadar bir ses çıkmaması endişelendirdi onu. Şimdiden bir hareket, bir ses beklemiyordu ama yine de insan ister istemez düşünüyordu. Büyük ihtimal Fuat alkol ile uyku ilaçlarıyla kendini uyuşturuyor, zamanını geçiriyordu. Hele o annesi ile konuşmuşsa işler biraz daha çetrefil bir hal almış olabilirdi. Doğru adımı atacak olsa bile annesiyle karşılaşmasından sonra Fuat kendi kabuğuna çekilmiş bile olabilirdi.</p>

  <p>Yataktan kalkarak hazırlıklarını tamamladı ve doğruca kahvaltıya indi. Hızla kahvaltısını yapıp odasına çıkıp maillerine bakmak istiyordu. Burada erken yatıp, erken kalkıyordu. Doğanın o sessiz dinginliği iyi gelmişti ona. Akşam çektiği fotoğraf ve aldığı notları bilgisayarına geçirmişti ve yatana kadar mail yolladığı kölesi olmak isteyen gizemli kişiden bir cevap almamıştı. Belki de Mine’den o kadar erken bir cevap beklemiyordu.</p>

  <p>Bir heyecanla bilgisayarının başına geçtiği zaman itaatkârdan gece saat iki sularında atılmış bir mail gördü.</p>

  <p><br /></p>

  <p><br /></p>

  <p><b><i>Gönlü de kendisi gibi yüce Kraliçem,</i></b></p>

  <p><b><i>Sizden ileti alma onuru bana kendimi ayrıcalıklı ve özel hissettirdi. Bir zerre bile olsa size bir gün kölelik yapabilme ihtimalimin olduğu öğrenmek bu kulunuzun mutluluktan dilinin tutulmasına sebep oldu. Çok teşekkür ederim, Efendim.</i></b></p>

  <p><b><i>Bu amade kulunuzu aslında tanıyorsunuz, efendim. Ne yazık ki sizin karşınızda köle, kapınızda köpeğiniz olma arzumu size açamadım yıllarca; sizin tarafınızdan her tür aşağılanmayı ve cezayı hak ediyorum, Efendim. Fakat eğer siz köleliğimi kabul ederseniz hayatımda ilk ve tek olarak size sonsuz bir sadakatle hizmet edeceğimden emin olabilirsiniz. Efendim, köle olmak o denli yüksek eşikli bir arzudur ki bunun tek panzehri Sahibenin huzurunda var olabilmektir. Bu kulunuz ise daha hayatında hiç kimsenin kölesi olmadı; susuzluğu o kadar büyük.</i></b></p>

  <p><b><i>Efendim, kölelik ritüellerinde maskeye gereksinim pek hoş karşılanmaz. Fakat bana bu lütfunuzla büyüklüğünüzü bir kez daha gösteriyorsunuz Kraliçem. Yüzümde bir maskeyle size hünerlerimi sunmak isterim Efendim. Size hiç uzak&nbsp;<span style="text-indent: 1em; font-size: 1em;">değilim, yakınınızdayım ama bir o kadar da uzaktayım sizin sahibeliğinizden mahrum.</span></i></b></p>

  <p><b><i>Her daim emrinize amade olduğumu arz eder, en ufak bir arzunuzu ilahi bir emir telakki edeceğimi vurgulamak isterim, Efendim.</i></b></p>

  <p><br /></p>

  <p><br /></p>

  <p>Mail iyice kafasını karıştırmıştı. Fakat bu mektupta da yakınında olduğunu itiraf ediyordu ama kim olduğuna dair pek de ipucu vermiyordu. En emin yol bu gizemli kişi ile buluşmaktı. Kendisi için güvenli bir yerde, yanında da güvendiği biri olacak şekilde bir randevu ayarlamalı idi.&nbsp;</p>

  <p>“Bu güvenli kişi kim olacaktı?”</p>

  <p>Tam bunu düşünürken aklına başka bir fikir geldi. Mine’nin şüphelendiği üç kişi vardı. Bu kişilere ayrı ayrı telefon açıp, böyle bir buluşma için yardım isteyebilirdi. Bu olaydan bahsettiği zaman aldığı tepkiden bu gizli itaatkârın kim olduğunu tahmin edebilirdi. İskender, Özgür ve Metin’in gelirim deyip gelmemeleri olasılığını da göz önünde tutuyordu. Zaten amacı onları getirmek değil, verdikleri tepkiden hangisinin gizli köle olduğunu çıkarmaktı. Özgür ve İskender ile konuşurdu da Metin’le pek samimiyeti yoktu, bunu nasıl yapacağından emin değildi. Bunları düşünürken telefon çaldı arayan Özgür’dü.</p>

  <p>“ Özgürcüğüm, merhaba. ”</p>

  <p>“Nasılsın Mine? Her şey yolunda mı? Sana bir haberim olacak.”&nbsp;</p>

  <p>“İyiyim ben. Bugün Pazar. Kazı ekibinin serbest günü ben de keyfime bakıp, topladığım bilgileri derliyordum. Benim de bir diyeceğim var ama önce sen söyle.”</p>

  <p>“Aslında canını sıkmayı istemem. Kararsız kaldım ama sana haber vermesem de olmazdı.”</p>

  <p>“Aaa, çatlatma adamı! Ne oldu?”</p>

  <p>“Fuat, Rana ile görüşecekmiş. Salı günü ofisine ziyarete gidecekmiş.”</p>

  <p>Fuat’ın adını duyar duymaz kalp atışları hızlanan Mine, bu habere bozulmuştu. Fakat bu gerginliğini olabildiğince gizlemeye çalışarak ama bir yandan da merak ederek sordu.</p>

  <p>“Nereden öğrendin bunu? Hem bana da kadının davet ettiğini, belki gidebileceğini söylemişti.”</p>

  <p>Kadınlar sevgilileriyle kavga da etseler, aralarında büyük inatlaşmalar da olsa dışarıya durumun kontrolleri altında olduğunu göstermek isterler. Mine de bunu yapıyordu. Aslında bir bakıma da böyle bir ihtimalden haberi vardı. Hem istemiyordu hem de bir yandan da o kadınla görüşürse kendi değerini daha iyi anlayacağını, koşa koşa ona geleceğini biliyordu. Mine’ye göre yakınlaşmaları bile imkânsızdı ama hoşlanmıyordu o kadının varlığından. Öyle de acımasız ve tahammülsüzdü işte hayattaki bazı kadınlara.</p>

  <p>“Rana Hanım’ın sekreteri benim arkadaşım. Salı günü görüşecektik, benden aldığı kitapları geri verecekti ama Rana Hanım’ın misafiri geliyor diye işinin uzayabileceğini söyledi. Ben de bu kadar önemli mi, diye sordum. Fuat Adalıoğlu diye biri dedi. En kalitelisinden şarap ve yemişler aldırmış. Kız önce buyur edip servis yapıp sonra yalnız bırakacakmış. Rana Hanım öyle tembih etmiş.”</p>

  <p>“Hah! En kalite şaraptan da çok anlardı. Hep ortalama şaraplar alır, pahalı şarap içmeyi müsriflik olarak görür o.”</p>

  <p>“Ne oldu? Sinirlendin mi?”</p>

  <p>“Yok canım. Kadının planına sinir oldum biraz.”</p>

  <p>“Ne var canım? Misafirini en iyi şekilde ağırlamak isteyemez mi?”&nbsp;</p>

  <p>“Fuat bu tip şeylere pek meraklı biri değil. Yanlış tanıyor tabii kadın. Bunlarla gözünü boyayabileceğini sanıyor. Bir kere o, kadında detaylara bakar. Gösterişle, birkaç şarapla, yemişle etkileyemez. Bir kere, elleri kötü kadının.”</p>

  <p>“Tamam, canım, amma laf ettin. Bu kadar takacağını tahmin etmemiştim.”</p>

  <p>“Takmadım, hoşlanmadım sadece. Ayrıca o kadını önceden beri sevmezdim. Tepkim normal.”</p>

  <p>“Eee, sen bana ne diyecektin?”</p>

  <p>Bir an ne söyleyeceğini unutmuş bir halde olan Mine tekrar kafasını kurcalayan gizemli köle meselesine döndü. Kısa bir duraksamadan sonra. Kafasında sözlerini toparladı.</p>

  <p>“Ben bir süredir bazı esrarengiz mektuplar alıyorum.”</p>

  <p>Özgür kendini tutamayarak,&nbsp;</p>

  <p>“Esrarengiz mi?” diye sordu.&nbsp;</p>

  <p>“Kimliğini bilmediğim bir kişi var ve kölem olmak istiyormuş. Böyle esrarengiz mektuplar ama korkulacak bir şey yok. Adam hizmet etmek istiyor yalnızca.”</p>

  <p>“ilahi Mine, ben senelerdir hizmet edeyim diyorum. Elin adamı gizliden mektuplar yollayınca mı önemsiyorsun?”</p>

  <p>“Of Özgür, dalga geçme. Bu öyle bir şey değil, bildiğin kölelik-sahibelik ilişkisi, istersem adamı bağlayabilirim. O benim karşımda dört ayak üstünde hazır duracak ve ben her istediğimi yaptıracağım, böyle bir şey.”</p>

  <p>“Nereden buluyorsun böyle tipleri? Bir kişi böyle bir şeyi kendine neden yaptırmak istesin ki?”</p>

  <p>“Böyle kişiler var. internetten bakıyordum, neler var neler..”&nbsp;</p>

  <p>“Peki, senin istediğin ne?”</p>

  <p>“Tam olarak bilmiyorum ama gönlümü okşuyor ve merak ediyorum. Ben meraklıyımdır böyle şeylere."</p>

  <p>“Bilmez miyim? Son sevgilin de başka şekilde garip zaten.”&nbsp;</p>

  <p>“Bu sevgili falan değil. Hizmetkâr.”&nbsp;</p>

  <p>Mine Özgür'e bu kişiyi aslında tanıyor olabileceğini söyleyip söylememe de kararsız kalmıştı. Bu kişinin Özgür de olabileceğini düşünmüştü ve şimdi eğer öyleyse onu korkutmak istemiyordu.</p>

  <p>“Hizmetkârsa ne yapacak. Eve gelip, çamaşır, bulaşık, ütü falan mı yapacak?”</p>

  <p>“Aslında kölelerin birçoğu böyle işler yapıyor. Nereden bildin?”</p>

  <p>“Hizmetkâr diyorsun. Ne deseydim yani?”</p>

  <p>Mine bu cevaba kendi kendine güldü. İzlediği bir videoda sahibe dört ayak üzerinde durmuş, tasmalı erkek kölesinden kahvaltı hazırlamasını istiyordu. Köle tüm gayretiyle kahvaltıyı hazırlıyor, arada yavaşladığı zaman sahibe kölesini azarlıyor, arada kalçasına sopayla vurarak cezalandırıyordu. Kendi kahvaltı ederken, dizinin dibinde olan kölesinin önüne biraz yemek atıyordu ve kölesi de ellerini kullanmadan köpek gibi yiyordu o attıklarını. Kahvaltı bitince ise sahibe elliye kadar sayıyordu. Bu sürede köle bulaşıkları yıkamak zorundaydı. Gerçekten ağır şartlarda hizmetçilik durumu söz konusuydu. En büyük ödül ise, sahibenin ayaklarına masaj yapabilmek, o ayakları öpebilmek idi. Bir köle ütü yaparken kat izi yaparsa, bir yeri iyi temizlemezse ceza alabiliyordu ya da ödülden mahrum kalıyordu.</p>

  <p>“Gerçekten de Hizmetkârlar bunlar. Belli kuralları, akitleri oluyor. İtaat etmek görevleri ama bunu görev olduğu için değil kendi iradeleriyle büyük bir aşkla, arzuyla yapıyorlar. Hizmet etmek için para almıyorlar, hizmet etmek için hizmet ediyorlar.”</p>

  <p>“Sen çok sevmişsin anlaşılan bu olayı.”</p>

  <p>“ilgimi çekti biraz. Şimdi senden bu adamla buluşacağım zaman yakınımda olmanı istiyorum. Daha yere falan karar vermedim.”&nbsp;</p>

  <p>“Peki, bunu o adam kabul eder mi?”</p>

  <p>“Kabul etmek zorunda, köle olmak istemiyor mu? Her dediğimi yapmalı.”</p>

  <p>“Ya gelmezse ya da bu dediğin kölelik kurallarına uymuyorsa?”&nbsp;</p>

  <p>“Gelmezse şansını kaybeder. Kölelik kurallarında böyle bir şey var mı bilmiyorum. Bir yerlerden bakmam, öğrenmem lazım.”&nbsp;</p>

  <p>“Sen ciddi ciddi bunları mı araştırıyorsun? Tamam, yardım edebilirim. Sen yanımda ol diyorsan. Bak, ben dayanamam gülerim, işini bozarım sonra. Sen iyice bir karar ver, araştır et ama lütfen işini de ihmal etme. Fuat’ı unutacağım diye saçma sapan olaylara da girme.”</p>

  <p>“Aman, Özgür. Hemen nasihate bağladın. Hem benim Fuat’ı unutma gibi bir amacım yok. Gayet sakinim. Ne tam ayrıldık ne de birlikteyiz.”</p>

  <p>“Ben söyleyeyim, dost tavsiyemi yapayım da.”</p>

  <p>“İyi, tamam. Çok sıkıcısın ama...”</p>

  <p>“Birinin sıkıcı olup, söylenmesi gerekenleri söylemesi gerekiyor.”&nbsp;</p>

  <p>Mine telefonu kapadıktan sonra yatağa uzanıp düşünmeye başladı. Özgür’ün nasihatlerini, Fuat’ı ve o gizli kölesini. Özgür un konuşması çok doğal gelmişti ya da bu konularda aptalı mı oynuyordu acaba?</p>

  <p>Köle adayının mektubuna bir daha baktı. Bu mektuplar uzun süredir ruhunu okşuyordu. Kendini eski çağlarda yaşayan bir kraliçe gibi hissediyordu. Belki de geçmişe olan merakı, tarihteki güçlü kadınları çok beğenmesi ve onlara öykünmesi bu gizli adamı uzaklaştırmasına engel oluyordu. Şimdi acaba ne yazması gerekiyordu? Bilmiyordu. Akşama kadar beklemeye karar verdi. Tahmin ettiği diğer kişiler İskender ve Metinle de konuşmak istedi. Gerçi İskender’i köle olarak düşünemiyordu. Kafasında İskender’i boynunda tasma, ayağında prangalar dört ayak üstüne çökmüş canlandırınca komik geldi. Hafifçe gülümsedi ve ona telefon açtı.</p>

  <p>“İskender, nasılsın?”</p>

  <p>“iyiyim, Mine. Senin nasıl gidiyor?”</p>

  <p>“Ne olsun bugün ekibin boş günü, ben de takılıyorum.”&nbsp;</p>

  <p>İskender’e telefon açmıştı ama şimdi gerisini getiremiyordu. Bu adamla Özgür’le konuştuğu gibi konuşamazdı. Ne isteyecek ya da soracaktı? Kızabilirdi ona ya da aramasından ve samimiyetinden tekrar birlikte olmak istediğini düşünebilirdi. Neyse ki hemen toparladı durumu.</p>

  <p>“Sana ne sormak için aradım biliyor musun?”</p>

  <p>“Ne?”</p>

  <p>“Şu Metin, onu ne kadardır tanıyorsun? Daha doğrusu o önceden benle tanışmak istiyor muydu? Tamamen tesadüf mü oldu onun orada olması. Yoksa kendi mi istedi?”</p>

  <p>“Bir şey mi oldu? Sana bir yamuk mu yaptı?”</p>

  <p>“Yok, hayır ama bazı şeyleri merak ettim.”</p>

  <p>“Aslında çok daha önce benim seni tanıdığımı öğrenince senle ilgili sorular sormuştu. Çok ilgilenmişti. O gün partide de, abi Mine’yi arayalım mı diye soran o olmuştu. Bunu sana söylemem doğru olmazdı. Şimdi sen özellikle sordun diye söylüyorum.”&nbsp;</p>

  <p>“Teşekkür ederim, canım. Benim gizli bir hayranım var, acaba o mu dedim.”</p>

  <p>“Senin bir sürü gizli hayranın vardır.”</p>

  <p>“Yok, öyle değil, hayrandan daha fazla.”</p>

  <p>“Ne oldu Fuat’la ayrıldınız mı tamamen?”</p>

  <p>“Hayır, ara verdik diyelim.”</p>

  <p>“Seni bilirim. Bir kere soğudun mu geri dönmezsin sen.”&nbsp;</p>

  <p>“Soğumak değil ama buna ihtiyacım vardı. O eski yumuşak başlı ben değilim artık karşısındaki.”</p>

  <p>“Özel bir planın var mı bugün?”</p>

  <p>“Hayır yok. Biraz çalıştıktan sonra akşamüstü gezmeyi düşünüyorum.”</p>

  <p>“Orada nerede gezeceksin? Ben lasos’tayım. Geleyim alayım seni, İzmir’e gidelim.”</p>

  <p>“Bilmem ki. Sana zahmet olmasın.”</p>

  <p>“Lafı mı olur? Benim için de iyi olur. Bastım mı iki saat sürmez oraya gelmem. Bu arada bugünkü yazını çok beğendim.”&nbsp;</p>

  <p>“Teşekkürler, canım, iyi o zaman, gel. Bana da iyi gelir bu.”&nbsp;</p>

  <p>Telefondan sonra biraz rahatlamıştı ve neşesi yerine gelmişti. Bugün ekip çalışması olmadığı için kafasındaki sorunları daha büyütecekti. İskender’i eskiden beri tanıdığı için onunla konuşmak&nbsp;<span style="text-indent: 1em; font-size: 1em;">iyi gelecekti. Bir de İzmir’in havası başkaydı. Günlerdir bu karasal bölgedeydi. Deniz görmek, hele Ege’yi görmek iyi gelecekti.</span></p>

  <p>Gerçekten de İskender onu alıp İzmir’e götürdüğü zaman içindeki hafiflemeyi kendisi de fark etti. Burada insanın derdi bile olsa esen meltemle o sorunlar uçup gidiyordu sanki. Kordon’da rakı balık yaparlarken Mine İskender’e açılabildi. Aldığı mektuplardan bahsetti. Tahmin ettiği gibi İskender’in ilk tepkisi gülmek olmuştu.</p>

  <p>“Ne yani şimdi dedektifçilik mi oynuyorsun kızım? Biri kandırmıştır seni. Sen de yemişsin.”</p>

  <p>“Ah, sana açılanda kabahat.”</p>

  <p>“Benim böyle alengirli şeylerle işim olmaz. Ben dosdoğru biriyim. Sana ilgim tükenmiş değil. O pısırık, kendini beğenmiş Fuat’la olduğunda çok kızmıştım ama artık sen de anladın herifin ne mal olduğunu.”</p>

  <p>“Hâlâ tam bitmiş değil. Ben ona ne kadar teslimiyetçi olabildiğimi gösterdim, artık sıra onda.”</p>

  <p>“Ah keşke bana da birazcık teslimiyetçi olsaydın.”</p>

  <p>“Senle durum farklıydı. Onun ise özgüveni için buna ihtiyacı vardı. İçine kapalı biriydi ve ben teslimiyetçi davranarak onu açtım. Önce bana ve kendine güvenmesi gerekiyordu. Yalnız artık ben de ondan bu teslimiyeti istiyorum. Her şey karşılıklı.”</p>

  <p>“Ne kadar hesapçıymışsın.”</p>

  <p>“Öyle değil mi ama? Bunu sen öğretmiştin.”</p>

  <p>Bu cevap karşısında İskender’in söyleyecek sözü olamadı. Hemen konuyu değiştirip Metine geldi.</p>

  <p>“Sen Metin’den mi şüpheleniyorsun mektuplar konusunda? Bana sorduğuna göre... ”</p>

  <p>“Bilemiyorum. Daha sonra bana oldukça ilgi gösterdi. Aynca bu mektupları yazan kişi beni tanıyormuş ve nerede olduğumu da biliyormuş.”</p>

  <p>“Aman benden şüphelenme de! Hiç uğraşamam, tarzım değil öyle şeyler. Sen ofisten birilerini düşün.”</p>

  <p>“Ofis de olabilir evet.”</p>

  <p>“Metin nerede antin kuntin iş var, bulur.”</p>

  <p>“Ne yapmamı önerirsin?”</p>

  <p>“Biraz Metin’le konuşursan niyetini anlarsın herhalde. Hemen senin şu gizli köleyle buluşma. Sonuçta ne çıkacağını tam bilemezsin. O zamana kadar düşün, hazırlık yap.”</p>

  <p>“Haklısın, ben gizli köle adayımla biraz yazışayım. Facebook’tan da Metin’le biraz sohbet edeyim, anlarım belki niyetini.”</p>

  <p>İskender yüzünde büyük bir gülümsemeyle,&nbsp;</p>

  <p>“Eninde sonunda tüm erkeklerin niyeti aynıdır. Bunu biliyor olman lazımdı.”&nbsp;</p>

  <p>“Aman İskender!”</p>

  <p>Mine de gülüyordu. Aslında meseleleri o kadar da ciddiye almazdı. Hayatı oyun gibi görürdü genelde ama bazen kaptırıyordu işte. İzmir’den Manisa’ya döndüğünde daha rahatlamıştı. Kararsızlıkları ve tutuklukları gitmişti. Hemen gizli köle adayına birkaç soru sordu.</p>

  <p>“Madem kölem olmak istiyorsun, her şeye hazır mısın? Her kölenin mazoşist olmadığını biliyorum. Kadın egemenliğine ve özellikle benim egemenliğime inanıyorsun sanırım. Peki, senin tercihin, hayalin ne?”</p>

  <p>Soruyu yolladıktan sonra Facebook’tan Metin’e yazdı.&nbsp;</p>

  <p>“Bugün İskender ile görüştük. Beraber İzmir’e gittik sana selamı var.” Metin’den yanıt gecikmedi.</p>

  <p>“Teşekkürler... Beni istemedin, İskender gelmiş.”</p>

  <p>“O daha yakındı. Hem eski dostum o. Bazı şeylere canım sıkılmıştı, yakındaydı. İzmir’e gittik.”</p>

  <p>“Benim de İzmir’de kısa bir işim var. Erteliyordum devamlı. Seni görmek için o işle ilgilenebilirim bak.”</p>

  <p>“Çok naziksin. Benim için planlarını bozma. Zaten bir iki güne döneceğim.”</p>

  <p>“Tamam, daha iyi ya. Ben gelirim İzmir’e işimi hallederim. Sonra seni de alırım ve beraber döneriz İstanbul’a. Ben de üşenip duruyordum, bana motivasyon olursun.”</p>

  <p>“Bir taşla iki kuş diyorsun. Olabilir aslında. Yarın ya da Salı sabahı biter işim.”</p>

  <p>“Tamam, harika.”</p>

  <p>“Ben yarın İzmir’e geçerim.”</p>

  <p>“Peki, senin işin yok mu? Hemen nasıl geleceksin?”</p>

  <p>“Ben serbest çalışıyorum, planımı yapıyorum. Hem senin için birkaç değişiklik yapmaya değer.”</p>

  <p>Metin’in bu tavn Mine’nin hoşuna gitmişti. Nazik ve centilmendi, işi ve beğendiği kadının dengesini iyi kuruyordu. Ayrıca otobüsle yolculuk yapmaktan kurtulmuştu. İstanbul’dan kaçmıştı, aslında isterse hemen dönmeyebilirdi ki en baştaki planı da böyleydi. Fakat aldığı o mektup, onun sahibini merak etmesi, Fuat’ın o kadınla buluşacak olması kısa bir süre de olsa İstanbul’da olmasını gerektiriyordu. Doğrusu Fuat’ın o kadınla buluşmasına engel olamazdı. Ne yapacaktı? Gidip Fuat’a o kadına gitme mi diyecekti? Böyle yaparak kendisini rezil ederdi ancak. Bir şekilde İstanbul’da olduğunu ona belli edebilirdi. Sosyal medyaya nerede olduğunu yazarsa Fuat’ın bunu göreceğine emindi. Onu dışarıdan takip ediyordu. Bir keresinde yazdığı bir şeyle ilgili kıskançlık yapmıştı. O zaman Fuat’ın onu bir süredir Twitter’dan gizlice takip ettiğini anlamıştı.&nbsp;</p>

  <p>“Arada sana bakıyorum işte,” diye hemen savunmaya geçmişti Fuat. Sonra da “O adama neden öyle yazdın? Çabuk sil o yazdıklarını,” diye arıza çıkarmıştı. Ertesi gün bazı yerlerden fotoğraflar paylaşmaya karar verip biraz rakının da etkisiyle erkenden yattı.</p>

  <p>Sabah alarmının çalmasıyla uyandığında içinde garip bir his vardı. Sanki o gün önemli bir şey olacakmış gibi hissediyordu ama bunun ne olduğunu bilmiyordu.</p>
</body>
</html>
