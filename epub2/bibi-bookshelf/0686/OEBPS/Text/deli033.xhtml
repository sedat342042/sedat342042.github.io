<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Şimdi bu can sıkıcı eleştirmenden kurtulmuş olan tanrılar daha büyük bir haz ve özgürlük ile her türlü havai eğlencelere kendilerini verirler. Gülünç Priapos<a href="../Text/notlar.xhtml#n27" id="n27d"><sup>[27]</sup></a> ne kadar çok esinlere ve şakalara sebep olur! Şu şeytan Mercurius'un hilelerini, hokkabazlıklarını her zaman görmek tanrılar için ne zevktir! Vulcanus bile tanrılar sofradayken onları soytarılıklarıyla eğlendirmeye kalkışır: Kâh tuhaf yürüyüşü ile güldürür, kâh cinasları ve şakalarıyla neşelerini uyandırır, onları içmeye kışkırtır. Silenos,<a href="../Text/notlar.xhtml#n28" id="n28d"><sup>[28]</sup></a> bütün ihtiyarlığı ile hâlâ çapkınlık yapmakta, Polyphemos ve perilerle maskara ve gülünç danslar yapmaktan haz duymaktadır.</p>

  <p>Keçi ayaklı Satyrler bin türlü şehvetli, açık saçık vaziyetler alırlar. Pan, kaba köy havalarıyla, bütün tanrıları güldürür, özellikle nektar başlarına vurmaya başladığı zaman onun müziğini Musalarınkine<a href="../Text/notlar.xhtml#n29" id="n29d"><sup>[29]</sup></a> yeğlerler. Ah, tanrıların yemekten sonra tamamen sarhoş oldukları vakit yaptıkları bütün çılgınlıkları söylesem! Doğrusu, ne kadar deli isem de bunlara gülmekten bazen kendimi alamıyorum. Fakat susalım, herhangi bir tanrı bizi işitebilir, ben de Momos'un akıbetine düşmekten korkarım.</p>
</body>
</html>
