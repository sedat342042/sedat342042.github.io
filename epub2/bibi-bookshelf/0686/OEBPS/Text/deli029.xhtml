<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>14</h1>

  <p>Şimdi, istenirse, bütün insanlar arasında dağıttığım bu iyilikle, diğer</p>

  <p>tanrıların yaptıkları değişimler karşılaştırılsın. Burada, öfkeliyken yaptıkları değişimlerden bahsetmeyeceğim; teveccühlerinin en büyük belirtileri sayılanları inceleyelim. Ölüm döşeğindeki dostlarına tanrılar ne yapıyorlar? Onları ağaca, kuşa, ağustos böceğine, hatta yılana dönüştürüyorlar. Ama, böylece doğa değiştirmek ölmek değil midir? Bana geIince, ben insanı, tahrip etmeden, hayatının en mutlu, en tatlı zamanını geri getiriyorum. Ah! insanlar, bilgelikten büsbütün vazgeçerek bütün ömürlerini benimle geçirselerdi, gamlı bir ihtiyarlığın tatsızlıklarından habersiz olurlardı ve sürekli bir gençliğin büyüsü, üzerlerine her an sevinç ve mutluluk saçardı!</p>

  <p>Felsefe yahut başka güç ve ciddi bir şeyi incelemeye koyulan şu güçsüz, gamlı, neşesiz kimselere bakınız. Birbirinden ayrı birçok düşüncelerle çalkalanan ruhları bünyelerini etkiler; bedenlerindeki ruhlar pek fazla miktarda uçar; nemli kökleri kurur ve genellikle, genç olmadan ihtiyarlar. Benim delilerim, tam karşıtı, daima semiz ve tombuldurlar, yüzlerinde sağlığın, semizliğin parlak betimlemesini taşırlar; sanki her biri bir Arkanya domuz yavrusu<a href="../Text/notlar.xhtml#n19" id="n19d"><sup>[19]</sup></a> imiş gibi. Şüphe de yok ki, bilgelik derdi daima biraz kendilerine bulaşmamış olsaydı, ihtiyarlığa özgü sakatlıkların hiçbirini hissetmeyeceklerdi. Fakat insan, dünya yüzünde tamamen mutlu olmak için yaratılmamıştır.</p>

  <p>Eski bir atasözü de ileri sürdüğümüzü kanıtlamaya yarar. Bu atasözü der ki:</p>

  <p>Ancak delilik, gençliğin hızlı akışını yavaşlatır ve can sıkıcı ihtiyarlığı bizden uzaklaştırır. Böylece, Brabantlılar<a href="../Text/notlar.xhtml#n20" id="n20d"><sup>[20]</sup></a> hakkında, ihtiyatlı başka insanların tersine olarak, yaş bastıkça delileştikleri söylenmiş ki bu, doğrudur. Buna karşın, sohbeti daha hoş ve ihtiyarlığın sıkıntılarından daha az etkilenmiş bir millet yoktur. Ahlaklarıyla olduğu kadar içinde yaşadıkları iklim ile Brabantlılara benzeyen bir kavim de benim aziz dostlarım Hollandalılardır. Madem ki Hollandalılar deli lakabına layık olacak derecede büyük bir gayretle bana boyun eğiyor ve hizmet ediyor ve bu şerefli sıfattan utanacak yerde onur duyuyorlar, ve bu lakabı en güzel unvanlardan biri sayıyorlar, ben de neden onlara aziz dostlarım demeyeyim?</p>

  <p>Haydi gidin, çılgın ölümlüler, şimdi Medealara, Kirke'lere, Venüs'lere, Aurora'lara<a href="../Text/notlar.xhtml#n21" id="n21d"><sup>[21]</sup></a> sığının! Gidin her yerde sizi gençleştirecek bilmem hangi kavramın pınarını arayın! Şu gençliği, bu kadar istenen bir şey yapmaya ancak benim gücüm yeter. Gerçekten de onu insanlara çekici kılan yalnız benimdir. Memnon'un kızının, atası Tithon'un<a href="../Text/notlar.xhtml#n22" id="n22d"><sup>[22]</sup></a> gençliğini uzatmak için kullandığı o harikulade ilaç bendedir. Ben Phaon'a, Sappho<a href="../Text/notlar.xhtml#n23" id="n23d"><sup>[23]</sup></a> tarafından delicesine sevilmeyi getirecek kadar gençliğin bütün çekiciliğini, bütün kuvvetini geri vermeye bu derece başarılı olan Venüs'üm.</p>

  <p>Eğer gençliği geriye çağırmak ve daha iyisi, gençliği daima korumak özelliğine sahip sihirli bitkiler, büyüler, yahut herhangi bir pınar varsa, onu bende aramak gerekir. Gençlik kadar sevimli, ihtiyarlıktan daha nefrete layık bir şey olmadığını hepiniz kabul ediyorsanız, -bu kadar büyük bir nimeti elde tutmayı, bu kadar büyük bir yıkımı uzaklaştırmayı bilin!- bana ne kadar şükran borçlusunuz.</p>
</body>
</html>
