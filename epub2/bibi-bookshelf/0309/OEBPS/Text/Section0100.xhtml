<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre6">
  <p class="calibre4"><br class="calibre2" /></p>

  <h1>PEŞİN VE KESİN YARGILARA KARŞI</h1>

  <p class="calibre4">Ben ağır anlayışlı, biraz da elle tutulur, olağan şeylerden yanayımdır; onun için de eskilerin şu dedikleri bana dokunmaz:</p>

  <p class="calibre4">Majorem fidem homines adhibent üs quae non intelligunt.</p>

  <p class="calibre4">İnsanlar anlamadıklarına daha çok inanırlar.</p>

  <p class="calibre4">Cupidine humani, ingenii libentius obcura creduntur. (Tacitus)</p>

  <p class="calibre4">İnsan kafası öyledir ki kendisine karanlık gelene daha kolay inanır.</p>

  <p class="calibre4">Biliyorum kızıyorlar bana; şüphe etmemi yasaklıyor, şüphe edersem ağır küfürler savuruyorlar. İnandırmanın yeni bir yolu da bu. Ama, Tanrıya şükür, benim inancım yumrukla değiştirilecek cinsten değildir. Görüşlerini yanlış olmakla suçlayanlara çatsınlar. Ben görüşlerini sadece anlaşılması zor ve cüretli olmakla suçluyorum. Karşı görüşü ise, onlar kadar azgınlığa varmadan ben de tutmuyorum.</p>

  <p class="calibre4">Videantur sane, ne affirmentur modo (Cicero)</p>

  <p class="calibre4">Olabilir desinler, ama olur demesinler.</p>

  <p class="calibre4">Düşüncelerini kafa tutarak, buyruklar vererek ortaya koyanlar akıldan yana güçsüz olduklarını belli ediyorlar. (Kitap 3, bölüm 11)</p>
</body>
</html>
