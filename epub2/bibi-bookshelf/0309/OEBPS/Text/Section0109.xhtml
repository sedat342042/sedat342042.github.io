<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre6">
  <p class="calibre4"><br class="calibre2" /></p>

  <h1>KENDİNİ ÖLDÜRME</h1>

  <p class="calibre4">Hegesias dermiş ki: Yaşamanın yolu gibi ölmenin yolunu da kendimiz seçmeliyiz. Diogenes, filozof Speusippos’a rastlamış. Tutulduğu iyileşmez fil hastalığından ötürü kendini sedyeyle gezdirten Speusippos: Selam sana, Diogenes, demiş. Sana selam yok, diye karşılık vermiş Diogenes, sen ki bu halinle yaşamaya katlanıyorsun hala. Bir zaman sonra filozof öylesine zor yaşamaktan sıkılarak kendini öldürmüş.</p>

  <p class="calibre4">Bunun tersi düşünceler de yok değil. Birçoklarına göre de bu dünya kışlasını, bizi oraya koyanın buyruğu olmadan bırakıp gidemeyiz. Tanrı bizi yalnız kendimiz için değil, ona ve başka insanlara hizmet etmek için yollamış; onun izniyle gidebiliriz ancak, kendi iznimizle değil. Doğuşumuz bizden çok ülkemiz içindir. Yasalar kendi çıkarları için hesap sorarlar bizden; bizi öldürme hakkı onlarındır; görevimizden kaçtığımız için hem bu dünyada, hem ötekinde cezalanırız.</p>

  <p class="calibre4">Bizi bağlayan zinciri taşımak onu kırmaktan daha fazla yürek ister ve yurdu için bütün cefalara katlanan Regulus, kendini öldüren Cato’dan daha üstün bir yılmazlık sınavı vermiştir. Gözü kararma ve sabırsızlanmadır bizi ölüme koşturan. Dinç erdem hiçbir belaya sırtını çevirmez; dertleri ve acıyı arar, yiyeceğini arar gibi zalimlerin korkutmaları, işkenceler, cellatlar diriltir, dinçleştirir onu;</p>

  <p class="calibre4">Duris ut ilex tonsa bipennibus</p>

  <p class="calibre4">Nigra feraci frodis in Algido</p>

  <p class="calibre4">Per damna, pen cades, ab ipso</p>

  <p class="calibre4">Ducis opes animumque ferro. (Horatius)</p>

  <p class="calibre4">Karanlık ormanında Algido’nun</p>

  <p class="calibre4">Dalları baltayla budanan meşe gibi</p>

  <p class="calibre4">Bu belalar, bu cefalar, bu zincirler</p>

  <p class="calibre4">Yiğitliğine yiğitlik katar onun.</p>

  <p class="calibre4">Bir başkası da şöyle der:</p>

  <p class="calibre4">Non est ut putas virtus, pater,</p>

  <p class="calibre4">Timere vitam, sed malis ingentibus</p>

  <p class="calibre4">Obstare, nec se vertere ac retro dare. (Seneka)</p>

  <p class="calibre4">Erdem yaşamaktan korkmakta değil, baba,</p>

  <p class="calibre4">Belalara karşı koyup diretmekte</p>

  <p class="calibre4">Yolundan dönmemektedir.</p>

  <p class="calibre4">Bir başkası da şöyle:</p>

  <p class="calibre4">Rebus in adversis facile est contemnere mortem;</p>

  <p class="calibre4">Fortius ille facit qui miser esse potest. (Martialis)</p>

  <p class="calibre4">Kolaydır ölümü küçümsemek başımız dertteyken,</p>

  <p class="calibre4">Daha yiğittir başına gelene katlanan.</p>

  <p class="calibre4">Yigitlere değil korkaklara yaraşır feleğin sillesinden kaçmak için bir çukura, ağır mezar taşları altına büzülmek. Fırtına ne kadar sert olursa olsun, yiğit olan şaşmaz yolundan yordamından.</p>

  <p class="calibre4">Si fractur illabatur orbis,</p>

  <p class="calibre4">Imparidam ferient ruina. (Horatius)</p>

  <p class="calibre4">Dünya parçalanıp yerle bir olsa</p>

  <p class="calibre4">Yiğitçe katlanır yrkılmasına.</p>

  <p class="calibre4">Başka dertlerden kaçmaktır en çok bizi ölmeye iten; o kadar ki, ölümden kaçmak kimi zaman ölüme koşturur bizi.</p>

  <p class="calibre4">Hic, rogo, non furor rest, ne moriare, mori? (Martialis)</p>

  <p class="calibre4">Delilik değil midir, sorarım, ölüm korkusundan ölmek?</p>

  <p class="calibre4">Uçurum korkusuyla kendi kendilerini uçuruma atar kimi insanlar.</p>

  <p class="calibre4">Usque adeo, morits formidine,vitae</p>

  <p class="calibre4">Precipit humanos odium, lucisque videndae,</p>

  <p class="calibre4">Ut sibi consciscant maerenti pectore lethum,</p>

  <p class="calibre4">Obliti fontem curarum hunc timorem. (Lucretius)</p>

  <p class="calibre4">Ölüm korkusuyla insanlar</p>

  <p class="calibre4">Bıkarlar yaşamaktan, ışıktan;</p>

  <p class="calibre4">Atılırlar ölüme, ölümden korkmanın</p>

  <p class="calibre4">Dertlerin kaynağı olduğunu unutarak.</p>

  <p class="calibre4">Platon yasalarında, en yakınını, en iyi dostunu yani kendisini öldürenin onursuzca gömülmesini ister, eğer bu işi kamu yargısıyla, kaderin başına getirdiği önlenmez, çekilmez bir dert, katlanılmaz bir utanç yüzünden değil de, korkaklığından, ürkek bir ruhun güçsüzlüğünden ötürü yapmışsa. Yaşamımızı horgörmek de gülünç bir düşüncedir aslında; çünkü yaşam bizim varımız yoğumuz, her şeyimizdir. Daha soylu, daha zengin bir varlığı olan şeyler bizimkini kötüleyebilir; ama bizim kendimizi hor görüp hiçe saymamız doğaya aykırıdır; başka hiçbir yaratıkta görülmeyen özel bir hastalıktır kendinden nefret etmek, yüz çevirmek. Olduğumuzdan başka olmayı dilemek gibi bir saçmalıktır bu. Bu dilek yerine gelse bile bize bir şey kazandırmaz. İnsanken melek oluvermeyi isteyen kendi için bir şey yapmaz, olduğundan daha iyi olmaz; çünkü kendisi ortada kalmayınca kim tadacak, değerlendirecek bu değişmeyi onun yerine? (Kitap 2, bölüm 3)</p>

  <p class="calibre4">Kendiliğinden doğuveren halk şiirinin öyle saf ve yalın güzellikleri oluyor ki en olgun şiir ustalığının ulaştığı başlıca güzellikle kıyaslayabiliriz: Gaskonyalıların türkülerinde, hiç bilimden, okur yazarlıktan haberi olmayan kimi ulusların türkülerindeki şiir gibi. Bu iki şiirin arasında kalan orta halli şiiri ise küçümser, beğenmez, tutmayız. (Kitap 1, bölüm 56)</p>
</body>
</html>
