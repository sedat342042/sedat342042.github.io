<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre6">
  <p class="calibre4"><br class="calibre2" /></p>

  <h1>YAŞAMA BAĞLILIK</h1>

  <p class="calibre4">Bütün insanlar cılız varlıklarına öylesine bağlıdırlar ki, sağ kalmak için razı olmayacakları hiçbir kötü durum yoktur. Bakın Maecenas ne diyor:</p>

  <p class="calibre4">Debilem facito manu,</p>

  <p class="calibre4">Debilem pede, coxa,</p>

  <p class="calibre4">Lubriscos quate dentes:</p>

  <p class="calibre4">Vita dum superest bene est.</p>

  <p class="calibre4">Tek kollu da kalsam,</p>

  <p class="calibre4">Kötürüm, damlalı da olsam</p>

  <p class="calibre4">Sökülse de bütün dişlerim:</p>

  <p class="calibre4">Ne mutlu bana yaşıyorsam.</p>

  <p class="calibre4">Timurlenk cüzamlılara karşı uyguladığı görülmedik zalimliğini insanseverlik diye yutturuyordu. Her rasladığı cüzamlıyı öldürtürken, onları böylesine acılı bir yaşamdan kurtarmış olacağını söylüyordu. Oysa onlar ölmektense üç kat daha cüzamlı olmaya razıydılar.</p>

  <p class="calibre4">Filozof Antisthenes, ağır hasta yatarken bağırıyormuş; kim kurtaracak beni bu acılardan, diye. Onu görmeye gelmiş olan Diogenes: İşte bu seni hemen kurtarır, istersen, diyerek bir hançer uzatınca ona: Yaşamaktan değil, acılarımdan kim kurtaracak? demiş Antisthenes. (Kitap 2, bölüm 37)</p>
</body>
</html>
