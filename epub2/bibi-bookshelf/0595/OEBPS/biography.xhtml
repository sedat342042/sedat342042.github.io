<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Masalını Yitiren Dev</title>
	<link href="main.css" rel="stylesheet" type="text/css"/>
</head>
<body class="biography" id="biography">
	<div class="container html5_section">
		<p>ADNAN BİNYAZAR, 7 Mart 1934’te Diyarbakır’da doğdu. Dicle Köy Enstitüsü’nü bitirdikten sonra Gazi Eğitim Enstitüsü Edebiyat Bölümü’nde okudu. İlköğretmen Okulu’ndan üniversiteye, değişik okullarda Türkçe-Edebiyat öğretmenliği yaptı. Uzun yıllar kaldığı Berlin’de ders kitapları yazma projelerinde çalıştı. <em>Cumhuriyet </em>gazetesinin <em>Pazar</em> ekinde “Pazar Yazıları” adıyla denemeleri yayımlanıyor. Edebiyata öykü, deneme, eleştiriyle başladı, daha sonra romanlar, öyküler yazdı. Deneme-eleştirilerini <em>Toplum ve Edebiyat, Ağıt Toplumu, Ozanlar Yazarlar Kitaplar, Ayna, Duyguların Anakarası, Edebiyatın Dar Yolu, Ardında Leke Bırakmamalı Sevgi</em> adlı kitaplarında topladı. Halk yazınıyla ilgili kitapları ise <em>Dede Korkut, Dedem Korkut’tan Üç Öykü, Kan Turalı, Halk Anlatıları, On Beş Türk Masalı, Elif ile Mahmut, Kerem ile Aslı</em> adlarını taşıyor.  Yazdığı ilk öykülerden “Tohum” 1965 yılında Öğretmenler Bankası Öykü Ödülü almasına karşın, 61 yaşına değin öykü yazmadı. Hayatını anlattığı <em>Masalını Yitiren Dev</em>’i (2000) 66 yaşında yazdı. Ardından, 2005 Orhan Kemal Roman Armağanı’na değer bulunan <em>Ölümün Gölgesi Yok</em> (2004) geldi. Son yıllarda üç de öykü kitabı çıktı: <em>Şairin Kedisi </em>(2005), <em>Şah Mahme</em>t (2009) ve <em>Bozkır Aydınlığında Aşk</em> (2011). <em>Toplum ve Edebiyat</em> adlı deneme kitabıyla 2010 Sedat Simavi Edebiyat Ödülü’ne değer görüldü. Bir de <em>Atatürk Anlatıyor </em>(2010) adlı çocuklar için bir anlatı kitabı var.</p>
	</div>
</body>	
</html>