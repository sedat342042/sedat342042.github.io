<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos257305"><span class="calibre6"><span class="bold">Unutulup da Bir Türlü Unutmayı Beceremeyenlere</span></span></p>

  <p class="calibre5">Dönüp dolaşıp aynı şeyleri tekrarladı.<br class="calibre3" />
  Ben aşka inanmıyorum, aşk bana göre değil. Eğer aşkın bir bedeni varsa bütün bedenler benim duygularıma dar gelir. Evet, geniş düşünen bir adam değilim ama aşkı küçümseyecek kadar da büyük değilim. Sanırım benim sorunum aşkın beni bulmasını beklemeyip aşkı aramaya çıkmaktı. Şimdi düşününce yine hata bende. Aşk aranmaz mı?<br class="calibre3" />
  Aramakla bulunmaz o seni bulur derler ama illa bulacak diye bir şey yok. Belki aşk bizi çoktan buldu, belki aşk çoktan geldi ve gitti. Haberimiz olmadı, ruhumuz duymadı. Tanımı olmayan bir şey üzerine ne kadar tutarlı cümleler kurabiliriz ki İsmet?<br class="calibre3" />
  Ben kurarım abi. Bence aşk benim bulamadığım ama inandığım ve sırf bulamadığımdan inanmaktan vazgeçtiğim şey.<br class="calibre3" />
  Sence aşk bu olabilir ama bu bir tanım değil ki...<br class="calibre3" />
  Sence aşk ne?<br class="calibre3" />
  Bence aşk senin yaptığın. Aşk, adalete inanmadığı için hukuk fakültesini üçüncü sınıftan bırakan bir adam. Aşk, İstiklal Caddesi'nde tüm unvanları bir kenara itip midye dolma satan atam. Aşk, oradan kazandığı paralarla sokak çocuklarına pastel boya ve resim defteri alıp; "Bunlara resimler yapın ve sonra bana getirin, sizden satın alacağım" diyen adam. İsmet, aşk senin bu yaptıkların işte. Aşk senin bulamadığını sandığın ama her saniye yaşadığın şey. Aşk tiner tutan elleri pastel boyalara karıştırmak, o çocuklara yeni umutlar aşılamak.<br class="calibre3" />
  Abi sen beni mi övdün?<br class="calibre3" />
  Ne ilgisi var İsmet? Ben sana seni anlattım. Ben senin tanımladığın aşkın aslında çok başka bir şey olabileceğinden bahsettim. Aşk bir Emel Sayın şarkısı belki de... Aşk senin gözlerinin rengini unutan kızdır.<br class="calibre3" />
  Unutmuş mudur gerçekten?<br class="calibre3" />
  Unutmuştur.<br class="calibre3" />
  Unutmamış da olabilir.<br class="calibre3" />
  İhtimaller her zaman hayatımızda ama bence o kız seni de, gözlerini de unutmuştur.</p>

  <p class="calibre5">Beni her şeyimle unutan bir kıza âşık olabilir miyim?<br class="calibre3" />
  Seni her gün öldüren ama hiç gömmeyen bir katil düşün. Sence o gerçek bir katil midir?<br class="calibre3" />
  Bence dünyanın en acımasız katilidir.<br class="calibre3" />
  Seni her şeyinle unutan ama aklından bir an bile çıkmayan bir insan var mı?<br class="calibre3" />
  Var gibi.<br class="calibre3" />
  İşte eğer varsa öyle biri o dünyanın en acımasız katilidir.<br class="calibre3" />
  Abi felsefe mi yapıyorsun? Sen öyle şeyler yapmazsın ama çok felsefi geldi bu cümleler bana. En açık haliyle aşk nedir?<br class="calibre3" />
  Üç harfli bir elektrik akımıdır.<br class="calibre3" />
  Tamam benden bu kadar. Şimdi o kız beni gerçekten unutmuş mudur?<br class="calibre3" />
  Unutmamıştır İsmet.<br class="calibre3" />
  Unutmuştur bence. Unutmasa başkasının elini tutmayı bırak yanlışlıkla eli başka birinin eline çarpsa ağlardı. Ağlamazdı belki de ama ben ağlamasın isterdim, o ağlamadı. Unutmuş çoktan.<br class="calibre3" />
  O zaman bu akşam, unutulup da bir türlü unutmayı beceremeyenlere içelim.<br class="calibre3" />
  Tamam, koyuyorum çayları ama diyorum ki bir çılgınlık yapalım. Koyu içelim çayları olur mu?<br class="calibre3" />
  Olur. İçimizdeki aşksızlığı gizleyecek kadar koyu olsun.<br class="calibre3" />
  Abi yalnız o koyulukta bir çay yok.<br class="calibre3" />
  Merak etme İsmet. Bizdeki aşksızlığı anlayacak bir kadın da yok.</p>

  <p class="calibre1"><span class="italic"><span class="bold">Bir gün karşılaştığımızda, bu kadın benim eski sevgilim demek istemiyorum. Gitmemeyi öğren.</span></span><br class="calibre3" /></p>

  <div class="mbppagebreak" id="calibre_pb_118"></div>
</body>
</html>
