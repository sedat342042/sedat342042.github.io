<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">&nbsp;</span></span></p>

  <p class="calibre1"><span class="calibre6"><span class="bold">Su Çok Güzel, Gelsene..</span></span></p>

  <p class="calibre5">Çünkü ben hiç yalan söylemedim sana ve sadece inandım güzel şeyler olacağına. Bilirsin hep inanırım ben, aptalımdır biraz, severim gelişine... Ben senden başka koridor açmadım kendime, bütün yollarım sana çıksın istedim. Sen ne istedin bilmiyorum. Sevmek senin için neydi bilmiyorum. Çok şeyi bilmiyorum ben. Neden gittiğini mesela, belki de anlamak istemiyorumdur. İnsanoğlu böyledir, zor olanı kabul etmekte güçlük çeker. Ben defalarca güçlük çektim, kabul edemedim.</p>

  <p class="calibre5">Sana rüyalarıma gelme dedim, dinlemedin. Beni olur olmaz yere öpme dedim, anlamadın. Benim acımı büyütürsün gidersen, ben sütten kesilmiş bebek gibi özlerim seni dedim, bildiğini okudun. Arada beni de okudun, seni yazışımı sevdin. Ben seni öyle bir cümle ile sevmedim. Ben seni bütün sevgililerin sevdiği gibi sevmedim. Ben seni "Su çok güzel, gelsene" diyen adam gibi sevdim. O adam bendim. Su güzel değildi, evet ama geldin ve "Hani su çok güzeldi?" dedin ya, işte o gün anlamalıydın.</p>

  <p class="calibre5">Ben senin geldiğin yerleri sevdim, ben senin suyu güzelleştirmeni sevdim. Senin olmadığın bir yerin güzel olmayışını sevdim. Gitme be kadın diyemedim. Gidersen bakma arkana, göm beni kumsalın yumuşak kumuna, ben senin dizlerinde öldüm sanayım istedim. Ne çok sevmişim. Şimdi düşününce -ki insan ne zaman düşünmek istemezse o zaman buluyor ya, hani o acıtan düşünce öyle buluyorsun beni.</p>

  <p class="calibre5">Sen benim ilk on üç harfimi söylediğimsin. İlk kez seni seviyorum dediğimsin. Şimdi bunun İkincisi beni üzmez mi sanıyorsun? Aldanıyorsun be kadın. Ben o gün on üç harfle vedalaştım. Ben o gün bildiğim bütün şarkıları unuttum. Ben o gün artık "Ben adam oldum, seviyorum" diye sevindim. Şimdi unutmak istediklerimi o gün nasıl derin kazıdım aklıma, bilemezsin. Belki tekrar gidersin diye dönmeni istemiyorum. Ben iki ayrılığı kaldıracak kadar büyümedim, ben sadece seni içime sığdıracak kadar büyümüştüm, gittin ya, aşk olsun.</p>

  <p class="calibre5">Artık uyumuyorum ben, arada dalıyorum sadece... Hep sen geliyorsun o anlarda, adı rüya olan cennetime. Gelme be kadın, özlemediysen rüyama da gelme. Yapamıyorum ben seninle. İnan ki su çok güzel falan değil. Gelme sen, ben yalnız açılayım bilmediğim denizlere... Çok açılma derdin, aksilik olur boğulursun, derdin.</p>

  <div class="mbppagebreak" id="calibre_pb_27"></div>
</body>
</html>
