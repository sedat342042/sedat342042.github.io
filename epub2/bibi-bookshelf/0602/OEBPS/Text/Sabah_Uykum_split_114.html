<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos237665"><span class="calibre6"><span class="bold">Dünya İbaret Bir Handan Çocuk</span></span></p>

  <p class="calibre5">Çok büyük paralar kazanıyor olabilirsiniz. Hayattaki her istediğinize kavuşmuş olabilirsiniz. Kendinizi tamamlamışsınızdır ama eksik bir şeyler olduğunu düşünüyorsunuzdur. Aşk değildir o eksiklik. Dünyada aşktan çok daha büyük bir eksiklik var. Bir insana kendini iyi hissettirmek diye bir şey var. Bırakın onun duyduğu mutluluğu, kendinize yaptığınız iyiliğe bakın. Birini mutlu ettiniz. Dünyada bundan daha özel, daha güzel bir şey yoktur. Hele ki o insandan çıkar beklemeden yaptıysanız bunu, gönül olarak sizden yücesi de yoktur.</p>

  <p class="calibre5">Mutluluk hep başka yerlerde arandığı için bulunamayan bir şey. Kısa vadeli mutlulukların hastayız. Aşk gibi, hoşlanmak gibi, küçük heyecanlar gibi... Dünyanın en zengin insanı olabilirsin, sayamayacak kadar çok paran olabilir ama bilirsin ki para yenen bir şey değil. Şunu anlamıyorum ben mesela. Bankalarda milyonlarca dolar para dururken; çocuklar neden açlıktan ölüyor? Bunun cevabını verebilecek bir tek insan bile yok.</p>

  <p class="calibre5">Ölmesin işte o çocuklar. Bankalarda, kasalarda duran paranın kimseye faydası yok. Bizim daha fazla ekmeğe, daha fazla suya ihtiyacımız var. Her şeyden önce daha fazla sevgiye ihtiyacımız var. Her şeyin başı sevmek ve iyilik için yaşamak ama biz kötüyüz sanki. Egolarımız var, çok fazla ayakkabımız var henüz ayakkabı giymemiş milyonlarca insan varken dünyada... Çok fazla, evet o kadar çok kıyafetimiz var ki sabah uyandığımızda seçemiyoruz. Bizler sırf bunu düşündüğümüzde bile kötü insanlarız. Fazladan alacağın bir pantolon ya da ayakkabı yerine bir insanın birkaç günlük yiyeceğini karşılayabilirsin. Bunun verdiği mutluluğu hiçbir aşkta bulamazsın.</p>

  <p class="calibre5">İnsanlar daha iyi hayatlar sürmek istiyor. Bazen düşünüyorum, altmış-yetmiş yıllık hayatın en iyisini yaşasan ne fark eder? Düşünsene her şeyin var. Vedalaşacağın kesin. Aslında hiçbiri senin değil. Sadece emanet ve sen öylesine seviyorsun ki o emanetleri, gözlerin başka bir şeyi görmüyor. İşte o zaman yok oluyorsun. Hırsların var, sen varsın, egoların var. Yanı başında ölen çocuklar umurunda değil, savaşlar senin ülkeni bulmadığı sürece önemsiz. Sen kendi derdindesin. Paylaşamadığın o kadar çok şey var ki... Hepsi dünyevi, hiçbiri yanında<br class="calibre3" />
  gelmeyecek.</p>

  <p class="calibre5">Ben sırf bu yüzden bazen sevmiyorum insanları ama bazen... Sonra geçiyor, çünkü hatasız kul olmaz diye öğretildi bize. Kul olmak hatayı, hataları beraberinde getiriyor. Geçen gün Handan ile konuşuyoruz. Siz tanımazsınız Handan'ı, ama tamsanız seversiniz bilirim. İçinde bir güzellik var onun. Bilirim ki sevmek için yaratılmış, bilirim ki üzülürse içten üzülür sizin acınıza, bir anda siz olur. Sizin mutluluğunuzu sizden çok yaşar. Kendi başarısı olsa o kadar sevinmez belki ama siz başarırsanız o başarmıştır çünkü doğru insanı sevmiştir. Belki de bunların hepsi benim uydurmam. Handan aslında hiç de öyle biri değil. Handan'a sormak lazım ama insan anlatamaz kendini... İyiyim desen övdü derler, kötüyüm desen "Hayır kötü değilsin" demeni beklediğini düşünürler. O yüzden Handan'ı benim anlattığım kadarıyla bilin siz, sevecekseniz öyle sevin ya da sevmeyin, ben severim onu. Bencillik var sonuçta hepimizde...</p>

  <p class="calibre5">Handan dedi ki: "Şimdi bizden önce yaşayan insanların ömrü uzunmuş. Bazıları dört yüz, beş yüz yıl yaşıyormuş. Ömürler kısalmaya başlayınca, insanlar altmış, yetmiş senede ölünce bunlar demişler ki: 'Acaba bu altmış, yetmiş sene yaşayan insanlar da bizim gibi bir ev, bir yer sahibi olma mücadelesi verecekler mi?' Sorunun cevabı bizlerde tabii ki... Evet, vereceğiz, hem de öyle vereceğiz ki gözümüz yanı başımızda olanları görmeyecek. Açlıktan ölen çocukları görmeyecek. Savaşta katledilen insanları umursamayacağız. Zaman bize bunları sunmuyor, biz zamanı bu şekilde değerlendiriyoruz. İyilik yapmak isteyen her zaman bir yolunu bulur ama senin mücadelen kısacık ömründe başını sokacak bir evse sadece, işte senin savaşın orada bitiyor. Bitiyor dediysek ilk ev için olan savaşın bitiyor. Bunun ardı gelmez. İkinci ev, üçüncü ev, bir tane oğluma, bir de torunuma...</p>

  <p class="calibre5">Bizler savaşı bitmeyen insanlar olmalıyız ama savaşımız ev ve evler olmamalı. Savaşımız dünyadaki bütün çocuklara çikolatanın tadını öğretmek olmalı. Televizyonlarda görüp ağlayan, ömrü boyunca reklamlardaki çikolatayı yiyemeyen çocuklara 'Al çocuk, bu senin hakkın. Özür dilerim senin hakkını çaldırdığım için. Özür dilerim sana bir çikolata değil de, kendime sayısız ev aldığım için. Hadi beni affet affedebilirsen' demeliyiz."</p>

  <p class="calibre1"><span class="italic"><span class="bold">Ve sen çocuk üzme beni, sen küçük hayalli insanlardan olma. Sen başka bir adam ol.</span></span><br class="calibre3" />
  <span class="italic"><span class="bold">Aslında aşk var ama aşkı sunacak insan bulunmuyor. Tam bir şeyler hissediyorsun, sonra;</span></span><br class="calibre3" />
  <span class="italic"><span class="bold">"Bu da mı gol değil be, bu da mı yanlış insan"... Birini sevmişsindir ve açık bir yara gibidir, belki de ondan sonra başlamıştır yanlışlar... Doğru olan insan o yarayı açandır ve yanlışlar onu götürmek için gelmiştir hayatına ama hangi yanlış yaralarını sarar ki? Sen bırakırsan düşmem, ben istersem düşerim. Kimse kimsenin eline muhtaç değil, fazlasıyla yetiyoruz kendimize... Yaşamak için yaptığımız fedakârlıklarla aslında yaşadıklarımızdan çalıyoruz. Herkesin ulaşmak istediği şeyler var ve bunlar bitmez. Ölene kadar bitmez. Dünyayı da kurtaramazsın zaten gücün yetmez. Belki de bulman gereken tek şey her geçen an daha çok yabancılaştığın kendinsin.</span></span><br class="calibre3" /></p>

  <div class="mbppagebreak" id="calibre_pb_114"></div>
</body>
</html>
