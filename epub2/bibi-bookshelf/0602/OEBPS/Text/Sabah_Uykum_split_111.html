<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos218775"><span class="calibre6"><span class="bold">Çünkü İnsanlar Kötüler</span></span></p>

  <p class="calibre5">Çünkü köpek miyavlamaz, kedi havlamazdı ve yılanın yapabildiği sokmaktı. O yüzden insan hayvanlardan emin olabilir ama insanlardan asla.</p>

  <p class="calibre5">Çünkü bir insan her şeyi yapabilirdi ve çoğu zaman kuralları hiçe sayardı düşünebilmesine rağmen. İnsan, insan gibi yaşamayı sevmezdi, insanın çok daha başka hayvanlıkları vardı. Kendini kirletmeyi severdi insan. Kirletmek nedir bilmezken, tepeden tırnağa kirlenirdi. Hiçbir yağmur arındırmaz bedeni ve hiçbir ruha iyi gelmez "Sen çok iyisin" lafı.</p>

  <p class="calibre5">Çünkü insan iyi olmaya gelmedi bu dünyaya. İnsan içinde kötülüklerle büyüdü. Çocukken başladı kin tutmaya, nefret etmeye, kendini sevmeyenlere cephe almaya. Çünkü insan bir taraftan bakmaya başladığında başka taraflardan bakmayı aklına bile getirmiyordu. İnsanlar hayvanlardan tehlikelidir çünkü en basitinden silah kullanabiliyorlar, herhangi bir silah. Kalbinize atıp kaçtıkları oklar da dahil bu silahlara...</p>

  <p class="calibre5">Yaşamanın dışında her şeye vakit ayırdı insan. İçinde aslında hep iyilik vardı ama yetmedi, çünkü iyilik kötülüğe yenilirdi hep. Kötülük aslında kötülükten değil, sırf "Benim neyim eksik", "Bende neden yok" şeklindeki cümlelerden. İnsan kıskanmaya başladığında kötüleşir ve önünü alamaz. Kıskanmak beraberinde "çekememezlik" getirir. Çünkü insan çekemez. İnsanın egoları var. Egolardan arınmak öyle kolay değil çünkü ego insanın kendisidir ve insan kendisinden öyle kolay vazgeçmez.</p>

  <p class="calibre5">Hayatın içinde aşk var. Kaç yaşında olursanız olun var. Bir cümle kurmaya üşenirken konu ona gelince binlerce cümle kurmaktır. Çünkü aşk benliğin yerinden oynamasıdır. Bir deprem gibi düşünmek lazım aşkı, taşın toprağın yerinden oynaması. Yerinden oynayan hiçbir şey bir daha aynı yere oturmaz. Otursa bile yerinden oynamıştır bir kere, eski tadı olmaz. En basitinden insan oturduğu yerden kalkıp bir bardak su alsa ve tekrar aynı yere otursa yine rahat edemez. Bir kere yerinden olmak her şeyin tadını bozar.</p>

  <p class="calibre5">Aşk bir kalp depremi. Kalbin yerinden sökülüp bir süre sonra tekrar takılması gibi bir şey. Bir insan için o ana kadar yaşanılan ne varsa bir anda hiç olması. Kalp oynadı yerinden bir kere, aşk girdi vücuda... Ben aşka damarlarda dolaşan bir zehir diyemem. Zehir insanı tamamen öldürebilir, aşk o kadar acımasız değil. Aşk seni sürekli yeniden doğurabilir. Aşk senin kalbine verdiğin en büyük hediye olabilir çünkü insan her şeyden önce ara sıra da olsa kalbini duymak ister ve insan hâlâ kötüdür.</p>

  <p class="calibre5">Aşk insanı iyi yapmaz, aşk insanı kötü de yapmaz, aşk insanı büyütür ama bazıları vardır ki; aşk uğruna küçüldükçe küçülür. Aşk bir yaradır tedavisini aynı bedende barındıran. Aşk insanın kendine dönüşüdür. Aşk insanın güzel yapan, aşk insanı besleyendir. Aşk insanın uykularından çalandır. Gecenin karanlığına bırakıp kaçandır. Aşk kötü müdür değildir. Sizi büyüten bir şey ne kadar kötü olabilir ki? İnsan hiç kalbine küsebilir mi? İnsan içine parmaklarına düşen gözyaşına düşman olabilir mi?</p>

  <p class="calibre5">Ve insan hâlâ kötüdür. İstemese de kötüdür çünkü içinde kötülük hep hâlihazırda bekler. İnsan hep içinden beslenir ve insanın gibisi olmaz. İnsan insandır. İnsandan her şey beklenir. Bazıları önce bir adım atar, karşıdan aynı adımı görünce kaçmaya başlar, işte bunu bir hayvan yapmaz mesela... Bir köpek size yaklaştığında onun başını okşarsanız sizin yanınızdan ayrılmaz ama insan ayrılır, sırf bu yüzden bile insan kötüdür.</p>

  <p class="calibre5">İnsanları çok severek mutlu edemezsiniz. Onlara sürekli istediklerini verdiğinizde ise sadece biraz daha fazla yanınızda kalırlar. Sonuçta hep giderler. Ben insanların kötü olduğuna inanmanız için yazmadım ama insanlar kötüdür. En basitinden hem seni seviyorum derler, hem giderler. Sevmeden gidebilirsin ama severken neden gidiyorsun? Kötü müsün sen yoksa? Evet...</p>

  <p class="calibre5">Hayat evcil bir hayvanla geçirebileceğimiz bir yer değil. Eninde sonunda bir insana karışmak isteriz. Kalp bu, boş kalmaya tahammülü yok. İlla birini sevecek ve her zaman elindekinin kıymetini bilmeyecek. Çünkü bilirse iyi olur, bilmezse kötü ve insanlar kötüdür. Beynimizin yüzde doksanının olumsuza çalıştığını ve bu yazının içinde insanlara defalarca "kötü" dediğimizi düşünürsek; yüzde onluk kısımla insanlara iyidirler diyebiliriz ama gerek duymuyorum çünkü Pollyanna değiliz, biz insanız.</p>

  <p class="calibre5">İnsan birini sevmeli ve hayatına iyilikleri ve kötülükleri ile katmalı. İnsanlar kötüdür ancak kötülük insanın içinde kalabilir. İyilik de öyle... Biz kötülüğü içinde öldüren insanları sevelim. Sarıldığımızda kalbimizi titreten ve yarattığı depremlerle vücudumuzu sarsanı saralım. Saralım ki; o bizde kaybolurken biz ondan büyüyelim. Sonuçta aşk insanı büyütür ve insanlara aşkı kirletecek kadar kötüler.</p>

  <p class="calibre1"><span class="italic"><span class="bold">"Hem bana en yakın, hem en uzak. Bizimki bir kalp alışverişi değil, bizimki bir huzur parçası değil,</span></span><br class="calibre3" />
  <span class="italic"><span class="bold">bizimki sarılınca geçecek bir şey değil. Sanki bu aşk bana tuzak, yakınlığın bile uzak."</span></span><br class="calibre3" />
  <span class="italic"><span class="bold">İsterdim ki; sevgilimi alayım, adalar vapuruna binelim, iki gazoz içelim falan... Bakıyorsun huzur yok, düşünülmesi gereken başka şeyler var. Aşk beklemez bilirim ama içinde huzur olmayan bir adam da mutluluğu veremez. İşte sırf bu yüzden bu aralar hiç binmeyelim o vapura, iki gazoz borcum olsun, eyvallah.</span></span></p>

  <p class="calibre1"><span class="italic"><span class="bold">Bazen unutuyorum bazen özlüyorum. Bazen takıntılarım oluyor bunun adı aşk olamaz. Bazen sana benziyorum, bazen sana özeniyorum kendimi umursamıyorum. Yazsam anlamazsın, duruyorum ben. Buna kalmak denmez sadece bıraktığın yerdeyim hepsi bu.</span></span><br class="calibre3" /></p>

  <div class="mbppagebreak" id="calibre_pb_111"></div>
</body>
</html>
