<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos272214"><span class="calibre6"><span class="bold">Yokluğunda Her Şey Tatsız</span></span></p>

  <p class="calibre5">Yağmurun sesini duyunca pencereyi açtım. Dışarıda çok güzel bir koku vardı, kafamı pencereden dışarı çıkardım ıslandım biraz. Duygusallığa gerek yok ama sen geldin aklıma, mor şemsiyen geldi, yağmurdan kaçışımız geldi. Bugün yanımda olsan ben o yağmurdan hiç kaçmazdım. Şimdi sana iki satır yazayım diyorum, olmuyor. Seni yazayım diyorum, zaten bütün cümlelerim sana gidiyor.</p>

  <p class="calibre5">Yağmuru özledim ben bu gece, seni bana getirmeyen yağmuru. Şimdi ne yaptığından haberim yok, bildiğim tek şey başka bir şehirde olduğun, belki de başka bir ülkeye gitmişsindir. Son konuşmamızda öyle bir planın vardı, içine beni de katıyordun bazı planlarının. Şimdilerde bütün planların bensiz.</p>

  <p class="calibre5">Evde gözlerim hep seni arıyorum. Bazen mutfağa doğru bakıp "Gelsene biraz yanıma" diyorum. Oysa sen hiç girmezdin mutfağa ve ben artık düşlerime anlam veremiyorum. Geçenlerde tanımadığım bir kıza otobüste "Merhaba, senden izinsiz kitabının bir sayfasını okudum, mümkünse ismini öğrenebilir miyim?" dedim. Kız bana kendi ismini söyledi. "Hayır, ben kitabın ismini sormuştum" demedim. Belki de ismini öğrenmem gerekiyordu.</p>

  <p class="calibre5">Öylece yatıyorum bugünlerde, zamanı geri getirmenin bir yolu olsaydı keşke diyorum. Dayanmaya çalışıyorum, belki bir gün karşına çıkarım diye yaşıyorum. Bunun ne zor olduğunu bir bilsen. Gitmek zorundayım ve kal diyenim yok. Bir çaresi bulunur diye düşünüyorum. Geçen gece rüyamda gördüm seni, gelmene çok sevindim. Hazırlıksız yakalandım biraz, evde kahve yoktu, kusuruma bakma ve bir daha habersiz gelme.</p>

  <p class="calibre5">Adımı söylemeni özledim, yüzüme bakıp kötü olduğumu bildiğin halde "Nasılsın?" diye sormanı özledim. Bana bir daha "Nasılsın?" diye sorma çünkü sanırım ben sana "Kötüyüm" diyemiyorum ama kötüyüm. Senden sonra iyi giden bir şey yok. Uykularım dahil her şey kaçtı benden. Bu gece yatağının yanındayım, bu gece başucundayım. Sen rahat uyu, ben yine kötüyüm.</p>

  <p class="calibre1"><span class="italic"><span class="bold">Beni ne kadar seviyorsun diye sorma. "Dünyalar kadar" desem değil.</span></span><br class="calibre3" />
  <span class="italic"><span class="bold">Ben seni bir damla su kadar seviyorum. Muhtaç olduğunda anlarsın.</span></span><br class="calibre3" /></p>

  <div class="mbppagebreak" id="calibre_pb_123"></div>
</body>
</html>
