<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre5"><span class="calibre6"><span class="bold">&nbsp;</span></span></p>

  <p class="calibre1"><span class="calibre6"><span class="bold">Yara Bandı Ruha İyi Gelmez</span></span></p>

  <p class="calibre5">Hayaller bir ip cambazının gösterisine benzer, tek bir farkla... Bizim sırtımızda düşmeyelim diye ipler takılı değil. Düşeriz biz, canımız yanar, oysa bedenimizde hiç yara yoktur ve zaten asıl acıyan ruhtur, ruhun da bir bandı yoktur. Yara bandı ruha iyi gelmez.</p>

  <p class="calibre5">Erken büyüdük, erken sevdik, erken tükettik, hep cepten yedik. Öyle beş bin, on bin mesaj paketi çocuğu değilim ben. Sevgilime günde bir mesaj atabilirdim. Başka bir ülkedeydi, bir mesaj dört kontördü, düşünebiliyor musun? Ayda yirmi beş "Seni seviyorum" mesajı eder bu. Ben onu her ay beş gün eksik sevdim. Sen beş gün eksik sevmek nedir bilir misin?</p>

  <p class="calibre5">Yüz kontörün arkasında "Üç ayda bir yükleyiniz" yazıyordu. Babam da üç ayda bir yüz kontör parası veriyordu. Oysa bin kontörün arkasında da "Üç ayda bir yükleyiniz" yazıyordu. Gel de bunu babama anlat. Herkes bu çocuk çok zeki derdi onlara, bu çocuk başka... Sonra baktım başkayım ben, nerden bakarsan bak başkayım. Onların baktığı gibi bakmıyordum. Kışın ortasında üşümüyordum, artık nasıl ısıtıyorsa mesajları...</p>

  <p class="calibre5">Bir deniz kıyısında buluştuk sonra... İp cambazı düşmüştü. O yolculuklardan dönmüyordu artık. Sevmişti başka ülkeleri. Benim kalbimin ortasındaki koca yer dar gelmişti. Sen hiç sevgilinden bir kutu yara bandı aldın mı? Ben aldım. Sonrası yok, bildiğin yalnızlık işte... Havaalanı sessizliğinde bir veda... Nasıl fırtınalar koptu anla artık.</p>

  <p class="calibre1"><span class="italic"><span class="bold">Nefes alır gibi özlediklerimiz, bir ömür kalbimizde gizlediklerimiz var.</span></span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_12"></div>
</body>
</html>
