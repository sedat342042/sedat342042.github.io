<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">&nbsp;</span></span></p>

  <p class="calibre1"><span class="calibre6"><span class="bold">Olumluya Çalış, Sevmeye Alış</span></span></p>

  <p class="calibre5">Hayatı sorgulamak kolay çünkü herkes kendi gözünden bakabilir dünyaya... Kiminin gözleri ıslanırken içinde gülüşler vardır, kiminin yanakları tuzundan yenmez. Sen baktığını görürsün ve dünya senin etrafında dönüyordun Başkaları başka hayatlar, onlar hep yalan.</p>

  <p class="calibre5">Senin mutlulukların var, acıların var... Kaybettiklerin, kazandıkların var. Sen kendinden bakıyorsun dünyaya. Senin canın yanıyorsa 3. Dünya Savaşı çıksa umurunda olmaz ama sen mutluysan ve o savaş çıkıyorsa, "Hadi ya, iki dakika mutlu olacaktık, nereden çıktı şimdi bu savaş?" dersin. Mutluluğunu bozan şeyleri sevmezsin. Canın yanıyorsa zaten dünyada bundan kötüsü olamaz senin için.</p>

  <p class="calibre5">İnsan kendine bakamaz, aynalar bunun için üretilmedi. Zaten hiçbir ayna senin ruhunu göstermez. Eski Türk filmlerine benzemez hayat, yani şöyle bir cümle kuramazsın: "Hayır, siz kovmuyorsunuz, ben vazifemden istifa ediyorum." Sen vazifenden istifa edemiyorsun, eninde sonunda hayat seni kovuyor. Senin istediklerin olmayacak ve inan dünyanın en zengin insanının da sorunları var.</p>

  <p class="calibre5">Uzun yazıları sevmiyorum. Mesajlar en kısa ve en net biçimde verilmeli. Hayat kısa ve gözler yalan söylemez. Kendimize bakabilsek biraz... "Ne yapıyorum ben?" diye sorabilsek. Sonra "İyi de benim ne yaptığımdan bana ne yahu?" desek. Bir bakmışsın yoksun. Sen zaten yoksun. Tamam, varlığın gerçek ama beynin kadar yaşıyorsun işte.</p>

  <p class="calibre5">Acılar beyninin sana kıyabildiği kadar... Mutluluk zaten beynine çok uzak çünkü beynin yüzde doksanı olumsuza çalışır. Olumsuz olsa yine iyi... Olumsuza çalışıyor... Bu ne gayret be oğlum. Kazık mı çakacaksın sanki. Bir kendine gel, beyninin yüzde onu ile yaşa biraz. Olumluya çalış, sevmeye alış...</p>

  <p class="calibre1"><span class="italic"><span class="bold">Tüm samimiyetimle şunu söylemek isterim; etrafınızda hiç insan yokken ne kadar yalnızsanız, çok insan olduğunda da o kadar yalnız olabiliyorsunuz.</span></span></p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_11"></div>
</body>
</html>
