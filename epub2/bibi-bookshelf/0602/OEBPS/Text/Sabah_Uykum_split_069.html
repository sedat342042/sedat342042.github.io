<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos144694"><span class="calibre6"><span class="bold">Şimdi Onlar Düşünsün</span></span></p>

  <p class="calibre5">Sonra bazı bebekler fakir doğarlar, fakir çocuklukları olur, fakir yaşarlar, belki de fakir ölürler. Hayat umutlardan ve hayal gücünden ibaret bir yer gibi görünebilir bazen. Forma alacak parası yoktur mesela bir çocuğun, sadece bir tükenmezkalemi vardır ve sınırsız hayal gücü... Sırtına sevdiği futbolcunun adını ve numarasını yazdırır. Artık o çocuk dünyanın en zengin çocuğudur.</p>

  <p class="calibre5">Kimse o çocuğun formasını çekemez ve yine kimse o çocuktan formasını isteyemez. Hayal gücü insanı zenginleştirir. Kalbi zenginleştirir. Fakir düşleri olanlardır asıl fakir olanlar. İstanbul'u bir beton yığını haline getirip her yanı milyonluk daireler yapan adam fakirdir ama ona sorsan fakir olan bu çocuktur. Sırf bu yüzden oğluma forma alabilecek kadar para kazanmak istiyorum ama eğer o formayı alamazsam da oğlumun buna böyle bir çözüm bulacak kadar zeki bir hayal gücüne sahip olmasını istiyorum.</p>

  <p class="calibre5">Terlediğinde ya da yıkandığında sahip olduğun forma artık senin olmayabilir. Binalar yine zenginlerin ve sen hâlâ fakirsin, umudu milyonlarla ölçülmeyen bir fakir. Bırak biz hep fakir kalalım, düşlerimiz zengin nasıl olsa... Şimdi onlar düşünsün.</p>

  <p class="calibre1"><span class="italic"><span class="bold">Nefes anlık bir şeyse ve aldığımız nefesi bile verip öyle gideceksek; hiçbir şey bizim olamaz. O halde biz de hiçbir şey olamayız. Özetle bir hiçin sahip olduğu her şey bir hiçtir.</span></span><br class="calibre3" /></p>

  <div class="mbppagebreak" id="calibre_pb_69"></div>
</body>
</html>
