<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos263700"><span class="calibre6"><span class="bold">Kadrolu Mutsuzlar</span></span></p>

  <p class="calibre5">Hayat garip değil, garip olan bizleriz. Bakış açılarımız, gördüklerimiz ve görmek istediklerimiz. Sanki mutsuz olmak için çabalıyoruz. Aramızda kadrolu mutsuzlar var, öyle ki mutlu olan tarafa hiç atanamıyorlar. Bizler atanamayanlarız. Mutsuzluğun kadrolu çalışanlarıyız. İşte bazen tam da böyle düşünüyorum. Bir parça huzur ararken kendimi mutsuzluk tarafında buluyorum. Bir adamın serzenişi bu belki de...</p>

  <p class="calibre5">Benim bu ilişkilerden çektiğim nedir anlamıyorum. Kimin ahım aldım onu da bilmiyorum. Biz böyle neyiz, ne değiliz çözemiyorum. Geçen gün Doğucan geldi, o da mutsuz. Eski sevgilisi mesaj atmış buna "Seni rüyamda gördüm" diye. Sonra da başlamış eski sevgilisini anlatmaya. Bir kız eski sevgilisine eski sevgilisini anlatır mı?<br class="calibre3" />
  Bence konumuz bu değil İsmet. Bir kızın eski sevgilisine eski sevgilisini anlatmasından çok bir kızın bunu neden yaptığını konuşmalıyız ama bana sorarsan böyle bir kız hakkında tek bir cümle dahi kurmayalım.<br class="calibre3" />
  Anlamlandırmadığın için mi yoksa böyle bir kız konuşmaya mı değmez?<br class="calibre3" />
  Anlam yükleyecek çok daha önemli şeyler var İsmet. Açıkçası Doğucan'ın da bu kız olayına takıldığını düşünmüyorum. Belki hâlâ seviyor ama hiçbir adam eski sevgilisinin eski sevgilisini dinlemek istemez. Aslında hiçbir adam eski sevgilisinin hikâyelerini bilmek istemez. Bu arada bir kızın "Rüyamda seni gördüm" diye bir mesaj atması çok mühim değil. Zaten insanlar hayatlarında göremediklerini hep rüyalarında görürler.<br class="calibre3" />
  Bu durumda şimdi biz hep yalnız bırakılan adamlar olarak mutsuz muyuz yani?<br class="calibre3" />
  Bize mutsuz demek basit kalır, biz bildiğin kadrolu mutsuzlarız. Aslına bakarsan bu özel bir şey, yani en azından yerimiz belli. Aşksızlıktan mutsuz olan adamlar listesi olsa yerimiz hep hazır ve gün geçtikçe kabarıyor bu liste, gün geçtikçe çoğalıyoruz. Nedenleri düşünmezsek çok fazlayız, kimi aşksızlıktan, kimi çaresizlikten, kimi ailesizlikten mutsuz ve kadro büyüyor işte...<br class="calibre3" />
  En büyük mutsuzluk nedir peki? İnsan kendine sorduğunda çok net cevaplar alamıyor. Neden mutsuzum diye düşünmek bile başka bir mutsuzluğu doğuruyor ve bu gebelik hiç bitmiyor. Peki abi sen neden mutsuzsun ya da en son mutsuzluğun neydi?<br class="calibre3" />
  Benim pek bir mutsuzluğum yok, en azından hayatımı mahveden bir mutsuzluk yaşamadım henüz. Evet, henüz diyorum çünkü biliyorum ki yaşayacağım. Kaybedeceğim çok şey var ve kaybedeceği çok şey olan bir insan hiçbir zaman mutluluğundan emin olamaz. Çok küçük bir yaşanmışlık anlatayım sana, belki biraz daha iyi anlarsın beni.</p>

  <p class="calibre5">Şimdi ben çok dertliydim bir zamanlar ailemden. Her şeyime karıştıklarını düşünürdüm, her davranışıma, her yaptığıma karşı olduklarını görürdüm. Bilmezdim neden böyle olduğunu, kavrayamazdım ama onlar bilirdi bir şeyleri, en azından benden önce öğrenmişlerdi hayattaki kötülükleri. Ebru en yakın arkadaşlarımdan biriydi, bir gün anlattım ona: "Benim ailem şöyle kötü, böyle yanlış düşünüyor, bana çok müdahale ediyorlar ve hayatıma yön vermeye çalışıyorlar" dedim.</p>

  <p class="calibre5">İşte o güne kadar Ebru'nun annesi ile babasının ayrı olduğunu bilmiyordum ben. Düşünebiliyor musun, en yakın arkadaşlarımdan biri ancak bana bundan hiç bahsetmemişti. Kızın yüzüne baksan dünyanın en mutlu insanı zannedersin. Öyle değilmiş işte. Kız bildiğin kadrolu mutsuzmuş. Oturdu karşıma ilk defa anlattı kendini, ailesini, yaşadıklarını...</p>

  <p class="calibre5">"Ben beş yaşında iken annem ve babam ayrılmışlar, işte o günden sonra babamı hiçbir zaman düzenli olarak görmedim. Babam bana hiç karışmadı. Kızım bak bunu yanlış yapıyorsun diyenim olmadı. Annem ise beni hiç sıkmadı, meğer bunalıma girmemden korkuyormuş, bunlardan haberim yoktu. Ben babamdan uzak ve yakın olan annemden eksik bir çocuk olarak büyüdüm. Hiçbir zaman onlarla aynı sofraya oturamadım. Sen bunu anlayamazsın tabii. Aynı sofrada anne ve baba ile yemek nasıl yenir bilmiyorum ben. Annem bana hiç 'O yemek bitecek' demedi. Eve geç kaldığımda babam bir kez bile 'Kızım nerede kaldın?' diye arayıp sormadı. Hiç bilmedi ki babam eve geç kaldığımı...</p>

  <p class="calibre5">İşte bunlar yaşanıldığında anlaşılan şeyler. Ben babamı çok özledim, arada sırada görüyordum ama özlemden gebermek nedir babam öğretti bana. Ben hiç aşk acısı çekmedim, biliyor musun? Bana bütün acıları annem ve babam bıraktı. Bir çocuğu sevip özleyemedim. Yer yoktu ki kalbimde... Bir kız çocuğunun kalbi babasıyla dolabiliyor işte. Geçenlerde bir arkadaşım annesiyle babasından azar işittiği için dert yandı bana. Ben hiç onların ikisinden birden azar işitmedim biliyor musun? Çok merak ediyorum nasıl bir duygu olduğunu. Çok merak ediyorum bana koyacakları yasakları ve verecekleri cezaları... Benim mutsuzluğum çok başka, benim annesizliğim, babasızlığım, yaşarken kaybettiklerim, özleminden geberdiklerim çok başka..."</p>

  <p class="calibre5">İşte İsmet, bu kız bana bunları anlattı ve ben mutsuzluğumdan utandım. Ebru kadrolu mutsuzların en güçlü isimlerinden ve Doğucan'ın dertleri ile benim dertlerim gerçekten dert değil.<br class="calibre3" />
  Yine iyi geldi abi anlattıkların.<br class="calibre3" />
  İyi gelsin diye anlatmadım İsmet. Böyle bir hayat var işte. Böyle mutsuz insanlar var. İşte bu mutsuzluğun yanında bizimkilerin lafı olmaz. Boş ver biz âşık olmayalım, âşık olup birinin özleminden gebermeyelim. Ebru hepimizin yerine öyle bir özlüyor ki; insan boşuna harcadığı özlem duygusuna acıyor.<br class="calibre3" />
  Ben şu cümlesine takıldım: "Annem bana hiç 'O yemek bitecek' demedi. Eve geç kaldığımda babam bir kez bile 'Kızım nerede kaldın?' diye arayıp sormadı. Hiç bilmedi ki babam eve geç kaldığımı..."<br class="calibre3" />
  Ben ondaki mutsuzluğa, bizdeki umutsuzluğa takıldım. Ben o hikâyeden sonra hiç olmayacak kadar mutsuz oldum. Bugün belki bir kez daha şükretmem gerektiğini öğrendim. Ben bugün o kadronun en sağlam oyuncusu oldum. Haline şükreden bir umutsuz, belki de sadece kadrolu bir mutsuz.</p>

  <p class="calibre1"><span class="italic"><span class="bold">Hayatta bazı kadrolara girmek istemez ve hep yedek kalmak istersin ama hayat seni seçtiyse yapacak bir şeyin yoktur. Kadrolu mutsuzlara...</span></span><br class="calibre3" /></p>

  <div class="mbppagebreak" id="calibre_pb_120"></div>
</body>
</html>
