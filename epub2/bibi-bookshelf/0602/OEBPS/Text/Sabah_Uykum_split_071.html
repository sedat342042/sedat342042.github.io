<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos147462"><span class="calibre6"><span class="bold">Gökyüzü Annemin Gözlerine Saklanmış</span></span></p>

  <p class="calibre5">Küçüktüm, belki de on bir, on iki yaşlarındaydım. Annem kötü bir hastalığa yakalanmıştı, ameliyat olması gerekiyordu ve ben buna hiç hazır değildim. O yaşlarda ameliyatı ve ölümü idrak edemiyorsunuz. İnsan anlayamadığı bir şeyi kabul de edemez. Ben de kabul edemedim.</p>

  <p class="calibre5">Çocuktum, içimde sorular birikiyordu. En berbat soru, "Ya annem ölürse?" idi. Hayat ihtimallerden ibaret, binlerce ihtimali yaşıyoruz her gün ve sanki amortiden yaşıyoruz bu hayatı. Hiç unutmam, o gün arabaya bindirdi babam bizi, hastaneye götürdü. Annem hastane odasının penceresinden bize el salladı, yanına giremedik, neden bilmiyorum. Sonra teyzem iki tane uzun çikolata verdi, birini bana, diğerini kardeşime. "Annen gönderdi" dedi. Kardeşim çikolatayı arabada yedi hemen. Ben yiyemedim. "Ya bu annemden bana ulaşan son şeyse?" diye düşündüm. Ağlamadım, arabada kimse ağlamıyordu.</p>

  <p class="calibre5">Eve gittiğimizde bir anda gece oldu, yattık. Döndüm duvara ve dua etmeye başladım ama nasıl dualar ettiğimi hiç unutmam: "Allah’ım, eğer annemi alırsan bir daha hiç çikolata yemem. Bu çikolatayı hep saklarım ama bu çikolataya baktıkça sana küserim" dedim. Çocukken Allah'a böyle cümleler savurabiliyorsunuz. Çocuksunuz işte ama dün gibi hatırlıyorum gözlerimin yüzüme fışkırdığını...</p>

  <p class="calibre5">Sonra sevmenin kotalı bir şey olduğunu düşündüm, okuldaki sevdiğim kızdan vazgeçtim o gece. Ben her şeyden çok annemi sevmeliydim ve eğer başkasını seversem bu, anneme olan sevgimden eksilir diye düşündüm. Çocuk aklı işte.</p>

  <p class="calibre5">O gece sabaha kadar annemi sevdim. Ettiğim duanın haddi hesabı yok. Ettiğim sitemin sözlüklerde yeri yok. Belki de ben o gece adam oldum. O gece bir kadını sevmeyi öğrendim. Şimdi belki de sırf annemi o gece öyle ölesiye sevdim diye böyle bir adamım. Belki de o yüzden kimse benim gibi sevemez.</p>

  <p class="calibre5">Şimdi annem çok iyi, ben de çok iyiyim Allaha şükür. Şimdilik ailece her şey yolunda. Allah bozmasın huzurunuzu ve hâlâ elini öpebileceğiniz bir anneniz varsa değerini bilin.</p>

  <p class="calibre1"><span class="italic"><span class="bold">Gökyüzü herkese mavi ama herkes bakamıyor işte o gökyüzüne.. Mavi güzel renk, annemin gözlerinde saklı bir kısmı.</span></span><br class="calibre3" />
  <span class="italic"><span class="bold">Erkek beyni düşünür, kadın beyni hisseder ve hisler düşüncelerin</span></span><br class="calibre3" />
  <span class="italic"><span class="bold">her zaman önündedir. O yüzden kadınlar hep kendilerinden daha büyük erkekleri çekici bulurlar çünkü erkekler geç hissetmeye başlarlar. Kadınsa hislerin doğduğu yerdir ve erkeği erkek yapandır, büyütendir. Erkek bir kadın tarafından büyütülmediği, beslenmediği sürece hissetmeyi öğrenemez ve düşünmek, sadece düşünmek hiçbir erkeğe bir ömür huzur vermez.</span></span><br class="calibre3" /></p>

  <div class="mbppagebreak" id="calibre_pb_71"></div>
</body>
</html>
