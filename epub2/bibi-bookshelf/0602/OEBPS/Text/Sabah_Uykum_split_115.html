<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos243850"><span class="calibre6"><span class="bold">Hepiniz Aynısınız, Hepimiz Aynıyız</span></span></p>

  <p class="calibre5">Hepiniz aynısınız" demek öyle kolay olmamalı. Bir insan en fazla kaç hayattan geçebilir ki? Hepsini tanıyacak kadar zamanı kim bulabilir? Aynı tipte, aynı karakterde insanlara yöneliyoruz ve ardından hepiniz aynısınız cümlesini kullanıyoruz. "Hepiniz aynısınız" genel olarak bir kız cümlesidir. Bazen bir harf eksik olarak da bu cümleye sarılabilirler. "Hepiniz ayısınız." Üzerinde düşünülmesi gereken cümleler bunlar. Bir kızın ağzından çıkıyorsa pek önemsemem ama cümle bir adamın ağzından çıkıyorsa problem vardır.</p>

  <p class="calibre5">Cümlemiz "Hepiniz aynısınız". Bunu bir erkek söylediğinde kendi tarafımdan kızlara baktığımda şunu görüyorum. Kızlar ikiye ayrılır: 1Kendini her anlamda geliştirenler, 2Gelişmemek için elinden geleni yapanlar. Aslında bu ikiye ayrılma tüm insanlar için geçerlidir. Erkek gözüyle bakınca ben bu şekilde ayırmayı daha uygun buluyorum çünkü benim için değerli kız kendini geliştiren kızdır. Nihayetinde kendini geliştiren ve kendi için emek harcayan insan değerlidir.</p>

  <p class="calibre5">Kız gözüyle bakınca durum farklı. "Hepiniz aynısınız" cümlesi o kadar hoş karşılanmıyor. İnsanlar o zaman hepsini tanımasaydın diyebiliyor ya da hepsini tanıyacak zamanı nereden buldun? İnsanız, önyargılarımız var. Bu konuda gerçekten hepimiz aynıyız. Belki de tek aynı olduğumuz konu budur. Erkeklerin standartları var. Evet, birçoğumuz aynıyız, en başta bir kızın erkeklere bakışıyla bir erkeğin kızlara bakışı arasında dünyalar kadar fark var. Mesela erkeklerde sahip olma içgüdüsü hâkim, kızlar daha çok ait olabileceği birini ister, arayış bir limandır ve bir limana birden çok gemi yanaşabilir. Bu demek oluyor ki eğer erkek liman olarak tanımlanırsa her gemiye yanaşma hakkı doğar ve erkekler bunu sever. Aynı şeyi bir kadın için söyleyemeyiz. Onların derdi kendilerine, evet sadece kendilerine ait bir limana ait olmak. Çoğu kadın sahip olduğu bir erkek istemez. Sahip olmayı seçen kadının egoları biraz daha ön plandadır çünkü işin içine "Bu benim" mantığı girer. Oldu olacak üzerine işaret koy.</p>

  <p class="calibre5">Bir de bu işin "Hepiniz ayısınız" kısmı var. Evet, hepimiz biraz ayıyız. Bazılarımız çok ayıyız ama olsun, ayılar da sever. Bir kızın gözünde bütün erkeklerin ayı olması asla bütün erkeklerin kaba olması değildir. Her erkeğin farklı konularda mastır yaptığı ayılıkları vardır. Zaten kimse komple ayı olamaz. Buna bir ömür yetmez ama kadınlar genelleme yapmayı sever ve ister istemez hepimiz bir çemberin içine alınırız. Oysa onlar hepimizin aynı ve ayı olmadığını çok iyi bilirler.</p>

  <p class="calibre5">Bir erkek hayatında en az bir defa "Hepiniz aynısınız" cümlesini duyar. Tabii ki bunun araştırmasını yapmadım ama duyar yani... Duyururlar. Kadınların en çok kullandığı cümleyi duymuyorsanız erkekler arasında çok özel bir yeriniz var demektir. Düşünsene, hepimiz aynıyız, sen değilsin. Bu bazen sıkıntılı durumlar da doğurabilir. Biz teneffüslerde top peşinde koşarken sen kızlarla ip atlarsan, sen aynı olmazsın. O yüzden aynı olmak bazen farklı olmaktan iyidir.</p>

  <p class="calibre5">Kadınlara duymak istedikleri şeyleri söyleyin: "Evet, hepimiz aynıyız. Evet, hepimizin kısmi ayılıkları var. Evet, hepimiz maymun iştahlı davrandık ilişkilerimizde. Evet, hepimiz sahip olmayı bu kadar çok severken ait olmayı beceremedik. Evet, anneme ait olduğum kadar sana ait olamadım. Evet, seninle beraberken başka kadınlara baktım. Evet, ben o aynılardan, evet ben o ayılardan. Değerini anlamak için limanıma uğrayan bütün gemilerin halatını tutan. Tam değerini anladığımda seni kaybeden."</p>

  <p class="calibre5">Evet, hepimiz aynıyız ama sen lütfen hepimizi tanıma ki zaten yapmazsın öyle bir şey, ruhun yetse ömrün yetmez. Biz tanımayı deneriz ama biz de beceremeyiz.<br class="calibre3" />
  Hepimiz aynıyız, sen hepimizi başka sev.<br class="calibre3" />
  Hepimiz hepinizi sevdik, hepiniz hepimizi sevdiniz.<br class="calibre3" />
  Durak durak geçtik, dura dura, usul usul sevdik.<br class="calibre3" />
  Limanı kapattık başka gemilere ve hâlâ hepimiz aynıyız.<br class="calibre3" />
  Bana at halatını, hepimizin içinden al beni. Sana karışmadan ben olamam ki başka biri. Ya uzaktan sev hepimizi ya al beni yanına uykulara karıştır nefesimi...<br class="calibre3" /></p>

  <div class="mbppagebreak" id="calibre_pb_115"></div>
</body>
</html>
