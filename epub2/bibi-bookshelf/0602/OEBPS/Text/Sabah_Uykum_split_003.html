<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre5"><span class="calibre6"><span class="bold">&nbsp;</span></span></p>

  <p class="calibre5"><span class="calibre6"><span class="bold">Başlangıç</span></span></p>

  <p class="calibre5">Soğuk Kahve kitabını yazarken, "Hayatta her şeyin bir başlangıcı vardır" demiştim ve bugün Sabah Uykum için bir başlangıç yazıyorum. Hayat yeni başlangıçlara gebe bir yer. Ölene kadar hep yeni başlangıçlar yapacağız ve bu başlangıçlar için cebimizin yeni umutlarla dolu olması gerekiyor. Umutlu olmak, beynimizin olumlu tarafını kullanmaktır ve umut çoğu zaman insanın her şeyidir.</p>

  <p class="calibre5">Yazmak hep yaşamaktır, bir an bile durmadan başka hayatlarda yaşamak. Uyurken bile hayatların içine karışmak, cümlelerinizin başka ellerde dolaşması ve insanlara yeni ufuklar açmasıdır. Ben hep bu yüzden yazdım. İnsan sonsuza dek konuşamaz, mutlaka yorulur, uyur ve zamanla konuştuklarının hepsi kaybolur. Yazmak, uyuyan bir insanın konuşmasıdır. Sonsuza dek yazamayacak bile olsa yazdıklarıyla yaşamasıdır. Her an başka ellerde, başka düşüncelerde hayat bulmasıdır.</p>

  <p class="calibre5">Ben bir gün senden ayrıldığımda, bu hayata güzel bir şeyler bırakmış olarak gideceğim. Soğuk Kahve kitabını kahvelerini soğutman ve kahveni soğutacak insanı hayatına katman için yazdım. Sıra Sabah Uykum kitabında, bu kitabı ise elinde olan insanı sabah uykun kadar sevmen için yazdım. Belki onu bir ömür sabah uykum diyerek seversin. Belki ona "Nasılsın sabah uykum" yazan bir mesaj atarsın.</p>

  <p class="calibre5">Soğuk Kahve kitabı gibi bu kitap da her şeyin bir başlangıcı olabilir. Umarım yazılarda kendinle yüzleşir ve kendine ait hisler, düşünceler bulursun. Belki de çoktan bulmuşsundur o hisleri ve cümlelerini koymuşsundur cebine. Aslında her yazı bir cümledir ve sen kendi cümleni mutlaka cebine koy. Her ne olursa olsun kendine iyi bak. Tekrar tekrar okuyabilmen dileğiyle...</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_3"></div>
</body>
</html>
