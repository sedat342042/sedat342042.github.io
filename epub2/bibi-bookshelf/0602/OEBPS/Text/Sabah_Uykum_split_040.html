<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">Kendine Birini Katabildiğin Kadarsın</span></span></p>

  <p class="calibre5">Başımıza ne geldiyse alışkanlıktan geldi. Çok sevmekten öte bir şeydi bu... Her şeyi mahveden bazen... Alışmak kaybetme korkusunu en derin hissettiren duygulardan biri. İnsan ölümden ne kadar korkmuyorum dese de korkar. Ölmek yok olmaktır. Arkanda sayısız eser, şarkı, kitap ya da film bırakabilirsin ama öldüğünde yok olursun. Mesela çok sevdiğin sahil kasabalarına gidemezsin. Gidip Heybeli'de bir bardak çay içemezsin. Kitabını okuyan biri içer o çayı. Sonrası yok.</p>

  <p class="calibre5">Herkes bir şeylere alışır ve alışmak ölmek gibidir çünkü insan önce kendine alışır ve ardından başkaları gelir. Hayatına aldığın ve kabullendiğin herkese zamanla alışırsın. Onu kaybettiğinde de kısmen ölürsün. İnsan bir kere ölür derler, insan bir kere ölmez. İnsan sadece bir kere yok olur. Toprak olur, kül olur ama insan bir kere ölmez. Defalarca ölebilir. Defalarca doğabilir. İnsan yeteneklidir; hiç olmayacak biri için bütün bir hayatını mahvedebilir.</p>

  <p class="calibre5">Asıl değerli olan neydi? İnsandı. Şendin. Aynada gördüğündü değerli olan. Her haliyle kabul ettiğin kişi yine şendin. Sen aslında bir bardak çaydın, bir bardak su, bir bardak da yalnızlık. Belki defalarca öldün hiç hak etmeyen birileri yüzünden. Canını yaktılar, yaranı bile bile kanattılar. Aynı şeyi onlar da yaşadı. Onların da canı yandı. Bu dünyada herkesin canı yanar ve insan canı yandıkça acımasızlaşır. Ben kimseye alışamıyorum diyen insan acımasızlaşmaya başlamıştır ve acımasızlık korkunun çocuğudur.</p>

  <p class="calibre5">Hâlâ birilerine alışabiliyorsan ve hâlâ birilerini çok sevebiliyorsan yaşıyorsun demektir. Bunun dışında da yaşıyor olabilirsin ama hayat sevebildiğin kadar... Aldığın nefes onu başkasıyla paylaşabildiğin kadar. Sen kendine birini katabildiğin kadarsın. Alışkanlığımsın; yalnızlığımsın; dünümdeki çocukluğum, yarınımdaki ihtiyarlığımsın. Defalarca ölmeyi kabul edebilirim. Hem de hepsi gözlerinde olsun. Gördüğüm en güzel mavi, en güzel yeşilsin... Belki sen benim değilsin ama ben sende ölecek kadar şeninim.</p>

  <p class="calibre5"><span class="italic"><span class="bold">Merhaba, kirpiklerini kalbime saplayan kadın.</span></span><br class="calibre3" />
  Zamanın durduğu yerdeyim, ıslak sokaklar var önümde ve tepemde deli gibi yağan bir yağmur, en sevdiğimden. Islanmak güzeldir, eğer isteğinle ıslanıyorsan tabii... Bu benim ikinci ıslanışım, ilk ıslanışım sende olmuştu, zaten o günden sonra bir daha sırılsıklam olmadım. Kaç çiçek soldu bilmiyorum, kaç fırtına vurdu beni hatırlamıyorum. Tek bildiğim yağmurun yağmadığı ve kuruduğum. Senden sonra hiç ıslanmadım ben ve şemsiyesiz sokağa adım atmadım.</p>

  <p class="calibre5">Sen ıslandın mı benden sonra? İnsan kaç kere âşık olur bilmiyorum ama aşkı bulup kaybetmenin ne olduğunu biliyorum. Gece uyutmayan, gündüz unutulmayan bir şeydi aşkı kaybetmek. Yerim belliydi. Beni nereye koyarsan koy, sana ait olduğum belliydi. Senin yerin belli mi, bilmiyorum. Hayatına yeni biri ya da yenileri girdi mi, bilmiyorum. Benden sonra aşk ya da başka bir şey ya da her neyse işte... Elini tutan oldu mu? Canın yanar söyleyemezsin. Belki de senin yağmurun sadece yanaklarına yağdı ve ben senden sonra hiç ıslanmadım.</p>

  <p class="calibre5"><span class="italic"><span class="bold">Hiçbir yağmur dindirmez susuzluğumu, ben sana susuyorum.</span></span> Birbirini tanıma aşamasındaki insanların sevgili konusunu en kestirme yoldan öğrenmesini sağlayan cümle: "Konuşuyoruz ama sevgilin kızmasın." Yani demek istiyor ki: "Sevgilin var mı? Ona göre konuşacağım."<br class="calibre3" />
  Bir erkeğin ya da bir kızın standart yaklaşma cümlesidir bu.<br class="calibre3" />
  Bak şimdi konuşuyoruz ama sevgilin kızar falan, ben olsam kızarım mesela. Gerçekten kızar mısın?<br class="calibre3" />
  Kızarım tabii, benim sevgilim kimseyle konuşamaz.<br class="calibre3" />
  Niye ki?<br class="calibre3" />
  Kıskanırım ben, izin vermem, her şeyine karışırım.<br class="calibre3" />
  Hiç mi izin vermezsin.<br class="calibre3" />
  Vermem tabii ki, benim olan benimdir.<br class="calibre3" />
  Senin gibi erkek çok az var.<br class="calibre3" />
  Vardır mutlaka ama ben böyleyim işte.<br class="calibre3" />
  Senin sevgilin var mı?<br class="calibre3" />
  Sevgilim olsa şenle konuşur muyum? Ben öyle bir adam değilim.<br class="calibre3" />
  Neden yok peki?<br class="calibre3" />
  Kafama uygun bir kız bulamıyorum, hiçbiri kısıtlanmaya gelemiyor.<br class="calibre3" />
  Tam benim kafadasın sen, senden iyi sevgili olur.<br class="calibre3" />
  Sen de öyle görünüyorsun.<br class="calibre3" />
  İşte ilk başlarda çekici gelen bu muhabbet aslında o ilişkiden uzun bir birlikteliğin çıkmayacağını gösteriyor. Bir kere ciddiyetsiz bir başlangıç bu ve aşırı kıskançlık ilişkinin ölümüdür. Ayrıca kimse kısıtlanmayı istemez.<br class="calibre3" />
  Kadınlara ilk başta çok çekici gelen, erkeklerin uyguladığı kıskançlık hissi zamanla bunalıma dönüşebiliyor. Sizi kıskanan bir adam sizin her şeyinize karışmak zorunda değildir. Eğer her şeye karışıyorsa orada bir sorun vardır ve bu sorun ilişkiyi tek yönlü hale getirir.<br class="calibre3" />
  Hayatınızda "Benim dediğim olacak" diyen bir adam istemiyorsanız baştan bu kıskançlıklara ve kısıtlamalara hoşgörü göstermeyeceksiniz. Yıllarıdır süregelmiş olan "Seven adam kıskanır" cümlesinin bu durumla bir ilgisi yoktur. Seven adam elbette kıskanır ancak bu küçük kıskançlıklar kadını mutlu eder, üzmez. Bizim sorunumuz kıskançlığı en üst limitte yaşamak. Mesela adam öyle bir kıskançtır ki; dünyada sadece onun sevgilisi var ve diğer bütün erkekler onun sevgilisinin peşinde zannedersin. Böyle bir şey mümkün değil. Biz bu dünyada yedi milyar kişiyiz. Bunu bilerek ilişkilerimizi yaşamalıyız.</p>

  <p class="calibre5">Kıskançlık insanoğlunun doğasında olan bir duygudur. Kıskançlık bir sevgi göstergesi değildir. Kıskançlık, aşırıya kaçtığınızda ilişkinin en büyük düşmanıdır. Aynı zamanda hiç kıskanmayan biriyle de bir ilişkiyi yürütemezsiniz. Küçük kıskançlıklar insana kendini değerli hissettir, bu tür kıskançlıklar bir çeşit ilgi göstermek de olabilir. Özetle aşırı kıskançlık bir hastalık halini alır ve ilişkinin sonunu getirir. O yüzden siz çok sevin, az kıskanın.<br class="calibre3" /></p>

  <div class="mbppagebreak" id="calibre_pb_40"></div>
</body>
</html>
