<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos274769"><span class="calibre6"><span class="bold">Sonsöz</span></span></p>

  <p class="calibre5">Hayat vedalardan ibaret. Başladığımız her şeyin bir sonu var ve ben sonları pek sevmem. İşin aslı vedaları sevmem, gerçi vedaları kim sever ki? Ayrılık var ve neyden ayrıldığının bir önemi yok. Sahiplendiğin bir şeyden ayrılmak hep zordur. Eğer bu kitabı gerçekten sahiplendiysen kimseyle paylaşamazsın ama ben paylaşmandan yanayım. Belki bu kitaba ulaşamayan biri senin sayende okur. İşte bu, dünyadaki en büyük mutluluktur benim için, senin için ve bizim için.</p>

  <p class="calibre5">İçinde binlerce cümle olan bir sohbetin sonuna geldik. <span class="italic">Soğuk Kahve</span> kitabından sonra bu seninle ikinci konuşmamız. Eğer hayatta kalırsak bu buluşmaları çoğaltabiliriz ama maalesef hayatımızın kararlarını biz vermiyoruz, veremiyoruz. O yüzden <span class="italic">Sabah Uykum'a</span> odaklanalım, elimizde olanın her zaman, her şartta değerini bilelim. Elimizde olan her ne olursa olsun sevelim, sahiplenelim çünkü bu dünyadaki en mutsuz insanlar elindekilerin değerini bilmeyenlerdir. Biz onlardan olmayalım.</p>

  <p class="calibre5">Farkındayım, lafı uzatıyorum ama ayrılmak pek içimden gelmiyor. Eğer hayatına birkaç cümle katabildiysem ne mutlu bana. Belki bir kitabın satırlarında kesişmiştir hayatımız. Belki aynı cümleleri yaşamışızdır. Hayatta olasılıklar hep var. Cümleler azalırken vedalar her zaman zorlaşıyor. <span class="italic">Sabah Uykum'un</span> sonuna geldik. Bunu ikimiz yaptık, o yüzden biz artık bir şekilde birbirimizin hayatına karıştık. Yazmak dokunmaktır. Ben sana dokundum, artık nereye gidersen git beraberiz.</p>

  <p class="calibre5">Bunlar şimdilik son sözlerim, yani umarım gerçekten son sözlerim bunlar olmaz ve sana daha çok dokunma, sana daha çok karışma fırsatı bulurum. Her ne olursa olsun, bu kitaptan cebine yeni cümleler koy. Belki bir gün yolda kalırsın, belki bir gün kafan karışır, belki işin içinden çıkamazsın ve buradaki cümlelerden biri sana yeni bir yol açar. İşte o zaman gerçekten sen ve ben değil, biz oluruz.</p>

  <p class="calibre5">En güzel yerlerde, en doğru insanlarla yollarımızın kesişmesi ve her zaman en iyisinin değil, en hayırlısının olması dileğiyle...</p>

  <div class="mbppagebreak" id="calibre_pb_124"></div>
</body>
</html>
