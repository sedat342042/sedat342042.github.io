<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">Köprücük Kemiği</span></span></p>

  <p class="calibre5">Köprücük kemiğinin üzerinde parmaklarımı gezdirdim sonra... Bir yandan beni anlamadığını söyledim, bir yandan sevmeye devam ettim. Sustum sonra, anlamasını istedim sevgimi. Uzaklaştım, duymasın istedim bendeki onu. Nerede olduğumu ben bile bilmek istemedim. Nerede olduğumdan haberi olsun istemedim. Köprücük kemiğine bir veda idi benimkisi... Gözyaşları oraya kadar akmıştı, ıslaktı boynu ve harf harf okunuyordu gözlerinden aşkı.</p>

  <p class="calibre5">Git dedi inadına. Çok sevdiğimi, kıyamadığımı, gitmeyi istemediğimi bilirdi oysa. Birinin acımasız olması gerekiyor bazen. Birinin yolu açması gerekiyor. Yolu açan oydu, gitmesem olmaz mı der gibi baktım gözlerine. Olmaz, dedi gözleriyle. Belki de haklıydı olmaz derken. Baktım dudaklarına konuşmak ister gibiydi. Gidişimi seyredecek hali yoktu, birkaç cümle söyleyecekti mutlaka. Ağır attım adımlarımı, kapıya yaklaşırken ona uzaklaşmak sanki dünyadaki tek derdimdi.</p>

  <p class="calibre5">İnsan ne pahasına olursa olsun kalmalı bazen...<br class="calibre3" />
  Ben beceremedim kalmayı, git lafına alerjim vardı belki. Tam olarak bilmiyorum ama acıydı o laf, öyle sevilecek bir şey değildi. Bana gitmek yakışırdı, bir de mavi. Mavi gerçekten yakışırdı bana, ona da yakışırdı. Sanki mavi mavi giyinip gökyüzüne karışmak için doğmuştuk. Ayırdı bizi, benim yerim gökyüzü değilmiş demek ki.<br class="calibre3" />
  Bak dedim, ben seni seviyorum.<br class="calibre3" />
  İnsan içinden konuşur ya hani... Öyle konuştum onunla. Bak dedim, seviyorum ben seni. Şimdi gitsem yarın özlersin, aklın başından gider, ne oldu bu adama diye. Adam dönmeyi unuttu dersin, yoksa öldü mü dersin. Yok yok, ölmemiştir be, ne ölmesi diye kendini teselli edersin. Ben ölmeden helvamı yersin. Yapma kızım bunu, benim yolum sensin, çıkmaz sokaklara itme beni. Sanki senden başkasını sevemeyecek gibiyim. Sanki yanıyorum ve sen suyumsun. Hadi söndür ateşimi, su fazla gelse de durma, boğulacaksam sende boğulayım ama git deme. Kaç cümle bırakır beni yanında ya da ne söylesem boş mu? Pencere açık bak, şimdi gitmek için kapıyı açarsam cereyan yapar, zaten ağlamaklısın, gözyaşların terine karışmış, eser rüzgâr hasta eder seni. İstersen hiç açılmasın o kapı, gitmeyelim, bitmeyelim dedim. Dedim ama hep içimden... Döndüm sonra, ayrılıksa ayrılık, gitmekse gitmek ve "Bu kadar kararlıysan sen, giderim ben" dedim.<br class="calibre3" />
  Git, dedi.<br class="calibre3" />
  Sonra beş kere daha tekrarladı.<br class="calibre3" />
  Git. Git. Git. Git. Giiiiiiit.<br class="calibre3" />
  Bakmadım arkama aittim. Kapıyı açtım, hemen çıkıp kapattım. Dedim rüzgâr eser, hasta olmasın benden sonra... Çorba yapanı olmaz, ıhlamur yapanı olmaz, iyice hastalanır dedim. Çorbayı, ıhlamuru tapan biri olurdu belki... Seveni olmazdı benim qibi. Kimse dokunmazdı köprücük kemiğine, hatta bilmezlerdi öpmeyi. Sonra elbette özlerdi beni. Hayat biraz özlemek için sanki, hayat biraz yalnız kalmak için. Yalnızlığın ötesinde şeyler de var, sensiz kalmak gibi...</p>

  <p class="calibre5"><span class="italic"><span class="bold">Görenler yalnızım sanıyor; sensizlik nedir bilen yok.</span></span> Sonra çocuk bir kez daha bağırdı: "Allahını seven defansa gelsin." Gelen giden yoktu. Sanki herkes sevgilisi için gol atmaya gelmişti o halı sahaya. Kalecinin yalnızlığı benim sensizliğime benziyordu. Şimdi sen anlamazsın futboldan bilirim ama ben sana futbolu da sevdiririm. "Ofsayt ne?" desem, şapşal şapşal suratıma bakarsın. İşte öyle bakma diye ofsaydı da öğretirim ben sana...</p>

  <p class="calibre5">Ofsayt, senin kalbime düştüğün gündür. Eros'un oku çıkmıştı orta sahadan ve şenle benim aramda kimse yoktu. Kalbime en yakın olan şendin. Derken ok yavaş yavaş düştü senin kalbine ve o acıyla çıkarıp kaleye doğru attın oku. Ben vardım kalede ve ok sırf senden geliyor diye vurulup kalenin içine düştüm. Eros aşkı vermedi. Neymiş ofsaytmış efendim. Kızı vurdun, kız beni vurdu, ben kaleye girdim aşk oldum. Tamam, ofsayt ama işin içinde aşk var, Sayın Eros.</p>

  <p class="calibre5">İşte ofsayt böyle bir şeydi. Bizim aramızda kimse yoktu. O gün bugündür "Sensiz olmaz". O gün bugündür yerin dolmaz. Hani çocuk bağırıyordu ya; "Allahlını seven defansa gelsin" diye ve kimse gelmiyordu defansa... Oysa sorsalar hepsi Allah’ını seviyordu ama defansta kimse yoktu. Halı saha maçlarında defans olmazsa olmaz. Sen benim defansımsın. Defansı da öğrendik işte.</p>

  <p class="calibre5">Elbette konumuz ne ofsayt, ne defans ne de futbol. Konumuz delilik. Aşk bir çeşit hastalık ve aklın baştan gitmesi olarak düşünülürse, aşk bir delilik. Futbol da bir çeşit deliliktir. Anlık heyecanlar yaşatan bir şey sonuçta. Sen de anlık heyecanlar yaşatan bir şeysin. Sen aşksın, aşk ofsayt ve ikimizin düştüğü bir ofsayt paha biçilemez.</p>

  <p class="calibre1"><span class="italic"><span class="bold">Ofsayt, senin kalbime düştüğün gündür.</span></span></p>

  <p class="calibre1"><span class="italic"><span class="bold">&nbsp;</span></span></p>

  <p class="calibre1"><span class="italic"><span class="bold">Saçların Papatya Koksun</span></span><br class="calibre3" />
  <span class="italic"><span class="bold">Belki bıraktığın yerdeyimdir. Belki gittiğin yerleri özlüyorumdur sen yokken. Neden bana çok geldin ki sen? Oysa bir ömür sevebilirdim. Sana hiç şiir okumazdım, zaten sen de şiiri pek sevmezdin. İşin aslı ben de şair değildim. Bu kadar çok ortak noktamız varken papatya fallarına inanmak da nereden çıktı bilmiyorum. Papatya fallarına inanma sen, "Sevmiyorum" çıkarsa sapını da say. "Seviyorum" çıkarsa çay içelim. Aslında o papatyaları böyle şeyler için harcamaya gerek yok. Sana papatyalardan taç yapalım. Saçların papatya koksun, yine bugün yalnızım, yine bugün yoksun. Saçma takamadığım papatyaların falları</span></span><br class="calibre3" />
  <span class="italic"><span class="bold">"Seviyor" çıksa ne yazar.</span></span></p>

  <p class="calibre5">Sen beni sevmesen de olur ama ben seni sevmeden yapamıyorum. Yanında başkası olsun istemiyorum, illa seni biri üzecekse ben üzeyim istiyorum, illa mutlu olacaksan ben seviyorum diye mutlu ol istiyorum. Belki çok şey istiyorum, belki sevmek hiç senin olmayacak birinin kaderine yazılması demek. Madem kaderimde yoktun, neden karşıma çıktın diye soruyorum kendime...</p>

  <p class="calibre5">İlla her karşına çıkan ve çok sevdiğin biri senin mi olmalı diye sorduğum da oluyor ve ben bu soruya hiçbir zaman "Evet, benim olmalı" demedim. "Olmayabilir, hayat bu' dedim. Evet, hayat bu, karşımıza çıkan herkes bizi mutlu etmek zorunda değil, bize iyi hissettirmek zorunda değil. Olmayacak dualara âmin demek zorunda değil.</p>

  <p class="calibre5">Ben seni kilisenin kapısında cevşen satan dedenin umuduyla sevdim. "Amca buraya Müslümanlar gelmez, burada boşuna satmaya çalışma bunları, istersen bir caminin önüne git" dedim. "Ben bunları satmayı düşünmüyorum evlat, insanlar kiliseye girerken bu adamın elindekiler ne diye düşünsünler istiyorum. Caminin önünde elbette çok fazla kişi alır bu cevşenleri, çünkü onlar zaten ezbere yaşıyorlar, düşünmüyorlar artık, inançları var ve peşinden gidiyorlar. Sorgulamaktan vazgeçmişler, bunun içinde yazanı kontrol bile etmeden boyunlarına takarlar" dedi.</p>

  <p class="calibre5">O gün o dededen hayata daha farklı bakmayı öğrendim. Aşk bazen kiliseye girerken karşımıza çıkan cevşendir, dedim. Biz onunla ilgilenmeyiz çünkü biz kiliseye gidiyoruz, bizim inançlarımız orada ve aşkımız orada bir yerlerde diye düşünüyoruz. Nasıl ki bir Müslüman'ın önüne camide yakması için mumlar çıkmazsa, bir Hıristiyan'ın önüne de kilise de çekmesi için tespih çıkmazdı. O halde aşk sadece karşımıza çıkanlar olabilir miydi? Olamazdı. O dedenin söylediği gibi. Aşk bazen kilisenin önündeki tespih, bazense caminin arka sokağındaki İncil'di.</p>

  <p class="calibre5">Konumuz inançlar değil, konumuz yolumuzu seçerken karşımıza çıkacak olanları da seçiyor oluşumuz. Belli kutupların insanları oluyoruz ve aşkı sınırlandırıyoruz. Kafamızda sorulara yer yok. Kafamızda sadece sorunlara yer var. "Madem benim için aşk değilsin o zaman neden karşıma çıktın" gibi saçma sorular. Bu dünyanın içinde acı da var ve o senin acın olmak için karşına çıktı. Nereden mi biliyorum? Çünkü insanız ve hep aynı şeyleri yaşıyoruz. Biz âşıkken bazen karşımızdakinin kılı kıpırdamıyor. Fırtınalar koparsan ne fayda, o dudaklar sana acı yazılmış. İşte sırf bu yüzden karşında...<br class="calibre3" />
  Biliyor musun dede, sen çok büyük bir bilgesin. Beni başkalaştırdığın, başka bir adam yaptığın için. Bana, bak böyle de hayata bakabilirsin, yollar senin seçtiğin kadardır dediğin için çok büyük bir bilgesin sen. Hayat böyle bir şey, karşınıza her zaman sizi ve anlayışınızı değiştirecek insanlar çıkar. Sen kendine şunu sormalısın: "Ben değişmek istiyor muyum? Ben karşıma çıkan acıyı sevebilecek kadar güçlü müyüm?" Yoksa hep bir kaçak olarak yaşayıp suçu kadere mi atacağım? Hayat senin seçimlerin kadar genişler.<br class="calibre3" />
  Bebekleri düşünün, onlar emeklemeye başladığında önlerine birkaç nesne koyarlar. Sonra bebek bir nesneye yönelir. Bazen arabaya, bazen gemiye, bazen eve, bazen doktor kıyafeti giyen adama, bazen polise... Çocuğumuz doktor olacak diye sevinen aileler olur. Gemiyi seçtiğinde hemen çocuğunu kaptan yapanlar olur, çocuğun gemide garson olma ihtimali düşünülmez. İnsanlar hep en iyiyi düşünürler ve sözde çocuklarına mesleklerini seçme hakkı verirler.<br class="calibre3" />
  Kimse bebeklerin önüne cami, kilise ya da sinagog nesnelerini koymaz. Bebek Müslüman bir ailenin ise Müslüman'dır. Hıristiyan bir ailenin ise Hıristiyan ve Yahudi bir ailenin ise Yahudi'dir. Bebeklerin dinlerini seçme şansı yoktur ve benliklerine kavuşana kadar ailelerinin dini görüşü ile yönetilirler. Sonra bazı bebekler Müslüman diye dışlanır, bazıları Hıristiyan diye, bazılarıysa sırf Yahudi olduğu için kötü damgası yer. İşte hayat tam olarak böyle bir yerdir. Seçtiğin yolu yaşar ve diğer yolları görmezsin. Seçtiğin yoldaki aşkla karşılaşırsın, diğer aşk olasılıklarını görmezsin.<br class="calibre3" />
  Kilisenin önünde cevşen satan dededir belki aşk. Belki de lütfen bu İncil'i okuyun diyen caminin arka sokağındaki amcadır. Karşımıza çıkan şeylerin bir adı yoktur. Onları adlandıran bizleriz. Aşk diyen de, acı diyen de biziz. Biz neyin neden karşımıza çıktığını bilmeyiz. Sadece hayata karşı tepkiler veririz. Aşk dediğimiz acı, acı dediğimiz aşk olur.<br class="calibre3" />
  Bugün kendine bir iyilik yap ve düşün:<br class="calibre3" />
  Gerçekten aşk için mi çıktı karşına?<br class="calibre3" />
  Yoksa o bu dünyadaki acın mı?<br class="calibre3" />
  İkinizin şarkısı diye bir şey yok.<br class="calibre3" />
  Sizin seçimleriniz çok farklı belki de...<br class="calibre3" />
  Sen acıyı aşk sanmışsın, aşkı acı.<br class="calibre3" />
  Zaten çok benzerler birbirine ve hangisini tatmadan ölürsen öl, eksik gidersin bu dünyadan...</p>

  <p class="calibre1"><span class="italic"><span class="bold">Aşk öyle bir şey ki; binlerce ağır cümle ile gidemiyorsun ama bir lafı He kapısına koşuyorsun.</span></span></p>

  <div class="mbppagebreak" id="calibre_pb_24"></div>
</body>
</html>
