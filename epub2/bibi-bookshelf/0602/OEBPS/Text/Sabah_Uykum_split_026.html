<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="italic"><span class="bold">Sevdiğiniz Adamın Üzerine "Bu Benim" Yazın</span></span></span></p>

  <p class="calibre5">Zor olan bir ilişkinin bitmesinden çok, ilişkideki şahsın sahiplenildikten sonra bırakılmasıdır. İnsan bir kere sahiplendiği şeyi kolay kolay bırakamaz. Konu ne olursa olsun bir kere sizin olmuşsa bir şey, ondan vazgeçemezsiniz. Sahiplenmek, hayatına katmak böyle bir şey. Siz ona bir kere benim dediniz ya; üzerine "Bu benim" yazdınız ya, artık gitse de gidemez. En fazla varlığını kaybettirir size, ruhen gidemez.</p>

  <p class="calibre5">"Besle büyüt, ellere ver" der bazı aileler kızları için. İlişki de böyle işte ve her ayrılık en çok kadınları yaralar. Erkekler başkadır, çünkü bu odunluk değil. Erkekler yaraya alışkındır. Kadınlar öyle değil. Bir erkek ile bir kadının egosu arasından dağlar kadar fark vardır. Bir kadın ilişkide besleyip büyüttüğü adamı artık sevmese bile başka bir kadınla mutlu olduğunu gördüğünde sevmeye başlar. İçinde şu cümle belirir: "Ben bunu bu hale getirdim, benim sayemde sevmeyi, hediye almayı, özlemeyi, mesaj atmayı, geceleri konuşmayı, şarkılarda aşkı bulmayı öğrendi. Bunu ben adam ettim. Şimdi el âlemin kızı gelmiş sefasını sürüyor." Hep öyle olur. Sen adamı aşka ve kıvama getirirsin, ardından başka bir kadın gelir nikâh masasına götürür ve muhtemelen o kadın senin eline su bile dökemez. Bence bu konuda haklıyım.</p>

  <p class="calibre5">Kızlar, lütfen üzerine "Bu benim" yazdığınız adamları bırakmayın. Onlara sahip çıkın çünkü erkeklerin çoğu "İlişki nasıl yönetilir?" adlı konuyu öğrendikten sonra gitmeyi seçerler. Şimdi sen şunu sor kendine: Ben bu adamı seviyor muyum? Cevaplar değişken olacaktır; evet diyenler zaten bırakmazlar, ilişki yıllandıkça adamdan soğuyanlar olur. Onlar şunu düşünmeli; şimdi başka bir adamı sevsem o da aynısı olacak, en iyisi bildiğim adamı seveyim. Ne demişler: "En iyi yol bildiğin yoldur."</p>

  <p class="calibre5">Üzerine "Bu benim" yazamadığınız adamları başkaları kapar ve sonra yine üzülen siz olursunuz. Ben üzülün istemiyorum, ilişkinize sahip çıkın istiyorum. Bizimki bana sahip çıkmadı da ne oldu? Böyle yazılar oldu işte... Oysa ben de geceleri telefonda, "Aşkım hadi konuş, aşkım ne konuşalım, eee hep susuyorsun ama, üstünde ne var aşkım?" diyen bir adam olabilirdim. Olamadım, neden mi?</p>

  <p class="calibre5">Çünkü kızın biri benim üzerime sıkı sıkı "Bu benimdir" yazamadı.<br class="calibre3" />
  Çünkü gelip bana "Oğlum sen beni seveceksin tamam mı?" diyemedi. Çünkü sevmeyi öğrenemedi.<br class="calibre3" />
  Benim suçum var mı? Tabii ki yok.<br class="calibre3" />
  Sen git iki üç yıl, hatta dört yıl sev bir adamı, sonra bırak başkasına, olacak iş mi Merve? Olacak iş mi Buse? Olacak iş mi Ezgi? Olacak iş mi Eda? Olacak iş mi Cansu? Olacak iş mi Gizem? Olacak iş mi kızlar? Hiç olur mu öyle şey? Lütfen çok sevdiğiniz adamları bırakmayın. Az sevdiğiniz adamları da bırakmayın. Hayatta herkes zamanla daha az sevilir, çünkü ilk başlardaki sevginin içinde aşk vardır ve aşk hiçbir ilişkiye sonsuza kadar eşlik etmez.</p>

  <p class="calibre3" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_26"></div>
</body>
</html>
