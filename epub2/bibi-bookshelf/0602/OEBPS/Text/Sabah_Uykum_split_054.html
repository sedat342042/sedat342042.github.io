<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos107965"><span class="calibre6"><span class="bold">Gitmek, Başkalarına Karışmaktır</span></span></p>

  <p class="calibre5">Gel bana cümleleri sevdir yeniden, senden başkasını yazamayayım. İstersen perdeleri sen seç, asması benden. Nevresim takımına falan karışmam ben. Karışmak istediğim tek şey senin hayallerin. Bana hayallerinin içinde yer var. Bilirim geniştir hayal dünyan ve ben sığacak kadar küçüğüm. Sana emanet olsun kalbim, ruhum, gülüşüm...</p>

  <p class="calibre5">Gitmek kolay olandır, belki de en zor olandır gitmek. Severken kalmak nedir bilir misin? Severken kalmak çok sevdiğin bir cümlenin kitabın iki satırına tireli bir şekilde bölünmesidir. Cümlenin tüm havasının kaybolması gibidir. Kalmak, gideni izlemektir. Gitmek, kalanı çoğu zaman görmezden gelmektir. Gitmek yaşanılanları, yaşanılamayanları, kurulan düşleri, tutkuları, öpüşleri, sevişleri çöpe atmaktır. Belki de gitmek sadece gitmektir. Altı harfli bir sondur hepsi...</p>

  <p class="calibre5">Kalmak da altı harfli ama gitmek ve kalmak arasında başka bir benzerlik bulamazsın. Kalan mı her şeyi göze almıştır yoksa giden mi? Yoksa ikisi de mi? Kalmak ne pahasına olursa olsun kabul etmektir, gitmek sen ne yaparsan yap ben gideceğim demektir. Şimdi sorsana kendine; kim daha çok seviyor?</p>

  <p class="calibre5">Gitmek başkalarına karışmaktır, kalmak kendine bile karışamamaktır. Kim daha çaresiz? Kim daha umutsuz? Kimin gözyaşı daha masum? Arkandan baktın mı sen hiç? Bakamazsın değil mi? Sen kendi gidişini seyrettin mi hiç? Seyredemezsin ki. Peki, beni anlayabilir misin? Anlayamazsın. Ben senin arkandan baktım belki dönersin diye... Belki son bir kez gamzelerini görürüm diye. İşte kimse bundan daha çok sevemezdi seni.</p>

  <p class="calibre1"><span class="italic"><span class="bold">Kalmadığın yerdeyim, gittiğin yerdeyim, hiçbir yerdeyim. Ve ben bugün neyin içindeyim bilmiyorum.</span></span><br class="calibre3" /></p>

  <div class="mbppagebreak" id="calibre_pb_54"></div>
</body>
</html>
