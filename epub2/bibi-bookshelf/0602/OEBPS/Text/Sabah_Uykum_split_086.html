<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos169366"><span class="calibre6"><span class="bold">Önce Yollarında, Sonra Kollarında Kaybolmalısın</span></span></p>

  <p class="calibre5">Başkalarından öğrendiğim şarkılar var. Öğrendikten sonra başkalarından daha çok sevdiğim şarkılar var. Tanımadığım kişilerin müzik listelerini sevmişliğim var benim. Şimdi seni mi sevemeyeceğim? Senden önce bir hayli yalnızlığım oldu. Bilmediğim yollar öğrendim ve çoğu zaman kayboldum. Eğer kaybolurum diye korksaydım seni hiç bulamazdım.</p>

  <p class="calibre5">Aşk dediler, inanmadım. Öyle karşıma çıkıp midemde kelebeklerin uçuşmasını sağlayan herkese aşk diyemedim. Aşk neydi diye düşündüğüm oldu ama cevabını bulacak kadar düşünmedim hiç. Ben genel olarak yürüdüm, bazen arkama bakmadan, saatlerce...</p>

  <p class="calibre5">Birinin beni sevemediği zamanlar oldu. Bazen sırf bu yüzden yalnız kaldım. Hayat bu kadar kısayken sevdiğiniz kişinin sizi sevmemesi, sevememesi belki de en boktan durumlardan biri. Hatta en boktan durum. Evet, evet, sevdiğiniz kişinin sizde sevebileceği hiçbir şey bulamaması gerçekten berbat bir durum. Düşününce herkesin sevilebilecek olan en az bir parçası ya da bir yönü vardır. Göremiyorsa suç onundur ama acı şenindir.</p>

  <p class="calibre5">Birini sevmemek, sevememek suç mudur? Orası tartışılır çünkü bazı insanlardan size sadece arkadaş olur. Sevgili olmanız için yaratılmamıştır ve nihayetinde sevgiliniz olmaz ama severken sevildiğiniz birine elbet rastlarsınız. Mesele o yolu yürümek. Aramazsan bulamazsın, belki aradığın zamanda bulamazsın ama aklında "Arasam bulur muydum?" gibi bir soru kalmaz.</p>

  <p class="calibre5">Sanırım mesele hayatımızdaki sorulan en aza indirmek. İlla birkaç soru kalır. Birkaç soruyla birlikte yanında bir de o kalıyorsa ne mutlu sana. Eğer onu bulduğuna inanıyorsan her şeyden çok sev çünkü insan bütün yolları yalnız yürüyemez. Her şeyden önemlisi bir kere bulup kaybedersen sonradan çok özlüyorsun ve aynı yolları yürümek istemiyorsun. O yüzden sana onu getiren yolların kıymetini bil.</p>

  <div class="mbppagebreak" id="calibre_pb_86"></div>
</body>
</html>
