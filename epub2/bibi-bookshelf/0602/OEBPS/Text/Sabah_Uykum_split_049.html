<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">Mutluluğun Dibi</span></span></p>

  <p class="calibre5">Açıkçası ben seni hiç öpmedim, benim yaptığım yanaklarından mutluluğun dibini sıyırmaktı. Bildiğin tencerenin dibinde kalan pudingi sıyırmak gibi bir şeydi bu. Ben mutluluğu sıyırdım, senin haberin yoktu. Sevdiğimiz şeyleri yaşadık biz, uzun uzun yürümek, uzun uzun konuşmak gibi. Ben seni saatlerce dinleyen adam oldum kimi zaman. Bazense çok konuştum ve cümlelerimle aşka boğdum seni.</p>

  <p class="calibre5">İnsan kalbini mutlu etmeli, bir de kalbinden geçeni yanında bulduysa değme keyfine... Bizim karıştığımız şey belki de aşkın en güzel haliydi. Biteceğini bile bile dokunmaktı. Biteceğini bile bile yanında saatlerce oturmak. Masumduk biz, kapıyı çaldıktan sonra gelen "Kim o?" sorusuna "Ben" diyecek kadar masum.</p>

  <p class="calibre5">Bugün ben yine geldim sana, kapını çaldım, belki evdeydin belki değildin ama açılmadı kapın. Her zaman rüzgârdan yüzüme değen saçların vardı, bugün onları da göremedim. Sen yoktun bugün ve bundan sonra hiç olmayacaktın. İnsanlar ayrılırdı ve her ayrılık aslında yeni bir beraberlik için yapılırdı. Sonsuza kadar yalnız kalacak halin yoktu. Benimse yalnız kalacak halim vardı belki ama sensiz kalacak halim yoktu.</p>

  <p class="calibre5">Sen yoktun, ben boş duvarlarla konuştum. Dedim ki: "Onu görürsen benden bahsetme, beni aramak isterse bilmediğin bir şehirde olduğumu söyle. Ölü numarası yaptığımı anlat ona. Sakın hâlâ çok sevdiğimi söyleme çünkü artık bilse de faydası yok." Duvar sustu, ben sustum. Kapı çaldı, gelen sen değildin ve zaten ben evde yoktum.</p>

  <p class="calibre1"><span class="italic"><span class="bold">Seni unuttum unutmasına ama bu ne zaman oldu, hiçbir fikrim yok.</span></span><br class="calibre3" /></p>

  <div class="mbppagebreak" id="calibre_pb_49"></div>
</body>
</html>
