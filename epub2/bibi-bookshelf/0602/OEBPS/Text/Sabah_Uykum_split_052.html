<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">&nbsp;</span></span></p>

  <p class="calibre1" id="filepos103576"><span class="calibre6"><span class="bold">Kalmayı Bilmeyeni Sevmek Zor</span></span></p>

  <p class="calibre5">Ayrılığın geldiğini bazen bir mesajdan anlarsın, hem de gelmeyen bir mesajdan. 0 gece gelmedi iyi geceler mesajın. Gecem iyi geçmedi. Sensiz bir gece ne kadar iyi geçebilirdi ki? Bazen insan birine hapsolur, işte ben sende takılıp kalmıştım. Senden geleni seviyordum sadece, senin dışında bir dünyam yoktu. Bir gün senin de olmayacağını tahmin edemedim. Zaten ayrılığın ve gidişlerin en zor yanı da buydu. Ömür boyu kalacakmış gibi sevdik biz bazılarını, ömür boyu kalmayacaklarını bile bile...</p>

  <p class="calibre5">Kalmayı bilmez bazıları ama güzel severler. Belki dertleri her çiçekten bal almak, belki de çok çabuk sıkılıyorlar aynı kişiye sarılmaktan. Önce kendine bağlayıp sonra gidenler var, en çok onlara kızıyorum. Neden yapar ki bir insan bunu? Önüme binlerce soru getir, cevaplarım. İstersen üniversite sınavlarında tam puan alırım. KPSS'de rekor kırarım ama bana o soruyla geldiğinde verecek cevap bulamam. Susarım çünkü söyleyecek bir şey yoktur. İşte bence o insan yalandır. Sevdiği de yalan, varlığı da yalan, kaldığı da...</p>

  <p class="calibre5">Bazıları acı vermeye gelir hayatımıza, önce alıştırırlar, sonra başkalarıyla yarıştırırlar. Sen kusursuz seversin oysa... O bilir senin ne denli iyi bir olduğunu ve giderken biraz da olsa kızarır yüzü. Sen daha iyilerine layıksın, der. Gerçekten de öyle. Sen daha iyilerine layıksın. Gidenin arkasından üzülmen bile bunun kanıtıdır. Rüyanda onu görmen bile senin daha iyilerine layık olduğunu gösterir. Sonuçta herkes aşkı bir süre taşıyabilir, mesele sevgiyi taşımak. Sevgiyi taşıma yürek ister, bazıları işte bu eksiklikten dolayı kaçar gider. Onların sadece kan pompalayan bir kalpleri vardır. Yürekleri yoktur.</p>

  <p class="calibre5">İnsan en çok kendine kaldığında düşünür ayrılığı çünkü kimse birlikteyken ya bir gün biterse ne yaparım gibi hesaplar peşine düşmez. Bu hesapların peşine düşmek sevgilin varken sevgili aramak gibidir. Bunu çok nadir insanlar yapabilir, onursuzlar...</p>

  <p class="calibre5">Kabul edebilirsin, sonuçta bir gün aşklar biter ve çok seviyorum diyenler bile gider. Başkasını seviyordur mesela... Sen olmayınca başkasını bulmuştur. Heyecan arıyordur hayatına ve işte sırf bu yüzden bile aşk iyi değildir. Şimdi uzağız. Sanki sen hep trene biniyorsun ve ben hiç inmiyorum vapurlardan. Karşılaşmıyoruz sokaklarda, özlemeyi unuttuk. Oysa güzeldik biz, gitmeseydin, yakıştırmasaydın ellerini başkasına ve sarmasaydın kollarını başka vücutlara... Hoşça kal, üzülmedim ben, hiç dönme geri ve unutamasan bile o gün atmadığın mesajı ömrün boyunca atma. Ben seni gelen mesajınla değil gelmeyen mesajlarınla kaybettim.</p>

  <p class="calibre1"><span class="italic"><span class="bold">Bazen aklıma geliyorsun, gelme.</span></span><br class="calibre3" /></p>

  <div class="mbppagebreak" id="calibre_pb_52"></div>
</body>
</html>
