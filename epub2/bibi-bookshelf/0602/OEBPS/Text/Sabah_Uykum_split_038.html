<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">Çok Dağınık Sevmişim Seni</span></span></p>

  <p class="calibre5">Dağınığım biliyorum, hiç olmayacak kadar dağınığım. Senden önce de dağınıktım ben, yani senin bana kattığın bir şey değil bu. Çok dağınık yazarım, odam çok dağınıktır, çok dağınık düşlerim var benim ve yine seni çok dağınık sevdim. Dağınık sevmek, her şarkıdan bir parça dinlemek ve her şarkıda seni bulmak gibi bir şey. Ben senden önce yine dağınıktım ama gittiğinden beri daha da dağıldım.</p>

  <p class="calibre5">Ben seni, önüm arkam, sağım solum gibi sevdim. Ne yana baksam şendin. Her yanımda seni buldum ve dağıldıkça dağıldım. Sen bir adamı dağıtmak nedir bilmezsin ama ben sende nasıl dağıldığımı çok iyi bilirim. Hayallerim dağıldı benim, şimdi göremiyorum öyle renkli düşler. Dün gece rüyamda çok yüksek bir yerden düştüğümü gördüm. Belki de bu ikinci düşüşüm oldu, önce senden düştüm ama bilmezsin sen.</p>

  <p class="calibre5">Hüzünlerim dağıldı; içimdeki rüzgârlar dağıldı; doğrularım, yanlışlarım, acılarım, mutluluklarım dağıldı. Ben çok dağıldım senden sonra, bilmezsin sen. Hep dağınıktım oysa, hep dağınık sevmiştim seni. Hiç değişmedim ben, her halim dağınık ve hâlâ özlüyorum seni en dağınık halimle... Bir şarkı, bir film, bir isim, bir çakıl taşı, bir rakam, bir kazandibi... Sanki hepsi sensin. Ne çok dağılmışsın böyle hayatıma, ne çok dağıtmışsın beni. Ne dağınık sevmişim ben seni, artık toplamak mümkün değil, parça parçayım; kalbim sende, ruhum kafeste.</p>

  <p class="calibre5"><span class="italic"><span class="bold">Bir gün karşılaştığımızda bu kadın benim eski sevgilim demek istemiyorum. Gitmemeyi öğren.</span></span></p>

  <p class="calibre5">Bir evimiz olsun kimsenin bilmediği, sadece ikimizin arasında sır olan bir ev. Odalardan birinde sadece film izleyelim, sevdiğimiz bütün filmler olsun. Sonra evin tavanı cam olsun, gece yatarken gökyüzünü izleyelim. Sanki sarılmasak üşüyecekmişiz gibi hissedelim hep. Sabahları beraber koşalım kimsenin olmadığı bir parkın içinde. Sadece birbirimize gülelim ve içimizden kaybetme korkusunu atalım.</p>

  <p class="calibre5">Ben bileyim ki hep benim kalacaksın. Sen bilesin ki ben senden başkasına fazlayım. Birbirimizin olalım, düşlerde ve gerçekte... Beraber kek yapalım, ben anlamam ama sana yardım ederim. Eğer sen de yapamazsan sorun etmem, yapabildiğimiz kadarını yeriz, varsın adı kek olmasın. Sonra hiç bitmeyecek bir şarkı başlasın ve şarkı bitene kadar seveyim seni. Nasıl olsa bitmeyecek. İşte biz o şarkıya benzeyelim, lütfen bitmeyelim.</p>

  <p class="calibre1"><span class="italic"><span class="bold">Keşfedemediğimiz aşklar ve kalbimizi bulamadığından başka yerlere saklananlar var.</span></span><br class="calibre3" /></p>

  <div class="mbppagebreak" id="calibre_pb_38"></div>
</body>
</html>
