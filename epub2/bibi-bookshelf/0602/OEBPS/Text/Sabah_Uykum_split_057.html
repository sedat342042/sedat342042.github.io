<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos113530"><span class="calibre6"><span class="bold">Bütün Ezberlerimi Bozdum Senden Sonra</span></span></p>

  <p class="calibre5">Çok sevdiğim şeylerden vazgeçtim, haftada iki kere sinemaya giderdim, seni hatırlatıyor diye bir daha gitmedim. Futbol maçlarını hiç kaçırmazdım, bilirdin çok severdim izlemeyi... İzlemiyorum artık çünkü maç zevkimin içine eden mesajların yok. Ben o mesajları bile sevmişim: "Hadi bitsin şu, benimle ilgilen" Aklımın ucundan geçmezdi oysa...</p>

  <p class="calibre5">İnönü Stadı'nın çevresinden geçmiyorum. Siyah dediğimde beyaz derdin. Şimdi siyahla beyazı yan yana görsem aklım sana gidiyor. Ben seni çok benimsemişim. Çok katmışım kendime farkında olmadan. Benimki hiç biz olmayan bir şeyi sahiplenmekmiş. Ben ne yaptığımı bilmeden, çok uçsuz bucaksız sevmişim seni.</p>

  <p class="calibre5">İzlerin kalmış oldukça. Çocukların dizkapağından oluşan yaralar gibi... Sen beni yaralar gibisin, sen benim yaralarım gibisin. Sen benim yaralarımsın. İnsan yaralarını severmiş, senden sonra öğrendim. Yara güzel şeymiş, önemli olan kimin bıraktığıymış. Ben seni, bende bıraktıkların kadar sevdim.</p>

  <p class="calibre5">Önce kalbime düştün, sonra kalbimden düştün. Umarım rahattın yerin. Umarım beni hatırlatan bir şey yoktur. Umarım mutlusundur. Tek yaptığım ummak artık, oysa umman kadar sevebilirdim seni. Önce düşüm, sonra gülüşüm olabilirdin. Sen önce sızım, sonra hayırsızım olmayı seçtin.</p>

  <p class="calibre5">Bana benden bir şeyler bıraksaydın keşke... Tekrar gidebilseydim sinemaya, yeni maçlar izleseydim. Sen bölseydin beni maç izlerken; bir mesaj gelseydi "Özledim" deseydi. Ölür müydün? Sanırım ölürsün. Ben ölmedim hâlâ, belki merak edersin. Tek kusurum sensizim, hem de biraz fazla sensizim.<br class="calibre3" /></p>

  <div class="mbppagebreak" id="calibre_pb_57"></div>
</body>
</html>
