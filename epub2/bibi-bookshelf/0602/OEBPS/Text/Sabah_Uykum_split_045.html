<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">Hiçbir Şey Senden Değerli Değil</span></span></p>

  <p class="calibre5">insan hep şikâyet eder ve sırf şikâyet etmekten istediği hayatı yaşayamaz. Hep kendine engeller koyar. Yaptıklarından, yapacaklarından korkar ve zamanla adım atmaya çekinir olur. Sanki ölümsüz gibi bu dünyayı sahiplenir. Dünyevi şeylere kıyamaz. Objelere aşırı değer verir. Oysa dünyadaki her şey eskir. Sen ya da başka biri eskitir ama eskir.</p>

  <p class="calibre5">Önünde üç tane elma olsa ve üçü birbirinden farklı olsa, mutlaka en beğendiğini en sona saklarsın. Güzel olanı, kafanda güzel olarak şekillendirdiğini en son yemek istersin. İnsanın doğasında var bu. Güzel olan hep en sona saklanır. En son ağzında en güzelinin tadı kalsın istersin. En azından ben böyle yapıyorum ve muhtemelen benziyoruz.</p>

  <p class="calibre5">En sevdiğin parfümü en az sıkarsın, sırf bitmesin diye. Haklısın, belki çok para vermişsindir ve belli bir bütçen vardır, ötesine geçmek istemezsin. Sen her seferinde iki fısfıs sıkarken bir arkadaşın alıp kendi üzerine dokuz fısfıs sıksa kızarsın. Hatta "Al al, şişeyi al" dersin. İnsanlar nesnelere önem verir ve hep en güzelini sona saklar. Oysa en güzel olanı sona saklamak doğru değildir. En azından ben böyle düşünüyorum.</p>

  <p class="calibre5">Bir süre önce bu huyumdan vazgeçtim. En hoşuma giden elmayı en başta yiyorum. Çimenlerin üzerine oturuyorum, pantolonumuz çimen lekesi olmayacaksa neden geldik ki bu dünyaya? Artık alabildiğine rahatım. Mesela küçük bir yeğenim var. Elindeki bisküviyi yere attığında "Yapma Doruk İnan, ayıp" diyordum, artık demiyorum. On dört aylık bir çocuk istediğini şimdi yapmayacaksa ne zaman yapabilir ki? "Aferin küçük kartal, tadını çıkar" diyorum, anlıyor ve gülüyor. Gülüşünü görseniz dünyadaki her şeyden vazgeçebilirsiniz. Bir bebeğin gülüşünden daha masum ne olabilir ki?</p>

  <p class="calibre5">Yaşamak güzel şey ama bir sonu olduğu kesin ve sonunun nasıl olacağını bilmiyoruz. O yüzden daha rahat yaşamalı, daha çok yapmalı insan istediklerini... Hayattan korkmamalı. Sahip olduğumuz hiçbir şey bizim değil ki? Ne elinde tuttuğun bu kitap senin, ne de bedenin. İnsan yokluğunu kabul ettiğinde daha özgür yaşıyor. Unutmadan, her zaman önce elmanın en güzelini ye ama yanında sevdiğin biri varsa</p>

  <p class="calibre5">elmanın en güzelini ona ver ve de ki: "Bu hayattaki hiçbir şey senden değerli değil.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre1"><span class="italic"><span class="bold">Korkarak yaşadığın bir hayat, senin hayatın olamaz.</span></span><br class="calibre3" /></p>

  <div class="mbppagebreak" id="calibre_pb_45"></div>
</body>
</html>
