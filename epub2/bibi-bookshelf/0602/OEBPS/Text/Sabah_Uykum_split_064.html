<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos131297"><span class="calibre6"><span class="bold">Ayrılık Bize Benzer</span></span></p>

  <p class="calibre5">Bazen bir mesajla mutlu olursun. Cümleler gülümsetir seni... Bazen yıkılırsın bir mesajla, gelen bir mesaj değil ayrılıktır. Bazen ayrılırsın hiç istemezken ama her şeyin bir sonu vardır ve bazen bir mesaj bitirir bütün ilişkiyi. Hani araya bir soğukluk hissi girer ve anlam veremezsin ya, hani heyecan biter, bahaneler çoğalır, göresin bile gelmez ya, hani tutku biter ya... İşte bir mesaj gelir. "Ben yapamıyorum" der.</p>

  <p class="calibre5">Ayrılmaya geldik bu dünyaya ama önce birilerini bulup birleşmek lazım. Derler ya; kalp her insanda bir tanedir, bu dünyaya eşini bulmaya gelmiştir. Peki burun? O da mı eşini bulmaya geldi? Eğer burun olmasaydı, kalbin gerçekten eşini aradığını düşünebilirdim. Pankreas mesela, o da mı eşini arıyor? Bazen bir mesaj bitirir her şeyi, hem de aniden. Bu daha önce adını duymadığın bir organının senin ölümüne sebep olma ihtimali gibi bir şey. Pankreas gibi, ani ve acımasız gelebilir.</p>

  <p class="calibre5">Kime sorsam yalnız, kime sorsam çok seviyor. Kiminin elleri dolu, kimi hâlâ tutacağı bir el arıyor. Sokaklarda sarılanlar var ve onları kıskananlar. En sevdiğim koku onun kokusu, ben onsuz yapamam, diyenler var. Bir de çok realist insanlar var "Aşk ne abi?" diyen. Belki de haklı olan onlar, aşk ne? Tanımlamayı denemedim hiç. Tanımlamak istemedim. Aşk gelsin, eğer aşkı seversek bir tanım buluruz diye düşündüm. Gelmedi, beklemedim zaten.</p>

  <p class="calibre5">Bir mesajla her şey biter bazen. Binlerce fotoğraf silinir. Anılar kaybolur, dudaklar yabancılaşır... Defalarca söylenen "Seni seviyorum" laflan raflara kalkar. Artık başkasını bekler o laflar, artık başkasınındır. Ayrılık biraz sana, biraz bana benzer. Ayrılık yüzündeki gülüşe, gidişindeki bitişe benzer. Ayrılık en çok da attığın o son mesaj benzer, ayrılık bize benzer.</p>

  <p class="calibre1"><span class="italic"><span class="bold">Yerinde olsam nasıl severdim kendimi, bilemezsin.</span></span><br class="calibre3" /></p>

  <div class="mbppagebreak" id="calibre_pb_64"></div>
</body>
</html>
