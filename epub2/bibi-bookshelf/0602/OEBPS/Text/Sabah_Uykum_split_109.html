<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos210385"><span class="calibre6"><span class="bold">Dünyadaki Tek Kadın Sen Değilsin</span></span></p>

  <p class="calibre5">Ben, benden önce birinin her şeyi olmuş birini sevmek istemiyorum. Ben benden önce her şeyi başkasında yaşamış birinin elini tutmak istemiyorum. Ben acılarını, mutluluklarını başkasının gözüne gömmüş birine bağlanmak istemiyorum. İnsan seçmek diye bir şey var. Konu aşk bile olsa insan seçmeli. O kişi neden seninle, bilmelisin. Senden beklentisi ne, ölçmelisin. Elbette aşkın sorgusuz hali başkadır, ki aşk sorgusuz yaşanır ama pişmanlığı hep sorgudur.</p>

  <p class="calibre5">Sen şimdi kiminsin? Tuttuğun eller ne kadar senin? Ait hissedebiliyor musun kendini? Ben çoğu zaman ait olamam ama sen oluyorsundur belki. Herkesin kendine verdiği değer başka... Ben öyle sevdim seni, sen benimsin, ben şeninim gibi yalanlara gelemem. Öyle seni seviyorum lafıyla hayatımı devam ettiremem. Bana gerçekçi düşünceler lazım, sonra yine sevelim birbirimizi ama seni seviyorum lafının içinde tükenmeyelim.</p>

  <p class="calibre5">Seni seviyorum dediğinde sor ona mesela:<br class="calibre3" />
  Sevmek senin için nedir?<br class="calibre3" />
  Havalı cevaplar bekleme, muhtemelen veremez ama uğraşır. O an bulunduğunuz ortam da önemli tabii.</p>

  <p class="calibre5">Deniz kenarındaysan, sevmek benim için büyük balıklara yem olmaktan kaçarken balıkçının oltasından beslenme riskini göze almaktır, de.<br class="calibre3" />
  Onun kafasını karıştır. Sevmek benim için sensin deme. Sevmek senin için Merve, Ceren ya da Özge olamaz. Sevmek bildiğin sevmektir. Sevmek en havasız halinle teslim olmaktır. Tamam, ben şeninim, beni gülüşüne göm, diyebilmektir.<br class="calibre3" />
  "Beraber mısır yiyelim mi?" diye sor ona.<br class="calibre3" />
  Evet, dişinin arasına mısır kaçabilir ama sen onu dişlerinin arasında mısır taneleri doluyken de sevebilirsin. Komik görünse de sevebilirsin.<br class="calibre3" />
  Ona ait olmayı öğret. Sana güvensin, sevmek güvenmektir. Arkasını döndüğünde "Bu adam ne işler karıştırıyor?" diye düşünmemeli sevgilin. Kadınlar çok yönlüdür, sen dünyanın en güvenilir adamı olsan da o senin için 'Benim sevgilim beni aldatmaz' diye düşünse de çok yönlüdür ve çok yönlülüğünü şu cümle ile tesciller:<br class="calibre3" />
  Erkek milletine güven olmaz.<br class="calibre3" />
  İçinde bu cümle olan bir ilişki ne kadar devam edebilir peki? Bence erkek milletine güven olur, kendimden biliyorum biraz... Erkeğin kendisine olan saygısıdır önemli olan, yoksa bütün erkekler göz çapkınıdır. O bakarken kızlara sen de onunla bak. Takıl ona, "Paşamızın keyfi yerinde mi? Bütün plajı güneş gözlüğü sponsorluğunda yedi bitirdi. Maşallah benim sevgilime" de. Muhtemelen sana salak salak gülecektir, çünkü erkekler biraz saftır ve yönetildikleri alan bellidir ancak buna rağmen sevebilirler. Sen onun yüzüne vurma göz çapkınlıklarını. Bunlar küçük sorunlar.<br class="calibre3" />
  Bir adamın size ait olduğunu hissetmeniz kolaydır aslında. Erkekler ellerinin altında olan kadınları severler. Kolay ulaşabildikleri kadınlar değildir bunlar. Bazı kadınlar vazgeçmeyi bilmezler. Her şeye rağmen sevdikleri adamlar vardır. Buna körü körüne sevmek denir ve bu şekilde seven bir kadın bir erkeğin kendine aitliğini hiçbir zaman hissedemez. İşin kötü yanı o adamın sahibi olmadığını da bilir ama vazgeçemiyor ya... Tek sorun vazgeçmeyi bilmemektir.<br class="calibre3" />
  Bir adamın size ait olması demek sizin ona ait olmamanızdır aslında, çünkü her ilişkide ağırlıklı olarak bir taraf ait olur. Diğer taraf ise sahip olduğunu zanneder ve bir adam ne zaman "Tamam, bu benim artık" derse o an kadın değersizleşir. Kadın elde tutulmalı ve bir an bile vazgeçilmeden ait olduğu yer ona hissettirilmeli. Bir adama asla "Nasıl olsa elimin altında" rahatlığını vermeyin. Verdiğinizde fiili olarak gitmese bile ruhen gider. Bir erkek ne kadar ruhsuz gözükse de ruhen gidebilir çünkü kalbi var ve dünyadaki tek kadın sen değilsin.<br class="calibre3" /></p>

  <div class="mbppagebreak" id="calibre_pb_109"></div>
</body>
</html>
