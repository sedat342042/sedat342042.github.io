<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre5"><span class="calibre6"><span class="bold">&nbsp;</span></span></p>

  <p class="calibre1" id="filepos202277"><span class="calibre6"><span class="bold">Aşkınızdan Geberiyorum Küçükhanım</span></span></p>

  <p class="calibre5">Sizin hiç cebinizde sadece iki gazoz parası oldu mu? Benim oldu. Şimdi kimseye haksızlık etmek istemem, cebinde iki gazoz parası olmayanlar da var. Halime şükretmekten yanayım. Cebinizde iki gazoz parası olması sorun değil elbette, o gün kız arkadaşınızla ilk kez dışarıya çıkıyor olmanız asıl sorun. Eee tabii ilk kez çıkıyorsan cebinde paran olsun diyeceksiniz ama yok işte, ne yapayım? Bazen paranız olmaz ve parası olmayan insanlar da sevebilir. Para bir sevgi göstergesi olamaz ilişkilerde. Ne kadar paranız olursa olsun gazozun tadı değişmez ve gazoz seven bir kızla beraberseniz, onu kolayca mutlu edebilirsiniz. Sevgilin gazoz seviyor, bundan daha güzel ne olabilir ki? Benim için bunun ötesi yok, ben basit severim. Mesela;<br class="calibre3" />
  Merhaba Aylin, gazoz sever misin?<br class="calibre3" />
  Evet, sen?<br class="calibre3" />
  Harika, ben de çok severim gazozu, hayatımızın bundan sonrasını beraber gazoz içerek geçirelim mi?<br class="calibre3" />
  Olur ama öküz gibi geğirmek yok.<br class="calibre3" />
  Ayıp ettin, beni kayıp ettin. Geğirmeyelim, içimizdeki gazla yaşayalım Aylin, sanırım sana âşık oldum.<br class="calibre3" />
  Oha ne çabuk ama ben de sana karşı boş değilim. Hem birçok ortak noktamız var.<br class="calibre3" />
  Ne var ki lan, daha yeni tanıştık?<br class="calibre3" />
  Gazoz seviyorsun, ben de seviyorum. Ortada seni sevmem için bir neden var işte, fazla kurcalamayalım bence.<br class="calibre3" />
  Oldu bu iş o zaman. Sevgili miyiz?<br class="calibre3" />
  Sevgiliyiz ama henüz çıkmıyoruz.<br class="calibre3" />
  Yarın çıkalım mı? Yürürüz falan...<br class="calibre3" />
  Tamam, yarın çıkmaya başlıyoruz ama an itibariyle sevgili olduk, atacağım triplere karşı zırhını al hemen. O kıza niye baktın?<br class="calibre3" />
  Hangi kıza Aylin, kafan mı güzel?<br class="calibre3" />
  Kafam güzel tabii, şaka tribi attım sana.<br class="calibre3" />
  Tamam, yarın kaçta görüşüyoruz?<br class="calibre3" />
  14.34 ama geç kalma.<br class="calibre3" />
  14.34'te oradayım.<br class="calibre3" />
  Neredesin?<br class="calibre3" />
  Eminönü İskelesi'nde beklerim seni, Gülhane Parkı'na gider, olmayan gülleri sayarız.<br class="calibre3" />
  Tamam, ben gidiyorum şimdi, görüşürüz.<br class="calibre3" />
  Tamam, ararım ben seni...<br class="calibre3" />
  Cebinizde paranız olmasa da sevebilirsiniz. Ben ilk sevgilim Aylin'i böyle sevdim, gazoz sever gibi... O da bana karşı gazozdu ve gazoz üzerine kurulu bir ilişkiden ikimize de zarar gelmezdi. 16-17 yaşlarındayken gazoz bir ilişkideki her şey olabiliyor. O yaşlarda sevmek çok başkadır. Uyutmaz insanı, çünkü saftır o ilişki. Her şeyden önce kalbe dokunur. Onun varlığı her şeye yeter. Ben o yaşlarda seven, sevebilen, sevmeyi öğrenen insanlara âşığım. Öyle ki sevmeyi 17 değil 77'sine gelip öğrenemeyen var. Seni seviyorum on yedi.<br class="calibre3" />
  Saat 14.02'de iskelede beklemeye başladım. Bir mesaj attım, "Geliyor musun?" diye, sonra bekle ki cevap gelsin. Saat 14.08'de mesaj geldi. "Ben şimdi çıkıyorum." Muhtemelen bekleyeceğim. Kızların huyudur bu zaten, bekletmeyi severler ama ben 17 yaşındaki gibi beklemedim bir daha hiçbir kızı. Hep bekleten adam oldum sonraları çünkü bir kız asla söz verdiği saatte gelmiyordu. Buluşmasına söz verdiği saatte gelen kız arkadaşlardan özür diliyorum ancak istisnalar kaideyi bozmaz. Buluşma saatimiz 14.34 olmasına rağmen küçükhanım 15.18 gibi vapurdan indi. Bir şey söyleyemedim tabii. O da bir şey söylemedi. Biraz geç kalmadınız mı diyecektim, sonra vazgeçtim ve daha havalı bir cümleyle sevdim onu:<br class="calibre3" />
  Aşkınızdan geberiyordum az kalsın küçükhanım, nerelerde kaldınız?<br class="calibre3" />
  Vapuru kaçırdım, iyi ki çok geç kalmamışım, sen ölsen ben ne yapardım. Gel de bir şey söyle şimdi bu kıza. Bu kıza desen desen; "Seni doğumdan sonra kuvöze değil bal kavanozuna koymuşlar sanırım. Bu tatlılığın başka bir açıklaması olamaz" diyebilirsin ama ilk günden bunu söylersen ilerleyen günlere bir şey kalmaz. Yakışıklı olduğum kadar zeki bir genç olmanın verdiği kıvraklıkla:<br class="calibre3" />
  Ben ölsem başkasını bulurdun.<br class="calibre3" />
  Orası da öyle tabii...<br class="calibre3" />
  İyi ki söylememişim, dedim. Öyle daha ilk günden aşktan ölmeye, gebermeye gerek yok ama insanın içinde ya da sadece benim içimde şöyle bir soru oluşuyor hep: "Birazdan ölürsem bu kızı daha az sevmiş olarak öleceğim." İşte bu cümle duygularımın önünü açıyordu her zaman.<br class="calibre3" />
  Olsun şimdi beni seviyorsun, sorun yok.<br class="calibre3" />
  Kesinlikle, sen de beni seviyorsun.<br class="calibre3" />
  Kabataş'a gidelim mi yürüyerek?<br class="calibre3" />
  Olur, yürümek iyi gelecek, bu havada otobüse binilmez.<br class="calibre3" />
  Güzel bir ilişki olacaktı bizimki; bir kere yürümeyi seviyorduk, bir hayli çok ortak şarkımız vardı ve en önemlisi gazoz vardı, gazoz. Laf lafı açıyordu, Beşiktaş'a kadar yürümüşüz. Bence bir gazoz içmeliydik, onun da bunu istediği gözlerinden okunuyordu.<br class="calibre3" />
  Oturalım mı?<br class="calibre3" />
  Evet, çok güzel burası, ne güzel yosun kokuyor.<br class="calibre3" />
  Ya bir şey diyeceğim ama kızma; senin kokunun yanında yosun kokusunu fark edebilecek olsaydım şimdi senin yanında olmazdım.<br class="calibre3" />
  Sen çok güzel seviyorsun ama.<br class="calibre3" />
  Daha güzel severim de, önümü kesiyorlar. Yoksa yetenekliyim ben, annem hep öyle der.<br class="calibre3" />
  Muhabbet ne zaman çok güzel devam edecek olsa araya mutlaka bir garson girer. "Ne alırsınız?" sorusu beni çok fena böler, toparlanıp muhabbete kaldığım yerden devam edemem. Sessizleşirim ama susarak sevebiliyorum, çok yetenekliyim.<br class="calibre3" />
  Bize iki gazoz.<br class="calibre3" />
  Evet, dünyanın en saçma cümlesi budur bence. Garson zaten bize soruyor. Ben de garsona bize iki gazoz diyorum. "Kime olacak başka?" dese yeridir. Yan masaya iki gazoz abi, bence içerler. Aşkım, sence içerler mi?<br class="calibre3" />
  İşte o günden sonra hiçbir garsona "bize" ile başlayan cümleler kurmadım. Gazozlar geldi ama bizimki bildiğin gazoz makinesi. Bir kız bir çekişte gazozu yarılayabilir mi? Kızsın sen abi, kız. Kibar olacaksın. Daha muhabbete başlamadan bizim küçükhanım ikinci gazozu söyledi. İşte o an böğrüme bir öküz oturdu. "Yapmayın küçükhanım benim o kadar param yok" der gibi gözlerine baktım. Anladı mı yoksa anlamadı mı bilmiyorum ama üçüncü bir gazoz istemedi. Ben ise masada eveleye geveleye o bir şişe gazozu iki saat boyunca içtim. Aşk bazen içemediğiniz ikinci gazozdur.<br class="calibre3" />
  Yan masaya iki teyze geldi annem yaşlarında. Artık etrafa nasıl bakıyorsam, nasıl bir üzgün ifade ile duruyorsam, teyze iki gazoz gönderdi bize. Allahım, dedim, sana geliyorum.<br class="calibre3" />
  İç oğlum iç, bendensiniz bugün.<br class="calibre3" />
  Çok teşekkür ederim teyzeciğim.<br class="calibre3" />
  Evet, sadece bunu söyleyebildim. Sonra teyzeler kalktı masadan, biz de onlardan on dakika sonra falan kalktık. Aşkından geberdiğim küçükhanım benden önce kalktı masadan. Ben kasaya yöneldim. Kasadaki görevli, "Az önce kalkan hanımlar ödedi sizin masanın hesabım" dedi. Aptallaştım, kolay gelsin diyerek ayrıldım. Oradan bizim küçükhanımla iskeleye kadar yürüdük. Beni hâlâ çok seviyordu.<br class="calibre3" />
  İskelede vedalaşırken hiç unutmam, sağ yanağımdan ufacık bir tane öptü. İçimden, kızım bu kadar ufak öpülür mü lan dedim, dışımdan öylece kaldım, öpemedim bile. Belki de âşıktım. Belki de çoktan aşkından gebermiştim. Küçükhanım turnikelerden geçti, vapuruna bindi, ben de eve doğru yürümeye başladım. İnsan aşktan ibaret, bir de zor durumda olduğunuzu anlayan teyzeler var. "Oğlum bu gazozlar benden, bugün bendensin" diyen tatlı teyzeler. Ben o gün yürürken ağladım biraz ve o gün bugündür ne zaman gazoz içsem o teyzeleri hatırladım. Allah onlara güzel ömürler versin.<br class="calibre3" />
  Ben aşkımı gazozdan hayallere bıraktım. Gazoz şişesinin içine sana olan aşkımı yazıp denize attım. Bilirim, denizi kirletmek ayıptır ama daha önemlisi içinde aşk olmayan bir hayat büyük kayıptır.<br class="calibre3" /></p>

  <div class="mbppagebreak" id="calibre_pb_108"></div>
</body>
</html>
