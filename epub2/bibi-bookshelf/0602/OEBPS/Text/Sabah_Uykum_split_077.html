<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos157937"><span class="calibre6"><span class="bold">Sen Benim Her Şeyim Değilsin</span></span></p>

  <p class="calibre5">Arkadaşım sosyal medyadaki fotoğrafları silmeyi unutmuş. Üç ay önceki sevgilisiyle olan fotoğrafın altında "Her şeyim" yazıyor. Yeni sevgilisiyle fotoğraf paylaşmış, onun altında da "Her şeyim" yazıyor.</p>

  <p class="calibre5">Bir insanın üç ay içinde her şeyi değişebilir mi abi? Tamam, hayatına sürekli birileri giriyor, senede ortalama 3-4 sevgilisi olan boktan bir adamsın. Ki zaten senede iki sevgilisi olan insan da benim gözümde boktan insandır. Ne çabuk? Ne zaman her şeyin oldu? Ne ara unuttun?</p>

  <p class="calibre5">Sevgili nedir? Her insan bunu kendine göre tanımlar. Öyle her elini tuttuğun insan sevgilin olamaz. Herhangi bir ortamda 184 adet aynı pozu verdiğin insan da sevgilin olamaz. Sevgili ait olmak, sevgili sahip olmak. Sevgili senin her şeyin olamaz! Öyle bir dünya yok. Var diyorsan zaten üç ay sonra başka biri her şeyin olur. Öğrenirsin.</p>

  <p class="calibre5">insana aşktan çok acısı lazım. Acı insanın kabuğudur. Aşkın tadı başka ama aşk beslemez insanı, acı besler. Acı büyütür, acı insanın evidir, aşk geçtiğin bir sokak sadece...</p>

  <p class="calibre5">Şair bir abim vardı. Kimseyi "Her şeyim" diye sevme derdi. Her şeyimin içinde her şey var. Düşünebiliyor musun? Her şey. Sen onu bu kadar genel sevemezsin. İşte sırf bu yüzden, ben seni sigara içmenin yasak olduğu yerlerde sevdim, sırf dumanı ciğerini kirletmesin diye... İşte sırf bu yüzden seni Heybeliada'nın en sakin köşesinde sevdim. Kimse görmesin, kimse bilmesin diye.</p>

  <p class="calibre5">İşte sırf bu yüzden sen benim her şeyim değilsin. Yanımızdaki insanlar birbirlerini her şeyim diye sevebilir. Biz o kadar sıradan olmadık, bizim sevgimizin içinde her şey barınamaz çünkü her şeyin içinde "Sen benim yalanımsın" cümlesi de var ve sen benim tek gerçeğimsin.</p>

  <p class="calibre1"><span class="italic"><span class="bold">Bugün değil de yarın karşıma çıksan; seni bir gün eksik sevmiş olacağım. En zoru da bu işte.</span></span><br class="calibre3" /></p>

  <div class="mbppagebreak" id="calibre_pb_77"></div>
</body>
</html>
