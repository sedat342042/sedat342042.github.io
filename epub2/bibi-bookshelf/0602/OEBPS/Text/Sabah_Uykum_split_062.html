<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos125445"><span class="calibre6"><span class="bold">Gitmeseydin İyiydi</span></span></p>

  <p class="calibre5">Ben seni pek bir uluorta sevdim sanırım. Gizlemeden, korkmadan, ağzıma geldiği gibi sevdim seni. En büyük hatam budur belki de... Sen bile bilmemeliydin ne kadar sevdiğimi, belki o zaman bitmezdik. Ben ayrılıkları kabul edecek kadar büyüdüm ama iç kanamaları durduracak kadar tıp bilgim yok. Yani diyorum ki; gidişin bana bir hastane kokusu bıraktı, en sevmediğim koku, zaten senin kokundan sonra hiçbir kokuyu sevmedim ben.</p>

  <p class="calibre5">Şimdi ayrılığın ardından yazılacak çok şey yok. Gitmeseydin iyiydi. Dön diye demiyorum ama dönme de demiyorum. Ben bir boşluktayım, yanımda çok kişilik yer var ama ben tek kişilik ve şenle dolan bir yer istemiştim. Olmadı, olmasın. Çok kişilik yer açabilir insan kendine ama bir kişilik yer zor açılıyor. Sanki tek kişilik yerler insan ömründe bir defa açılıyor gibi. Oysa defalarca açılabilir onu da biliyorum. Sen ya da başkası öğretiyor.</p>

  <p class="calibre5">Haberin olmamalıydı sevdiğimden, ben seni platonik sevmeliydim. Seni sırf Yaradan'dan ötürü sevmeliydim. Ben seni çok farklı sevdim. Benimmiş gibi, gitmeyecekmişsin gibi sevdim. Sanki her zaman çayımı karıştıracakmışsın gibi sevdim. Her gece telefonda beraber uyuyacakmışız gibi sevdim. Ben seni sanırım bir memur gibi sevdim ama çalışkan bir memur gibi. Her sabah sevdim, her akşam sevgimi kapattım, sonra yeniden sevdim. Bir memurun ay sonu hesabı olabilirdi ama ben seni hesapsızca sevdim. Çok hesapsızdım, belki de sırf bu yüzden hesaplayamadım gideceğini...</p>

  <p class="calibre5">Çok sevme, gider derler ya; doğruymuş. Doğru söyleyeni dokuz köyden kovmuşlar. Onlar kendilerine sırf doğrulan söylemek için onuncu bir köy aramaya gitmişler. Bence bu dünyada onuncu köy diye bir yer yok ama ben seni o olmayan onuncu köyden sevdim, sen kaçıncı köydeydin ben severken?</p>

  <p class="calibre5">"Unutmamalı" diye bir şarkı var, şimdi ben onun sadece enstrümantal versiyonunu dinliyorum. Kimse bana unutmamalı demesin. Ben sevmem -meli, malı gibi gereklilik kiplerini... Ben oluruna bırakırım sevincimi de, üzüntümü de ve bilirim ki giden dönse de eskisi gibi olmaz hiçbir şey. Hani eskisi gibi olalım derler ya. Biz eskisi gibi olamayız çünkü bir ilişkinin içine ayrılık karışırsa her şey karışır.</p>

  <p class="calibre5">Ben seni unutabilirim, sen unuttuğumda dönmek isteyebilirsin. Genelde böyle olur, sen vazgeçtiğin anda o gelir. Gelsin tabii gelsin ama gelmeseydi iyiydi. Kalp kapısı kovboy filmlerindeki bar kapısına benzemez. Öyle girip çıkmak kolay değildir. Bırak ben seni hep o olmayan onuncu köyden seveyim, bana yalan karışmasın ve sen git yalanlarını o başka köylere göm. Benim bir daha geçmeyeceğim köylere...</p>

  <p class="calibre1"><span class="italic"><span class="bold">Ya alıp seni gideyim ya da kalıp seni seveyim.</span></span><br class="calibre3" /></p>

  <div class="mbppagebreak" id="calibre_pb_62"></div>
</body>
</html>
