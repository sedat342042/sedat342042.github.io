<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos128583"><span class="calibre6"><span class="bold">Ben Hep Aynı İstasyondayım</span></span></p>

  <p class="calibre5">Seni hangi şarkıda unuttuğumu hatırlamıyorum. İşte tam olarak burada bir çelişki yaşıyorum aslında. Şarkıyı hatırlamıyorum ancak seni unuttuğumu hatırlıyorum. Sanırım ben seni unutmadım. Belki de unutamadım. Belki de unutmak istemedim ya da unutmamı gerektiren bir sen kalmamıştı bende...</p>

  <p class="calibre5">İnsan kendini kandırabilir miydi? Evet.<br class="calibre3" />
  Ben senden sonra çok kandırdım kendimi. Unuttuğumu düşünmek istedim unutamazken hiçbir şeyi. Oysa akşam ne yediğini bile hatırlamayan bir adam yıllar önce sevdiği bir hatunu nasıl olur da unutamazdı. Akşam ne yediğimi hatırlamıyorum ama akşam seni düşündüğümü ve şu an aklımdaki tek şeyin sen olduğunu çok iyi biliyorum.<br class="calibre3" />
  Aynanın karşısına geçtim. Gözlerimin içine bakıyorum ve "Hadi bana yalanlar söyle" diyorum kendime. Sonra şaşırıyorum bu halime. Neden kandırayım ki kendimi? Aklımdan çıkmıyorsan, aşk diye seni yazdıysa biri alnıma. Ben aşkımı unutmak istiyorum, ben seni mi unutmak istiyorum? Ben bendeki bizi mi öldürmek istiyorum? Sence bizi öldüren biri masum olabilir mi? Mesela sen masum musun? Sanki masum değiliz, sanki biraz kötüyüz ve acımasız davranıyoruz aşka ve bize...<br class="calibre3" />
  Ben senin aklımdan çıkmayışını seviyorum ama bir yandan aklımdan çık istiyorum. Bunu binlerce insan yaşamış olabilir. Hissedilenler hep aynı şeyler, değişen sadece aşkı öldürenler. Kimseye kızmıyorum, öyle olması gerekmiştir diye düşünüyorum. Sen arkanda bir ben bıraktın, ben arkamda unutamadığım, hep yanımda taşıdım bir sen bıraktım. Hatta bırakmadım ben. Sen arkamdasın diye önüme bakamıyorum. Yeni bir diyara bırak yelken açmayı, senden sonra odanın kapısını açamıyorum.<br class="calibre3" />
  Vedaları severim ama giden sen olunca başka oluyormuş. Dönüşünün olmadığını bilmek kalbi yoruyormuş. Ben seni sabah uykum kadar çok sevdim. Kışın ayrılamadığım yorganımdın sen benim. Hani derler ya, "yorgan gitti, kavga bitti", gitmeseydin keşke, bitmeseydi bu kavga, yitirmeseydik bizi... Sevseydik fakir bir çocuğun yeni ayakkabılarını sevdiği gibi. Sahiplenseydik umutlarımızı... Olmadı, olduramadık. Biz raydan çıktık artık, tren yoluna devam ediyor, umarım vagonsuz kalırsın. Ben hep aynı istasyondayım, istersen geçersin bir kez daha... Ben senin geçişini de severim.</p>

  <p class="calibre1"><span class="italic"><span class="bold">Konu seni unutmaksa, ben yokum.</span></span><br class="calibre3" /></p>

  <div class="mbppagebreak" id="calibre_pb_63"></div>
</body>
</html>
