<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos167056"><span class="calibre6"><span class="bold">Özetle, Sensizlik Kötü Şey</span></span></p>

  <p class="calibre5">Bilmediğin, belki de hiçbir zaman bilemeyeceğin cümleler yazıyorum sana. Belki senden başka herkesin okuyacağı ve kendinden bir şeyler bulacağı şeyler bunlar. Hiçbirinden haberin yokken hepsinin içindesin, ne tuhaf değil mi? İnsan kaç kere sever bilmiyorum ama bazılarını fazla sever. Sen benim fazla yanımsın, hani derler ya canımsın, belki de tam da öyle işte, sen benim bilmediğim canımsın.</p>

  <p class="calibre5">Neler yaşayacağız bilmiyorum. Bu gidişin bir dönüşü var mı bilmiyorum. Arar mısın, sorar mısın yoksa yine yorar mısın bilmiyorum. İnsanın kimi severken öldüğü çok önemli bir şey. Ben buna karar vermek istiyorum ve mümkünse seni severken ölmek istiyorum. Mutluluksa seninle olsun, kaderimizdeki acıları bölüşelim istiyorum. Dünyanın en iyi seven adamı olmayabilirim ama seni herkesten fazla sevebilirim.</p>

  <p class="calibre5">Ben bugün babama özeniyorum. Onun ölürken bile seveceği kadın o kadar belli ki... Ben bir baba Batman olamam. Ben çocuk Batman'im, kahramanım babam. Evet, babamdan çok daha güçlüyüm ve bu gücün sahibi yine babam ama aynı zamanda güçsüzüm ben çünkü ölürken seveceğim kişinin adı yok. Bir kadını sevmek çok sevdiğin bir şarkıyı dinlemeye benzemez. Şarkılardan sıkılırsın, kadın seninse eğer sıkılmayacaksın. Gelişini, gidişini, öpüşünü, seni oradan oraya savuruşunu seveceksin. Her haliyle kendine katacaksın, eğer öyle sevemiyorsan o kalbi kafesinden söküp atacaksın.</p>

  <p class="calibre5">Şarkıların sesini sonuna kadar açtım. Kendimi duymazken aklımın içindeki seni duymazlıktan gelemiyorum. Belki de sevmek; onun sesinin her şeyin üstünde olması demek. Belki de sevmek, birinin sesini sevmek, düşünmek istemezken baştan sona hafızayı onunla donatmak demek. Belki de sevmek sen demeksin, sen demek sevmek demek. Sevmek istersen buradayım. Orası neresi diye sorma. Burası senden gidemediğim yer.</p>

  <p class="calibre1"><span class="italic"><span class="bold">Belki de sevmek, birinin sesini yemek istemek gibi bir şey.</span></span><br class="calibre3" /></p>

  <div class="mbppagebreak" id="calibre_pb_85"></div>
</body>
</html>
