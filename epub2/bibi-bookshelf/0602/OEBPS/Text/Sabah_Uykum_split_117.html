<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos253506"><span class="calibre6"><span class="bold">Biz Öldüğümüzde Aşklarımız da Ölür mü?</span></span></p>

  <p class="calibre5">Bazen bir iç sıkıntısı geliyor bana, böyle gitmek bilmiyor. Sanki tek geliş biletini almış, hiç dönüşü olmayacakmış gibi. Aynı yeri oydukça oyuyor, yoruldukça yoruluyorum ama durmak bilmiyor. Düşünüyorum, "Neden bu sıkıntı?" diyorum. Cevap bulamıyorum. Bu hiç adil değil abi.<br class="calibre3" />
  Bu sadece senin yaşadığın bir şey değil İsmet. Hepimiz neredeyse her gün yaşıyoruz böyle şeyleri. Bazen aklımıza gereğinden fazla yerleşiyor ve bir çıkmaza sürükleniyoruz. Aslında inan ki iyiyiz. Böyle durumlarda seni mutlu eden bir şeyleri düşün.<br class="calibre3" />
  Düşünüyorum, mesela kavun. İşte kavun beni mutlu eden bir şey.<br class="calibre3" />
  Başka?<br class="calibre3" />
  Meyve olarak mı?<br class="calibre3" />
  Bir sınırlama yok İsmet. Seni mutlu eden bir şey söyle.<br class="calibre3" />
  Yalnızlık.<br class="calibre3" />
  Başka bir şey var mı?<br class="calibre3" />
  Çok şey var aslında. Mesela duvarlar mutlu eder beni. Bazen uyumak mutlu eder, bazen uyanmak. Uyumak bu kadar tatlı ise ölmek tadından yenmez gibi duruyor.<br class="calibre3" />
  Hiç üzerinde tahtalar ve toprak varken yattın mı?<br class="calibre3" />
  Yatmadım.<br class="calibre3" />
  Sence güzel midir ölüm?<br class="calibre3" />
  Eğer ölen ben olacaksam güzel değildir diyemem ama sevdiğim biri ölecekse işte o güzel değil. Ben ölürüm ölmesine ama arkamda kalanlar üzülür diye korkuyorum. Kimseyi üzmeden ölmenin bir yolu var mı?<br class="calibre3" />
  Kimseyi üzmeden ölmek mi? Sessiz sedasız bir köşede ölmek gibi... Belki hiç sevenin olmasa, dünyanın en nefret edilen adamı olsan, herkese kötülük yapmış olsan ve ölsen. İşte yine de insanlar üzülürler. Sırf onlara ölümü hatırlattığın için üzülürler belki ama üzülürler. Seni son kez yıkayan insan üzülmez belki. O alışmıştır ölü yıkamaya ve sen sadece toprağın bir parçasısındır onun gözünde. Pamuk kısmından bahsetmiyorum bile...<br class="calibre3" />
  Öldüğümüzde aşklarımız da ölür mü bizimle?<br class="calibre3" />
  Hiç ölmedim İsmet ama birine yaşattığın bir aşk varsa; işte o aşk ölmez. Kimsenin haberi olmadan âşık olduysan ve nefes aldığın sürece sustuysan, işte o aşk seninle birlikte ölür. Aşk ömürlük bir şey, bir kere ona karıştıysan bir ömür kalbinde<br class="calibre3" />
  kalırsın ve ikinizden birinin ölmesi bu aşkı öldürmez.<br class="calibre3" />
  Peki aynı anda ölürsek, o zaman aşk ölür mü?<br class="calibre3" />
  İsmet sen bayağı bir iç sıkıntısı yapmışsın kendine. Aynı anda ölürseniz aşk ölür. Sen âşık mısın yine? Neden bu sıkıntılar?<br class="calibre3" />
  Ne aşkı abi? Normalim ben.<br class="calibre3" />
  Tabii aşk bir anormallik hali. Mesela bana "Seni mutlu eden bir şey var mı?" diye sorsalar, kesin "kavun" derim. Normallik böyle bir şey. Bir de yalnızlık var tabii, duvarlar ve uykuyu da unutmayalım.<br class="calibre3" />
  Düşününce; kavun, yalnızlık, duvarlar ve uyku çok ilgisiz şeyler ve zaten bizim mutlu olmak için birbiriyle ilgili olan şeylere ihtiyacımız yok. O halde yaşasın duvar dibindeki masada kavun yerken yalnızlıktan uyuyakalan ben.<br class="calibre3" />
  Bundan daha acı bir cümle olamaz.<br class="calibre3" />
  "Yaşasın duvar dibindeki masada kavun yerken, yalnızlıktan uyuyakalan sen." "Yaşasın yalnızlıktan uyuyakalan sen."<br class="calibre3" />
  "Yaşasın yalnızlık."<br class="calibre3" />
  Abi yine konu yalnızlığa mı geldi?<br class="calibre3" />
  Yok İsmet, konu yalnızlığa değil, yalnızlık bize geldi. Sonrası hep bir sıkıntı ve içi dışı yok bunun...</p>

  <p class="calibre1"><span class="italic"><span class="bold">İlk başlarda ne kadar güzel dursa da, kalıcı bir yalnızlık hep mutsuz eder ve zaman içinde alışkanlık halini alıp bazen bir ömrü harap eder.</span></span><br class="calibre3" /></p>

  <div class="mbppagebreak" id="calibre_pb_117"></div>
</body>
</html>
