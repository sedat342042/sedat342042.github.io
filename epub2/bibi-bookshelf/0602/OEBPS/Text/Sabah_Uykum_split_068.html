<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos141986"><span class="calibre6"><span class="bold">Fesleğen Kokusunda Aşk</span></span></p>

  <p class="calibre5">Aptal yaşa, aptal öl çünkü akıllı olduğunda mutlu olamazsın ama aptallar mutludur hep. Onlar severler aptallığı çünkü hiçbir hikâyenin peşine düşmez aptal olan. Aptaldır çünkü sürüklenir, sürüklenir ama çıkarları olur çoğu zaman... Aptalların da çıkarları vardır ama tek başına düşünemezler, yanlarında biri varken düşünebilirler. O düşünce de "Bu düşünüyorsa ben de düşünmeliyim" mantığıdır. Oysa onlar mantık nedir bilmezler.</p>

  <p class="calibre5">Aptal olmak güzeldir ama aptal olmanın güzel olduğunu bilenden, hisseden insandan aptal olmaz. Oysa herkes ister biraz aptal olmayı ama becermek ne mümkün? Aptallığı başkasına bıraktık, biz düşünmeyi seçtik.</p>

  <p class="calibre5">"Nasıl oluyor da böyle oluyor bu işler?" dedik.</p>

  <p class="calibre5">Oysa cevabı bilmeyen yoktu ve hayattaki her şeyin içinde aşk vardı, en azından biz buna inanmak istedik. Unutulmayacak günler, geceler vardır, aptallar unutur, onlar günden geceden habersiz, sürü şeklinde sürdürürler hayatlarını...</p>

  <p class="calibre5">"Sürüden ayrılanı kurt kapar" diye öğrettiler bize. Düşünmediler mi acaba? Ya sürüden ayrılan değil de ayrılanlar olursa; "-ler,-lar" eki, ölümü erteleyebilir. "Birlikten kuvvet doğar" derler. Sürü içindeki koyunlar dışarıda başka bir sürü kurarlarsa yine güçlü olurlar. Çobanın çaldığı kaval nafile...</p>

  <p class="calibre5">İçinde aşk olan, üzerine aşk örtülen şeyleri sevdim ben çünkü hayat aşk ile başladı, her dava bir aşktır ve yine her insan dünya için ayrı bir davadır. Fesleğen var mesela bizim balkonda, dokunduğunda etrafa kokusu yayılıyor. Belki kızıyor, dokunma bana diyor ve o kokuyu yayıyor. Belki de bana dokun, kokumu herkes keşfetsin diyor.</p>

  <p class="calibre5">Belki her insan bir fesleğen, dokunmak lazım. "Seni seviyorum" demek lazım. Karşındaki "Ne zaman oldu bu?" demeli. Ben seni otobüste yanımda uyurken sevdim, haberin yoktu. Baktım aşk var, mucizeler var, aşka inandırman gereken insanlar var. Aşk var, sen varsın. Seni sıradan bir adamın en sade şekliyle seviyorum. Fesleğen kokusundan, yetmiş yıllık ağaçların aşkına uzanacak şekilde...<br class="calibre3" />
  <span class="italic"><span class="bold">Belki şu an ikimizin olmayan bir şarkıyı ayrı şehirlerde başka insanlar yüzünden seviyoruz. Belki karşıma çıkman bir tren biletine bakar, belki de o tren hiç geçmez benim şehrimden.</span></span><br class="calibre3" /></p>

  <div class="mbppagebreak" id="calibre_pb_68"></div>
</body>
</html>
