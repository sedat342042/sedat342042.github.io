<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre6"><span class="bold">Yeniden Doğmak Mümkün Değil</span></span></p>

  <p class="calibre5">Nereye gittiğini bilmediğimiz bir trenin kaçak yolcuları olsaydık. Yine de sever miydin beni? Eylül akşamlarının verdiği küçük üşüme hissi, seni biraz daha yaklaştırır mıydı bana? İstasyonun birinde anlaşılsaydı kaçak olduğumuz; küçük bir tebessümle istasyon şefine; "Bu dünya için herkes biraz kaçak değil mi?" diye sorar mıydın? Adını bilmediğin bir adam olarak beni yanında taşır mıydın? Soğuk geçiren bir fakir atkım var, Ekim’in on beşinden sonra ısıtmaz boynunu, eğer üşürsen boynunu boynumla ısıtır mıydın?</p>

  <p class="calibre5">Bu dünya için hepimiz birer kaçağız. Bir son var biliyoruz, bir şeyler için sürekli çabalıyor ve ömrümüzden çalıyoruz. Yeniden doğmak mümkün değil, en baştan başlamak gibi bir şansımız yok. İşte o yüzden eğer bir gün karşıma çıkarsan, beni kendine saklar mısın? Sorular bitmez, aşk sevgiye dönüşür ve bazen heyecan azalır. Ben seni en heyecansız halinle seviyorum. En sade halinle... Her şeye herkese yabancılaşmışken sadece seni vatan bilip seninle yaşamak istiyorum.</p>

  <p class="calibre1"><span class="italic"><span class="bold">Gelecekteki sevgiliye not: Saçlarınla oynanmasını seviyorsan gel.</span></span><br class="calibre3" /></p>

  <div class="mbppagebreak" id="calibre_pb_21"></div>
</body>
</html>
