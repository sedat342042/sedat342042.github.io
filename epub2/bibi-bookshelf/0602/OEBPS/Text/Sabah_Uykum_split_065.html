<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabah Uykum</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos133525"><span class="calibre6"><span class="bold">Aşkın Yaşı Yok, Bizim Var</span></span></p>

  <p class="calibre5">Aşkın nerede, ne zaman, nasıl bir surette karşınıza çıkacağı belli değil ve aramakla bulunmayan bir şey aşk. Aramaya değer mi emin değilim. Sonuçta hayatta her şeyin getirileri olduğu kadar götürüleri de var. Aşk size aşkı verir, sadece diğer bütün duyguları sevgi içerir. Aşkın götürüşü çoktur çünkü anlık bir duygudur çoğu zaman. Bir ömür kalbe saklanmaz. Bir süre sonra sevgililer birbirine aşkım demez. Zaten esasında kimse kimsenin aşkı değildir. Sadece aşkı getirenidir.</p>

  <p class="calibre5">Merhaba aşkı getirenim, çok da güzel getirdin bana aşkı. Biliyor musun ne kadar kalacağını? Sonun ayrılık mı, yoksa sevgiye dönüşür müsün? Sahi sen kimsin? Neden senin vücudunda buldu beni aşk? Aşkın beni son buluşu sen misin? Bundan emin olabilir miyim? İnsan konu aşk olunca yüzlerce soru üretebilir. İnsan aşktan hep bir şeyler bekler. İnsan zaten hep beklememesi gerektiğinde bir şeyler bekler.</p>

  <p class="calibre5">Geldiği gibi gidecektir aşk ve arkasında hatıralar bırakacaktır. Yine de güzel şeydir. Yaşanılasıdır.<br class="calibre3" />
  Aşk halay çektirir kızın birine, sırf hoşuna giden delikanlının elini tutmak için halaya girer kızın biri. Aşk adamın birine waffle'ı sevdirir. Sırf hoşlandığı kız hep waffle yemeye gidiyor diye adam da o yolun yolcusu olur. Sevmeden sever çünkü o çoktan sevmiştir.<br class="calibre3" />
  Aşk hiçbir zaman gerçekleri göstermez. Aşk hep duyguların üzerini örter, gözleri kapatır ve hayatı akışına bırakır. Bu yüzden uçuşur midede kelebekler ve o kelebeklerin tadını başka hiçbir şeyde bulamayız. Aşk çok başka bir şey, anlık da olsa çok güzel bir şey.<br class="calibre3" />
  Bilmediğin bir şarkıya eşlik edersin bazen, hiç sevmediğin türde bir film izlersin. Sırf o aldı diye en sevmediğin renkteki kazağı üzerinden çıkarmazsın. O yürümeyi seviyor diye yürürsün, eve döndüğünde ağrılarına küfür edersin ama ona "Çok güzel bir gündü, iyi ki yürüdük, seninle yürümek çok güzel" diye mesaj atarsın çünkü aşk insana her şeyi yaptırmasa da çok şeyi yaptırır.<br class="calibre3" />
  Aşk iyi hissettir çünkü kısmi aptallıktır. Farkında olmayan gülüşlerdir. Aklın başına geldiğinde aşk biter, midendeki kelebekler ölür, zaten ömrü bir gündür. Aşk biraz daha fazla sürer ama ölümsüz değildir. İlla ki çeker gider. Senden başkaları da var bu hayatta, bencil olma. Sonsuza dek şenle kalamazdı aşk, sen doydun belki de tadına, artık senin yolun sevgi yoludur. İnsan bunu bir zaman sonra çok iyi anlıyor. Aşka her zaman evet ama 17 yaşındaki aşk ile 27 yaşındaki aşk, hele hele 37 yaşındaki aşk asla bir olmuyor. Kör edemiyor işte insanı o kadar. Aşk doyuruyor ruhu 17 yaşında, 27 yaşında tekrar kapıyı çaldığında o kadar da istemiyorsun midende uçuşan kelebekleri. Hele 37'den sonra kim ne yapsın aşkı moduna geçiyor insan.<br class="calibre3" />
  Aşkın yaşı yoktur derler, evet aşkın yaşı yoktur ama insanın bir yaşı vardır. Her yaş farklı beklentiler getirir insana... 17'sindeki aşktan çok sevgiyi ister insan 27'sinde... 37'sinde güvenmek ister. Sevmek ve güvenmek isteyen bir insanın gözünü aşk kör edemez. O yüzden sen aşkı hep istiyorsan hayatında hiç büyüme. Hep 17 yaşında kal. Gözlerini kapatsın hislerin. Midenin tek sorunu kelebeklerin çırptığı kanatlar olsun. Bugün 17 yaşındaysan bana hak veriyorsun, bugün 27 yaşındaysan hemen hemen aynı hislere sahibiz. Bugün 37 olduysan evet, ben bunları yaşadım, diyorsun. Ortada yanlış bir şey yok.</p>

  <p class="calibre1"><span class="italic"><span class="bold">Aşkın yaşı yok, bizim var.</span></span></p>

  <div class="mbppagebreak" id="calibre_pb_65"></div>
</body>
</html>
