<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yolpalas Cinayeti</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1 class="chapter-header">1</h1>

    <p>Hâkim<a class="si-noteref epub-type_noteref" href="#f1" id="ref_f1">1</a>:</p>

    <p>— Adın ne?</p>

    <p>— Kaz Akkız.</p>

    <p>— Evrakında Nadire yazılı.</p>

    <p>— O hizmetçilik adım.</p>

    <p>— Lâkabın<a class="si-noteref epub-type_noteref" href="#f2" id="ref_f2">2</a> neden Kaz?</p>

    <p>— Köyde kaz güderdim.</p>

    <p>— Kaç yaşındasın?</p>

    <p>Mücrim<a class="si-noteref epub-type_noteref" href="#f3" id="ref_f3">3</a> biraz düşündü. Parmakları ile hesap yaptı.</p>

    <p>— Yirmi üç kadar olacak.</p>

    <p>— Emin değil misin?</p>

    <p>— Nüfus tezkerem<a class="si-noteref epub-type_noteref" href="#f4" id="ref_f4">4</a> sonradan çıktı. Asıl yaşımı göstermiyor.</p>

    <p>— Nüfus tezkeren yaşlı mı gösteriyor?</p>

    <p>— Hayır daha genç gösteriyor.</p>

    <p>Adliye, aksi ispat edilinceye<a class="si-noteref epub-type_noteref" href="#f5" id="ref_f5">5</a> kadar ekseri<a class="si-noteref epub-type_noteref" href="#f6" id="ref_f6">6</a> şüphe eder. Hâkim’e bu, bir kurnazın doğru görünmek için yaptığı manevra<a class="si-noteref epub-type_noteref" href="#f7" id="ref_f7">7</a> gibi geldi. Ahali<a class="si-noteref epub-type_noteref" href="#f8" id="ref_f8">8</a> derhal kızın doğruluğuna iman etti<a class="si-noteref epub-type_noteref" href="#f9" id="ref_f9">9</a>. Yüzünü iyi görebilmek için arkadaki başlar kalktı. Hâkim devam etti:</p>

    <p>— Şoför Mükerrem’i vurduğunu itiraf etmişsin.</p>

    <p>— Evet, vurdum.</p>

    <p>— Niçin vurdun?</p>

    <p>— Anamın emmisi<a class="si-noteref epub-type_noteref" href="#f10" id="ref_f10">10</a> oğlu da onun için.</p>

    <p>— Ananın bütün emmisi oğullarını vuracak mısın?</p>

    <p>— Onlara rastlamadım.</p>

    <p>Bu, halka kızın anasının bütün emmi oğullarını vurmaya karar verdiği hissini verdi. Fakat mücrim başını öne eğmiş düşünüyordu. Biraz sonra Hâkim’e baktı. Yaş meselesinde gösterdiği sarahat<a class="si-noteref epub-type_noteref" href="#f11" id="ref_f11">11</a> ve doğruluk merakını bir daha izhar etti<a class="si-noteref epub-type_noteref" href="#f12" id="ref_f12">12</a>. Kalınlaşan ve boğuklaşan bir sesle ilâve etti:</p>

    <p>— Mükerrem’le başka hesabımız vardı.</p>

    <p>— Ne hesabı?</p>

    <p>— Diyemem.</p>

    <p>— Hakikati söylemezsen hakkında fena olur.</p>

    <p>— …………………</p>

    <p>— Nerelisin?</p>

    <p>— Sivrihisar’ın Alacapınar Köyü’nden.</p>

    <p>— Babanın adı?</p>

    <p>— Satı Çavuş.</p>

    <p>— Ananın?</p>

    <p>— Ümmühan.</p>

    <p>— İstanbul’da ne iş görüyorsun?</p>

    <p>— Çocuk dadılığı.</p>

    <p>— Bay Sallabaş’ın evinden başka yerde hizmet ettin mi?</p>

    <p>— Hayır.</p>

    <p>— İlk kapın mı?</p>

    <p>— Hayır. Bursa’da Bay Nuri’nin evinde beslemelik<a class="si-noteref epub-type_noteref" href="#f13" id="ref_f13">13</a> ettim.</p>

    <p>— Daha evvel?</p>

    <p>— Köyde idim.</p>

    <p>— Bayan Sallabaş’ı da vurmuşsun. Onunla da mı hesabın vardı?</p>

    <p>— Hayır. Kaza oldu. Boğazıma atıldı, gırtlağımı sıktı, istemeyerek elimdeki bıçak karnına saplandı.</p>

    <p>— Nasıl ispat edersin?</p>

    <p>Mücrim, siyah bluzunun düğmelerini süratle çözdü. Beyaz, uzun ve dik bir kadın gerdanı göründü. Üstünde küçük tırmıklar ve mor, siyah çürükler vardı.</p>

    <p>Hâkim en sert sesiyle:</p>

    <p>— Göğsünü kapa!</p>

    <p>Halk, mücrimin yüzünü görmek için birbirinin üstünde; heyecan, gürültü artıyordu. Hâkim çıngırağı çaldı.</p>

    <p>— Gürültü kesilmezse celseyi<a class="si-noteref epub-type_noteref" href="#f14" id="ref_f14">14</a> tatil edeceğim.</p>

    <p>Ve gürültü bıçakla kesilmiş gibi dindi. Fakat seyircilerin en uzaktası bile mücrimin yüzünü görebilecek bir vaziyet<a class="si-noteref epub-type_noteref" href="#f15" id="ref_f15">15</a> almıştı. Gençti; saçlarının sarılığı ve yumuşaklığı bir kaz palazı tüyünü hatırlatıyordu. Saçları sımsıkı arkaya doğru fırçalanmış, ensede toplanmış, başında sola eğik küçük, bej bir kasket vardı. Yüzü boyasızdı, fakat duru beyazdı. İki büyücek sabit, mavi gözün üstünde gür, kara kaşları vardı. Burun küçük, dudakları renksiz, fakat muntazam. Arkasında bej bir yağmurluk. Göğüs ileriye doğru, vücudun üstü donmuş gibi hareketsiz, kalçadan aşağısı, konuşurken hafif hafif yandan yana sallanıyor. Biraz kaz yürüyüşünü hatırlatıyor.</p>
    <hr />

    <p>Mahkemede kendine Kaz Akkız ismini veren Bay Murat Sallabaş’ın oğlu Bülent’in dadısı Nadire, Şoför Mükerrem’i öldürmüş, Bayan Sallabaş’ı karnından yaralamıştı. Belki cinayetin fecaatinden<a class="si-noteref epub-type_noteref" href="#f16" id="ref_f16">16</a> ziyade<a class="si-noteref epub-type_noteref" href="#f17" id="ref_f17">17</a> halk, bu cinayete karışan isimlerin şöhretlerinden<a class="si-noteref epub-type_noteref" href="#f18" id="ref_f18">18</a> dolayı alâkadar olmuştu<a class="si-noteref epub-type_noteref" href="#f19" id="ref_f19">19</a>. Hele bu cinayetin etrafında cinsî<a class="si-noteref epub-type_noteref" href="#f20" id="ref_f20">20</a> bir dedikodu dolaşması, bu alâkayı biraz daha derinleştirmişti. Fakat davanın daha başka esrarlı cepheleri<a class="si-noteref epub-type_noteref" href="#f21" id="ref_f21">21</a> de vardı.</p>

    <p>Serveti altı rakamdan fazla sayı ile gösterilen her adam göze batar, çene yorar. Bay Murat Sallabaş milyonerdi. Zenginlik fukaralık<a class="si-noteref epub-type_noteref" href="#f22" id="ref_f22">22</a> davası dünya kuruldu kurulalı güdülür. Buna, halkın aç, tok davası dediği vardır. Aç, “Tok açın hâlinden anlamaz,” der. Tok, “Açlar hasetçidir<a class="si-noteref epub-type_noteref" href="#f23" id="ref_f23">23</a>” der. Hulâsa<a class="si-noteref epub-type_noteref" href="#f24" id="ref_f24">24</a> aralarında bir uçurum ve daimî bir mücadele vardır. Son zamanlarda, sol taraf cereyanlarının<a class="si-noteref epub-type_noteref" href="#f25" id="ref_f25">25</a> kuvvetlenmesi, bu davayı daha bariz<a class="si-noteref epub-type_noteref" href="#f26" id="ref_f26">26</a> bir şekle soktu. Ve zengin adam servetini ne kadar namuskâr usullerle<a class="si-noteref epub-type_noteref" href="#f27" id="ref_f27">27</a> kazansa yine kâr etmiyor. Mutlaka hilesine ve aharın<a class="si-noteref epub-type_noteref" href="#f28" id="ref_f28">28</a> hakkını verdiğine dair bir şüphe uyanıyor. Hele zengin müteahhit<a class="si-noteref epub-type_noteref" href="#f29" id="ref_f29">29</a> ise bu şüphe, kanaat hâlini alıyor. Ve eğer zengin bir de servetini teşhir eder<a class="si-noteref epub-type_noteref" href="#f30" id="ref_f30">30</a> halk seviyesinden çok yüksek yaşarsa, kanaatin yanındaki haset, gayz<a class="si-noteref epub-type_noteref" href="#f31" id="ref_f31">31</a> ve kin hâlini alıyor. Dava esnasında<a class="si-noteref epub-type_noteref" href="#f32" id="ref_f32">32</a> Bay Sallabaş’ın üç otomobili olduğu bir münasebetle<a class="si-noteref epub-type_noteref" href="#f33" id="ref_f33">33</a> söylenince halk arasında bir uğultu oldu. “Vay kerata vay,” diyorlardı: “Han, hamam apartıman yetmiyormuş gibi, üç de otomobil ha! Bir tanesi nesine yetmiyor? Mutlak onun azılı, dişli bir dayısı olacak.”</p>

    <p>Bay Murat Sallabaş yol müteahhidi idi. Fakat umumun<a class="si-noteref epub-type_noteref" href="#f34" id="ref_f34">34</a> “Dayı” ismini verdiği siyasî bir hamisi<a class="si-noteref epub-type_noteref" href="#f35" id="ref_f35">35</a> yoktu. Kazancını zekâsına, emeğine ve kabiliyetine<a class="si-noteref epub-type_noteref" href="#f36" id="ref_f36">36</a> borçlu idi. Doğrudan doğruya münakaşalara<a class="si-noteref epub-type_noteref" href="#f37" id="ref_f37">37</a> girmiş, normal bir şekilde kazanmıştı. Gerçi kumpanyasının<a class="si-noteref epub-type_noteref" href="#f38" id="ref_f38">38</a> amelesi<a class="si-noteref epub-type_noteref" href="#f39" id="ref_f39">39</a> hakkında hayli dedikodu vardı. Güya kumpanyası verdiği ücretin yarısını, ameleye fahiş<a class="si-noteref epub-type_noteref" href="#f40" id="ref_f40">40</a> fiyatla yemek ve içki satan lokantalardan çıkarıyormuş. Güya, bilmem hangi tünel açılırken bir işçinin belkemiği, ötekinin bacağı kırılmış, memleketlerine eli boş gönderilmişler. Bunların hepsine Bay Sallabaş mantıkî<a class="si-noteref epub-type_noteref" href="#f41" id="ref_f41">41</a> cevaplar verebilirdi. Fakat hacet yoktu<a class="si-noteref epub-type_noteref" href="#f42" id="ref_f42">42</a>. Çünkü, bu büyük servetten yegâne<a class="si-noteref epub-type_noteref" href="#f43" id="ref_f43">43</a> istifade eden<a class="si-noteref epub-type_noteref" href="#f44" id="ref_f44">44</a> Bayan’ı, bu dedikoduların psikolojisini pek âlâ teşrih ediyordu<a class="si-noteref epub-type_noteref" href="#f45" id="ref_f45">45</a>:</p>

    <p>— Biz havyar yiyor, şampanya içiyoruz, ötekiler soğan, sarmısak yiyor, nefesi kokuyor. Hep haset, işçilere güya yapılan haksızlığa gelince, o da Bolşevik<a class="si-noteref epub-type_noteref" href="#f46" id="ref_f46">46</a> makulesi<a class="si-noteref epub-type_noteref" href="#f47" id="ref_f47">47</a>, baldırı çıplakların çıkardığı yalanlar. İkisine, bir akşam, şampanya içirsek, iki gün otomobile bindirsek derhal dillerini kedi yemiş gibi susarlar.</p>

    <p>Fakat, her halde zavallı Bay Murat Sallabaş’ın bu kadar dile gelmesine, göze batmasına sebep olan da, yine Bayan’ıdır.</p>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f1">
      <a class="si-backref" href="#ref_f1">1</a><span class="si-footnote-text">. Yargıç.</span>
    </div>

    <div class="si-footnote html5_aside epub-type_footnote" id="f2">
      <a class="si-backref" href="#ref_f2">2</a><span class="si-footnote-text">. Bir kimseye veya bir aileye kendi adından ayrı olarak sonradan takılan, o kimsenin veya o ailenin bir özelliğinden kaynaklanan ad.</span>
    </div>

    <div class="si-footnote html5_aside epub-type_footnote" id="f3">
      <a class="si-backref" href="#ref_f3">3</a><span class="si-footnote-text">. Suçlu.</span>
    </div>

    <div class="si-footnote html5_aside epub-type_footnote" id="f4">
      <a class="si-backref" href="#ref_f4">4</a><span class="si-footnote-text">. Bir ülkenin vatandaşlarına devletçe verilen, kimlikleriyle kişisel durumlarını gösteren resmî belge, kafa kâğıdı.</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">5</a><span class="si-footnote-text">. Kanıtlanıncaya.</span>
    </div>

    <div class="si-footnote html5_aside epub-type_footnote" id="f6">
      <a class="si-backref" href="#ref_f6">6</a><span class="si-footnote-text">. Çoğu kez.</span>
    </div>

    <div class="si-footnote html5_aside epub-type_footnote" id="f7">
      <a class="si-backref" href="#ref_f7">7</a><span class="si-footnote-text">. İstediği amaca ulaşmak için tuttuğu yol.</span>
    </div>

    <div class="si-footnote html5_aside epub-type_footnote" id="f8">
      <a class="si-backref" href="#ref_f8">8</a><span class="si-footnote-text">. Halk.</span>
    </div>

    <div class="si-footnote html5_aside epub-type_footnote" id="f9">
      <a class="si-backref" href="#ref_f9">9</a><span class="si-footnote-text">. İnandı.</span>
    </div>

    <div class="si-footnote html5_aside epub-type_footnote" id="f10">
      <a class="si-backref" href="#ref_f10">10</a><span class="si-footnote-text">. Amcası.</span>
    </div>

    <div class="si-footnote html5_aside epub-type_footnote" id="f11">
      <a class="si-backref" href="#ref_f11">11</a><span class="si-footnote-text">. Açıklık.</span>
    </div>

    <div class="si-footnote html5_aside epub-type_footnote" id="f12">
      <a class="si-backref" href="#ref_f12">12</a><span class="si-footnote-text">. Gösterdi.</span>
    </div>

    <div class="si-footnote html5_aside epub-type_footnote" id="f13">
      <a class="si-backref" href="#ref_f13">13</a><span class="si-footnote-text">. Evlatlık olarak alınan, ev işlerinde çalıştırılan kız.</span>
    </div>

    <div class="si-footnote html5_aside epub-type_footnote" id="f14">
      <a class="si-backref" href="#ref_f14">14</a><span class="si-footnote-text">. Oturumu.</span>
    </div>

    <div class="si-footnote html5_aside epub-type_footnote" id="f15">
      <a class="si-backref" href="#ref_f15">15</a><span class="si-footnote-text">. Tavır.</span>
    </div>

    <div class="si-footnote html5_aside epub-type_footnote" id="f16">
      <a class="si-backref" href="#ref_f16">16</a><span class="si-footnote-text">. Yürekler acısı durumundan.</span>
    </div>

    <div class="si-footnote html5_aside epub-type_footnote" id="f17">
      <a class="si-backref" href="#ref_f17">17</a><span class="si-footnote-text">. Çok.</span>
    </div>

    <div class="si-footnote html5_aside epub-type_footnote" id="f18">
      <a class="si-backref" href="#ref_f18">18</a><span class="si-footnote-text">. Ünlerinden.</span>
    </div>

    <div class="si-footnote html5_aside epub-type_footnote" id="f19">
      <a class="si-backref" href="#ref_f19">19</a><span class="si-footnote-text">. İlgilenmişti.</span>
    </div>

    <div class="si-footnote html5_aside epub-type_footnote" id="f20">
      <a class="si-backref" href="#ref_f20">20</a><span class="si-footnote-text">. Cinsel.</span>
    </div>

    <div class="si-footnote html5_aside epub-type_footnote" id="f21">
      <a class="si-backref" href="#ref_f21">21</a><span class="si-footnote-text">. Gizli yönleri.</span>
    </div>

    <div class="si-footnote html5_aside epub-type_footnote" id="f22">
      <a class="si-backref" href="#ref_f22">22</a><span class="si-footnote-text">. Yoksulluk.</span>
    </div>

    <div class="si-footnote html5_aside epub-type_footnote" id="f23">
      <a class="si-backref" href="#ref_f23">23</a><span class="si-footnote-text">. Kıskançtır.</span>
    </div>

    <div class="si-footnote html5_aside epub-type_footnote" id="f24">
      <a class="si-backref" href="#ref_f24">24</a><span class="si-footnote-text">. Kısacası.</span>
    </div>

    <div class="si-footnote html5_aside epub-type_footnote" id="f25">
      <a class="si-backref" href="#ref_f25">25</a><span class="si-footnote-text">. Solcu hareketlerinin.</span>
    </div>

    <div class="si-footnote html5_aside epub-type_footnote" id="f26">
      <a class="si-backref" href="#ref_f26">26</a><span class="si-footnote-text">. Belirgin.</span>
    </div>

    <div class="si-footnote html5_aside epub-type_footnote" id="f27">
      <a class="si-backref" href="#ref_f27">27</a><span class="si-footnote-text">. Dürüst yollarla.</span>
    </div>

    <div class="si-footnote html5_aside epub-type_footnote" id="f28">
      <a class="si-backref" href="#ref_f28">28</a><span class="si-footnote-text">. Başkalarının.</span>
    </div>

    <div class="si-footnote html5_aside epub-type_footnote" id="f29">
      <a class="si-backref" href="#ref_f29">29</a><span class="si-footnote-text">. Başkasıyla ilgili bir işi yapmayı üzerine alan kimse, üstenci.</span>
    </div>

    <div class="si-footnote html5_aside epub-type_footnote" id="f30">
      <a class="si-backref" href="#ref_f30">30</a><span class="si-footnote-text">. Sergiler.</span>
    </div>

    <div class="si-footnote html5_aside epub-type_footnote" id="f31">
      <a class="si-backref" href="#ref_f31">31</a><span class="si-footnote-text">. Öfke.</span>
    </div>

    <div class="si-footnote html5_aside epub-type_footnote" id="f32">
      <a class="si-backref" href="#ref_f32">32</a><span class="si-footnote-text">. Sırasında.</span>
    </div>

    <div class="si-footnote html5_aside epub-type_footnote" id="f33">
      <a class="si-backref" href="#ref_f33">33</a><span class="si-footnote-text">. Nedenle.</span>
    </div>

    <div class="si-footnote html5_aside epub-type_footnote" id="f34">
      <a class="si-backref" href="#ref_f34">34</a><span class="si-footnote-text">. Kamunun.</span>
    </div>

    <div class="si-footnote html5_aside epub-type_footnote" id="f35">
      <a class="si-backref" href="#ref_f35">35</a><span class="si-footnote-text">. Kayıranı.</span>
    </div>

    <div class="si-footnote html5_aside epub-type_footnote" id="f36">
      <a class="si-backref" href="#ref_f36">36</a><span class="si-footnote-text">. Yeteneğine.</span>
    </div>

    <div class="si-footnote html5_aside epub-type_footnote" id="f37">
      <a class="si-backref" href="#ref_f37">37</a><span class="si-footnote-text">. Eksiltmelere, ihalelere.</span>
    </div>

    <div class="si-footnote html5_aside epub-type_footnote" id="f38">
      <a class="si-backref" href="#ref_f38">38</a><span class="si-footnote-text">. Daha çok yabancı sınai, ticari ortaklık.</span>
    </div>

    <div class="si-footnote html5_aside epub-type_footnote" id="f39">
      <a class="si-backref" href="#ref_f39">39</a><span class="si-footnote-text">. İşçisi.</span>
    </div>

    <div class="si-footnote html5_aside epub-type_footnote" id="f40">
      <a class="si-backref" href="#ref_f40">40</a><span class="si-footnote-text">.</span> Aşırı.
    </div>

    <div class="si-footnote html5_aside epub-type_footnote" id="f41">
      <a class="si-backref" href="#ref_f41">41</a><span class="si-footnote-text">. Mantıklı.</span>
    </div>

    <div class="si-footnote html5_aside epub-type_footnote" id="f42">
      <a class="si-backref" href="#ref_f42">42</a><span class="si-footnote-text">. Gerekli değildi.</span>
    </div>

    <div class="si-footnote html5_aside epub-type_footnote" id="f43">
      <a class="si-backref" href="#ref_f43">43</a><span class="si-footnote-text">. Tek.</span>
    </div>

    <div class="si-footnote html5_aside epub-type_footnote" id="f44">
      <a class="si-backref" href="#ref_f44">44</a><span class="si-footnote-text">. Yararlanan.</span>
    </div>

    <div class="si-footnote html5_aside epub-type_footnote" id="f45">
      <a class="si-backref" href="#ref_f45">45</a><span class="si-footnote-text">. Açımlıyordu.</span>
    </div>

    <div class="si-footnote html5_aside epub-type_footnote" id="f46">
      <a class="si-backref" href="#ref_f46">46</a><span class="si-footnote-text">. Bolşeviklik: Rusya’da XX. yüzyıl başlarında doğan ve Lenin tarafından geliştirilen devrimci hareket. Bolşevik: Bolşeviklik yanlısı olan kimse.</span>
    </div>

    <div class="si-footnote html5_aside epub-type_footnote" id="f47">
      <a class="si-backref" href="#ref_f47">47</a><span class="si-footnote-text">. Takımı.</span>
    </div>
  </div>
</body>
</html>
