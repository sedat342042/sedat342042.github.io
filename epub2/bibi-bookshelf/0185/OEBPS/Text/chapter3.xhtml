<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yolpalas Cinayeti</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1 class="chapter-header">3</h1>

    <p>O gece eğlenti, sabahın dördüne kadar sürdü. Altı erkekten beşi milyoner yahut öyle tanınmış yeni zengin. Beşi de fraklı<a class="si-noteref epub-type_noteref" href="#f104" id="ref_f104">104</a>, ikisi monokllu<a class="si-noteref epub-type_noteref" href="#f105" id="ref_f105">105</a>, hepsi karınlı ve çifte gerdanlı. Şişli bayanlarının cep köpeği nev’inden<a class="si-noteref epub-type_noteref" href="#f106" id="ref_f106">106</a> “r”leri Fransız gibi söyler, peltek ve jigolo<a class="si-noteref epub-type_noteref" href="#f107" id="ref_f107">107</a> makulesi<a class="si-noteref epub-type_noteref" href="#f108" id="ref_f108">108</a> gençlerden biri yok. Bir tek genç, Sallabaş’ın Paris’te hukuk doktorası yapan yeğeni Rıfkı. Tek fraksız ve bekâr olan erkek de o. Bu tahsil, Sallabaş’a hayli tuzluya oturmuştu. Fakat neticesinden hiç memnun değildi. Gelir gelmez “kapitalist” derken gözü dönüyor, kendinin “komünist” olduğunu söylüyordu. Bunu yola getirebilecek bir tek çare, Yolpalas muhitinin<a class="si-noteref epub-type_noteref" href="#f109" id="ref_f109">109</a> sıcak ve zevkli muhiti. Karı koca onu Yolpalas’ta yaşatmaya karar verdiler. Rıfkı tecrübe kabilinden<a class="si-noteref epub-type_noteref" href="#f110" id="ref_f110">110</a> bir ay için gelmeyi kabul etti. Sacide onun sivri fikirlerini bir haftada tashih etmeyi<a class="si-noteref epub-type_noteref" href="#f111" id="ref_f111">111</a> kocasına vaat etti<a class="si-noteref epub-type_noteref" href="#f112" id="ref_f112">112</a>.</p>

    <p>Kadınların bir teki erkeksiz, Bayan Güngördü. Otuzu geçkin, lisan aşina<a class="si-noteref epub-type_noteref" href="#f113" id="ref_f113">113</a> bir sosyete kızı.</p>

    <p>Elektrik, tavanın kenarındaki kapalı pervazlardan<a class="si-noteref epub-type_noteref" href="#f114" id="ref_f114">114</a> gizli ışık veriyor. Sofrada örtü filân yok. Son moda parlak, mücella<a class="si-noteref epub-type_noteref" href="#f115" id="ref_f115">115</a> satıh<a class="si-noteref epub-type_noteref" href="#f116" id="ref_f116">116</a> üstünde billur bardaklar, gümüşler parıl parıl yanıyor. Kırmızı güller arasında şamdanlar. Etienette Sacide’ye Misis Simpson’un<a class="si-noteref epub-type_noteref" href="#f117" id="ref_f117">117</a> bile bundan daha kibar bir ziyafet veremeyeceğini temin etti<a class="si-noteref epub-type_noteref" href="#f118" id="ref_f118">118</a>.</p>

    <p>Sacide sırtı kuyruksokumuna kadar açık, önü çenesinin altına kadar kapalı, siyah, ipek kadife, eteği uzunca bir akşam tuvaleti giyiyordu. Tam kuyruksokumunun üstünde firuze<a class="si-noteref epub-type_noteref" href="#f119" id="ref_f119">119</a> renginde taftadan<a class="si-noteref epub-type_noteref" href="#f120" id="ref_f120">120</a> muazzam bir fiyonk vardı. İki çıplak kolunda, kendi rivayetine<a class="si-noteref epub-type_noteref" href="#f121" id="ref_f121">121</a> göre, Tutankhamon<a class="si-noteref epub-type_noteref" href="#f122" id="ref_f122">122</a> mezarlarında bulunmuş, Sallabaş tarafından bilmem kaç bin liraya alınmış, birer bilezik sarılı. İki uzun yılan, vücutları altından, güya asırlarca toprakta kalmaktan kararmış. Alacaları yeşil, mavi, firuze ve kırmızı lâl<a class="si-noteref epub-type_noteref" href="#f123" id="ref_f123">123</a> ile mercan kakması<a class="si-noteref epub-type_noteref" href="#f124" id="ref_f124">124</a> başları kadının pazılarını ısırır gibi, kuyrukları ince bileklerine sarılı. Saçları küçük başına geçen bir kasket gibi yapıştırılmış, dar alnında ince bir kâkül<a class="si-noteref epub-type_noteref" href="#f125" id="ref_f125">125</a>, siyah gözleri sürmeleri içinde bir kat daha büyümüş. Teni daha mübalâğa<a class="si-noteref epub-type_noteref" href="#f126" id="ref_f126">126</a> ile esmerlettirilmiş, dudakları ve tırnakları turuncu.</p>

    <p>Bu kâkül ve kuyruk kadınlara: “Karı ne yapacağını şaşırdı, kendini maymun yavrusuna benzetti,” dedirtti. Erkekler, “Muhteşem bir cennet kuşuna” veyahut “Tutankhamon mezarlarından kalkmış eski bir Mısır melikesine” benzettiler. Filhakika<a class="si-noteref epub-type_noteref" href="#f127" id="ref_f127">127</a>, Sacide’de o akşam, birincisinin sevim[liliğ]i ve tuhaflığı, ikincisinin esrarı vardı.</p>

    <p>Bayan Güngördü:</p>

    <p>— Tutankhamon mezarlarından çıkan bir bileziği takmak talihine meydan okumaktır, Sacideciğim.</p>

    <p>Bayan Sungur (Alman mektebi mezunu bir genç kadın):</p>

    <p>— Burada hazır bulunan baylardan biri yarın sabah Sacide’yi kalbinden vuracak...</p>

    <p>Bu orijinal lâfı söylerken gözlerini Sacide’den alamayan monokllu kocasına baktı.</p>

    <p>Bayan Bilgan (Dame de Sion<a class="si-noteref epub-type_noteref" href="#f128" id="ref_f128">128</a> mezunu):</p>

    <p>— <em>Oh là là...</em></p>

    <p>Bunu söylerken Bay Bilgan’ın yüzüne, “Bak Alman mektebinden çıkanlar nasıl patavatsız olur,” der gibi baktı.</p>

    <p>Bayan Bozkurt (Kolej mezunu):</p>

    <p>— Bu batıl itikatlardan<a class="si-noteref epub-type_noteref" href="#f129" id="ref_f129">129</a> ne zaman kurtulacağız?</p>

    <p>Kolejlilerin Şişli sosyetesinde pek itibarları<a class="si-noteref epub-type_noteref" href="#f130" id="ref_f130">130</a> yoktu. Ukalâ<a class="si-noteref epub-type_noteref" href="#f131" id="ref_f131">131</a> tanınmışlardı. Kadınlar bir ağızdan:</p>

    <p>— Sen de Protestan papazı<a class="si-noteref epub-type_noteref" href="#f132" id="ref_f132">132</a> gibi her şeyi ne kadar ciddî tutuyorsun.</p>

    <p>Sacide başını arkaya attı, zafer narasına benzeyen kahkahalarından birini salıverdi. Etrafında kabaran his ve fikir dalgaları ister haset, ister aşk, ister kin rüzgârıyla kabarsın; yeter ki mihrakı<a class="si-noteref epub-type_noteref" href="#f133" id="ref_f133">133</a> Sacide olsun! Fakat “Talihe meydan okuma” lâfı berrak ve şen dimağında bir tortu gibi kaldı.</p>

    <p>Bay Bozkurt monoklunu taktı, Sacide’nin taze kollarını tetkik etti, yutkunarak ve gülerek dedi ki:</p>

    <p>— Bizim Sallabaş’ın son münakaşada kaybetmesine galiba sizin bu yılan bilezikler sebep oldu.</p>

    <p>Ve o an Sacide etrafında bir uğursuzluk havası estiğini hissetti. Yanakları al al kocasına ateş püsküren gözlerle baktı. Zavallı adam henüz bunu Sacide’ye söylememişti. Bu dargın gözlerin karşısında eriyerek ve kekeleyerek dedi ki:</p>

    <p>— Sen üzülmeyesin diye söylemedim. (Misafirlere dönerek) Kazanırsam Sacide’ye zümrüt bir gerdanlık vaat ettimdi de...</p>

    <p>— Niçin kaybettin, Murat?</p>

    <p>— En son teklifimden aşağı kimsenin teklif yapabileceğine ihtimal vermedim<a class="si-noteref epub-type_noteref" href="#f134" id="ref_f134">134</a>. Esasen münakaşa saçma. En ucuz yapan, her vakit en iyi yapan değil. Çünkü, fazla ucuz olunca insan ya fena malzeme kullanır veyahut da ameleden kesmeye mecbur olur.</p>

    <p>Bayanların en ihtiyarı başını salladı:</p>

    <p>— Bizim zamanımızda beylik yollar angarya<a class="si-noteref epub-type_noteref" href="#f135" id="ref_f135">135</a> ile yapılırdı. Bu gündelik de yeni çıktı.</p>

    <p>Sacide’nin gözleri hâlâ ateşli...</p>

    <p>— Hem de ne gündelik... Kırk beş kuruş...</p>

    <p>— Siz kırk beş kuruşun iştira kuvvetini<a class="si-noteref epub-type_noteref" href="#f136" id="ref_f136">136</a> biliyor musunuz?</p>

    <p>— Nasıl bilmem. Biz Karagümrük’te beş boğaz, bazen bir hafta kırk beş kuruş bulup yiyemezdik.</p>

    <p>— Daha iyi ya... Fukaranın hâlinden anlarsınız, acırsınız.</p>

    <p>— Acımam ki! (Biraz kelimenin manasını düşünür gibi sustu, sonra bu küstah gence bir ders vermek istedi.) Bu asırda acımak kelimesini medenî<a class="si-noteref epub-type_noteref" href="#f137" id="ref_f137">137</a> milletlerin kullanmadığını işitmediniz mi? Bir de Paris’te tahsil ettiniz<a class="si-noteref epub-type_noteref" href="#f138" id="ref_f138">138</a>.</p>

    <p>Yeğeniyle karısı arasında münakaşanın<a class="si-noteref epub-type_noteref" href="#f139" id="ref_f139">139</a> sarpa sardığını hisseden Sallabaş:</p>

    <p>— Sen müteahhit olsan ne yapardın karıcığım?</p>

    <p>— Evvelâ gündelik meselesini hallederdim. Sizin işçi, köylü değil mi? Tarlasında çalışırsa kaç para alıyor? Hiç, değil mi? O halde işçiye günde bir somun, bir soğan, yağmurda sığınmaları için bir kulübe; sonra da tepe tepe kullanırdım.</p>

    <p>— Çoluğu çocuğu ne yesin?</p>

    <p>— Mutlaka para vermek istiyorsan eline haftada elli kuruş verirsin.</p>

    <p>Bay Bozkurt:</p>

    <p>— Sizde ne yaman iş kafası var. Fakat kaza olur, amele sakat olursa ne yaparsınız?</p>

    <p>— Hiçbir şey. Herif köyünde eşekten, ağaçtan düşüp bacağı, kolu kırılırsa kim tazminat veriyor? Harplerden<a class="si-noteref epub-type_noteref" href="#f140" id="ref_f140">140</a> binlerce kolsuz bacaksız dönüyor, onlara da mı tazminat? Öyle olsa, bir kadının sırtında kürkü, altında otomobili olmaz.</p>

    <p>Rıfkı:</p>

    <p>— Olmazsa ne olur sanki?</p>

    <p>— Ne mi olur? Siz hangi Paris’te tahsil ettiniz? Dünya zenginsiz olmaz. Size sorarım, zengini olmayan yerde medeniyet olur mu?</p>

    <p>— Medeniyet servetin iyi tevz...</p>

    <p>— Susun. Kitaptan ezberleme lâf istemem. Bir memleketin ne kadar milyoneri çok olursa o kadar medenî sayılır. Bakın Amerika’ya Ford<a class="si-noteref epub-type_noteref" href="#f141" id="ref_f141">141</a> olmasa...</p>

    <p>Kolejli bayan müstehzi:</p>

    <p>— Aman Fordi...<a class="si-noteref epub-type_noteref" href="#f142" id="ref_f142">142</a></p>

    <p>Sacide havlusunu fırlatmış masadan kalkmıştı. Misafirler de hep şimdi ayakta. Elleri kalçasında Marlene Dietrich<a class="si-noteref epub-type_noteref" href="#f143" id="ref_f143">143</a> usulü yarı belinden aşağısı gidip geliyor, arkasındaki mavi fiyonk hakikî bir kuyruk gibi sallanıyor. Rıfkı ile karşı karşıya çekişiyorlar. Sallabaş sıkılıyor, fakat misafirler maç seyreder gibi memnun. Erkekler Sacide’yi, kadınlar Rıfkı’yı tutuyor. Nasıl tutmasınlar, altı senedir Şişli’de bir firavun<a class="si-noteref epub-type_noteref" href="#f144" id="ref_f144">144</a> gibi erkeklere hâkim olan bu şımarık karıya ilk defa kafa tutan erkek o.</p>

    <p>— Bari yeniden esaret<a class="si-noteref epub-type_noteref" href="#f145" id="ref_f145">145</a> ihdas edin<a class="si-noteref epub-type_noteref" href="#f146" id="ref_f146">146</a>, yenge... O vakit herkes bedava çalışır.</p>

    <p>— Bana kalsa hacet yok<a class="si-noteref epub-type_noteref" href="#f147" id="ref_f147">147</a>. Fakat aşağı tabakaya yüz verilmekte devam edilirse o da olacak. Herkes kendi sınıfında kalmalı.</p>

    <p>— Hindistan’daki gibi “kast”<a class="si-noteref epub-type_noteref" href="#f148" id="ref_f148">148</a> tesis etseniz<a class="si-noteref epub-type_noteref" href="#f149" id="ref_f149">149</a> nasıl olur?</p>

    <p>— Eğleniyor musun, Küçük Bey? Biraz etrafına bakarsan birkaç gün sonra bana hak verirsin. Herkes benim gibi hareket etse fukara şımarmaz. Ben Murat’ın bir kâtibini kovdurdum. Çünkü bir gün pahalı bir barda, arkasında smokinle<a class="si-noteref epub-type_noteref" href="#f150" id="ref_f150">150</a> gördüm. Murat’ın daktilosunu kovdum, çünkü tırnaklarını turuncuya boyuyordu. Eğer ben bir gün kısmet olur da saylav<a class="si-noteref epub-type_noteref" href="#f151" id="ref_f151">151</a> olursam ilk işim her sınıfa göre bir giyiniş, bir üniforma teklif etmek olacak. Yalnız milyonerler müstesna<a class="si-noteref epub-type_noteref" href="#f152" id="ref_f152">152</a>.</p>

    <p>— Öyle ya fukara, adamakıllı giyinir, yerse siz elmas takamazsınız, kapitalist, işçiden çalamaz.</p>

    <p>— İşçiden çalınan para ile tahsil eden adam da hırsızdır. (Rol yapıyor gibi bir vaziyet aldı, misafirlere döndü. Ve birdenbire fukaralık, zenginlik davası bir trajedi<a class="si-noteref epub-type_noteref" href="#f153" id="ref_f153">153</a>, bir dram hâline geldi.) Kitaplarda gördüğünüz her şeyi tatbike<a class="si-noteref epub-type_noteref" href="#f154" id="ref_f154">154</a> kalkarsanız siz de görürsünüz...</p>

    <p>Sacide, şimdi vaktiyle gördüğü Rus ihtilâlini<a class="si-noteref epub-type_noteref" href="#f155" id="ref_f155">155</a> tasvir eden<a class="si-noteref epub-type_noteref" href="#f156" id="ref_f156">156</a> bir film canlandırıyor. Zengin kadınların kulaklarından küpeleri, arkalarından kürkleri çekilip alınıyor.</p>

    <p>Bayan Sungur, Bayan Bilgan’a, “Demedim mi, yarın bu yeğen mutlak Sacide’yi öldürür” diyor, Bayan Bilgan bidüziye<a class="si-noteref epub-type_noteref" href="#f157" id="ref_f157">157</a> “<em>Oh là là</em>”lar salıveriyor. İhtiyar kadın “Aman şimdi bayılacağım, Sacideciğim, Sarah Bernhardt<a class="si-noteref epub-type_noteref" href="#f158" id="ref_f158">158</a> da olsa bu kadar insanın tüylerini ürpertir” diyordu.</p>

    <p>İhtiyar bayanın bu sözü biraz ortalığın sinirlerini gevşetti. Sacide, “Kahveleri salonda içelim” diye kapıya doğru ilerledi. Fakat o akşam sükûn<a class="si-noteref epub-type_noteref" href="#f159" id="ref_f159">159</a> mukadder değildi<a class="si-noteref epub-type_noteref" href="#f160" id="ref_f160">160</a>. Kapıyı açınca arkasında şoför Mükerrem’i ayakta buldu. Elinde kasketi dimdik duruyordu. Bu, Sacide’nin biraz yatışan hiddetini bir daha ayaklandırdı.</p>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f104">
      <a class="si-backref" href="#ref_f104">104</a><span class="si-footnote-text">. (Fr.</span> <em>frac</em> &lt; İng. <em>frock</em>) Resmî törenlerde giyilen uzun etekli, eteğinin arkası beline kadar yırtmaçlı, siyah, resmî erkek ceketi ve takımı.
    </div>

    <div class="si-footnote html5_aside epub-type_footnote" id="f105">
      <a class="si-backref" href="#ref_f105">105</a><span class="si-footnote-text">. (Fr.</span> <em>monocle</em>) Kaş kemerinin altına sıkıştırılarak kullanılan gözlük camı.
    </div>

    <div class="si-footnote html5_aside epub-type_footnote" id="f106">
      <a class="si-backref" href="#ref_f106">106</a><span class="si-footnote-text">. Türünden.</span>
    </div>

    <div class="si-footnote html5_aside epub-type_footnote" id="f107">
      <a class="si-backref" href="#ref_f107">107</a><span class="si-footnote-text">. (Fr.</span> <em>gigolo</em>) Geçimi yaşlı ve zengin bir kadın tarafından sağlanan genç erkek sevgili.
    </div>

    <div class="si-footnote html5_aside epub-type_footnote" id="f108">
      <a class="si-backref" href="#ref_f108">108</a><span class="si-footnote-text">. Takımından.</span>
    </div>

    <div class="si-footnote html5_aside epub-type_footnote" id="f109">
      <a class="si-backref" href="#ref_f109">109</a><span class="si-footnote-text">. Çevresinin.</span>
    </div>

    <div class="si-footnote html5_aside epub-type_footnote" id="f110">
      <a class="si-backref" href="#ref_f110">110</a><span class="si-footnote-text">. Deneme açısından.</span>
    </div>

    <div class="si-footnote html5_aside epub-type_footnote" id="f111">
      <a class="si-backref" href="#ref_f111">111</a><span class="si-footnote-text">. Düzeltmeyi.</span>
    </div>

    <div class="si-footnote html5_aside epub-type_footnote" id="f112">
      <a class="si-backref" href="#ref_f112">112</a><span class="si-footnote-text">. Söz verdi.</span>
    </div>

    <div class="si-footnote html5_aside epub-type_footnote" id="f113">
      <a class="si-backref" href="#ref_f113">113</a><span class="si-footnote-text">. Dil bilen.</span>
    </div>

    <div class="si-footnote html5_aside epub-type_footnote" id="f114">
      <a class="si-backref" href="#ref_f114">114</a><span class="si-footnote-text">. Kapı, pencere gibi yerlerin kenarlarına geçirilen ensiz parça.</span>
    </div>

    <div class="si-footnote html5_aside epub-type_footnote" id="f115">
      <a class="si-backref" href="#ref_f115">115</a><span class="si-footnote-text">. Parlatılmış.</span>
    </div>

    <div class="si-footnote html5_aside epub-type_footnote" id="f116">
      <a class="si-backref" href="#ref_f116">116</a><span class="si-footnote-text">. Yüzey.</span>
    </div>

    <div class="si-footnote html5_aside epub-type_footnote" id="f117">
      <a class="si-backref" href="#ref_f117">117</a><span class="si-footnote-text">. SIMPSON (Wallis Wolly, kızlık adı Warfield), Windsor düşesi. Galler Prensi XVIII. Edward, kocasından yeni ayrılan Misis Simpson’la evlenme kararını açıklayınca büyük tepki aldı ama onunla evlenebilmek için tahtından feragat etti.</span>
    </div>

    <div class="si-footnote html5_aside epub-type_footnote" id="f118">
      <a class="si-backref" href="#ref_f118">118</a><span class="si-footnote-text">. Garanti etti.</span>
    </div>

    <div class="si-footnote html5_aside epub-type_footnote" id="f119">
      <a class="si-backref" href="#ref_f119">119</a><span class="si-footnote-text">. Küpe ve yüzük taşı gibi bezek işlerinde kullanılan, mavi renkli, saydam olmayan hidratlı doğal alüminyum ve fosfattan oluşan değerli bir mineral.</span>
    </div>

    <div class="si-footnote html5_aside epub-type_footnote" id="f120">
      <a class="si-backref" href="#ref_f120">120</a><span class="si-footnote-text">. Bir tür sert ipekli kumaş.</span>
    </div>

    <div class="si-footnote html5_aside epub-type_footnote" id="f121">
      <a class="si-backref" href="#ref_f121">121</a><span class="si-footnote-text">. Anlatışına.</span>
    </div>

    <div class="si-footnote html5_aside epub-type_footnote" id="f122">
      <a class="si-backref" href="#ref_f122">122</a><span class="si-footnote-text">. Tutankhamon: Amarna ailesinden Mısırlı prens. XVIII. Sülale firavunu. Amon dinine resmen dönüldüğünü doğrulayan ve tek rahipler sınıfına dinî güçlerini tekrar kazandıran ferman onun zamanında çıktı. Mezarında bulunan değerli eşya Kahire Müzesi’ndedir.</span>
    </div>

    <div class="si-footnote html5_aside epub-type_footnote" id="f123">
      <a class="si-backref" href="#ref_f123">123</a><span class="si-footnote-text">. Parlak kırmızı renkte, billurlaşmış, saydam bir alüminyum oksidi olan değerli bir taş.</span>
    </div>

    <div class="si-footnote html5_aside epub-type_footnote" id="f124">
      <a class="si-backref" href="#ref_f124">124</a><span class="si-footnote-text">. Üzerinde açılan yuvalara gümüş, sedef ve benzeri süs maddeleri oturtularak yapılan iş.</span>
    </div>

    <div class="si-footnote html5_aside epub-type_footnote" id="f125">
      <a class="si-backref" href="#ref_f125">125</a><span class="si-footnote-text">. Alnın üzerine düşen kısa kesilmiş saç, perçem.</span>
    </div>

    <div class="si-footnote html5_aside epub-type_footnote" id="f126">
      <a class="si-backref" href="#ref_f126">126</a><span class="si-footnote-text">. Abartı.</span>
    </div>

    <div class="si-footnote html5_aside epub-type_footnote" id="f127">
      <a class="si-backref" href="#ref_f127">127</a><span class="si-footnote-text">. Doğrusu.</span>
    </div>

    <div class="si-footnote html5_aside epub-type_footnote" id="f128">
      <a class="si-backref" href="#ref_f128">128</a><span class="si-footnote-text">.</span> Notre Dame de Sion, Pangaltı’da rahibelerin idaresinde Fransız kız lisesidir.
    </div>

    <div class="si-footnote html5_aside epub-type_footnote" id="f129">
      <a class="si-backref" href="#ref_f129">129</a><span class="si-footnote-text">. Boş inançlardan.</span>
    </div>

    <div class="si-footnote html5_aside epub-type_footnote" id="f130">
      <a class="si-backref" href="#ref_f130">130</a><span class="si-footnote-text">. Saygınlıkları.</span>
    </div>

    <div class="si-footnote html5_aside epub-type_footnote" id="f131">
      <a class="si-backref" href="#ref_f131">131</a><span class="si-footnote-text">. Bilgiçlik taslayan.</span>
    </div>

    <div class="si-footnote html5_aside epub-type_footnote" id="f132">
      <a class="si-backref" href="#ref_f132">132</a><span class="si-footnote-text">. Hıristiyanlıkta reform hareketi sonucu doğan mezhep (Anglikan, Lutherci, Calvinci gibi türlü kolları içine alan, Papa’nın dinî başkanlığını ve Katolik kurallarını tanımayan kilise birliğine mensup din adamı).</span>
    </div>

    <div class="si-footnote html5_aside epub-type_footnote" id="f133">
      <a class="si-backref" href="#ref_f133">133</a><span class="si-footnote-text">. Odağı.</span>
    </div>

    <div class="si-footnote html5_aside epub-type_footnote" id="f134">
      <a class="si-backref" href="#ref_f134">134</a><span class="si-footnote-text">. Hiç düşünmedim.</span>
    </div>

    <div class="si-footnote html5_aside epub-type_footnote" id="f135">
      <a class="si-backref" href="#ref_f135">135</a><span class="si-footnote-text">. (Yun.) Bir kimseye veya bir topluluğa zorla, ücret vermeden yaptırılan iş.</span>
    </div>

    <div class="si-footnote html5_aside epub-type_footnote" id="f136">
      <a class="si-backref" href="#ref_f136">136</a><span class="si-footnote-text">. Satın alma gücünü.</span>
    </div>

    <div class="si-footnote html5_aside epub-type_footnote" id="f137">
      <a class="si-backref" href="#ref_f137">137</a><span class="si-footnote-text">. Uygar.</span>
    </div>

    <div class="si-footnote html5_aside epub-type_footnote" id="f138">
      <a class="si-backref" href="#ref_f138">138</a><span class="si-footnote-text">. Eğitim gördünüz.</span>
    </div>

    <div class="si-footnote html5_aside epub-type_footnote" id="f139">
      <a class="si-backref" href="#ref_f139">139</a><span class="si-footnote-text">. Tartışmanın.</span>
    </div>

    <div class="si-footnote html5_aside epub-type_footnote" id="f140">
      <a class="si-backref" href="#ref_f140">140</a><span class="si-footnote-text">. Savaşlardan.</span>
    </div>

    <div class="si-footnote html5_aside epub-type_footnote" id="f141">
      <a class="si-backref" href="#ref_f141">141</a><span class="si-footnote-text">. FORD, Amerikalı sanayici aile. Henry Ford [Greenfield, Michigan 1863 - Dearborn 1947], Amerikan otomobil sanayiinin öncüsü oldu.</span>
    </div>

    <div class="si-footnote html5_aside epub-type_footnote" id="f142">
      <a class="si-backref" href="#ref_f142">142</a><span class="si-footnote-text">. HUXLEY, Aldous’un</span> <em>Güzel Yeni Dünya</em> romanında herkes “Aman Allah” yerine “Aman Fordi” diye yemin eder. Genç kadın onu hatırlamıştı. (Yazarın notu)
    </div>

    <div class="si-footnote html5_aside epub-type_footnote" id="f143">
      <a class="si-backref" href="#ref_f143">143</a><span class="si-footnote-text">. DIETRICH (Maria Magdalena von Losch), Marlene denir. Alman asıllı sinema yıldızı [1902 -1992]. 1937’de Amerikan uyruğuna geçti.</span> <em>Mavi Melek</em> (Der blaue Engel, 1930) filmiyle tanındı. Film oyunculuğunun yanı sıra müzikhol şarkıcılığı da yaptı.
    </div>

    <div class="si-footnote html5_aside epub-type_footnote" id="f144">
      <a class="si-backref" href="#ref_f144">144</a><span class="si-footnote-text">. Eski Mısır hükümdarlarına verilen unvan. Mecazi olarak: Kibirli, suratsız ve kötü yürekli kimse.</span>
    </div>

    <div class="si-footnote html5_aside epub-type_footnote" id="f145">
      <a class="si-backref" href="#ref_f145">145</a><span class="si-footnote-text">. Kölelik.</span>
    </div>

    <div class="si-footnote html5_aside epub-type_footnote" id="f146">
      <a class="si-backref" href="#ref_f146">146</a><span class="si-footnote-text">. Kurun.</span>
    </div>

    <div class="si-footnote html5_aside epub-type_footnote" id="f147">
      <a class="si-backref" href="#ref_f147">147</a><span class="si-footnote-text">. Gerek yok.</span>
    </div>

    <div class="si-footnote html5_aside epub-type_footnote" id="f148">
      <a class="si-backref" href="#ref_f148">148</a><span class="si-footnote-text">. (Fr. <em>caste</em> [Portekizceden]) Ayrıcalıklar bakımından yukarıdan aşağıya doğru kesin ölçülerle sınırlanmış bulunan, en koyu biçimiyle Hindistan’da görülen toplumsal sınıfların her biri.</span>
    </div>

    <div class="si-footnote html5_aside epub-type_footnote" id="f149">
      <a class="si-backref" href="#ref_f149">149</a><span class="si-footnote-text">. Oluştursanız.</span>
    </div>

    <div class="si-footnote html5_aside epub-type_footnote" id="f150">
      <a class="si-backref" href="#ref_f150">150</a><span class="si-footnote-text">. Gece ziyafetlerinde, galalarda ve gece eğlencelerinde erkeklerin giydikleri, önü açık, ceketi daha çok atlas yakalı takım giysi.</span>
    </div>

    <div class="si-footnote html5_aside epub-type_footnote" id="f151">
      <a class="si-backref" href="#ref_f151">151</a><span class="si-footnote-text">. (Dil inkılâbının ilk yıllarında) Milletvekili.</span>
    </div>

    <div class="si-footnote html5_aside epub-type_footnote" id="f152">
      <a class="si-backref" href="#ref_f152">152</a><span class="si-footnote-text">. Hariç, dışında.</span>
    </div>

    <div class="si-footnote html5_aside epub-type_footnote" id="f153">
      <a class="si-backref" href="#ref_f153">153</a><span class="si-footnote-text">. (Fr.</span> <em>tragedie</em>) Konusunu efsanelerden veya tarihi olaylardan alan, acıklı sonuçlarla bağlanan bir tür tiyatro eseri, ağlatı.
    </div>

    <div class="si-footnote html5_aside epub-type_footnote" id="f154">
      <a class="si-backref" href="#ref_f154">154</a><span class="si-footnote-text">. Uygulamaya.</span>
    </div>

    <div class="si-footnote html5_aside epub-type_footnote" id="f155">
      <a class="si-backref" href="#ref_f155">155</a><span class="si-footnote-text">. Rus devrimini.</span>
    </div>

    <div class="si-footnote html5_aside epub-type_footnote" id="f156">
      <a class="si-backref" href="#ref_f156">156</a><span class="si-footnote-text">. Ayrıntılarıyla anlatan.</span>
    </div>

    <div class="si-footnote html5_aside epub-type_footnote" id="f157">
      <a class="si-backref" href="#ref_f157">157</a><span class="si-footnote-text">. Durmadan, ardı arkası kesilmeden.</span>
    </div>

    <div class="si-footnote html5_aside epub-type_footnote" id="f158">
      <a class="si-backref" href="#ref_f158">158</a><span class="si-footnote-text">. BERNHARDT (Henriette Rosine Bernhardt, Sarah da denir), Fransız kadın tiyatro oyuncusu [Paris 1884 - ay. y. 1923].</span>
    </div>

    <div class="si-footnote html5_aside epub-type_footnote" id="f159">
      <a class="si-backref" href="#ref_f159">159</a><span class="si-footnote-text">. Huzur, rahat.</span>
    </div>

    <div class="si-footnote html5_aside epub-type_footnote" id="f160">
      <a class="si-backref" href="#ref_f160">160</a><span class="si-footnote-text">. Burada: olanaksızdı.</span>
    </div>
  </div>
</body>
</html>
