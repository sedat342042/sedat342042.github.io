<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Yolpalas Cinayeti</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1 class="chapter-header">4</h1>

    <p>Elinde kasketi, arkasında şoför üniforması, ayakta duran adam, kadınların derhal nazarı dikkatini celbetti. Çene kemikleri Sinyor Mussolini<a class="si-noteref epub-type_noteref" href="#f161" id="ref_f161">161</a> kadar kudretli, çelik gibi kavi<a class="si-noteref epub-type_noteref" href="#f162" id="ref_f162">162</a> uzun ve yakışıklı bir erkekti. Bir cins yarış atı, adî yük beygirlerini ne kadar gölgede bırakırsa o da oradaki fraklı, monokllu, çeneli ve karınlı erkekleri o kadar gölgede bırakmıştı. Bununla beraber, hiç de sevimli bir adam değildi. Rengi ne olduğu belli olmayan açık renk gözleri doğrudan doğruya kimsenin gözüne bakamıyor, bundan dolayı insana hiç itimat<a class="si-noteref epub-type_noteref" href="#f163" id="ref_f163">163</a> hissi vermiyor. Yanağında bir yara izi var.</p>

    <p>Alman mektebi mezunu bayan içinden “Ne kadar Göring’in<a class="si-noteref epub-type_noteref" href="#f164" id="ref_f164">164</a> resmine benziyor,” dedi. Kolejli onu Amerika’ nın çığırtkan gazetelerinde, isterik<a class="si-noteref epub-type_noteref" href="#f165" id="ref_f165">165</a> kadınların merakını celbetmek için neşredilen<a class="si-noteref epub-type_noteref" href="#f166" id="ref_f166">166</a>, numaralanmış halk düşmanlarından birinin resmine benzetti. Dame de Sion mezunu vaktiyle okuduğu bir romanı düşünüyordu. Onda asil bir adam şoför kıyafetine girmiş, sevdiği milyoner bir kızla bir aşk macerası geçirmişti. Bayan Güngör “Etienette bizim kaz kafalı Sacide’ye mutlak<a class="si-noteref epub-type_noteref" href="#f167" id="ref_f167">167</a> milyoner kadınların şoförlere âşık olduğunu söylemiş olacak. Bu mutlak Sacide’nin âşıkıdır. Acaba bunu nasıl tahkik etmeli?” diyordu. Bu aralık Sacide’nin sesi sert, şoföre diyordu ki:</p>

    <p>— Sen burada ne arıyorsun?</p>

    <p>— Bana ihtiyacımız yoksa izin istiyorum; Beyoğlu’na gideceğim.</p>

    <p>— Bunu kâhyaya söyleyip bildireydin. Misafir varken böyle sellemeh-üs-selâm<a class="si-noteref epub-type_noteref" href="#f168" id="ref_f168">168</a> buraya çıkmak da yeni mi çıktı?</p>

    <p>Şoförün ağzı biraz çarpıldı, açık bir istihza<a class="si-noteref epub-type_noteref" href="#f169" id="ref_f169">169</a> ile:</p>

    <p>— Kâhya şampanyayı kaçırdı, sızdı...</p>

    <p>— Öyle ise Beyoğlu’na gitmeyebilirdin. Bir daha seni misafir varken burada görmeyeyim, yoksa...</p>

    <p>— Gidebilirsin oğlum, sana ihtiyacımız yok...</p>

    <p>(Bu, hâdise<a class="si-noteref epub-type_noteref" href="#f170" id="ref_f170">170</a> çıkmasından korkan Sallabaş tarafından.)</p>

    <p>— Kim demiş? (Bu, Sacide’den.)</p>

    <p>— Belki bir şey lâzım olur. Ha, iyi aklıma geldi. Sen hemen Beyoğlu’na git, bize bir cazbant<a class="si-noteref epub-type_noteref" href="#f171" id="ref_f171">171</a> bul getir. Saksofonlu olacak.</p>

    <p>— Saksofonsuz cazbant olmaz.</p>

    <p>İkinci parmağını başına götürmüş selâm vermiş. Sacide’nin cevabını beklemeden gitmişti.</p>

    <p>Salonda Sacide’nin şoförü bir hayli münakaşa edildi. Tavrını erkekler biraz küstah bulmuştu. Sallabaş diyordu ki:</p>

    <p>— Öyle görünür ama değildir. Bir miralay<a class="si-noteref epub-type_noteref" href="#f172" id="ref_f172">172</a> oğludur. Haşarılık etmiş, babası reddetmiş, o da şoför olmuş. Her halde İstanbul’da o ayarda şoför olduğunu zannetmem. Ne dersin Sacide?</p>

    <p>— Öyle olmasa tutar mıyım? Fakat yine ben onun terbiyesini bir iyi vereceğim, bu hâli devam ederse kovacağım.</p>

    <p>Şoför lâkırdısından sonra biraz ortalığı sükût kapladı. Kimse söyleyecek bir şey bulamadı. Sacide belli olacak kadar sinirli ve dalgındı. Nihayet ihtiyar bayan söz olsun diye dedi ki:</p>

    <p>— Çoktan Bülent’i gördüğümüz yok. Cici oğlan ne yapıyor?</p>

    <p>Sacide çıngırağı çaldı. Etienette geldi.</p>

    <p>— Dadıya söyle, Bülent’e siyah kadifelerini giydirsin, aşağı indirsin. (Misafirlere) Ona bir küçük lord<a class="si-noteref epub-type_noteref" href="#f173" id="ref_f173">173</a> esvabı yaptırdım, görseniz ne şeker oldu.</p>

    <p>Bir çeyrek sonra Etienette ellerini ovarak yine geldi.</p>

    <p>— Çocuk nerede?</p>

    <p>Etienette, dadının çocuğu indirmek istemediğini, çocuğun henüz uyuduğunu ve biraz harareti<a class="si-noteref epub-type_noteref" href="#f174" id="ref_f174">174</a> olduğunu söyledi. Sacide’nin gözleri ve dudakları kısıldı.</p>

    <p>Sallabaş, Bay Bilgan’a diyordu ki:</p>

    <p>— Bu dadı Allah’ın bir lütfu<a class="si-noteref epub-type_noteref" href="#f175" id="ref_f175">175</a>, onun sayesinde oğlanın âdeta canı kurtuldu, İngiliz dadı yanında halt etsin. Kadın saat gibi. Oğlan anasından fazla ona düşkün...</p>

    <p>Sacide Etienette’e diyordu ki:</p>

    <p>— O karıya söyle, on dakika müsaade, ya çocuğu giydirir, indirir yahut bohçasını toplar, bu akşam çıkar gider. Dünyada dadı kalmadı zannetmesin...</p>

    <p>— <em>Bien, Madam...</em><a class="si-noteref epub-type_noteref" href="#f176" id="ref_f176">176</a></p>

    <p>Belki dadı tarafından ikinci bir reddin<a class="si-noteref epub-type_noteref" href="#f177" id="ref_f177">177</a> önünü almak için Sallabaş da derhal salondan çıktı. On iki dakika sonra dadı çocukla salona girdi.</p>

    <p>Çocuk biraz topallıyordu. Buna rağmen büyük beyaz yakanın çerçevelediği yumuşak, sarı kıvırcıkları, belki uyku sersemliğinden, belki de hararetten, al al olan yanakları ve süzgün elâ gözleriyle pek sevimliydi. Bütün ölçülerini sinemadan alan misafirler onu, uzun siyah kadife pantolonuyla derhal “Küçük Lord” rolünde çıkan bir çocuk sinema yıldızına benzettiler. Çocuktan fazla dadının huzuru<a class="si-noteref epub-type_noteref" href="#f178" id="ref_f178">178</a> kendini hissettirdi. Kadınların içini rahatsız, erkeklerin gönlünü, gözünü hoş etti.</p>

    <p>Erkeklerin zihni istemeyerek onu salondaki boyalı, süslü kadınlarla mukayese etti<a class="si-noteref epub-type_noteref" href="#f179" id="ref_f179">179</a>. Sağlam, sıhhatli ve basit. Yakası çenesine kadar ilikli, kolları uzun siyah bir entari giyiyor, önünde beyaz bir önlük var. Sunî<a class="si-noteref epub-type_noteref" href="#f180" id="ref_f180">180</a> olmayan güzel bir sarışın. En ziyade<a class="si-noteref epub-type_noteref" href="#f181" id="ref_f181">181</a> vakarı<a class="si-noteref epub-type_noteref" href="#f182" id="ref_f182">182</a> ve sükûnu göze çarpıyor. Bir saat evvel şoförün koşu atına benzeyen mevcudiyeti<a class="si-noteref epub-type_noteref" href="#f183" id="ref_f183">183</a> erkekleri birer angarya beygirine benzetmişti..</p>

    <p>Şimdi bu tabiî<a class="si-noteref epub-type_noteref" href="#f184" id="ref_f184">184</a> kadının huzuru, oradaki bayanları, canlı bir kadının önünde titreyerek, zemberek<a class="si-noteref epub-type_noteref" href="#f185" id="ref_f185">185</a> üstünde dönen, hasta bir sanatkârın yarattığı, bir sürü moda kuklasına benzetmişti.</p>

    <p>Sacide, hemen çocuğun önünde diz çöktü, kollarını çocuğun boynuna sardı, “Yavrum, güzelim...” ve bunları söylerken ne kadar maharetle<a class="si-noteref epub-type_noteref" href="#f186" id="ref_f186">186</a> bir ana şefkati temsil ettiğini düşünüyordu. Bütün kadınlar Bülent’in etrafını aldı ve kocalarını da sürüklediler.</p>

    <p>— Vay cicim, tosunum, şekerim...</p>

    <p>Kimi çantasını, kimi saatini, kimi de monoklunu sallayarak çocuğu celbe<a class="si-noteref epub-type_noteref" href="#f187" id="ref_f187">187</a> çalışıyor. Fakat çocuk biraz sersem, biraz yadırgamış, gözleri, kapı önünde donmuş gibi duran dadısını arıyor. Bütün bu gürültü esnasında Rıfkı yerinden fırlamış dadıya koşmuş, hararetle onun elini sıkıyor.</p>

    <p>— Vay, sen burada ne arıyorsun, Akkız?</p>

    <p>— Bülent’in dadısıyım.</p>

    <p>— Nuri bana İstanbul’da bir yere dadı olduğunu yazdı, ama dayımın yanında olduğunu bilmiyordum. Eh, daha nasılsın bakayım?</p>

    <p>— Dadımı isterim booo, dadımı isterim ohoooo...</p>

    <p>Bülent avazı çıktığı kadar bağırarak ağlıyor, etrafı, onu susturmaktan âciz<a class="si-noteref epub-type_noteref" href="#f188" id="ref_f188">188</a>. Dadı telâşsız tavrıyla geldi, çocuğu kucağına aldı. Yine telâşsız sesiyle:</p>

    <p>— Çocuğun harareti var, müsaade ederseniz götüreyim, dedi.</p>

    <p>Bülent’le dadı salondan çıkınca Sacide elleri yine kalçalarında, yine Marlene Dietrich gibi sallanarak Rıfkı’ nın önüne dikildi.</p>

    <p>— Dadıyla ne çabuk ahbap oldunuz?</p>

    <p>— Nuri’nin evinden tanırım, burada olduğunu bilmiyordum.</p>

    <p>— Orada hizmetçinin eli mi sıkılırdı?</p>

    <p>— Nuri’nin evinde sınıf farkı güdülmez, Refika, kıza kardeş gibi bakardı. Hem okumuş, yazmış, hepiniz kadar terbiyeli bir kızdır.</p>

    <p>— Orası iyi ama benim evimde hizmetçi eli sıkılmaz. Hem zannetmem ki Paris’te de...</p>

    <p>— Şu Paris’i misal<a class="si-noteref epub-type_noteref" href="#f189" id="ref_f189">189</a> getirmekten vazgeçiniz yenge, orada kahve garsonlarının bile eli sıkılır.</p>

    <p>— Cazbant geldi...</p>

    <p>Şoför, kapının önünde, kasketi elinde bekliyor.</p>

    <p>Biraz sonra saksofon Yolpalas’ı inletiyor, beş erkek, beş kadın birbirine sarılmış dönüyordu. Yalnız ihtiyar bayanla Rıfkı salonda kalmışlardı. İhtiyar bayan bir aralık dışarıya çıktı. Döndüğü vakit Rıfkı’ya dedi ki:</p>

    <p>— Çocuk hâlâ yukarıda ağlıyor. Sacide bu akşam münasebetsizlik etti. Bu saatte el kadar yavruyu yatağından kaldırmak sanki marifet mi?</p>

    <p>Rıfkı acı bir sesle cevap verdi:</p>

    <p>— Çocuk da bu bayanlar için bilezik gibi, otomobil gibi zenginlik göstermeliği...</p>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f161">
      <a class="si-backref" href="#ref_f161">161</a><span class="si-footnote-text">. MUSSOLINI (Benito), İtalyan devlet adamı [Dovia di Predappio, Romagna 1883 - Guilino di Mezzegra, Como 1945].</span>
    </div>

    <div class="si-footnote html5_aside epub-type_footnote" id="f162">
      <a class="si-backref" href="#ref_f162">162</a><span class="si-footnote-text">. Güçlü.</span>
    </div>

    <div class="si-footnote html5_aside epub-type_footnote" id="f163">
      <a class="si-backref" href="#ref_f163">163</a><span class="si-footnote-text">. Güven.</span>
    </div>

    <div class="si-footnote html5_aside epub-type_footnote" id="f164">
      <a class="si-backref" href="#ref_f164">164</a><span class="si-footnote-text">. GÖRING veya GOERING (Hermann), Alman Reich Mareşali [Rosenheim 1893 - Nürnberg 1946].</span>
    </div>

    <div class="si-footnote html5_aside epub-type_footnote" id="f165">
      <a class="si-backref" href="#ref_f165">165</a><span class="si-footnote-text">. (Fr.</span> <em>hystéricque</em>) İsteriye tutulmuş olan (İsteri: [Fr. <em>Hystérie</em> &lt; Yun. tıp] Duyu bozuklukları, türlü ruh karışıklıkları, çırpınma, kasılmalar ve bazen inlemelerle kendini gösteren bir sinir bozukluğu).
    </div>

    <div class="si-footnote html5_aside epub-type_footnote" id="f166">
      <a class="si-backref" href="#ref_f166">166</a><span class="si-footnote-text">. Yayımlanan.</span>
    </div>

    <div class="si-footnote html5_aside epub-type_footnote" id="f167">
      <a class="si-backref" href="#ref_f167">167</a><span class="si-footnote-text">. Kesin olarak.</span>
    </div>

    <div class="si-footnote html5_aside epub-type_footnote" id="f168">
      <a class="si-backref" href="#ref_f168">168</a><span class="si-footnote-text">. Uluorta.</span>
    </div>

    <div class="si-footnote html5_aside epub-type_footnote" id="f169">
      <a class="si-backref" href="#ref_f169">169</a><span class="si-footnote-text">. İnce alay, hafifseme.</span>
    </div>

    <div class="si-footnote html5_aside epub-type_footnote" id="f170">
      <a class="si-backref" href="#ref_f170">170</a><span class="si-footnote-text">. Olay.</span>
    </div>

    <div class="si-footnote html5_aside epub-type_footnote" id="f171">
      <a class="si-backref" href="#ref_f171">171</a><span class="si-footnote-text">. (İng.</span> <em>Jazz-band</em>) Caz müziği çalan orkestra.
    </div>

    <div class="si-footnote html5_aside epub-type_footnote" id="f172">
      <a class="si-backref" href="#ref_f172">172</a><span class="si-footnote-text">. Albay.</span>
    </div>

    <div class="si-footnote html5_aside epub-type_footnote" id="f173">
      <a class="si-backref" href="#ref_f173">173</a><span class="si-footnote-text">. (İng.</span> <em>lord</em>) İngiltere’de babadan oğula veya ailenin ilk erkek kişisine geçen veya kral tarafından bağışlanan soyluluk unvanı.
    </div>

    <div class="si-footnote html5_aside epub-type_footnote" id="f174">
      <a class="si-backref" href="#ref_f174">174</a><span class="si-footnote-text">. Ateşi.</span>
    </div>

    <div class="si-footnote html5_aside epub-type_footnote" id="f175">
      <a class="si-backref" href="#ref_f175">175</a><span class="si-footnote-text">. Önem verilen, sayılan birinden gelen iyilik, yardım.</span>
    </div>

    <div class="si-footnote html5_aside epub-type_footnote" id="f176">
      <a class="si-backref" href="#ref_f176">176</a><span class="si-footnote-text">. Pekâlâ, Hanımefendi.</span>
    </div>

    <div class="si-footnote html5_aside epub-type_footnote" id="f177">
      <a class="si-backref" href="#ref_f177">177</a><span class="si-footnote-text">. Geri çevirmenin.</span>
    </div>

    <div class="si-footnote html5_aside epub-type_footnote" id="f178">
      <a class="si-backref" href="#ref_f178">178</a><span class="si-footnote-text">. Bulunuşu.</span>
    </div>

    <div class="si-footnote html5_aside epub-type_footnote" id="f179">
      <a class="si-backref" href="#ref_f179">179</a><span class="si-footnote-text">. Kıyasladı.</span>
    </div>

    <div class="si-footnote html5_aside epub-type_footnote" id="f180">
      <a class="si-backref" href="#ref_f180">180</a><span class="si-footnote-text">. Yapay.</span>
    </div>

    <div class="si-footnote html5_aside epub-type_footnote" id="f181">
      <a class="si-backref" href="#ref_f181">181</a><span class="si-footnote-text">. Çok.</span>
    </div>

    <div class="si-footnote html5_aside epub-type_footnote" id="f182">
      <a class="si-backref" href="#ref_f182">182</a><span class="si-footnote-text">. Ağır başlılığı.</span>
    </div>

    <div class="si-footnote html5_aside epub-type_footnote" id="f183">
      <a class="si-backref" href="#ref_f183">183</a><span class="si-footnote-text">. Varlığı.</span>
    </div>

    <div class="si-footnote html5_aside epub-type_footnote" id="f184">
      <a class="si-backref" href="#ref_f184">184</a><span class="si-footnote-text">. Doğal.</span>
    </div>

    <div class="si-footnote html5_aside epub-type_footnote" id="f185">
      <a class="si-backref" href="#ref_f185">185</a><span class="si-footnote-text">. Saatlerin çeşitli parçalarını harekete geçiren yay.</span>
    </div>

    <div class="si-footnote html5_aside epub-type_footnote" id="f186">
      <a class="si-backref" href="#ref_f186">186</a><span class="si-footnote-text">. Ustalıkla, beceriyle.</span>
    </div>

    <div class="si-footnote html5_aside epub-type_footnote" id="f187">
      <a class="si-backref" href="#ref_f187">187</a><span class="si-footnote-text">. Kendine çekmeye.</span>
    </div>

    <div class="si-footnote html5_aside epub-type_footnote" id="f188">
      <a class="si-backref" href="#ref_f188">188</a><span class="si-footnote-text">. Yetersiz.</span>
    </div>

    <div class="si-footnote html5_aside epub-type_footnote" id="f189">
      <a class="si-backref" href="#ref_f189">189</a><span class="si-footnote-text">. Örnek.</span>
    </div>
  </div>
</body>
</html>
