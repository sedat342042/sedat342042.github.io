<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Cinayet</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot hemen tekrar uykuya dalmakta zorluk çekti. Bir kere trenin hareketini arıyordu. Eğer bir istasyonda durduysak, dışarısı pek acayip bir şekilde sessiz... Buna karşılık trendeki sesler insana haddinden fazla gürültülü geliyordu. Ratchett'nin yandaki kompartımanda dolaştığını duyuyordu. Lavabo indirilirken çıkan çıtırtı. Akan musluğun sesi. Bir şakırtı. Sonra lavabo tekrar içeri itilirken çıkan ses. Koridordan ayak sesleri yankılandı. Ayaklarında terlik olan birinin hışırtılı adımlarıydı bunlar. Hercule Poirot gözleri tavanda dikili yatıyordu, istasyon neden bu kadar sessiz? Boğazı kurumuştu. Her zamanki gibi maden suyu istemeyi unutmuş olduğunu hatırladı. Saatine baktı tekrar. Biri çeyrek geçiyordu. Kondüktörü çağırıp maden suyu isteyeyim. Parmağı zile doğru gitti. Ama sessizlikte "tınn" diye bir ses duyunca durakladı. Adam her zile birden cevap veremez ki!</span></p>

    <p class="MsoNormal"><span class="calibre3">Tınn... Tınn... Tınn...</span></p>

    <p class="MsoNormal"><span class="calibre3">Ses tekrar tekrar yankılandı. Kondüktör neredeydi? Yolcu sabırsızlanmaya başlamıştı. T-n-n-n-n!</span></p>

    <p class="MsoNormal"><span class="calibre3">Zili çalan kimse parmağını düğmeden kaldırmıyordu.</span></p>

    <p class="MsoNormal"><span class="calibre3">Sonra kondüktör telaşla geldi. Ayak sesleri koridorda yankılandı. Porirot'nunkinden uzak olmayan bir kapıya vuruldu. Sonra sesler duyuldu. Kondüktörün saygılı, özür dileyen sesi. Ve bir kadınınki. Israrlı, cırlak.</span></p>

    <p class="MsoNormal"><span class="calibre3">Bayan Hubbard!</span></p>

    <p class="MsoNormal"><span class="calibre3">Poirot kendi kendine güldü. Tartışma -eğer buna tartışma denebilirse- bir süre devam etti.</span></p>

    <p class="MsoNormal"><span class="calibre3">Bayan Hubbard durmadan konuşuyor, kondüktör ise zaman zaman onu yatıştırmaya çalışıyordu. Sonunda sorun halledildi. Poirot kondüktörün Fransızca, "İyi geceler, madam," dediğini, sonra kapının kapandığını duydu.</span></p>

    <p class="MsoNormal"><span class="calibre3">Zil çaldı.</span></p>

    <p class="MsoNormal"><span class="calibre3">Kondüktör hemen geldi. Telaşlı ve endişeli bir hali vardı.</span></p>

    <p class="MsoNormal"><span class="calibre3">"Maden suyu getirir misiniz?"</span></p>

    <p class="MsoNormal"><span class="calibre3">"Hemen, mösyö." Belki Poirot'nun gözlerindeki neşeli pırıltı kondüktöre açılma cesaretini vermişti. "Bu Amerikalı Hanım..."</span></p>

    <p class="MsoNormal"><span class="calibre3">"Evet?"</span></p>

    <p class="MsoNormal"><span class="calibre3">Adam alnını kuruladı. "Onunla nasıl uğraşmak zorunda kaldığımı bir bilseniz. Kompartımanında bir erkek olduğu konusunda ısrar etti. Hem de ne ısrar! Düşünün, mösyö. Şu kadarcık yer!" Eliyle işaret etti.</span></p>

    <p class="MsoNormal"><span class="calibre3">"Adam nereye saklanacak? Onunla tartıştık. Kendisine bunun imkânsız olduğunu söyledim. Ama ısrar etti. Uyanmış ve kompartımanda bir erkek olduğunu görmüş. Ona, 'Adam kapının sürgüsünü açmadan dışarı nasıl çıkabildi?' dedim. Ama laf anlamıyor ki.. Derdimiz başımızdan aşkın oysa. Bu kar.. " "Kar mı?"</span></p>

    <p class="MsoNormal"><span class="calibre3">"Tabii ya. Mösyö bunu fark etmediler mi? Tren durdu. Bir kar yığınına saplandık. Artık Allah bilir ne zaman hareket ederiz? Bir keresinde kar yüzünden yedi gün yolda kaldığımızı hatırlıyorum."</span></p>

    <p class="MsoNormal"><span class="calibre3">"Şimdi neredeyiz?" "Vincovci'yle Brod arasında." Poirot sıkıntıyla, "Vay, vay," dedi. Kondüktör çıktı, biraz sonra maden suyuyla geldi. "İyi geceler, mösyö."</span></p>

    <p class="MsoNormal"><span class="calibre3">Poirot bir bardak su içti ve tekrar uyumaya hazırlandı. Tam dalarken yine bir şey onu uyandırdı. Bu kez sanki ağır bir şey gürültüyle kapısına çarparak yere yuvarlanmıştı. Yataktan fırlayarak kapıyı açıp dışarıya baktı. Görünürde hiçbir şey yoktu. Sadece sağda koridorun ilerisinde kırmızı kimonoya sarılmış bir kadın hızla uzaklaşıyordu. Diğer uçta ise küçük iskemlesine oturmuş olan kondüktör büyük kâğıtlara birtakım sayılar yazmaktaydı. Etrafa adeta bir ölüm sessizliği çökmüştü.</span></p>

    <p class="MsoNormal"><span class="calibre3">Poirot, sinirlerimin bozuk olduğu anlaşılıyor, diyerek tekrar yattı. Ve bu sefer sabaha kadar uyudu. Uyandığı zaman tren hâlâ hareketsizdi. Perdeyi kaldırıp dışarı baktı. Trenin etrafını kar yığınları sarmıştı.</span></p>

    <p class="MsoNormal"><span class="calibre3">Saatine bir göz attı. Dokuzu geçiyordu.</span></p>

    <p class="MsoNormal"><span class="calibre3">Saat ona çeyrek kala her zamanki gibi tertemiz, pırıl pırıl ve iki dirhem bir çekirdek vagon restorana gitti. Yolcular koro halinde şikâyet edip duruyorlardı.</span></p>

    <p class="MsoNormal"><span class="calibre3">Yolcuların arasında bütün engeller ortadan kalkmıştı. Genel bir aksilik onları birbirlerine yaklaştırmıştı. Şikâyetçilerin arasında en çok Bayan Hubbard'ın sesi duyuluyordu.</span></p>

    <p class="MsoNormal"><span class="calibre3">"Kızım bu yolun en rahat olduğunu söylediydi. Paris'e varıncaya kadar trende rahat rahat oturacaktım."</span></p>

    <p class="MsoNormal"><span class="calibre3">İnledi. "Ama artık burada günlerce hapis kalabiliriz. Yetişmem gereken gemi öbür gün kalkıyor. Nasıl yetişeceğim şimdi? Yerimi iptal etmek için telgraf bile çekemem. O kadar öfkeliyim ki, konuşamıyorum!"</span></p>

    <p class="MsoNormal"><span class="calibre3">İtalyan kendisinin de Milano'da acele bir işi olduğunu söyledi. İhyan Amerikalı, "Vah, Vah," dedi. "Belki tren kaybedilen zamanı kazanır, hanımefendi."</span></p>

    <p class="MsoNormal"><span class="calibre3">İsveçli kadın, "Kardeşim... Çocukları… Beni bekliyor," diye ağlamaya başladı. "Onlara haber yollayamayacağım. Ne düşünecekler? Başıma bir felaket geldiğini sanacaklar."</span></p>

    <p class="MsoNormal"><span class="calibre3">Mary Debenham, "Burada ne kadar kalacağız?" diye sordu. "Bilen var mı?" Sesi sabırsızdı. Ama Poirot kızın Toros Ekspresi durakladığı zamanki kadar telaşlı ve heyecanlı olmadığını fark etti. Bayan Hubbard tekrar konuşmaya başlamıştı. "Bu trende kimse bir şey bilmiyor. Bir çare bulmaya çalışan da yok. Bir sürü işe yaramaz yabancı, Amerika'da olsaydı hiç olmazsa biri bir şeyler yapmaya çalışırdı."</span></p>

    <p class="MsoNormal"><span class="calibre3">Arbuthnot, Poirot'ya dönerek İngilizlere özgü aksanla ve dikkatle Fransızca konuşmaya başladı. "Yanılmıyorsam siz bu şirketin müdürlerindensiniz, mösyö. Acaba bana..."</span></p>

    <p class="MsoNormal"><span class="calibre3">Poirot gülerek onun hatasını düzeltti. "Hayır, hayır. Ben o değilim. Beni arkadaşım Mösyö Bouc'la karıştırıyorsunuz."</span></p>

    <p class="MsoNormal"><span class="calibre3">"Ah, affedersiniz."</span></p>

    <p class="MsoNormal"><span class="calibre3">"Ne zararı var? Normal bir şey. Ben şimdi onun eski kompartımanındayım."</span></p>

    <p class="MsoNormal"><span class="calibre3">Mösyö Bouc vagon restoranda değildi. Poirot başka kimlerin eksik olduğunu anlatmak için etrafına bakındı. Prenses Dragomiroff yoktu. Macar çift de öyle. Ratchett'i, onun İngiliz uşağını ve Alman oda hizmetçisini de gösteremedi.</span></p>

    <p class="MsoNormal"><span class="calibre3">İsveçli kadın gözlerini sildi. "Çok gülüncüm. Ağlamak yersiz. Ne olursa olsun, her şey düzelir."</span></p>

    <p class="MsoNormal"><span class="calibre3">Ama onun bu görüşünü paylaşan yoktu pek.</span></p>

    <p class="MsoNormal"><span class="calibre3">Hector MacQueen huzursuz huzursuz, "Hepsi iyi güzel ama" dedi. "Burada günlerce kalabiliriz."</span></p>

    <p class="MsoNormal"><span class="calibre3">Bay Hubbard gözyaşları arasında, "Hangi ülkedeyiz şimdi?" diye sordu.</span></p>

    <p class="MsoNormal"><span class="calibre3">Yugoslavya'da olduklarını öğrenince de, "Ya," dedi. "Yani Balkanlardayız. Ne bekliyordunuz."</span></p>

    <p class="MsoNormal"><span class="calibre3">Poirot, Mary Debenham'a döndü. "Sadece siz sabırlısınız."</span></p>

    <p class="MsoNormal"><span class="calibre3">Kız hafifçe omzunu silkti. "Elden ne gelir?"</span></p>

    <p class="MsoNormal"><span class="calibre3">"Siz bir filozofsunuz anlaşılan."</span></p>

    <p class="MsoNormal"><span class="calibre3">"Bence insanın tarafsız olduğunu gösterir. Bu tavrım daha bencil aslında. Duygularımı boş yere harcamamayı, kendimi yıpratmamayı öğrendim." Poirot'yla konuşmaktan çok, yüksek sesle düşünüyormuş gibi bir hali vardı. Bakışları Belçikalıdan pencereden dışarıya, yüksek kar yığınlarına doğru kaydı.</span></p>

    <p class="MsoNormal"><span class="calibre3">Poirot şefkatle, "Güçlü bir kişiliğiniz var, matmazel," diye mırıldandı. "İçimizde en güçlü olan sizsiniz sanırım."</span></p>

    <p class="MsoNormal"><span class="calibre3">"Hayır, hayır! Benden daha güçlü olan birini tanıyorum."</span></p>

    <p class="MsoNormal"><span class="calibre3">"Ve o..."</span></p>

    <p class="MsoNormal"><span class="calibre3">Mary Debenham birdenbire kendine gelmişti, bir yabancıyla konuşmakta olduğunu hatırlamış gibiydi. Güldü. Nazik ama karşısındakiyle arasında mesafe yaratan bir gülüştü bu. "Ah... Sözgelişi o yaşlı kadın. Herhalde onu fark ettiniz. Çok çirkin, yaşlı bir kadın. Ama insanı çekiyor. Küçük parmağını kaldırıp nazik bir tavırla bir şey istemesi yeterli. Bütün tren koşuşuyor o zaman."</span></p>

    <p class="MsoNormal"><span class="calibre3">Poirot, "Bütün tren arkadaşım Mösyö Bouc için de koşuyor," dedi. "Ama bunun nedeni şirketin müdürlerinden olması. Güçlü kişiliği değil."</span></p>

    <p class="MsoNormal"><span class="calibre3">Mary Debenham gülümsedi.</span></p>

    <p class="MsoNormal"><span class="calibre3">Sabah saatleri geçti. Aralarında Poirot'nun da bulunduğu bir yolcu grubu vagon restoranda kaldı. Hepsi de zamanın böyle bir arada daha kolaylıkla geçeceğini düşünüyorlardı. Poirot, Bayan Hubbard'ın kızı hakkında bir sürü hikâye daha dinlendi. Tam İsveçli kadının bozuk İngilizcesiyle misyonerlik konusunda anlattığı şeyleri çözmeye çalışırken, kondüktörlerden biri yanına geldi. Mösyö Bouc onunla konuşmak istiyordu.</span></p>

    <p class="MsoNormal"><span class="calibre3">Poirot, Bouc'u ikinci mevki kompartımanlardan birinde buldu. Karşı köşedeki küçük koltukta oturuyordu. Pencerenin yanındaki köşede ufak tefek, esmer bir adam vardı. Dışarıya, karlara bakıyordu. Ortada iriyarı bir adam olan mavi üniformalı tren şefi duruyordu. Onun yanında da yataklı vagon kondüktörü beklemekteydi.</span></p>

    <p class="MsoNormal"><span class="calibre3">Bouc, "Ah, sevgili dostum!" diye bağırdı. "Gelin, gelin. Size ihtiyacımız var."</span></p>

    <p class="MsoNormal"><span class="calibre3">Pencerenin önündeki ufak tefek adam yana çekildi. Poirot gidip arkadaşlarının karşısına oturdu. Bouc'un yüzündeki ifadeden olağandışı bir şey olduğunu anlamıştı. "Ne oldu?" diye sordu.</span></p>

    <p class="MsoNormal"><span class="calibre3">"Sorar mısınız? Önce şu kar. Bu duraklama. Ve şimdi de..." Sustu. Yataklı vagon kondüktörü boğuluyormuş gibi acayip bir ses çıkardı.</span></p>

    <p class="MsoNormal"><span class="calibre3">"Şimdi de ne?"</span></p>

    <p class="MsoNormal"><span class="calibre3">Şimdi de bir yolcu yatağında yatıyor. Ölmüş. Bıçaklamışlar onu." Bouc sakin bir umutsuzlukla konuştu.</span></p>

    <p class="MsoNormal"><span class="calibre3">"Bir yolcu mu? Hangi yolcu."</span></p>

    <p class="MsoNormal"><span class="calibre3">"Bir Amerikalı. Ratchett adında bir adam."</span></p>

    <p class="MsoNormal"><span class="calibre3">Kondüktör yutkundu. "Evet, o..." Poirot ona baktı. Adamın yüzü kireç gibiydi.</span></p>

    <p class="MsoNormal"><span class="calibre3">"Bırakın da otursun," dedi. "Neredeyse bayılacak." Kondüktör bir köşeye yığılarak, elleriyle yüzünü kapattı. Poirot, "Vay, vay, vay.. " diye mırıldandı. "Ciddi bir durum bu!"</span></p>

    <p class="MsoNormal"><span class="calibre3">"Tabii ciddi. Bir kere bir cinayet. Müthiş bir felakettir bu. Ama bu kadar da değil. Tren durdu. Burada saatlerce, hatta günlerce kalabiliriz. Sonra... Bir ülkeden geçerken trende oranın polisinden bulunur. Ama Yugoslavya'da böyle bir şey yapılmıyor. Anlıyor musunuz?"</span></p>

    <p class="MsoNormal"><span class="calibre3">Poirot, "Zor bir durum," dedi.</span></p>

    <p class="MsoNormal"><span class="calibre3">"Daha da kötüsü var Dr. Constantine... Sahi, sizi tanıştırmayı unuttum. Dr. Constantine, Mösyö Poirot."</span></p>

    <p class="MsoNormal"><span class="calibre3">Ufak tefek esmer adam Poirot'ya selam verdi. Belçikalı da ona.</span></p>

    <p class="MsoNormal"><span class="calibre3">"Dr. Constantine, Ratchett'in saat bir sularında öldüğünü düşünüyordu."</span></p>

    <p class="MsoNormal"><span class="calibre3">Doktor, "Bu konuda kesin bir şey söylemek zordur," dedi. "Ama gece yarısıyla iki arasında öldüğünü kesinlikle söyleyebilirim."</span></p>

    <p class="MsoNormal"><span class="calibre3">Poirot sordu. "Ratchett'i hayattayken en son gören kim?"</span></p>

    <p class="MsoNormal"><span class="calibre3">Bouc, "Ratchett bire yirmi kala sağmış," diye cevap verdi. "Kondüktörle konuşmuş o sırada."</span></p>

    <p class="MsoNormal"><span class="calibre3">Poirot başını salladı. "Doğru. Konuşmayı ben de duydum. En son bu konuşma mı olmuş?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">Poirot doktora döndü. Adam, "Ratchett'in kompartımanının penceresi açıktı," diye devam etti. "Katilin oradan kaçtığı düşünülebilir. Ama bence açık pencere sadece bir hile. Çünkü pencereden atlayan birinin karda ayak izleri kalırdı mutlaka. Oysa hiç ayak izi yok."</span></p>

    <p class="MsoNormal"><span class="calibre3">Poirot, "Cinayet ne zaman ortaya çıktı?" diye sordu. "Michel!"</span></p>

    <p class="MsoNormal"><span class="calibre3">Kondüktör ayağa kalktı. Rengi hâlâ uçuk, gözleri de korku doluydu. Adam kesik kesik konuşmaya başladı. "Mösyö Ratchett'in uşağı bu sabah kompartımanın kapısına birkaç defa vurmuş, içeriden cevap veren olmamış. Sonra yarım saat önce vagon restorandan garsona geldi. Mösyönün kahvaltı edip etmeyeceğini öğrenmek istiyordu. Saat on bire gelmişti. Anahtarlarla kapıyı açtım. Ama kapı zinciri takılıydı. Mösyö Ratchett cevap vermedi. İçerisi çok sessizdi. Ve de soğuk. Çok soğuk. Açık pencereden içeriye karlar doluyordu. Beyin bir kriz geçirmiş olabileceğini düşündüm. Şefi çağırdım. Zinciri kopararak içeri girdik. O... Tanrım! Çok feciydi.. " Elleriyle yine yüzünü kapattı. Poirot düşünceli bir tavırla konuştu. "Kapı içerden kilitlenmiş ve zincir de takılmıştı demek? O halde intihar olamaz bu. Öyle değil mi?"</span></p>

    <p class="MsoNormal"><span class="calibre3">Doktor alaycı bir tavırla güldü. "İntihara karar veren bir adam kendini on... On iki. On beş yerinden bıçaklar mı?" Poirot'nun gözleri faltaşı gibi açıldı. "Ne vahşet!" Tren şefi ilk kez konuşmaya katıldı.</span></p>

    <p class="MsoNormal"><span class="calibre3">"Bir kadının işi bu. Mutlaka bir kadının işi. Ancak bir kadın bir erkeği öyle bıçaklayabilir."</span></p>

    <p class="MsoNormal"><span class="calibre3">Dr. Constantine düşünceli bir tavırla kaşlarını çattı. "O halde kadın çok güçlüydü. Teknik terimler kullanmak istemiyorum. Bunlar sadece insanın aklını karıştırır. Ama emin olun, bir ya da iki darbe öyle müthiş bir güçle indirilmiş ki, bıçak kemik ve kasları delip geçmiş."</span></p>

    <p class="MsoNormal"><span class="calibre3">Poirot, "Katilin anatomi bilmediği anlaşılıyor," dedi.</span></p>

    <p class="MsoNormal"><span class="calibre3">Dr. Constantine, "Hiç bilmiyor hem de," diye cevap verdi. "Bıçak gelişi güzel saplanmış. Kimisi fazla zarar vermeden deriyi çizip geçmiş. Sanki katil gözlerini kapatmış ve öfkeyle bıçağı saplayıp saplayıp çıkarmış."</span></p>

    <p class="MsoNormal"><span class="calibre3">Tren şefi yine, "Bir kadının işi bu," diye tekrarladı.</span></p>

    <p class="MsoNormal"><span class="calibre3">"Kadınlar böyledir. Öfkelendikleri zaman güçleri müthiş artar."</span></p>

    <p class="MsoNormal"><span class="calibre3">Poirot, "Belki ben de bilginize bir katkıda bulunabilirim," dedi. "Bay Ratchett dün benimle konuştu. Bana hayatının tehlikede olduğunu söyledi."</span></p>

    <p class="MsoNormal"><span class="calibre3">Bouc düşündü. "Trende yarı bir Amerikalı var. Onun işi olmasın bu? Kılıksız, bayağı bir adam. Üstelik çiklet çiğniyor. Bence kibar insan kesinlikle böyle bir şey yapmaz. Kimden söz ettiğimi anladınız, değil mi?"</span></p>

    <p class="MsoNormal"><span class="calibre3">Yataklı vagon kondüktörü başını salladı. "Evet, mösyö, 16 numaradaki yolcuyu söylüyorsunuz. Ama katil o olamaz. Onun kompartımana girip çıktığını görürdüm."</span></p>

    <p class="MsoNormal"><span class="calibre3">"Belki de göremezdiniz. Neyse, bunu daha sonra konuşuruz. Şimdi sorun şu., ne yapacağız?" Bouc, Poirot'ya baktı. Poirot da ona.</span></p>

    <p class="MsoNormal"><span class="calibre3">Bouc, "Haydi, haydi, dostum," dedi. "Sizden ne isteyeceğimi biliyorsunuz. Gücünüzü bilirim. Bu soruşturmayı siz yönetin. Hayır, hayır, sakın reddetmeyin beni. Bizim şirket için çok vahim bir durum bu. Polis geldiği zaman onlara sonucu açıklamamız her şeyi kolaylaştırır. Yoksa gecikmeler, türlü aksilikler olur. Hatta belki masum kişilerin bile başları derde girer. Bütün bunların yerine... siz olayı çözersiniz. Biz de, 'Bir cinayet işlendi. İşte katil de bu,' deriz.".</span></p>

    <p class="MsoNormal"><span class="calibre3">"Ya çözemezsem?"</span></p>

    <p class="MsoNormal"><span class="calibre3">"Aman dostum!" Bouc'un sesi övgü doluydu. "Ününüzü biliyorum. Tam size göre bir olay bu. Size güveniyorum. Sık sık söylediğiniz gibi arkanıza yaslanıp düşünün. Beyninizin gri hücrelerini çalıştırın."</span></p>

    <p class="MsoNormal"><span class="calibre3">Öne doğru eğilerek sevgiyle ona baktı.</span></p>

    <p class="MsoNormal"><span class="calibre3">Poirot duygulanmıştı. "İnancınız bana dokunuyor, dostum. Evet, öyle çözülmesi güç bir olay değil sanırım. Açıkçası ilgimi çekiyor."</span></p>

    <p class="MsoNormal"><span class="calibre3">Bouc heyecanla bağırdı. "Kabul ediyorsunuz demek?" .</span></p>

    <p class="MsoNormal"><span class="calibre3">"Evet. Siz işi bana bırakın."</span></p>

    <p class="MsoNormal"><span class="calibre3">"İyi. Artık emrinizdeyiz."</span></p>

    <p class="MsoNormal"><span class="calibre3">"Önce İstanbul- Calais vagonunun bir planının isterim. Her kompartımana yolcunun adı yazılsın. Ayrıca yolcuların pasaportlarını ve biletlerini de görmem gerekiyor."</span></p>

    <p class="MsoNormal"><span class="calibre3">"Michel onları getir."</span></p>

    <p class="MsoNormal"><span class="calibre3">Yataklı vagon kondüktörü kompartımandan çıktı.</span></p>

    <p class="MsoNormal"><span class="calibre3">Poirot sordu. "Trende başka kimler var?"</span></p>

    <p class="MsoNormal"><span class="calibre3">"Bu vagonda bir Dr. Constantine var, bir de ben. Bükreş vagonunda ise yaşlı ve topal bir adam. Kondüktör onu iyi tanıyor. Daha geride başka vagonlar bulunuyor. Ama onlar bizi ilgilendirmez. Çünkü dün gece akşam yemeğinden sonra o vagonların kapıları kilitlenmişti. İstanbul-Calis vagonunun önünde ise sadece vagon restoran var."</span></p>

    <p class="MsoNormal"><span class="calibre3">Poirot, "O halde katili İstanbul - Calais vagonunda arayacağız," dedi. Doktor döndü. "Siz de bunu demek istiyorsunuz sanırım?"</span></p>

    <p class="MsoNormal"><span class="calibre3">Doktor başını salladı. "Tren gece yarımda kar yığınına saplandı. O zamandan beri de hiç kimse trenden inip kaçmış olamaz."</span></p>

    <p class="MsoNormal"><span class="calibre3">Bouc ciddi bir tavırla, "Katil şimdi aramızda," dedi. "Trende."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"></p>
  </div>
</body>
</html>
