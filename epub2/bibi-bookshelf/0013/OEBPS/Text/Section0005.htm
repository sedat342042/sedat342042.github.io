<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3"><br /></span></p>

    <h1 class="MsoNormal1"><b class="calibre1"><span class="calibre2">&nbsp;</span></b><b class="calibre1" style="font-size: 1em; text-indent: 14.2pt;"><span class="calibre2">Poirot Bir Müşteriyi Reddediyor</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Hercule Poirot ertesi gün vagon restorana biraz geç gitti. Sabah erken kalkmış, hemen hemen yalnız başına kahvaltı etmişti. Ondan sonra da Londra'ya dönmesine neden olan olayla ilgili notları gözden geçirmişti. Kompartıman arkadaşını pek az görmüştü.</span></p>

    <p class="MsoNormal"><span class="calibre3">Mösyö Bouc bir masaya yerleşmişti bile. Belçikalıya eliyle selam vererek onu karşısındaki yere oturttu. Yemekler gerçekten nefisti.</span></p>

    <p class="MsoNormal"><span class="calibre3">Poirot tatlısını yedikten sonra arkasına yaslanarak düşünceli bir tavırla vagon restorandaki yolcuları incelemeye başladı. Her milletten insan vardı burada sanki. Tam karşıdaki masada üç kişi oturuyordu. Onların yalnız başlarına olduklarını tahmin etti. Garsonlar her zamanki gibi o yanılmaz içgüdüleriyle davranmış ve bu üç yolcuyu aynı masaya oturtmuşlardı. Bunlardan biri iriyarı, esmer bir İtalyan’dı. Memnun memnun kürdanla dişlerini karıştırıyordu. Onun karşısında oturan İngiliz’in yüzünde iyi yetiştirilmiş uşaklarda görülen o durgun ama yine de hiçbir şeyi tasvip etmediğini belirten ifade vardı. İngiliz’in yanında fazla renkli elbisesi dikkati çeken iriyarı bir Amerikalı oturuyordu. Poirot bakışlarını onlardan kaydırdı.</span></p>

    <p class="MsoNormal"><span class="calibre3">Küçük bir masada yaşlı bir kadın dimdik oturuyordu. Poirot'nun gördüğü ihtiyar kadınların en çirkiniydi. Ama ilgi uyandıran, insanı tiksindirmeyip, tersine onu çeken bir çirkinlikti bu. Boynundaki iri inciler sahteymiş gibi duruyordu ama aslında sahiciydi. Parmaklarında yüzükler ışıldıyordu. Samur kürkünü omuzlarından geriye doğru atmıştı. Çok pahalı olduğu anlaşılan ufak, siyah şapkası bir kurbağanınkini andıran sarı yüzüne hiç gitmemişti. Kadın, otoriter bir tavırla garsona emirler verdikten sonra ayağa kalktı. Bir an Poirot'yla göz göze geldiler. Yaşlı kadın etrafındakilere ilgilenmeyen aristokratlara özgü o kayıtsız tavırlarla bakışlarını kaydırarak salondan çıktı.</span></p>

    <p class="MsoNormal"><span class="calibre3">Mösyö Bouc alçak sesle, "Prenses Dragomiroff," dedi. "Rus. Kocası ihtilalden önce bütün parasını dışarıda bazı işlere yatırmış. Kadın son derece zengin."</span></p>

    <p class="MsoNormal"><span class="calibre3">Poirot başını salladı. Prenses Dragomiroff'dan söz edildiğini duymuştu.</span></p>

    <p class="MsoNormal"><span class="calibre3">Mösyö Bouc ekledi. "Çok güçlü bir kişiliği var. Günahlarım kadar çirkin ama insanı yine de etkiliyor."</span></p>

    <p class="MsoNormal"><span class="calibre3">Poirot da aynı fikirdeydi.</span></p>

    <p class="MsoNormal"><span class="calibre3">Başka büyük bir masada Mary Debenham iki kadınla oturuyordu. Bunlardan biri uzun boylu ve orta yaşlıydı. Tüvit etek ve kareli bluz giymişti. Donuk sarı saçlarını kendisine yakışmayan bir şekilde arkaya tarayarak iri bir topuz yapmıştı. Uzun, uysal ifadeli yüzüyle koyuna benziyordu. Gözlük takmıştı. Dikkatle üçüncü kadını dinliyordu. Hoş yüzlü, tombul, yaşlıca biriydi o da. Hiç durmadan konuşuyordu. Sesinden ve aksanından Amerikalı olduğu belliydi.</span></p>

    <p class="MsoNormal"><span class="calibre3">Onların hemen yanındaki küçük masada bir tek yolcu vardı. Albay Arbuthnot. Gözlerini Mary Debenham'ın ensesine dikmişti.</span></p>

    <p class="MsoNormal"><span class="calibre3">Poirot beraber oturmuyorlar, diye düşündü. Oysa bunu kolaylıkla sağlayabilirdi. Neden öyle yapmadılar?</span></p>

    <p class="MsoNormal"><span class="calibre3">Belki de Mary Debenham istemedi. Bir mürebbiye dikkatli davranmasını öğrenir. Hakkında dedikodu yapılmasını önlemeye çalışır. Hayatını çalışarak kazanmak zorunda olan bir kız ihtiyatlı davranmalıdır... Poirot'nun bakışları vagon restoranın diğer tarafına doğru kaydı. En dipte siyah elbiseli, orta yaşlı bir kadın oturuyordu. İri yüzü ifadesizdi. Alman ya da İskandinavyalı, diye düşündü Poirot. Herhalde o Alman oda hizmetçisi.</span></p>

    <p class="MsoNormal"><span class="calibre3">Kadının ilerisinde bir çift birbirine doğru eğilmişler, heyecanlı heyecanlı konuşuyorlardı. Adam İngilizlere özgü bolca tüvit elbiselerden giymişti. Ama ingiliz değildi. Poirot'ya arkası dönüktü, yine de başının biçimi ve omuzları kendini ele veriyordu. İriyarı sağlam ve biçimli bir adamdı. Birdenbire başını çevirdi ve Poirot onun profilini gördü. Otuz, otuz beş yaşlarında, sarı gür bıyıklı, çok yakışıklı bir erkekti.</span></p>

    <p class="MsoNormal"><span class="calibre3">Karşısındaki genç bir kızdı. Yirmisinden fazla değildi. Vücuduna oturan siyah bir etekle ceket, beyaz saten bluz giymişti. Yabancı bir ırktan olduğunu belli eden çok güzel bir yüzü, bembeyaz cildi, iri kahverengi gözleri ve kuzguni siyah saçları vardı. Uzun bir ağızlıkla sigara içiyordu. Manikürlü tırnaklarına koyu kırmızı cila sürmüştü. Bir parmağında platin montürlü iri zümrüt bir yüzük vardı. Sesi ve bakışları cilveliydi.</span></p>

    <p class="MsoNormal"><span class="calibre3">Poirot, "Hem güzel, hem şık," diye mırıldandı. "Karı koca değiller mi?"</span></p>

    <p class="MsoNormal"><span class="calibre3">Mösyö Bouc başını salladı. "Macar Elçiliğinden sanırım. Güzel bir çift."</span></p>

    <p class="MsoNormal"><span class="calibre3">Salonda iki yolcu daha vardı. Poirot'nun kompartıman arkadaşı MacQueen ve onun patronu Bay Ratchett. Adamın yüzü Belçikalıya dönüktü. Poirot ikinci kez bu hiç ilgi çekmeyen suratı inceledi. O sahte sevecen ifadeyi ve hain bakışlı ufak gözleri.</span></p>

    <p class="MsoNormal"><span class="calibre3">Mösyö Bouc'un arkadaşının yüzündeki ifadenin değiştiğini gördüğü belliydi. "Şu sizin vahşi hayvana mı bakıyorsunuz?" diye sordu.</span></p>

    <p class="MsoNormal"><span class="calibre3">Poirot başını salladı.</span></p>

    <p class="MsoNormal"><span class="calibre3">Belçikalının kahvesini getirirlerken Mösyö Bouc ayağa kalktı. Poirot'dan önce bitirmişti yemeğini. "Ben kompartımanıma dönüyorum. Kahvenizi içtikten sonra gelin de konuşalım."</span></p>

    <p class="MsoNormal"><span class="calibre3">"Hay hay. " Poirot bir likör söyleyerek kahvesini yudumlamaya başladı. Mary Debenham'ın masasındaki yaşlıca Amerikalı kadın hâlâ o tiz sesiyle konuşup duruyordu. Koyun yüzlü kadın da onu dinliyordu. Sonunda Mary Debenham sandalyesini iterek ayağa kalktı. Başıyla iki kadına selam vererek vagon restorandan çıktı. Albay Arbuthnot da onun peşinden gitti. Amerikalı kadınla koyun suratlı arkadaşı onları izlediler. Macar çift de çıkmışlardı zaten. Şimdi salonda Poirot, Ratchett ve MacQueen'den başka kimse kalmamıştı.</span></p>

    <p class="MsoNormal"><span class="calibre3">Ratchett genç Amerikalıya bir şeyler söyledi. MacQueen ayağa kalkarak vagon restorandan çıktı. Sonra Ratchett de yerinden kalktı. Ama MacQueen'in peşinden gideceği yerde hiç beklenmedik bir şey yaptı. Geçip Poirot'nun karşısındaki yere oturdu. "Acaba... Kibritiniz var mı?" Sesi yumuşaktı. Biraz genzinden konuşuyordu. "Adım Ratchett."</span></p>

    <p class="MsoNormal"><span class="calibre3">Poirot hafifçe eğildi. Sonra cebinden çıkardığı kibrit kutusunu adama verdi. Ratchett kibrit kutusunu aldı, ama kibrit çakmadı. "Mösyö Hercule Poirot'yla konuşmak şerefine erişiyorum sanırım," diye sözlerine devam etti. "Öyle değil mi?"</span></p>

    <p class="MsoNormal"><span class="calibre3">Poirot tekrar eğildi. "Size doğru bilgi vermişler, mösyö." Amerikalının o küçük, zeki bakışlı gözleriyle kendisini tarttığının farkındaydı. Sonra Ratchett, "Memleketimde," dedi. "Konuya çabucak gireriz. Bay Poirot, benim bir işime bakmanızı istiyorum."</span></p>

    <p class="MsoNormal"><span class="calibre3">Hercule Poirot'nun kaşları hafifçe kalktı. "Son zamanlarda pek az iş alıyorum, mösyö."</span></p>

    <p class="MsoNormal"><span class="calibre3">"A, tabii. Bunu anlıyorum. Ama bu iş için çok para vereceğim, Bay Poirot." O yumuşak, etkileyici sesiyle tekrarladı.</span></p>

    <p class="MsoNormal"><span class="calibre3">"Çok para."</span></p>

    <p class="MsoNormal"><span class="calibre3">Belçikalı bir iki dakika sesini çıkarmadı. Sonra da, "Ne yapmamı istiyorsunuz... Mösyö... Öhhö... Ratchett?" diye sordu.</span></p>

    <p class="MsoNormal"><span class="calibre3">"Bay Poirot, ben zengin bir adamım. Çok zengin bir adam. Bu durumda olan insanların düşmanları vardır. Benim de bir düşmanım var."</span></p>

    <p class="MsoNormal"><span class="calibre3">"Bir tek düşman mı?"</span></p>

    <p class="MsoNormal"><span class="calibre3">Bay Ratchett sert sert, "Ne demek istiyorsunuz?" diye sordu.</span></p>

    <p class="MsoNormal"><span class="calibre3">"Mösyö, dediğiniz gibi düşmanları olacak duruma gelen bir insanın karşısına sadece bir tek kişi çıkmaz. Tecrübelerim bana bunun aksini öğretmiştir."</span></p>

    <p class="MsoNormal"><span class="calibre3">Poirot'nun cevabı Ratchett'i rahatlatmış gibiydi. Çabucak, "Ah, tabii," dedi. "Anlıyorum... Düşman ya da düşmanlar... bu önemli değil. Önemli olan benim güven içinde yaşamam."</span></p>

    <p class="MsoNormal"><span class="calibre3">"Güzel!"</span></p>

    <p class="MsoNormal"><span class="calibre3">"Beni ölümle tehdit ettiler, Bay Poirot. Aslında ben kendini korumasını iyi bilen bir insanım." Ratchett cebinden bir an için küçük bir otomatik tabanca çıkardı. Sonra da öfkeyle sözlerine devam etti. "Ben gafil avlanacak bir adam olduğumu sanmıyorum. Ama güvenlik önlemlerini iki katına çıkarmam gerek bence. Anladığıma göre de tam bu işe uygun bir adamsınız, Bay Poirot. Sonra unutmayın... Bol para vereceğim."</span></p>

    <p class="MsoNormal"><span class="calibre3">Poirot bir süre düşünceli bakışlarla Amerikalıyı süzdü. Yüzü tümüyle ifadesizdi. Diğeri kafasından neler geçtiğini kesinlikle anlayamazdı. Sonunda, "Çok üzgünüm, mösyö," dedi. "Ama istediğinizi yerine getiremeyeceğim."</span></p>

    <p class="MsoNormal"><span class="calibre3">Diğeri kurnaz bir ifadeyle ona baktı. "İstediğiniz parayı söyleyin."</span></p>

    <p class="MsoNormal"><span class="calibre3">Belçikalı başını salladı. "Anlamıyorsunuz, mösyö. Seçtiğim meslekte şansım bana çok yardım etti. İhtiyaçlarımı ve kaprislerimi karşılayacak kadar para kazandım. Şimdiyse... Sadece ilgimi çeken işleri alıyorum."</span></p>

    <p class="MsoNormal"><span class="calibre3">Ratchett, "Amma da soğukkanlısınız," dedi. "Yirmi bin dolar sizi yumuşatır mı?"</span></p>

    <p class="MsoNormal"><span class="calibre3">"Yumuşatmaz."</span></p>

    <p class="MsoNormal"><span class="calibre3">"Eğer daha fazla almak için böyle davranıyorsanız, vazgeçin. Yirmi binden fazla vermem. Bir şeyin benim için ne değeri olduğunu gayet iyi bilirim."</span></p>

    <p class="MsoNormal"><span class="calibre3">"Ben de öyle, Mösyö Ratchett."</span></p>

    <p class="MsoNormal"><span class="calibre3">"Teklifimi neden kabul etmiyorsunuz?"</span></p>

    <p class="MsoNormal"><span class="calibre3">Poirot ayağa kalktı. "İşe kişiliğinizi karıştıracağım için özür dilerim. Ama yüzünüz hiç hoşuma gitmiyor, Mösyö Ratchett." Ve vagon restorandan çıktı.</span></p>

    <p class="MsoNormal"></p>
  </div>
</body>
</html>
