<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Alman Oda Hizmetçisi</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Bouc acayip bir tavırla arkadaşına bakıyordu. "Miss Debenham'dan şüphelendiğiniz belli. Neden ama?</span></p>

    <p class="MsoNormal"><span class="calibre3">Genç ve hoş bir kız. Böyle bir cinayete karışacak biri değil."</span></p>

    <p class="MsoNormal"><span class="calibre3">Constantine, "Ben de aynı fikirdeyim," dedi. "Soğuk, duygusuz, ama bir erkeği bıçaklamaz, sadece onu dava eder."</span></p>

    <p class="MsoNormal"><span class="calibre3">Poirot içini çekti. "Bu cinayetin anlık bir öfke yüzünden işlendiğini düşünüyorsunuz. Sizde sabit bir fikir halini aldı bu. Bundan vazgeçin. Miss Debenham'dan şüphelenmeye gelince. Bunun iki nedeni var. Birincisi, Konya istasyonunda duyduğum bir konuşma." İşittiklerini iki adama anlattı. "İkinci nedene gelince... Bu psikolojik. Kendi kendime, Miss Debenham'ın bu cinayeti planlamış olması mümkün mü, diye soruyordum. Bu cinayetin arkasında sakin, soğukkanlı, iyi çalışan bir kafa var. Bundan eminim. Ve Miss Debenham da bu tanıma uyuyor."</span></p>

    <p class="MsoNormal"><span class="calibre3">Bouc başını salladı. "Yanılıyorsunuz, dostum. Bu İngiliz kızı katil olamaz."</span></p>

    <p class="MsoNormal"><span class="calibre3">Poirot son pasaportu aldı. "Neyse... Listemizdeki son ada gelelim. Oda hizmetçisi Hildegarde Schmidt."</span></p>

    <p class="MsoNormal"><span class="calibre3">Garsonun çağırdığı Hildegarde Schmidt terbiyeli bir tavırla Poirot'nun işaret ettiği iskemleye oturdu. Ellerini kavuşturarak sessizce bekledi. Aslında gayet sakin bir insan olduğu anlaşılıyordu. Karşısındakinde saygı uyandıran, fazla zeki olmayan bir kadındı.</span></p>

    <p class="MsoNormal"><span class="calibre3">Poirot nazik nazik ona adını ve adresini yazdırdı. Sonra da sorularına başladı. Almanca konuşuyordu.</span></p>

    <p class="MsoNormal"><span class="calibre3">"Dün gece olanlar hakkında bilgi edinmek istiyoruz. Belki bizim için yararlı olabilecek bir şey gördünüz ya da duydunuz. Anlıyor musunuz?"</span></p>

    <p class="MsoNormal"><span class="calibre3">Kadının anlamadığı belliydi. İri, sevecen yüzünde aptal ve sakin bir ifadeyle, "Ben bir şey bilmiyorum, mösyö," dedi.</span></p>

    <p class="MsoNormal"><span class="calibre3">"Sözgelişi... Dün gece prenses sizi çağırtmış."</span></p>

    <p class="MsoNormal"><span class="calibre3">"Evet. Tabii."</span></p>

    <p class="MsoNormal"><span class="calibre3">"Ne zaman oldu bu? Hatırlıyor musunuz?"</span></p>

    <p class="MsoNormal"><span class="calibre3">"Hatırlamıyorum, mösyö. Kondüktör gelip haber verdiği zaman uyuyordum."</span></p>

    <p class="MsoNormal"><span class="calibre3">"Evet, anlıyorum. Haberi alınca hemen kalktınız. Sabahlığınızı mı giydiniz?"</span></p>

    <p class="MsoNormal"><span class="calibre3">"Hayır, mösyö. Elbiselerimi giydim. Sabahlıkla ekselanslarının yanına gidemezdim."</span></p>

    <p class="MsoNormal"><span class="calibre3">"Oysa sabahlığınız da pek güzel, kırmızı değil mi?"</span></p>

    <p class="MsoNormal"><span class="calibre3">Kadın hayretle ona bakakaldı. "Sabahlığım koyu mavidir."</span></p>

    <p class="MsoNormal"><span class="calibre3">"Ya, devam edin. Prensesin yanına gittiniz. Orada ne yaptınız?"</span></p>

    <p class="MsoNormal"><span class="calibre3">"Prenses hazretlerine masaj yaptım, mösyö. Sonra yüksek sesle kitap okudum. O uykuya dalınca da kendi kompartımanıma döndüm."</span></p>

    <p class="MsoNormal"><span class="calibre3">"Saat kaçtı, biliyor musunuz?"</span></p>

    <p class="MsoNormal"><span class="calibre3">"Hayır, mösyö."</span></p>

    <p class="MsoNormal"><span class="calibre3">"Madamla Prensesin yanında ne kadar kaldınız?"</span></p>

    <p class="MsoNormal"><span class="calibre3">"Varım saat kadar, efendim."</span></p>

    <p class="MsoNormal"><span class="calibre3">"İyi devam edin."</span></p>

    <p class="MsoNormal"><span class="calibre3">"Başka anlatılacak bir şey yok, efendim. Kompartımanıma döndüm ve yattım."</span></p>

    <p class="MsoNormal"><span class="calibre3">"Koridorda kimseyle karşılaşmadınız mı?"</span></p>

    <p class="MsoNormal"><span class="calibre3">"Hayır, efendim."</span></p>

    <p class="MsoNormal"><span class="calibre3">"Sözgelişi üzerinde işleme ejderhalar olan kırmızı kimono giymiş bir kadınla?"</span></p>

    <p class="MsoNormal"><span class="calibre3">Hildegarde Schmidt'in uysal gözleri iri iri açıldı. "Hayır, efendim. Koridorda kondüktörden başka kimse yoktu. Herkes uyuyordu."</span></p>

    <p class="MsoNormal"><span class="calibre3">"Ama kondüktörü gördünüz."</span></p>

    <p class="MsoNormal"><span class="calibre3">"Evet, mösyö."</span></p>

    <p class="MsoNormal"><span class="calibre3">"Ne yapıyordu?"</span></p>

    <p class="MsoNormal"><span class="calibre3">"Kondüktör kompartımanların birinden çıktı, efendim."</span></p>

    <p class="MsoNormal"><span class="calibre3">"Ne." Bouc öne doğru eğildi. "Hangisinden?"</span></p>

    <p class="MsoNormal"><span class="calibre3">Hildegarde ürkmüştü. Poirot arkadaşına sitemle baktı. Sonra da, "Tabii," dedi. "Kondüktör gece çalan zillere cevap verir. Onun hangi kompartımandan çıktığını hatırlayabilecek misiniz?"</span></p>

    <p class="MsoNormal"><span class="calibre3">"Vagonun ortasındaki kompartımanların birinden, mösyö. Madam la Prensesin kompartımanından iki veya üç kapı ötedeydi."</span></p>

    <p class="MsoNormal"><span class="calibre3">"Ah! Sonra ne oldu?"</span></p>

    <p class="MsoNormal"><span class="calibre3">"Adam az kalsın bana çarpıyordu, efendim."</span></p>

    <p class="MsoNormal"><span class="calibre3">"Ne tarafa doğru gidiyordu?"</span></p>

    <p class="MsoNormal"><span class="calibre3">"Bana doğru geliyordu, efendim. Benden özür diledi. Sonra vagon restorana doğru yürüdü. Bir zil çalmaya başlamıştı. Ama kondüktörün ona cevap verdiğini sanmıyorum."</span></p>

    <p class="MsoNormal"><span class="calibre3">"Zavallı kondüktör, gece koşup durmuş. Önce sizi uyandırmış, sonra zillere cevap vermeye koşmuş."</span></p>

    <p class="MsoNormal"><span class="calibre3">"Beni uyandıran kondüktör değildi, efendim. Bir başkasıydı."</span></p>

    <p class="MsoNormal"><span class="calibre3">"Ya! Bir başkası! Onu daha önce görmüş müydünüz?"</span></p>

    <p class="MsoNormal"><span class="calibre3">"Hayır, efendim."</span></p>

    <p class="MsoNormal"><span class="calibre3">"Tekrar görseniz tanır mısınız?"</span></p>

    <p class="MsoNormal"><span class="calibre3">"Öyle sanıyorum, efendim."</span></p>

    <p class="MsoNormal"><span class="calibre3">Poirot, Bouc'un kulağına bir şeyler fısıldadı. Adam bir emir vermek için yeniden kalkıp kapıya gitti. Poirot ise yine dostça tavırlarıyla sorguya devam ediyordu. "Hiç Amerika'ya gittiniz mi, Fraulein Schmidt?"</span></p>

    <p class="MsoNormal"><span class="calibre3">"Hiç gitmedim, mösyö. Güzel bir yer olmalı."</span></p>

    <p class="MsoNormal"><span class="calibre3">"Belki de cinayete kurban giden bu adamın aslında küçük bir çocuğun ölümüne neden olduğunu duydunuz?"</span></p>

    <p class="MsoNormal"><span class="calibre3">"Evet, duydum, mösyö. İğrenç bir şey bu. Çok kötü. Tanrı böyle şeylere izin vermemeli." Kadının gözlen dolmuştu. Olayın güçlü annelik duygularına dokunduğu anlaşılıyordu.</span></p>

    <p class="MsoNormal"><span class="calibre3">Poirot ciddi ciddi, "iğrenç bir cinayetti," dedi. Sonra da cebinden o küçük, zarif mendili çıkararak kadına uzattı. "Bu mendil sizin mi?"</span></p>

    <p class="MsoNormal"><span class="calibre3">Kadın mendili incelerken kısa bir sessizlik oldu. Sonra Hildegarde Schmidt başını kaldırdı. Yüzü biraz kızarmıştı. "Hayır, efendim. Benim değil."</span></p>

    <p class="MsoNormal"><span class="calibre3">"Üzerinde H. markası var da. İşte bu yüzden mendilin sizin olduğunu sandım."</span></p>

    <p class="MsoNormal"><span class="calibre3">"Ah! Bu kadar kibar bir hanımın mendili. Çok pahalı bir şey. Marka elle işlenmiş. Mendilin Paris'ten alındığını sanıyorum."</span></p>

    <p class="MsoNormal"><span class="calibre3">"Demek sizin değil? Peki, kimin olduğunu biliyor musunuz?"</span></p>

    <p class="MsoNormal"><span class="calibre3">"Ben mi? A, hayır, efendim."</span></p>

    <p class="MsoNormal"><span class="calibre3">Dinleyenlerin içinde sadece Poirot kadının hafifçe durakladığını fark etti. Bouch eğilerek onun kulağına bir şeyler fısıldadı. Poirot başını salladı ve kadına, "Şimdi üç kondüktör gelecek," dedi. "Dün gece prensese giderken karşılaştığınız hangisiydi, bize gösterin."</span></p>

    <p class="MsoNormal"><span class="calibre3">Üç adam içeri girdiler. Pierre Michel, Atina-Paris vagonuna bakan ihyan, sarışın bir adam ve Bükreş vagonunun tıknaz kondüktörü.</span></p>

    <p class="MsoNormal"><span class="calibre3">Hildegarde Schmidt onlara baktı, sonra da hemen başını salladı. "Hayır, mösyö. Dün gece gördüğüm adam aralarında değil."</span></p>

    <p class="MsoNormal"><span class="calibre3">"Ama trende onlardan başka kondüktör yok. Herhalde yanılıyorsunuz."</span></p>

    <p class="MsoNormal"><span class="calibre3">"Haytr, çok eminim, mösyö. Bunlar uzun boylu, iri adamlar. Benim gördüğüm ufak tefek ve esmerdi. Bana, 'Pardon,' dediği zaman da sesinin ince olduğunu fark ettim. Kadın sesi gibiydi. Onu gayet iyi hatırlıyorum, mösyö."</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
