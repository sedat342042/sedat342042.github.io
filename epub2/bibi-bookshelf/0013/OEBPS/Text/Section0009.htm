<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3"><br /></span></p>

    <h1 class="MsoNormal1"><b class="calibre1"><span class="calibre2">Ceset</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot peşinde Dr. Constantine, öldürülen adamın kompartımanına girdi. "Burada bir şeye dokunuldu mu?"</span></p>

    <p class="MsoNormal"><span class="calibre3">"Hayır, hayır, hiçbir şeye dokunulmadı. Cesedi muayene ederken onu kımıldatmamaya çalıştım."</span></p>

    <p class="MsoNormal"><span class="calibre3">Poirot başını salladı. Sonra da etrafına bakındı. İnsanın ilk hissettiği, o müthiş soğuk oluyordu. Pencere mümkün olduğu kadar aşağıya indirilmiş perde açılmıştı. Poirot mırıldandı. "Uuuuf..."</span></p>

    <p class="MsoNormal"><span class="calibre3">Doktor pencereyi dikkatle inceledi. "Haklısınız. Kimse pencereden atlamamış. Herhalde pencereyi böyle düşünülmesi için mahsus açık bıraktılar. Eğer öyleyse kar, katili yendi." Çerçeveye baktı. Sonra cebinden küçük bir kutu çıkartarak pencerenin kenarına biraz toz püskürttü. "Hiç parmak izi yok. Bundan da çerçevenin silinmiş olduğu anlaşılıyor. Hoş, parmak izi de olsaydı pek fazla bir şey öğrenemezdik. Çünkü o parmak izleri Bay Ratchett'e, uşağı Masterman'a ya da kondüktöre ait olurdu. Son zamanlarda katiller böyle hatalar yapmıyorlar artık." Neşeyle ekledi. "Durum böyle olduğuna göre pencereyi kapatabiliriz. Burası soğuk hava deposundan farksız." Pencereyi kapattı, ondan sonra yatakta yatan hareketsiz adama döndü. Ratchett sırtüstü yatıyordu. Pasa benzer lekelerle dolu olan pijamasının ceketi açılarak geriye itilmişti. Doktor açıkladı. "Yaraları incelemem gerekiyordu." Poirot başını sallayarak cesedin üzerine eğildi. Tekrar doğrulduğu zaman yüzünde hoşnutsuz bir ifade vardı. "Hiç hoş değil. Biri burada durmuş ve onu arka arkaya bıçaklamış. Cesette tam kaç yara var?"</span></p>

    <p class="MsoNormal"><span class="calibre3">"Ben on iki saydım. Bunlardan bir ikisi çizik sayılabilecek kadar hafif. Ama en aşağı üçü ölüme neden olacak kadar derin." Doktorun sesindeki ifade Poirot'un dikkatini çekmişti. Çabucak ona döndü. Ufak tefek adam orada durmuş, yüzünde şaşkın bir ifadeyle cesede bakıyordu. Poirot usulca, "Bir şey size acayip geliyor," dedi. "Öyle değil mi? Konuşun, dostum. Burada sizi şaşırtan bir şey mi var?" Diğeri, "Haklısınız," diye itiraf etti. "Nedir bu?"</span></p>

    <p class="MsoNormal"><span class="calibre3">"Şu iki yarayı görüyor musunuz? Şunu ve şunu." Doktor işaret etti. "Bunlar derin. Her iki yara da kan damarlarını kesmiş olmalı. Ama buna rağmen yaraların ağzı açık değil. Üstelik normal bir şekilde kanamamışlar da." "Bu ne anlama geliyor?" "Bu yaralar açıldığı sırada adam öleli epey olmuş. Ama tabii gülünç bir fikir bu."</span></p>

    <p class="MsoNormal"><span class="calibre3">Poirot düşünceli bir tavırla mırıldandı. "Öyle gibi gözüküyordu. Ama katil emin olabilmek için geri geldi. Ama bu da pek saçma! Başka?"</span></p>

    <p class="MsoNormal"><span class="calibre3">"Şey... Bir nokta daha var."</span></p>

    <p class="MsoNormal"><span class="calibre3">"Nedir o?"</span></p>

    <p class="MsoNormal"><span class="calibre3">"Şu yarayı görüyor musunuz? Sağ kolun altındakini. Şu kalemimi alın. Siz böyle bir darbe indirebilir misiniz?"</span></p>

    <p class="MsoNormal"><span class="calibre3">Poirot elini kaldırdı. "Anlıyorum! Sağ elle böyle bir darbe indirmek çok zor. Hatta imkânsız. İnsanın böyle bir yara açabilmek için bıçağı geriye doğru sallaması lazım. Ama eğer bu yara sol elle açılmışsa..."</span></p>

    <p class="MsoNormal"><span class="calibre3">"Tamam, Mösyö Poirot. O darbenin sol, elle indirildiği hemen hemen kesin gibi."</span></p>

    <p class="MsoNormal"><span class="calibre3">"Demek katiliniz solak? Hayır. Sorun bundan daha da çetin. Öyle değil mi?"</span></p>

    <p class="MsoNormal"><span class="calibre3">"Gerçekten öyle. Mösyö Poirot. Diğer yaraların sağ elini kullanan bir insan tarafından açıldığı belli."</span></p>

    <p class="MsoNormal"><span class="calibre3">"İki kişi." Dedektif mırıldanıyordu. "Yine iki kişiye döndük." Sonra da birdenbire sordu. "Işık yanıyor muydu?"</span></p>

    <p class="MsoNormal"><span class="calibre3">Poirot, "Elektrik düğmesinden durumu anlayabiliriz," dedi. Tepesindeki ışığın düğmesini inceledi. Sonra da yatağın başucundaki lambanın düğmesini. Arkaya doğru döndürülen lambalardandı. Tepedeki ışık söndürülmüştü. Yatağın başucundaki ise kapatılmıştı.</span></p>

    <p class="MsoNormal"><span class="calibre3">Poirot düşünceli düşünceli, "Pekâlâ," dedi. "Şimdi karşımızda iki katil var. Birinci Katil ve İkinci Katil. Büyük Shakespeare onları bu şekilde tanımlardı. Birinci Katil kurbanını bıçakladı ve ışığı söndürerek kompartımandan çıktı. İkinci Katil karanlıkta geldi. Kurbanın ölmüş olduğunun farkında değil. Ölüyü en aşağı iki kere bıçakladı. Ne dersiniz?"</span></p>

    <p class="MsoNormal"><span class="calibre3">Ufak tefek doktor heyecanla, "Harika!" diye bağırdı.</span></p>

    <p class="MsoNormal"><span class="calibre3">Poirot'nun gözlerinde bir ışıltı belirdi. "Öyle mi düşünüyorsunuz? Buna sevindim. Bana biraz saçma gibi geldiydi."</span></p>

    <p class="MsoNormal"><span class="calibre3">"Bu durum başka nasıl açıklanabilir?"</span></p>

    <p class="MsoNormal"><span class="calibre3">"İşte ben de kendi kendime bunu soruyorum. Bütün bunlar sadece bir rastlantı mı? İşe iki kişinin karışmış olduğunu gösterecek şeyler var mı?"</span></p>

    <p class="MsoNormal"><span class="calibre3">"Var diyebilirim. Daha önce de söylediğim gibi bazı yaralar hafif. Bıçağı sallayan kimsenin gücü ya da isteği olmadığını gösteriyor. Ama şu.. ve şu.. " Yine işaret etti. "Bu darbeleri indiren insanın çok güçlü olması gerek. Bıçak kasları delip geçmiş."</span></p>

    <p class="MsoNormal"><span class="calibre3">"Sizce bu işi yapan erkek mi?"</span></p>

    <p class="MsoNormal"><span class="calibre3">"Bundan eminim."</span></p>

    <p class="MsoNormal"><span class="calibre3">"Bu yaraları bir kadın açmış olamaz mı?"</span></p>

    <p class="MsoNormal"><span class="calibre3">"Genç, güçlü kuvvetli, atletik yapılı bir kadın açmış olabilir. Özellikle şiddetli bir duygunun etkisindeyken. Ama ben buna pek ihtimal vermiyorum."</span></p>

    <p class="MsoNormal"><span class="calibre3">Poirot bir iki dakika konuşmadı.</span></p>

    <p class="MsoNormal"><span class="calibre3">Doktor endişeyle sordu. "Ne demek istediğimi anlatabildim mi?"</span></p>

    <p class="MsoNormal"><span class="calibre3">Poirot, "Gayet iyi anlattınız," diye cevap verdi. "Mesele çok iyi bir şekilde berraklaşmaya başlıyor!</span></p>

    <p class="MsoNormal"><span class="calibre3">Katil çok güçlü kuvvetli… Son derece de güçsüz... Bir erkek… Ve bir kadın... Sağ elini kullanıyor... Ve solak. Ah, pek komik!" Ani bir öfkeyle bağırdı. "Ya kurban? Bütün bu işler arasında ne yapıyor? Katille boğuşuyor mu? Kendini savunmaya çalışıyor mu?" Elini yastığın altına sokarak Ratchett'in bir gün önce gösterdiği tabancayı çıkardı. "Silah dolu."</span></p>

    <p class="MsoNormal"><span class="calibre3">Etraflarına bakındılar. Ratchett'in elbiseleri duvardaki çengellere asılmıştı. Lavabonun bulunduğu küçük masada birkaç şey vardı. Su dolu bir bardağa konmuş takma dişler. Başka boş bir bardak. Bir şişe maden suyu. Büyük bir cep şişesi. İçinde bir sigara izmariti, yanık kâğıtlar ve iki kibrit bulunan bir tabla.</span></p>

    <p class="MsoNormal"><span class="calibre3">Doktor boş bardağı alarak kokladı. "İşte kurbanın hareketsizliğinin nedeni.</span></p>

    <p class="MsoNormal"><span class="calibre3">"İlaç mı içirilmiş?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">Poirot başını salladı. Yanmış iki kibrit alıp dikkatle inceledi.</span></p>

    <p class="MsoNormal"><span class="calibre3">Ufak tefek doktor heyecanla sordu. "İpucu mu buldunuz?"</span></p>

    <p class="MsoNormal"><span class="calibre3">Poirot, "Bu iki kibrit birbirinden farklı," dedi. "Biri diğerinden daha yassı. Görüyor musunuz?"</span></p>

    <p class="MsoNormal"><span class="calibre3">Doktor, "Yassıları trende veriyorlar," diyerek başını salladı.</span></p>

    <p class="MsoNormal"><span class="calibre3">Poirot, Ratchett'in ceketinin ceplerini yokluyordu. Bir kibrit kutusu çıkardı, yanık kibritlerle kıyasladı.</span></p>

    <p class="MsoNormal"><span class="calibre3">"Dört köşemsi olanını Bay Ratchett çakmış. Bakalım o yassılardan da var mıymış onda?" Ama başka kibrit bulamadı.</span></p>

    <p class="MsoNormal"><span class="calibre3">Poirot şimdi kompartımanda etrafına bakınıp duruyordu. Gözleri bir kuşunkiler kadar parlaktı. İnsan gözlerinden hiçbir şeyin kaçmayacağını seziyordu. Sonra hafifçe bağırarak eğildi ve yerden bir şey aldı. Dört köşe, küçük, zarif bir mendildi. Köşesine H markası işlenmişti. Doktor, "Bir kadın mendili," dedi. "Tren şefi dostumuz haklıymış. Bu işe bir kadın karışmış."</span></p>

    <p class="MsoNormal"><span class="calibre3">Poirot homurdandı. "Ve kadın işimizi kolaylaştırmak için geride mendilini bırakıvermiş. Tıpkı kitaplarda ve filmlerdeki gibi. Üstelik işimizi daha da kolay hale sokmak için markalı bir mendil seçmiş!"</span></p>

    <p class="MsoNormal"><span class="calibre3">"Şansımız varmış!"</span></p>

    <p class="MsoNormal"><span class="calibre3">"Değil mi ya?"</span></p>

    <p class="MsoNormal"><span class="calibre3">Poirot'nun sesinin tonu doktoru şaşırttı. Ama Constantine daha bir şey soramadan Belçikalı dedektif tekrar yere eğildi. Bu kez doğrulduğu zaman avucunda pipo temizlemek için kullanılan tellerden vardı. Doktor, "Belki Bay Ratchett'indir o," dedi.</span></p>

    <p class="MsoNormal"><span class="calibre3">"Ratchett'in cebinde pipo yoktu. Tütün kesesi de."</span></p>

    <p class="MsoNormal"><span class="calibre3">"O halde bir ipucu."</span></p>

    <p class="MsoNormal"><span class="calibre3">"A, tabii. Ve yine işimizi kolaylaştırmak için yere düşüvermişler. Ama bu seferki bir erkekle ilgili bir ipucu. İnsan bu olayda delil ve ipucu bulunmadığından şikâyet edemez. Burada ipucundan daha bol bir şey yok. Ha, sahi, bıçağı ne yaptınız?"</span></p>

    <p class="MsoNormal"><span class="calibre3">"Kompartımanda bıçak yoktu. Katil onu alıp götürmüş olacak."</span></p>

    <p class="MsoNormal"><span class="calibre3">Poirot düşünceli düşünceli mırıldandı. "Neden acaba?"</span></p>

    <p class="MsoNormal"><span class="calibre3">"Hah!" Doktor ölünün ceplerini usulca yoklamaktaydı. "Bunu fark etmemiştim. Pijamanın ceketinin düğmelerini çözüp çabucak açtım o zaman." Göğüs cebinden altın bir saat çıkardı. Saat iyice ezilmiş, tam biri çeyrek geçe durmuştu. Constantine heyecanla bağırdı. "Görüyor musunuz? Bu bize cinayet saatini açıklıyor. Benim hesaplarıma da uyuyor. Ben, Ratchett'in gece yarısıyla saat iki arasında ölmüş olması gerektiğini söyledim. İşte bu saat sözlerimi destekliyor. Biri çeyrek geçe durmuş. Cinayet saati bu."</span></p>

    <p class="MsoNormal"><span class="calibre3">"Olabilir tabii. Evet, mümkün."</span></p>

    <p class="MsoNormal"><span class="calibre3">Doktor, ona merakla baktı. "Affedersiniz Mösyö Poirot, ama ben sizi anlamıyorum."</span></p>

    <p class="MsoNormal"><span class="calibre3">Poirot, "Ben de kendi kendimi anlayamıyorum," diye cevap verdi. "Hiçbir şeyi anlayamıyorum. Ve gördüğünüz gibi bu da beni endişelendiriyor." İçini çekerek masanın üzerine eğildi ve tabladaki yanık kâğıtları incelemeye koyuldu. Sonra birdenbire doğrularak kompartımandan çıktı. Geri döndüğünde doktor onu büyük bir ilgiyle seyrediyordu. Poirot yanık kâğıt parçalarını saç maşasıyla yakalayarak yakmış olduğu ispirto ocağının üzerine tuttu. "Uydurma bir şey bu. Ama işimize yarayacağını umarım." Saç maşası kızarmaya başlamıştı. Sonra birdenbire yanık kâğıtta birtakım kelimeler belirdi. Ateşten kelimeler.</span></p>

    <p class="MsoNormal"><span class="calibre3">Kağıt parçası çok küçüktü. Üzerinde üç kelime ve bir de I sözcüğün yarısı vardı.</span></p>

    <p class="MsoNormal"><span class="calibre3">"Küçük Daisy Armstrong'u unu… "</span></p>

    <p class="MsoNormal"><span class="calibre3">Poirot bağırdı. "Ah!"</span></p>

    <p class="MsoNormal"><span class="calibre3">Doktor, "Bunların sizce bir anlamı mı var?" diye sordu.</span></p>

    <p class="MsoNormal"><span class="calibre3">Poirot'nun gözleri pırıl pırıldı. Saç maşasını dikkatle masaya bıraktı. "Evet. Ölen adamın asıl adını biliyorum. Onun Amerika'dan neden kaçtığını da bildiğim gibi."</span></p>

    <p class="MsoNormal"><span class="calibre3">"Adı nedir?"</span></p>

    <p class="MsoNormal"><span class="calibre3">"Casetti."</span></p>

    <p class="MsoNormal"><span class="calibre3">Constantine kaşlarını çattı. "Bu adı hatırlar gibi oldum. Birkaç yıl önce... Hatırlayamıyorum... Amerika'da geçen bir olayla mı ilgili bu?"</span></p>

    <p class="MsoNormal"><span class="calibre3">"Evet," dedi Poirot. "Amerika'da geçen bir olayla ilgili." Başka bir açıklamada bulunmak niyetinde olmadığı anlaşılıyordu. Etrafına bakınarak, "Bunu daha sonra konuşuruz," diye ekledi. "Burada ilgimizi çekecek her şeyi görüp görmediğimizden emin olmalıyız." Ratchett'in elbisesinin ceplerini tekrar çabucak aradı. Diğer kompartımana açılan ara kapıyı yokladı. Ama diğer taraftan sürgülenmişti. Dr. Constantine, "Anlayamadığım bir şey var," dedi. "Bu ara kapı sürgülü. Koridor kapısı ise hem kilitli, hem de zinciri takılıymış. Katil pencereden de kaçmamış. O halde kompartımandan nasıl çıktı?"</span></p>

    <p class="MsoNormal"><span class="calibre3">"Elleri ayakları bağlı biri bir dolaba kapatıldığı, sonra birdenbire ortadan kaybolduğu zaman seyirciler de aynı şeyi söylerler."</span></p>

    <p class="MsoNormal"><span class="calibre3">"Yani… "</span></p>

    <p class="MsoNormal"><span class="calibre3">Poirot açıkladı. "Katil pencereden kaçtığını sanmamızı istiyordu belki de. Tabii bu yüzden diğer iki kapıdan çıkılması imkânsızmış gibi bir durum yarattı. Dolapta kaybolan biri gibi bu da bir hile. Bu hilenin nasıl yapıldığını öğrenmek bizim görevimiz." Ara kapıyı kilitledi. "Belki bizim Bayan Hubbard kızına cinayeti ayrıntılarıyla yazabilmek için buraya girmeye kalkar." Tekrar etrafına bakındı. "Artık burada yapabileceğimiz başka bir şey yok. Şimdi Mösyö Bouc'un yanına gidelim."</span></p>

    <p class="MsoNormal"></p>
  </div>
</body>
</html>
