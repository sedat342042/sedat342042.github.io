<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3"><br /></span></p>

    <p class="MsoNormal"></p>

    <p class="MsoNormal"></p>

    <h1 class="MsoNormal1"><b class="calibre1"><span class="calibre2">Kont ve Kontes Andrenyi</span></b></h1>

    <p class="MsoNormal1"><b class="calibre1"><span class="calibre2"><br /></span></b></p>

    <p class="MsoNormal"></p>

    <p class="MsoNormal"><span class="calibre3">Poirot, Kont ve Kontes Andrenyi'yi çağırttı. Ama genç adam vagon restorana yalnız başına geldi. Gerçekten çok yakışıklı bir erkekti. Boyu en aşağı bir seksen vardı. Omuzları geniş, kalçaları dardı. Çok iyi bir terzinin elinden çıktığı belli olan bir tüvit elbise giymişti. Bıyığının biçimini ve çıkık elmacık kemiklerini farketmeseniz İngiliz olduğunu sanabilirdiniz.</span></p>

    <p class="MsoNormal"><span class="calibre3">"Evet, beyler," dedi. "Sizin için ne yapabilirim?"</span></p>

    <p class="MsoNormal"><span class="calibre3">Poirot, "Olanları biliyorsunuz, mösyö," diye cevap verdi.</span></p>

    <p class="MsoNormal"><span class="calibre3">"Bu durum karşısında yolculara bazı sorular sormak zorundayız."</span></p>

    <p class="MsoNormal"><span class="calibre3">Kont rahat bir tavırla, "Tabii, tabii," dedi. "Durumunuzu anlıyorum. Ama korkarım benim de, karımın da size bu konuda pek yardımı dokunamayacak. İkimiz de uyuyorduk ve hiçbir şey duymadık."</span></p>

    <p class="MsoNormal"><span class="calibre3">"Ölen adamın kim olduğunu biliyor musunuz, mösyö?"</span></p>

    <p class="MsoNormal"><span class="calibre3">"Duyduğuma göre o iriyarı Amerikalı öldürülmüş. Yüzü hiç de hoş değildi. Yemekte şu masada oturuyordu." Başıyla Ratchett ve Hector MacQueen'in masasını işaret etti.</span></p>

    <p class="MsoNormal"><span class="calibre3">"Evet, öyle, mösyö. Ama ben adını bilip bilmediğinizi sormak istemiştim."</span></p>

    <p class="MsoNormal"><span class="calibre3">"Bilmiyorum." Kontun, Poirot'nun sorularına çok şaşmış gibi bir hali vardı. "Adını öğrenmek istiyorsanız, herhalde pasaportunda yazılıdır."</span></p>

    <p class="MsoNormal"><span class="calibre3">Poirot, "Pasaportundaki adı Ratchett," dedi. "Ama asıl adı bu değil, mösyö. Ratchett Amerika'da çocuk kaçırma olayına karışan Casetti adında biriydi." Konuşurken dikkatle kontu süzüyordu. Ama bu sözleri genç adamı hiç etkilemedi. Sadece gözlerini hafifçe açtı.</span></p>

    <p class="MsoNormal"><span class="calibre3">"Ah! İşte bu durumu aydınlatacaktır. Pek garip bir yerdir Amerika."</span></p>

    <p class="MsoNormal"><span class="calibre3">"Siz Amerika'da bulundunuz herhalde?"</span></p>

    <p class="MsoNormal"><span class="calibre3">"Bir yıl Washington'da kaldım."</span></p>

    <p class="MsoNormal"><span class="calibre3">"Belki Armstrong ailesiyle de tanıştınız?"</span></p>

    <p class="MsoNormal"><span class="calibre3">"Armstrong… Armstrong... Hatırlamak zor. İnsan o kadar çok kimseyle tanışıyor ki," Gülümseyerek omzunu silkti. "Konuya dönelim. Size yardım için başka ne yapabilirim?"</span></p>

    <p class="MsoNormal"><span class="calibre3">"Kompartımanınıza ne zaman çekildiniz?" Plana göre kontla kontes 12 ve 13 numaralı kompartımanlarda kalıyorlardı.</span></p>

    <p class="MsoNormal"><span class="calibre3">"Yemekteyken kompartımanlardan birindeki yatağı yaptırmıştık. Dönüşte bir süre orada oturduk. İskambil oynadık.</span></p>

    <p class="MsoNormal"><span class="calibre3">Saat on birde karım yattı. Kondüktör benim yatağımı yaptı. Ben de yatıp sabaha kadar mışıl mışıl uyudum."</span></p>

    <p class="MsoNormal"><span class="calibre3">"Trenin durduğunu fark ettiniz mi?"</span></p>

    <p class="MsoNormal"><span class="calibre3">"Ancak sabah farkına vardım."</span></p>

    <p class="MsoNormal"><span class="calibre3">Kont gülümsedi. "Karım trenle yolculuk yaparken uyku ilacı alır hep. Dün gece de yine öyle yaptı." Bir an durdu. "Size herhangi bir şekilde yardım edemeyeceğim için üzgünüm."</span></p>

    <p class="MsoNormal"><span class="calibre3">Poirot ona kâğıtla kalemi verdi. "Bir formalite bu. Buraya isim ve adresinizi yazmanızı rica edeceğim."</span></p>

    <p class="MsoNormal"><span class="calibre3">Genç adam isteneni yaptıktan sonra ayağa kalktı. "Karımın buraya gelmesi gereksiz. Size benim anlattıklarımdan daha fazla bir şey söyleyemez."</span></p>

    <p class="MsoNormal"><span class="calibre3">Poirot'nun gözlerinde hafif bir pırıltı belirdi. "Herhalde, herhalde. Ama yine de Madam la Kontes'le kısa bir konuşma yapmak isterim."</span></p>

    <p class="MsoNormal"><span class="calibre3">"Emin olun, gereksiz." Kontun sesi çok otoriterdi.</span></p>

    <p class="MsoNormal"><span class="calibre3">Poirot ona sakin sakin bakarak gözlerini kırpıştırdı. "Sadece bir formalite. Ama raporumu tamamlamak için bu konuşmayı yapmak zorundayım."</span></p>

    <p class="MsoNormal"><span class="calibre3">"Siz bilirsiniz." Kont istemeye istemeye razı olmuştu. Yabancılara özgü tavırla eğilerek çabucak selam verdi ve salondan çıktı.</span></p>

    <p class="MsoNormal"><span class="calibre3">Poirot uzanarak kontun pasaportunu aldı. Başta genç adamın adı ve unvanları yazılıydı. Poirot ondan sonraki kısma geçti. "Yanındaki kişi: Karısı. Adı: Elena Maria. Kızlık soyadı: Goldenberg. Yaşı: Yirmi."</span></p>

    <p class="MsoNormal"><span class="calibre3">Pasaporta dikkatsiz bir memur yağ damlatmıştı.</span></p>

    <p class="MsoNormal"><span class="calibre3">Bouc, "Diplomatik pasaport," dedi. "Onları sinirlendirmemek için dikkatli davranmalıyız. Bu çiftin cinayetle bir ilişkisi olamaz."</span></p>

    <p class="MsoNormal"><span class="calibre3">"Endişelenmeyin, aziz dostum. Son derecede dikkatli ve nazik olacağım. Sadece bir formalite bu."</span></p>

    <p class="MsoNormal"><span class="calibre3">Kontes Andrenyi vagon restorana girdiği için Poirot sesini alçaltmıştı.</span></p>

    <p class="MsoNormal"><span class="calibre3">Genç kadın son derece güzeldi ve çekingen bir hali vardı. "Beni görmek istemişsiniz."</span></p>

    <p class="MsoNormal"><span class="calibre3">"Sadece bir formalite, Madam la Kontes." Poirot kibar bir tavırla ayağa kalkarak eğildi. Genç kadını karşısındaki iskemleye oturttu. "Size sadece dün gece bir şey görüp görmediğinizi soracaktım. Bu olayı aydınlatacak bir şey gördünüz mü? Ya da duydunuz mu?"</span></p>

    <p class="MsoNormal"><span class="calibre3">"Ne duydum, ne de gördüm, mösyö. Uyuyordum."</span></p>

    <p class="MsoNormal"><span class="calibre3">"Sözgelişi… Sizinkinin hemen yanındaki kompartımandan gelen gürültüleri de işitmediniz mi? Orada kalan Amerikalı hanım müthiş bir korkuya kapılmış ve kondüktörün zilini çalmış."</span></p>

    <p class="MsoNormal"><span class="calibre3">"Hiçbir şey duymadım, mösyö. Çünkü uyku ilacı almıştım." "</span></p>

    <p class="MsoNormal"><span class="calibre3">Ah! Anlıyorum. Neyse... Sizi fazla tutmayayım." Genç kadın hızla ayağa kalkarken Belçikalı ekledi. "Bir dakika. Pasaportta yazılı olan şu noktalar... Bunlar doğru mu? Kızlık soyadınız, yaşınız vb."</span></p>

    <p class="MsoNormal"><span class="calibre3">"Doğru, mösyö."</span></p>

    <p class="MsoNormal"><span class="calibre3">"O halde şuraya imzanızı atarsanız..."</span></p>

    <p class="MsoNormal"><span class="calibre3">Genç kadın hemen imzasını attı. "Elena Andrenyi." Yana doğru eğri yazısı zarifti.</span></p>

    <p class="MsoNormal"><span class="calibre3">"Eşinizle birlikte Amerika'ya gittiniz mi, madam?"</span></p>

    <p class="MsoNormal"><span class="calibre3">"Hayır, mösyö." Kontes gülümsedi. Hafifçe kızarmıştı. "O sırada evli değildik. Biz evleneli bir yıl oldu."</span></p>

    <p class="MsoNormal"><span class="calibre3">"Ah, anlıyorum. Teşekkür ederim, madam... Ha, aklıma gelmişken. Kocanız tütün içer mi?"</span></p>

    <p class="MsoNormal"><span class="calibre3">Gitmek üzere olan genç kadın, ona hayretle baktı. "Evet."</span></p>

    <p class="MsoNormal"><span class="calibre3">"Pipo?"</span></p>

    <p class="MsoNormal"><span class="calibre3">"Hayır. Sigar ve sigara."</span></p>

    <p class="MsoNormal"><span class="calibre3">"Ah! Teşekkür ederim."</span></p>

    <p class="MsoNormal"><span class="calibre3">Genç kadın durakladı. Gözlerinde derin bir merakla Poirot' yu süzüyordu. Çok güzeldi gözleri. Siyah, hemen hemen badem biçimi. Genç kadının o uzun, siyah kirpikleri beyaz tenli yanaklarını okşuyordu. Modaya uygun olarak kıpkırmızıya boyanmış dudakları hafifçe parlamıştı. Bambaşka bir havası ve güzelliği vardı. "Bunu bana neden sordunuz?"</span></p>

    <p class="MsoNormal"><span class="calibre3">Poirot bu konuyu önemsemezmiş gibi elini salladı. "Madam, dedektifler türlü türlü sorular sormak zorundadırlar. Sözgelişi... Bana sabahlığınızın rengini söyler misiniz?"</span></p>

    <p class="MsoNormal"><span class="calibre3">Kontes ona bakakaldı. Sonra da güldü. "Sarı şifon. Çok önemli mi bu?"</span></p>

    <p class="MsoNormal"><span class="calibre3">"Çok çok önemli, madam."</span></p>

    <p class="MsoNormal"><span class="calibre3">Genç kadın merakla sordu. "Siz gerçekten dedektif misiniz?"</span></p>

    <p class="MsoNormal"><span class="calibre3">"Emrinizdeyim, madam."</span></p>

    <p class="MsoNormal"><span class="calibre3">Kontes Andrenyi gülümsedi, sonra da başıyla selam vererek çıktı.</span></p>

    <p class="MsoNormal"><span class="calibre3">Mösyö Bouc takdirle, "Çok güzel bir kadın..." diyerek içini çekti. "Ama işimize yarayacak bir şey öğrenmedik."</span></p>

    <p class="MsoNormal"><span class="calibre3">Poirot mırıldandı. "Öyle... Bu çift ne bir şey görmüş, ne de duymuş."</span></p>

    <p class="MsoNormal"><span class="calibre3">"Artık İtalyanla konuşalım mı?"</span></p>

    <p class="MsoNormal"><span class="calibre3">Poirot bir an cevap vermedi. Macar pasaportundaki yağ lekesini inceliyordu.</span></p>

    <p class="MsoNormal"></p>
  </div>
</body>
</html>
