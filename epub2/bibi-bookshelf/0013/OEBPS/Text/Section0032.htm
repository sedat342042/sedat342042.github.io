<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Yine Şaşırtıcı Açıklamalar</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Bouc, "Artık beni hiçbir şey şaşırtmaz," dedi. "Hiçbir şey. Trendeki bütün yolcuların vaktiyle Armstrong'iarm evinde oturmuş olduklarını öğrensem, yine de hayret etmem."</span></p>

    <p class="MsoNormal"><span class="calibre3">Poirot, "Bu sözleriniz çok ilgi çekici," dedi gülümseyerek. "Herkesten çok şüphelendiğiniz İtalyan’ın neler söyleyeceğini dinlemek ister misiniz?"</span></p>

    <p class="MsoNormal"><span class="calibre3">"Yoksa yine o ünlü tahminlerinizden birini mi açıklayacaksınız?"</span></p>

    <p class="MsoNormal"><span class="calibre3">"İyi bildiniz."</span></p>

    <p class="MsoNormal"><span class="calibre3">Constantine, "Çok acayip bir olay bu," dedi.</span></p>

    <p class="MsoNormal"><span class="calibre3">"Hayır. Tersine çok normal."</span></p>

    <p class="MsoNormal"><span class="calibre3">Bouc gülünç bir umutsuzlukla ellerini havaya doğru kaldırdı. "Eğer normal dediğiniz buysa, dostum..."</span></p>

    <p class="MsoNormal"><span class="calibre3">Söyleyecek söz bulamıyordu.</span></p>

    <p class="MsoNormal"><span class="calibre3">Poirot o arada garsondan Antonio Foscarelli'yi çağırmasını istemişti. İriyarı İtalyan içeri girerken yüzünde ihtiyatlı bir ifade vardı. Tuzağa düşmüş bir hayvan gibi sinirli sinirli bir sağa bir sola bakıyordu. "Ne demek istiyorsunuz?" diye sordu. "Size söyleyecek başka bir şeyim yok. Duyuyor musunuz? Hiçbir şeyim yok. Per Dio..." Elini masaya vurdu. Poirot kesin bir tavırla, "Bize söyleyecek bir şeyiniz var," dedi. "Gerçek!"</span></p>

    <p class="MsoNormal"><span class="calibre3">"Gerçek?" İtalyan endişeyle Poirot'ya bir göz attı. O uysal ve kendinden emin tavırları kaybolmuştu.</span></p>

    <p class="MsoNormal"><span class="calibre3">"Evet. Belki de ben bunu şimdiden biliyorum. Ama sizin açıklamanız kendiniz için iyi olur."</span></p>

    <p class="MsoNormal"><span class="calibre3">"Amerikan polisi gibi konuşuyorsunuz. 'Haydi açıkla...' Öyle söyleseler onlar. 'Haydi açıkla!'"</span></p>

    <p class="MsoNormal"><span class="calibre3">"Ah! Demek New York polisini yakından tanıyorsunuz?"</span></p>

    <p class="MsoNormal"><span class="calibre3">"Hayır, hayır. Aleyhimde hiçbir delil bulamadılar. Ama bulmaya çalışmadılar değil."</span></p>

    <p class="MsoNormal"><span class="calibre3">Poirot usulca, "Bu iş Armstrong olayıyla ilgiliydi, değil mi?" diye sordu. "Siz onların şoförü müydünüz?" İtalyan’la göz göze geldiler.</span></p>

    <p class="MsoNormal"><span class="calibre3">İriyarı adamın kabadayıca tavırları kayboldu. Şimdi sönmüş bir balona benziyordu. "Madem biliyorsunuz... O halde bana neden soruyorsunuz?"</span></p>

    <p class="MsoNormal"><span class="calibre3">"Bu sabah neden yalan söylediniz?"</span></p>

    <p class="MsoNormal"><span class="calibre3">"İş yüzünden. Sonra o Yugoslav polislerine güvenmiyorum. Onlar İtalyanlardan nefret ederler. Bana adil davranmazlardı."</span></p>

    <p class="MsoNormal"><span class="calibre3">"Belki de tam anlamıyla adil davranırlardı!"</span></p>

    <p class="MsoNormal"><span class="calibre3">"Hayır, hayır, benim dün geceki olayla hiçbir ilişkim yok. Kompartımanımdan hiç ayrılmadım. O uzun yüzlü İngiliz’e sorun da söylesin. O köpeği.. Ratchett denilen o adamı ben öldürmedim. Aleyhimde bir tek deli! bile yok elinizde."</span></p>

    <p class="MsoNormal"><span class="calibre3">Poirot kâğıda bir şeyler yazıyordu. Başını kaldırarak yavaşça, "Pekâlâ," dedi. "Gidebilirsin."</span></p>

    <p class="MsoNormal"><span class="calibre3">Foscarelli endişeyle durakladı. "Katilin ben olmadığımı anladınız, değil mi? O olayla hiçbir ilgim olamayacağını?"</span></p>

    <p class="MsoNormal"><span class="calibre3">"Size gidebileceğinizi söyledim."</span></p>

    <p class="MsoNormal"><span class="calibre3">"Komplo bu. Cinayeti benim üzerime mi yıkacaksınız? Hem de elektrikli sandalyede gebermesi gereken bir domuz yüzünden. Onun elektrikli sandalyeye oturulmaması bir rezaletti. Eğer bu işi yapan ben olsaydım, beni yakalasalardı.. "</span></p>

    <p class="MsoNormal"><span class="calibre3">"Yoksa öyle mi olması lazımdı?"</span></p>

    <p class="MsoNormal"><span class="calibre3">"Ne diyorsunuz siz? O küçük… Bütün evin neşesiydi o. Beni Tonio diye çağırırdı. Arabaya biner, sanki direksiyonu kullanıyormuş gibi davranırdı. Bütün ev halkı tapardı ona. Sonunda polis bile bunu anladı. Ah, o güzel küçük!"</span></p>

    <p class="MsoNormal"><span class="calibre3">Sesi yumuşamıştı. Gözleri doldu. Sonra da birdenbire topuklarının üzerinde dönerek hızla salondan çıktı.</span></p>

    <p class="MsoNormal"><span class="calibre3">Poirot, "Pietro," diye seslendi. Garson koşarak geldi. "On numara. O İsveçli kadın yolcu."</span></p>

    <p class="MsoNormal"><span class="calibre3">"Emredersiniz, mösyö."</span></p>

    <p class="MsoNormal"><span class="calibre3">Bouc, "Biri daha?" diye bağırdı. "Ah, hayır.. imkânsız bu. imkânsız diyorum size!"</span></p>

    <p class="MsoNormal"><span class="calibre3">"Dostum, bilmeniz gerek... Sonunda trende herkesin Ratchett'i öldürmesi için önemli bir nedeni olduğunu ortaya çıkarsak bile, yine de öğrenmek zorundayız. Ve bir kere öğrendik mi, suçlunun kim olduğuna kesinlikle karar verebiliriz."</span></p>

    <p class="MsoNormal"><span class="calibre3">Bouc inledi. "Başım dönüyor."</span></p>

    <p class="MsoNormal"><span class="calibre3">Garson anlayışlı bir tavırla Greta Ohlsson'u içeri soktu. Kadın Poirot'nun karşısındaki iskemleye çöktü. Ve mendilini yüzüne bastırarak hıçkırmaya koyuldu, s</span></p>

    <p class="MsoNormal"><span class="calibre3">"Üzülmeyin, matmazel. Üzülmeyin." Poirot kadının omzuna vurdu. "Bana sadece doğru olan birkaç söz söyleyin. Küçük Daisy Armstrong'a bakan dadı sizdiniz, değil mi?"</span></p>

    <p class="MsoNormal"><span class="calibre3">Zavallı kadın, "Doğru bu," diye mırıldanarak ağlamasını sürdürdü. "Doğru bu. Ah, o bir melekti. Kalbi güven dolu küçük, tatlı bir melek. Sevgi ve şefkatten başka bir şey görmemişti. O ahlaksız adam onu kaçırdı. Ona zalimce davrandı.. Anneciği ve yaşayamayan o diğer küçük... Anlayamazsınız... Bilemezsiniz... Eğer siz benim gibi orada olsaydınız, bütün o felaketi görseydiniz! Size bu sabah gerçeği açıklamalıydım. Ama korktum... Korktum. O iğrenç adamın ölmüş olmasına sevinmiştim. Artık küçük çocuklara işkence edemeyecek, onları öldüremeyecekti. Ah, konuşamayacağım... Kelime bulamıyorum..."</span></p>

    <p class="MsoNormal"><span class="calibre3">Eskisinden daha da şiddetle ağlamaya başladı.</span></p>

    <p class="MsoNormal"><span class="calibre3">Poirot hâlâ şefkatle onun omzuna vuruyordu. "Haydi.. Haydi.. Anlıyorum... Her şeyi anlıyorum... Her şeyi, her şeyi.. Bana inanın. Size artık soru sormayacağım. Doğru olduğunu bildiğim bir şeyi itiraf etmeniz yeterli. Emin olun anlıyorum..." Hıçkırıktan konuşacak halde değildi Greta Ohlsson. Ayağa kalktı ve el yordamıyla kapıya doğru gitti. Ve tam o sırada içeri giren adamla çarpıştı. Uşak Masterman'dı bu.</span></p>

    <p class="MsoNormal"><span class="calibre3">Adam doğru Poirot'nun yanına geldi ve her zamanki sakin, ifadesiz sesiyle konuşmaya başladı. "Sizi rahatsız etmediğimi umarım, efendim. Hemen gelip size doğruyu söylememin daha iyi olacağını düşündüm. Ben savaşta Albay Arbuthnot'un emir eriydim, efendim. Daha sonra New York'ta da onun yanında uşak olarak çalıştım. Korkarım bu gerçeği bu sabah sizden sakladım. Bu yaptığım doğru değildi, efendim. Gelip size her şeyi söylememin doğru olacağına karar verdim. Ama Tonio'dan şüphelenmediğinizi umarım, efendim. Tonio bir sineğe bile kıyamaz, efendim. Onun bütün gece kompartımandan ayrılmadığına da yemin ederim, efendim. Onun için de cinayeti o işlemiş olamaz. Tonio bir yabancı olabilir, efendim, ama çok müşfik bir insandır. Gazetelerde okuduğumuz o kötü katil İtalyanlara hiç benzemez." Sustu. Poirot ısrarla onu süzüyordu. "Bütün söyleyecekleriniz bu kadar mı?"</span></p>

    <p class="MsoNormal"><span class="calibre3">"Bu kadar, efendim." Durakladı. Poirot bir şey söylemeyince, özür dilermiş gibi eğilip selam verdi. Kısa bir tereddütten sonra geldiği gibi usulca vagon restorandan çıktı. Dr. Constantine, "Bu okuduğum polis romanlarının hepsinden de acayip," dedi "İnanılacak gibi değil."</span></p>

    <p class="MsoNormal"><span class="calibre3">Bouc, "Ben de aynı fikirdeyim," diyerek içini çekti. "O vagondaki on iki yolcudan dokuzunun Armstrong olayıyla ilgisi olduğu ortaya çıktı. Daha ne olacak? Yoksa bundan sonra kim gelecek?"</span></p>

    <p class="MsoNormal"><span class="calibre3">Poirot, "Bu sorunuzu yanıtlayabileceğim galiba," dedi. "İşte Amerikalı dedektifimiz Bay Hardman geliyor."</span></p>

    <p class="MsoNormal"><span class="calibre3">"O da mı itiraflarda bulunacak?"</span></p>

    <p class="MsoNormal"><span class="calibre3">Poirot cevap vermeden Amerikalı masalarına geldi. Zeki gözlerle onları şöyle bir süzdükten sonra bir iskemleye oturdu. "Bu trende neler oluyor?" diye sordu. "Bana burası tımarhaneden farksız gözüküyor."</span></p>

    <p class="MsoNormal"><span class="calibre3">Poirot gözlerinde neşeli bir parıltıyla, "Bay Hardman," dedi. "Armstrong'ların evinde bahçıvan olmadığınızdan emin misiniz?"</span></p>

    <p class="MsoNormal"><span class="calibre3">Bay Hardman bu söze başka bir cevap verdi. "Onların evlerinin bir bahçesi vardı."</span></p>

    <p class="MsoNormal"><span class="calibre3">"Veya belki de uşak?"</span></p>

    <p class="MsoNormal"><span class="calibre3">"Öyle bir yere uyacak kadar kibar tavırlı değilim. Hayır, Armstrong'ların eviyle hiçbir ilişkim olmadı. Trende onlarla ilgisi olamayan bir ben varım galiba. Yavaş yavaş buna inanmaya başlıyorum. İnanılacak gibi mi? Öyle değil mi? İnanılacak gibi mi?"</span></p>

    <p class="MsoNormal"><span class="calibre3">Poirot sakin sakin, "Gerçekten biraz şaşılacak gibi," diye mırıldandı. Bouc bağırdı. "Doğrusu ya! Gülünç bu!" Poirot sordu. "Sizin cinayet hakkında bazı fikirleriniz var mı, Bay Hardman?"</span></p>

    <p class="MsoNormal"><span class="calibre3">"Hayır. Şaşırdım kaldım. Ne düşüneceğimi bilmiyorum. Hepsi birden bu cinayet olayına karışmış olamazlar. Ama hangisinin suçlu olduğunu bir türlü çıkaramıyorum. Siz bütün bunları nasıl anladınız? İşte benim öğrenmek istediğim bu."</span></p>

    <p class="MsoNormal"><span class="calibre3">"Tahmin ettim."</span></p>

    <p class="MsoNormal"><span class="calibre3">"O halde bana inanın, tahminlerde bulunmasını çok iyi biliyorsunuz. Evet. Bunu bilir bunu söylerim. Olağanüstüsünüz." Bay Hardman arkasına yaslanarak hayran hayran Poirot'ya baktı. "Kusura bakmayın. Ama sizi ilk gören buna kesinlikle ihtimal vermez. Karşınızda saygıyla eğiliyorum. Gerçekten eğiliyorum."</span></p>

    <p class="MsoNormal"><span class="calibre3">"Çok naziksiniz, Bay Hardman."</span></p>

    <p class="MsoNormal"><span class="calibre3">"Hiç de değil. Gerçeği söylüyorum."</span></p>

    <p class="MsoNormal"><span class="calibre3">Poirot, "Ne olursa olsun," dedi, "Sorun halledilmiş değil henüz. Bay Ratchett'i kimin öldürdüğünü kesinlikle söyleyebilir miyiz?"</span></p>

    <p class="MsoNormal"><span class="calibre3">Hardman, "Bana hiç sormayın," diye cevap verdi. "Ben bir şey söyleyemem. Kalbim hayranlık dolu. Haklarında henüz bir tahminde bulunmadığınız o iki yolcu ne olacak? O yaşlı Amerikalı kadınla oda hizmetçisi? Trende sadece ikisinin masum olduğunu kabul edeceğinizi sanırım."</span></p>

    <p class="MsoNormal"><span class="calibre3">Poirot gülümsedi. "Onları küçük koleksiyonumuza katabilirsek durum değişir. Mesela... Armstrong'un evindeki kâhya ve aşçı diyelim."</span></p>

    <p class="MsoNormal"><span class="calibre3">Hardman bıkkınlıkla, "Artık bu dünyada beni hiçbir şey şaşırtamaz," dedi. "Tımarhane... Tımarhaneden farksız burası."</span></p>

    <p class="MsoNormal"><span class="calibre3">"Ah! Artık bu kadar rastlantı olamaz!" Mösyö Bouc heyecanla bağırıyordu. "Hepsi de bu olaya karışmadılar ya?"</span></p>

    <p class="MsoNormal"><span class="calibre3">Poirot ona baktı. "Anlamıyorsunuz... Söyleyin bana. Ratchett'i kimin öldürdüğünü biliyor musunuz?"</span></p>

    <p class="MsoNormal"><span class="calibre3">Bouc soruya soruyla cevap verdi. "Siz biliyor musunuz?"</span></p>

    <p class="MsoNormal"><span class="calibre3">Poirot başını salladı. "A, tabii. Bunu bir süre önce anladım. Öyle belirli bir şey ki, sizin de fark etmemiş olmanıza şaşıyorum." Hardman'a dönerek sordu. "Ya siz?"</span></p>

    <p class="MsoNormal"><span class="calibre3">Amerikalı, "Hayır," dedi. Merakla Belçikalı dedektife bakıyordu. "Bilmiyorum... Hiç bilmiyorum... Katil içlerinden hangisi?"</span></p>

    <p class="MsoNormal"><span class="calibre3">Poirot bir an cevap vermedi. Sonra da, "Bay Hardman herkesi buraya toplamak nezaketini gösterirseniz," dedi. "Bu esrarın iki çözüm</span></p>

    <p class="MsoNormal"></p>
  </div>
</body>
</html>
