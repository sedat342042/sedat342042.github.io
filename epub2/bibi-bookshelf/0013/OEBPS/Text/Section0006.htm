<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Karanlıkta Bir Çığlık</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Doğu Ekspresi o gece dokuza çeyrek kala Belgrad'a vardı. Poirot'yu Mösyö Bouc'un kompartımanına, bir numaraya geçirdiler. Bouc ise katara bağlanan Atina vagonunda bir kompartımanı istemişti. Tren dokuzu çeyrek geçe Belgrad'dan kalktı. Yolculuğun bu ikinci gününde herkes yavaş yavaş birbiriyle dost olmaya başlamıştı. Poirot vagon restoranın hemen yanında olan kompartımanına giderken koridorda MacQueen'le karşılaştı. Genç adam kendi kompartımanının kapısında duran Albay Arbuthnot'la konuşuyordu. MacQueen, Poirot'yu görünce birdenbire konuşmasını yarıda kesti. Yüzünde müthiş bir hayret vardı.</span></p>

    <p class="MsoNormal"><span class="calibre3">"A," diye bağırdı. "Ben sizin bizden ayrıldığınızı sanıyordum. Bana Belgrad'da ineceğinizi söylemiştiniz."</span></p>

    <p class="MsoNormal"><span class="calibre3">Poirot gülümsedi. "Beni yanlış anladınız. Şimdi hatırladım. Tam bunu konuşurken tren İstanbul'dan hareket ettiydi."</span></p>

    <p class="MsoNormal"><span class="calibre3">"Ama bavullarınız! Hiçbiri yok!"</span></p>

    <p class="MsoNormal"><span class="calibre3">"Onları başka kompartımana geçirdiler, işte o kadar."</span></p>

    <p class="MsoNormal"><span class="calibre3">"Ah! Anladım." MacQuenn, Arbuthnot'la yaptığı konuşmaya devam etti. Poirot da koridorda ilerlerdi. Kendi kompartımanından iki kapı aşağıda adı Bayan Hubbard olan yaşlıca Amerikalı kadın koyun suratlı</span></p>

    <p class="MsoNormal"><span class="calibre3">İsveçli arkadaşıyla konuşuyordu. Bayan Hubbard ona zorla bir dergi veriyordu.</span></p>

    <p class="MsoNormal"><span class="calibre3">"Alın, alın. Bende okunacak şey çok. Ah, soğuk ne müthiş, değil mi?" Dostça bir tavırla Poirot'ya selam verdi.</span></p>

    <p class="MsoNormal"><span class="calibre3">İsveçli kadın, "Çok naziksiniz," dedi.</span></p>

    <p class="MsoNormal"><span class="calibre3">"Rica ederim, rica ederim. Güzel güzel uyuyacağınızı ve sabaha başınızın ağrısının kalmayacağını umarım."</span></p>

    <p class="MsoNormal"><span class="calibre3">"Soğuk yüzünden. Şimdi bir çay içerim."</span></p>

    <p class="MsoNormal"><span class="calibre3">"Aspirininiz var mı? Emin misiniz? Bende aspirinden bol bir şey yok... Eh, iyi geceler, şekerim." Diğer kadın uzaklaşırken, Bayan Hubbard, Poirot'ya döndü. "Zavallıcık. İsveçli. Anladığım kadarıyla misyonermiş. Şu öğretmen olanlardan. İyi bir insan ama fazla İngilizce bilmiyor. Ama kızım hakkında anlattıklarımla çok ilgilendi."</span></p>

    <p class="MsoNormal"><span class="calibre3">Poirot da Bayan Hubbard'ın kızını duymuştu. Zaten trende İngilizce bilen herkes onun kızı hakkında anlattıklarını duymuşlardı. Olanca sesiyle konuşmaktan hoşlanıyordu Bayan Hubbard. Yanlarındaki kapı açıldı ve zayıf, solgun yüzlü uşak dışarı çıktı. Poirot içeride Bay Ratchett'in yatakta oturduğunu fark etti. Adam da onu gördü ve bir an yüzü öfkeyle karardı. Sonra kapı kapandı. Bayan Hubbard, Poirot'yu biraz kenara çekti. "Biliyor musunuz, bu adamdan ödüm patlıyor. Hayır, hayır, uşaktan değil. Efendisinden korkuyorum. Ne de efendi ya! O adamda bir gariplik var. Kızım önsezilerimin çok güçlü olduğunu söyler hep. 'Annemin içine doğdu mu, mutlaka doğrudur,' der. O adam konusunda da içime bir şeyler doğuyor. Yanımdaki kompartımanda olması hiç hoşuma gitmiyor. Dün gece aradaki kapıya bavulumu dayadım. Bana o tokmağı yoklamış gibi geldi de. O adamın bir katil, şu gazetelerde okuduğumuz tren hırsızlarından biri olduğu ortaya çıkarsa hiç şaşmam. Belki benimki budalalık ama bu adamdan ödüm patlıyor. Kızımla kocası İzmir'deki Amerikan Kolejinde çalışıyorlar. Bana yolculuğumun çok rahat geçeceğini söylediler. Ama açıkçası benim içim hiç rahat değil. Belki gülünç bir şey bu.. Bana bu yolculukta her şey olabilirmiş gibi geliyor. Her şey. O sevimli genç, bu adamla sekreterlik yapmaya nasıl dayanıyor, anlamıyorum."</span></p>

    <p class="MsoNormal"><span class="calibre3">Albay Arbuthnot'la MacQueen koridordan onlara doğru geliyorlardı. MacQueen, "Benim kompartımanıma gelin," diyordu. "Henüz yatak yapılmadı. Hindistan siyaseti konusunda anlamak istediğim şu.. "</span></p>

    <p class="MsoNormal"><span class="calibre3">İki adam onların yanından geçerek MacQueen'in kompartımanın bulunduğu vagona doğru gittiler. Bayan Hubbard, Poirot'ya, "İyi geceler," dedi. "Bari yatıp bir kitap okuyayım. İyi geceler."</span></p>

    <p class="MsoNormal"><span class="calibre3">"İyi geceler, madam."</span></p>

    <p class="MsoNormal"><span class="calibre3">Poirot, Ratchett'inkinin hemen yanında olan kompartımanına girdi. Soyunup yattı. Yarım saat kadar okuduktan sonra ışığı söndürdü.</span></p>

    <p class="MsoNormal"><span class="calibre3">Birkaç saat sonra irkilerek uyandı. Kendisini neyin uyandırdığını biliyordu. Yakında bir yerden tiz bir inilti, hatta bir feryat gelmişti. Aynı anda da sert sert bir zil çalmıştı. Poirot yatakta doğrularak ışığı yaktı. Trenin durmuş olduğunu fark etti. Herhalde bir istasyona gelmişlerdi.</span></p>

    <p class="MsoNormal"><span class="calibre3">O feryat Belçikalıyı şaşırtmıştı. Yandaki kompartımanda Ratchett'in olduğunu hatırladı. Yataktan kalkarak kapıyı açtı. Aynı anda yataklı vagon kondüktörü telaşla koridordan ilerleyerek Ratchett'in kapısına vurdu. Poirot kapısını hafifçe aralamış bakıyordu. Kondüktör tekrar vurdu. Bir zil çaldı ve koridorun aşağısındaki bir kapının üzerinde ışık belirdi. Kondüktör omzunun üzerinden baktı. Aynı anda yandaki kompartımandan biri seslendi. "Bir şey yok. Yanılmışım." Fransızca konuştu.</span></p>

    <p class="MsoNormal"><span class="calibre3">"Peki, mösyö." Kondüktör bu kez koşarak üzerinden ışık sızan kapıya vurdu.</span></p>

    <p class="MsoNormal"><span class="calibre3">İçi rahatlayan Poirot da yatağına dönerek elektriği söndürdü. Saatine bir göz attı. Bire yirmi üç vardı.</span></p>

    <p class="MsoNormal"></p>
  </div>
</body>
</html>
