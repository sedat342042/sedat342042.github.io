<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Prenses Dragomiroff'un Küçük Adı</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Kontla kontes gittikten sonra Poirot dönüp iki arkadaşına baktı. "Gördünüz ya? İlerliyoruz."</span></p>

    <p class="MsoNormal"><span class="calibre3">Bouc nazik nazik, "Harika bir başarı," dedi. "İş bana kalsaydı Kont ve Kontes Andrenyi'den şüphelenmek aklımdan bile geçmezdi. Onların bu işle hiçbir ilişkileri olmadığını düşündüğümü itiraf etmeliyim. Kontesin cinayet işlediğinden hiç şüpheniz yok herhalde? Acı bir şey bu. Ama onu giyotine göndermezler. Hafifletici nedenler var. Birkaç yıl hapse mahkûm ederler, işte o kadar."</span></p>

    <p class="MsoNormal"><span class="calibre3">"Yani onun suçlu olduğundan eminsiniz."</span></p>

    <p class="MsoNormal"><span class="calibre3">"Dostum, artık bunun şüphe götürür tarafı var mı? Onları mahsus öyle yatıştırdınız, değil mi? Biz kardan kurtuluncaya ve polis işe el koyuncaya kadar bir kargaşalık olmaması için."</span></p>

    <p class="MsoNormal"><span class="calibre3">"Kont karısının masum olduğunu söyledi, şerefi üzerine yemin etti. Buna inanmıyorsunuz galiba?"</span></p>

    <p class="MsoNormal"><span class="calibre3">"Dostum, tabii öyle söyleyecekti. Başka ne diyebilirdi? Karısına tapıyor. Onu kurtarmak istiyor. Yalanını ustaca bir şekilde tekrarlıyor. Şöyle bir derebeyi edasıyla. Ama sözleri yalan olmayıp da ne olacak?"</span></p>

    <p class="MsoNormal"><span class="calibre3">"Gülünç bir fikir ama ben bu sözlerin doğru olabileceğini düşünüyordum."</span></p>

    <p class="MsoNormal"><span class="calibre3">"Hayır, hayır. Mendili unutmayın. Mendil işi kesinleştiriyor."</span></p>

    <p class="MsoNormal"><span class="calibre3">"Ah, ben o mendil meselesinden pek emin değilim. Hatırlarsanız size mendilin sahibi konusunda iki ihtimal olduğundan söz etmiştim."</span></p>

    <p class="MsoNormal"><span class="calibre3">"Öyle de olsa..." Bouc sustu.</span></p>

    <p class="MsoNormal"><span class="calibre3">Uçtaki kapı açılmış ve Prenses Dragomiroff vagon restorana girmişti. Doğrudan doğruya onların yanına geldi. Üçü de ayağa kalktılar. Kadın diğerlerine aldırmayarak Poirot'yla konuşmaya başladı. "Yanılmıyorsam, sizde mendilim varmış."</span></p>

    <p class="MsoNormal"><span class="calibre3">Belçikalı diğerlerine zaferle baktı. "Bu mu, madam?" Zarif mendili çıkardı.</span></p>

    <p class="MsoNormal"><span class="calibre3">"Evet, tamam. Köşesinde de markam var."</span></p>

    <p class="MsoNormal"><span class="calibre3">Bouc, "Ama Madam la Prenses," diye itiraz etti. "H harfi bu. Affedersiniz ama sizin küçük adınız Natalia'ymış."</span></p>

    <p class="MsoNormal"><span class="calibre3">Kadın ona soğuk soğuk baktı. "Doğru, mösyö. Mendillerime daima Rus harfleriyle işlenir markam. Rusçada H. N. yerine geçer."</span></p>

    <p class="MsoNormal"><span class="calibre3">Bouc şaşırmıştı biraz. Bu hiçbir şeyden yılmayan yaşlı kadın onu şaşırtıyor, rahatsız ediyordu. "Bu sabahki soruşturmada mendilin sizin olduğunu söylemediniz bize."</span></p>

    <p class="MsoNormal"><span class="calibre3">Prenses alayla, "Sormadınız ki," diye cevap verdi.</span></p>

    <p class="MsoNormal"><span class="calibre3">Poirot, "Madam, rica ederim oturun," dedi.</span></p>

    <p class="MsoNormal"><span class="calibre3">Kadın içini çekti. "Öyle yapmam daha doğru olacak sanırım." Oturdu. "Bu işi bu kadar uzatmanız yersiz, beyler. Bundan sonraki sorunuz şu olacak: 'Mendilinizin cinayete kurban giden adamın cesedinin yanında ne işi vardı?' Buna şu cevabı vereceğim: 'Bu konuda hiçbir fikrim yok.' "Gerçekten yok mu?" "Hiç yok."</span></p>

    <p class="MsoNormal"><span class="calibre3">"Özür dilerim, madam, ama cevaplarınızın doğruluğuna ne dereceye kadar inanabiliriz?" Poirot bu sözleri usulca söylemişti.</span></p>

    <p class="MsoNormal"><span class="calibre3">Prenses Dragomiroff aşağı gören bir tavırla cevap verdi. "Bu sözleri Helena Andrenyi'nin Bayan Armstrong'un kız kardeşi olduğunu açıklamadığım için söylüyorsunuz sanırım."</span></p>

    <p class="MsoNormal"><span class="calibre3">"O konuda bize bile bile yalan söylediniz."</span></p>

    <p class="MsoNormal"><span class="calibre3">"Tabii. Aynı şeyi yine de yapardım. Annesi benim arkadaşımdı. Ben insanın dostlarına, ailesine ve kendi sınıfından kimselere sadık olması gerektiğine inanırım."</span></p>

    <p class="MsoNormal"><span class="calibre3">"Adaletin yerine gelmesi için insanın elinden geleni yapması gerektiğine inanmaz mısınız?"</span></p>

    <p class="MsoNormal"><span class="calibre3">"Ben bu olayda adaletin yerine geldiğine inanıyorum."</span></p>

    <p class="MsoNormal"><span class="calibre3">Poirot öne doğru eğildi. "Karşılaştığım zorluğu görüyorsunuz, madam. Hatta bu mendil meselesinde bile size inanabilir miyim? Yoksa arkadaşınızın kızını mı koruyorsunuz yine?"</span></p>

    <p class="MsoNormal"><span class="calibre3">"Ah! Ne demek istediğinizi anlıyorum." Yüzünde sert bir gülümseme belirdi. "Bu sözlerim kolaylıkla kanıtlanabilir. Paris'te mendillerimi işleyen yerin adresini vereceğim size. Onlara kompartımanda bulunan mendili göstermeniz yeter. Size mendili bir yıl önce ısmarladığımı ve işlettiklerini söyleyeceklerdir. O mendil benim, beyler." Ayağa kalktı. "Bana sormak istediğiniz başka bir şey var mı?"</span></p>

    <p class="MsoNormal"><span class="calibre3">"Hizmetçiniz, madam. Bu mendili bu sabah kendisine gösterdiğimiz zaman tanıdı mı acaba?"</span></p>

    <p class="MsoNormal"><span class="calibre3">"Tanımış olması lazım. Mendili gördü ama bir şey söylemedi öyle mi? Ah, bu, onun da sadık olabileceğini gösteriyor." Başıyla hafifçe selam vererek salondan çıktı.</span></p>

    <p class="MsoNormal"><span class="calibre3">Poirot yavaşça mırıldandı. "Demek mesele buydu. Hizmetçiye mendilin kime ait olduğunu bilip bilmediğini sorduğum zaman kadın bir an tereddüt etti. Mendilin hanımının olduğunu söylemesi gerekip gerekmediğini bilmiyordu. Ama bu benim o acayip ana fikrime nasıl uyacak? Evet, olabilir..."</span></p>

    <p class="MsoNormal"><span class="calibre3">Bouc elini salladı. "Ah! Korkunç bir ihtiyar o."</span></p>

    <p class="MsoNormal"><span class="calibre3">Poirot doktora sordu. "Ratchett'i prenses öldürmüş olabilir mi?"</span></p>

    <p class="MsoNormal"><span class="calibre3">Adam başını salladı. "Hayır. Büyük bir güçle vurulan ve kaslara kadar giren darbeyi onun kadar zayıf nahif bir kadın hiçbir zaman indiremezdi."</span></p>

    <p class="MsoNormal"><span class="calibre3">"Ya derine işlemeyenleri?"</span></p>

    <p class="MsoNormal"><span class="calibre3">"Evet, onları indirebilirdi."</span></p>

    <p class="MsoNormal"><span class="calibre3">Poirot, "Bu sabah prensese gücün kollarından çok, iradesinde olduğunu söylediğim anı düşünüyorum," dedi. "Bir tür tuzaktı bu söz. Onun hangi koluna bakacağını görmek istiyordum. Sağına mı, soluna mı?</span></p>

    <p class="MsoNormal"><span class="calibre3">Ama bunu yapmadı. İki koluna birden baktı. Ve bana garip bir şey söyledi. 'Hayır, bunların hiç gücü yok,' dedi. 'Bilmiyorum buna sevinmem mi, yoksa üzülmem mi gerekir?' Acayip bir sözdü bu. Ve cinayet konusundaki fikrimi destekliyor."</span></p>

    <p class="MsoNormal"><span class="calibre3">"Ama bu solaklık meselesini halletmiş değil." "Hayır, ha, sahi, fark ettiniz mi bilmem? Kont Andrenyi mendilini ceketinin sağ göğsündeki cebine koyuyor."</span></p>

    <p class="MsoNormal"><span class="calibre3">Bouc başını salladı. Son yarım saat içinde açıklanan hayret verici şeyleri düşünüyordu. "Yalanlar..." diye mırıldandı. "Ve tekrar yalanlar..."</span></p>

    <p class="MsoNormal"><span class="calibre3">Poirot neşeyle, "Daha öğrenmeniz gereken çok şey var," dedi.</span></p>

    <p class="MsoNormal"><span class="calibre3">"Öyle mi düşünüyorsunuz?"</span></p>

    <p class="MsoNormal"><span class="calibre3">"Eğer öyle değilse hayal kırıklığım büyük olacak."</span></p>

    <p class="MsoNormal"><span class="calibre3">Bouc, "Bu kadar yalancılık korkunç bir şey," diye homurdandı. Sonra da sitemle ekledi. "Ama bunun sizi memnun ettiği anlaşılıyor."</span></p>

    <p class="MsoNormal"><span class="calibre3">Poirot, "Bunun şu yararı var," diye açıkladı. "Eğer size yalan söylemiş olan birinin yüzüne gerçeği çarparsanız çoğunlukla işin doğrusunu açıklar. Çoğu zaman şaşırdığı için tabii. Bunu yapabilmek için tahminlerinizin doğru olması gereklidir. Bu olayı da ancak bu şekilde inceleyebiliriz. Her yolcunun üzerinde sırayla duruyorum. Onun anlattıklarını düşünüyor ve kendi kendine, eğer bu adam yalan söylüyorsa, diyorum. Anlattıklarının yalan kısmı hangisi? Ve bunun sebebi nedir? Sonra, eğer yalan söylüyorsa, diye cevap veriyorum. Bu 'eğer' sözcüğüne dikkat edin. Eğer yalan söylüyorsa, şu şu nedenle ve bu noktada gerçekten ayrılıyor. Bunu Kontes Andrenyi konusunda başarıyla uyguladık. Şimdi aynı yöntemi başka birkaç kişinin üzerinde daha deneyeceğiz."</span></p>

    <p class="MsoNormal"><span class="calibre3">"Peki, ya tahmin yanlışsa, dostum?"</span></p>

    <p class="MsoNormal"><span class="calibre3">"O zaman hiç olmazsa bir kişi şüphelerden tümüyle kurtulmuş olur."</span></p>

    <p class="MsoNormal"><span class="calibre3">"Ah... Listedekileri birer birer sileceksiniz demek?"</span></p>

    <p class="MsoNormal"><span class="calibre3">"Evet, tamam."</span></p>

    <p class="MsoNormal"><span class="calibre3">"Şimdi kimi sıkıştıracağız?"</span></p>

    <p class="MsoNormal"><span class="calibre3">"Hindistan'dan gelen Albay Arbuthnot'u."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
