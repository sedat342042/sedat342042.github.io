<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Yolcuların Eşyaları</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Bouc, "İşe başladık ve bir şey bulamadık," dedi. "Şimdi kimin eşyalarını arayacağız?"</span></p>

    <p class="MsoNormal"><span class="calibre3">"En kolayı kompartımandan kompartımana geçmek olur sanırım. Yani işe 16 numaradan başlayacağız. Bay Hardman'ın bavullarını arayarak."</span></p>

    <p class="MsoNormal"><span class="calibre3">Sigara içmekte olan Hardman onları nazik bir tavırla karşıladı. "Buyurun, baylar. Tabii kompartımana sığabilirseniz."</span></p>

    <p class="MsoNormal"><span class="calibre3">Bouc ne istediklerini açıklayınca iriyarı dedektif anlayışlı bir tavırla başını salladı. "Pekâlâ. Açıkçası bu işi daha önce neden yapmadığınızı düşünüyordum. İşte anahtarlarım. Eğer ceplerimi de aramak isterseniz buyurun. Bavullarımı indireyim mi?"</span></p>

    <p class="MsoNormal"><span class="calibre3">"O işi kondüktör yapar. Michel!"</span></p>

    <p class="MsoNormal"><span class="calibre3">Hardman'ın iki bavulu çabucak arandı. Eşyaları arasında en fazla dikkati çeken içki şişeleri oldu. Hardman onlara gülerek göz kırptı.</span></p>

    <p class="MsoNormal"><span class="calibre3">Bouc, "İçki yasağına aldırmadığınız anlaşılıyor, Mösyö Hardman," diyerek gülümsedi.</span></p>

    <p class="MsoNormal"><span class="calibre3">"Doğrusu bunun beni endişelendirdiğini söyleyemem."</span></p>

    <p class="MsoNormal"><span class="calibre3">Poirot, "Ah!" dedi. "Amerika'yı görmek isterdim." Hardman, "Orada yeni yöntemler öğrenirdiniz," diye cevap verdi. "Avrupa'nın uyandırılması gerek. Yarı uykuda burası."</span></p>

    <p class="MsoNormal"><span class="calibre3">Poirot başını salladı. "Doğru. Amerika hızla ilerleyen bir ülke. Amerikalıların hayran olduğum tarafları da çok. Yalnız belki de ben geri kafalıyım... Ama açıkçası Amerikan kadınlarını bizimkiler kadar beğenmiyorum. Bir Fransız kızı... Ya da Belçikalı. Çok şirin, sevimlidir."</span></p>

    <p class="MsoNormal"><span class="calibre3">Hardman başını çevirerek bir süre karlara baktı. "Belki de siz haklısınız, Bay Poirot. Ama herkes kendi memleketinin kızlarını beğenir." Kar gözlerini almış gibi kirpiklerini kırpıştırdı. "Çok parlıyor bu karlar. Öyle değil mi? Göz kamaştırıyor. Bu durum sinirimi bozmaya başladı, baylar. Cinayet ve kar. Yapacak hiçbir şey de yok. Oturup vakit öldürmeye çalışıyorsun. Bir şeyler yapmak ya da birinin peşine takılmak isterdim."</span></p>

    <p class="MsoNormal"><span class="calibre3">Poirot güldü. "Tam Amerikan düşüncesi bu."</span></p>

    <p class="MsoNormal"><span class="calibre3">Kondüktör bavullarını yerine koydu. Yandaki kompartımana geçtiler. Albay Arbuthnot bir köşede oturmuş, pipo içiyor ve bir dergi okuyordu.</span></p>

    <p class="MsoNormal"><span class="calibre3">Poirot durumu açıklayınca albay hiç itiraz etmedi. Kompartımanda deriden büyük iki bavulu vardı. "Diğer eşyalarımı gemiyle yolladım," diye açıkladı.</span></p>

    <p class="MsoNormal"><span class="calibre3">Arbuthnot'un eşyaları düzenli yerleştirilmişti. Bavulların aranması bir iki dakika sürdü. Poirot eşyaların arasındaki bir paket pipo temizleyicisini hemen fark etti.</span></p>

    <p class="MsoNormal"><span class="calibre3">"Hep aynı markayı mı kullanırsınız?"</span></p>

    <p class="MsoNormal"><span class="calibre3">"Çoğu zaman. Tabii bulabilirsem."</span></p>

    <p class="MsoNormal"><span class="calibre3">"Ah!" Poirot başını salladı. Bu pipo temizleyiciler, ölünün kompartımanında yerde bulduğunun eşiydi. Arbuthnot'un yanındaki kompartıman Prenses Dragomiroff'a aitti. Kadın durumu öğrenince, "Madem gerekli buluyorsunuz," dedi. "Bavullarımın anahtarları hizmetçimde durur. Bu işte size yardım etsin."</span></p>

    <p class="MsoNormal"><span class="calibre3">"Hizmetçinize çok güveniyorsunuz herhalde, madam?"</span></p>

    <p class="MsoNormal"><span class="calibre3">Prenses sakin bir tavırla, "Bunu daha önce de söyledim," diye cevap verdi. "Güvenmediğim kimseleri yanımda çalıştırmam." Bir an durdu. "Sadakat ve bağlılık. Güç bulunur şeyler bunlar. Parayla da satın alınamaz."</span></p>

    <p class="MsoNormal"><span class="calibre3">Alman hizmetçi anahtarlarla gelince prenses koridora çıkarak karları seyretmeye başladı. Poirot da bavulları arama işini Bouc'a bırakarak yaşlı kadının yanına gitti. Prenses alaylı bir gülümsemeyle onu süzdü. "E, mösyö bavullarımda neler olduğunu görmek istemiyor musunuz?"</span></p>

    <p class="MsoNormal"><span class="calibre3">Poirot, başını salladı. "Madam, sizin bakımınızdan sadece bir formalite bu."</span></p>

    <p class="MsoNormal"><span class="calibre3">"Ama ben Sonia Armstrong'u tanır ve çok severdim. Buna ne diyorsunuz? Casetti gibi aşağılık bir adamı öldürerek ellerimi kirletmeyeceğimi mi düşünüyorsunuz? Hoş, belki de siz haklısınız." Poirot cevap vermeyince sesini yükseltti. "Hiçbir şey söyleyemiyorsunuz, Mösyö Poirot. Acaba şu anda ne geçiyor kafanızdan?"</span></p>

    <p class="MsoNormal"><span class="calibre3">Belçikalı ona baktı. "Bence gücünüz kollarınızda değil iradenizde, madam."</span></p>

    <p class="MsoNormal"><span class="calibre3">Prenses siyah elbisesinin sardığı ince kollarına ve yüzüklerle süslenmiş pençeye benzeyen sarı, kuru ellerine baktı. "Doğru.. Ellerimde hiç güç yok. Buna sevinmeli miyim, yoksa üzülmeli mi, işte bunu bilmiyorum." Dönerek kompartımana girdi.</span></p>

    <p class="MsoNormal"><span class="calibre3">Prensesin kompartımanının yanındaki iki kapı da kapalıydı. Bouc duraklayarak başını kaşıdı. "Durum nazik. Bu yolcuların diplomatik pasaportları var. Onların bavulları aranamaz."</span></p>

    <p class="MsoNormal"><span class="calibre3">"Evet, gümrükte aranamaz. Ama cinayet başka."</span></p>

    <p class="MsoNormal"><span class="calibre3">"Biliyorum... Ama ortalığın karışmasını da istemem."</span></p>

    <p class="MsoNormal"><span class="calibre3">"Üzülmeyin, dostum. Kontla kontes anlayışla davranacaklardır." Sonra Bouc'un cevabını beklemeden 13 numaralı kompartımanın kapısına vurdu.</span></p>

    <p class="MsoNormal"><span class="calibre3">İçeriden biri, "Girin," dedi.</span></p>

    <p class="MsoNormal"><span class="calibre3">Kont kapının yanındaki köşede oturmuş gazete okuyordu. Kontes ise pencerenin önündeki koltuktaydı. Başının altında bir yastık vardı. Yeni uykudan uyanmış olduğu anlaşılıyordu. Poirot, Kont Andrenyi'ye durumu anlattı. Genç adam bir an durakladı, sonra da bavullarının aranmasına razı oldu. "Bize de diğer yolculara olduğu gibi davranılmasını isterim." Karısına döndü. "Bir itirazım yok sanırım, Elena."</span></p>

    <p class="MsoNormal"><span class="calibre3">Kontes hiç tereddüt etmeden, "Yok tabii," diye cevap verdi.</span></p>

    <p class="MsoNormal"><span class="calibre3">Eşyalar alelacele arandı. Poirot'nun anlamsız sözlerle utancını gizlemeye çalışıyormuş gibi bir hali vardı.</span></p>

    <p class="MsoNormal"><span class="calibre3">"Bavulunuzdaki şu etiket ıslanmış, madam."</span></p>

    <p class="MsoNormal"><span class="calibre3">Kontes cevap vermedi bile. Bütün bu işlerden sıkılmış gibi bir hali vardı. Dalgın dalgın pencereden dışarı bakıyordu.</span></p>

    <p class="MsoNormal"><span class="calibre3">Poirot lavabonun üzerindeki dolabı açarak araştırmayı tamamladı. Burada bir sünger, yüz kremi, pudra ve uyku ilacı vardı. Ondan sonra, Ratchett'in ve Poirot'nun kompartımanını aradılar.</span></p>

    <p class="MsoNormal"><span class="calibre3">Sıra şimdi ikinci mevki yolcularına gelmişti. İlk kompartımanda Mary Debenham'la Greta Ohlsson vardı. Miss Debenham kitap okuyor, İsveçli kadın da uyukluyordu. Onlar içeri girince irkilerek uyandı. Poirot durumu açıkladı. İsveçli kadın telaşlandı. Mary Debenham ise istifini bozmadı. Poirot, Miss Ohlsson'a, "İzin verirseniz önce sizin bavulunuza bakalım," dedi. "Ondan sonra belki gidip Bayan Hubbard'ı yoklamak lütfunda bulunursunuz. Onu diğer vagondaki bir kompartımana geçirdik. Ama sinirleri hâlâ bozuk."</span></p>

    <p class="MsoNormal"><span class="calibre3">İsveçli kadın, Bayan Hubbard'a pek acımıştı. Küçük bavulundaki birkaç eşyası incelendikten sonra hemen dışarı fırladı.</span></p>

    <p class="MsoNormal"><span class="calibre3">Mary Debenham da kitabını bir tarafa bıraktı. Poirot onun bavulunu raftan indirirken, "Miss Ohlsson'u neden gönderdiniz?" diye sordu.</span></p>

    <p class="MsoNormal"><span class="calibre3">"Ben mi, matmazel? Tabii Amerikalı hanıma bakması için."</span></p>

    <p class="MsoNormal"><span class="calibre3">"Güzel bir bahane bu. Ama yine de bahane."</span></p>

    <p class="MsoNormal"><span class="calibre3">"Ne demek istediğinizi anlayamadım, matmazel?"</span></p>

    <p class="MsoNormal"><span class="calibre3">"Pekâlâ anladınız." Kız gülümsedi. "Benimle yalnız kalmak istiyordunuz. Öyle değil mi?"</span></p>

    <p class="MsoNormal"><span class="calibre3">"Matmazel, rica ederim..."</span></p>

    <p class="MsoNormal"><span class="calibre3">"Benim de kafası çalışan ve bazı şeyleri fark eden bir insan olduğumu kabul etmelisiniz, Mösyö Poirot. Nedense bu iğrenç olay hakkında bilgim olduğunu sanıyorsunuz. Şimdiye kadar hiç görmediğim o adamın öldürülmesi konusunda..."</span></p>

    <p class="MsoNormal"><span class="calibre3">"Hayır, hayal değil bu. Ama bence insan hemen gerçeği açıklamamakla, lafı ağzında gevelemekle boş yere zaman kaybeder."</span></p>

    <p class="MsoNormal"><span class="calibre3">"Ve siz zaman kaybından hoşlanmıyorsunuz. Hemen konuya girilmesini istiyorsunuz. Öyle olsun. O halde ben de size Suriye'den gelirken duyduğum birkaç sözün anlamını soracağım. Konya istasyonunda biraz dolaşmak için trenden indim. Karanlık gecede sizin ve Albay Arbuthnot'un sesini duydum, matmazel. Ona, 'Şimdi olmaz, şimdi olmaz,' diyordunuz. 'Her şey sona erince... Bütün bunlar geride kalınca.' Bu sözlerinizden neyi kastediyordunuz matmazel?"</span></p>

    <p class="MsoNormal"><span class="calibre3">Kız usulca, "Bu sözlerle... Cinayeti mi kast ettiğimi düşünüyorsunuz?" diye sordu.</span></p>

    <p class="MsoNormal"><span class="calibre3">"Bunu ben size soruyorum, matmazel."</span></p>

    <p class="MsoNormal"><span class="calibre3">Mary içini çekti. Derin derin düşünüyordu. Sonra, "O sözlerin bir anlamı vardı tabii, mösyö," dedi. "Ama bunu size açıklayamam. Ama size yemin ediyorum, Ratchett denilen o adamı bu trene bininceye kadar hiç görmemiştim."</span></p>

    <p class="MsoNormal"><span class="calibre3">"Ve... O sözlerin anlamını açıklamayı reddediyorsunuz?"</span></p>

    <p class="MsoNormal"><span class="calibre3">"İstiyorsanız öyle de diyebilirsiniz. Reddediyorum. O sözlerin... Üzerime aldığım bir görevle ilgisi vardı."</span></p>

    <p class="MsoNormal"><span class="calibre3">"Bu görev sona erdi artık değil mi?"</span></p>

    <p class="MsoNormal"><span class="calibre3">"Ne demek istiyorsunuz?"</span></p>

    <p class="MsoNormal"><span class="calibre3">"O iş sona erdi, değil mi?"</span></p>

    <p class="MsoNormal"><span class="calibre3">"Neden böyle düşünüyorsunuz?"</span></p>

    <p class="MsoNormal"><span class="calibre3">"Beni dinleyin, matmazel. Size başka bir şeyi daha hatırlatacağım. Toros Ekspresinin gecikmesi... O zaman çok telaşlandınız. Oysa aslında çok sakin ve soğukkanlı bir insansınız."</span></p>

    <p class="MsoNormal"><span class="calibre3">"Doğu Ekspresini kaçırmak istemiyordum."</span></p>

    <p class="MsoNormal"><span class="calibre3">"Evet, öyle dediniz. Ama Doğu Ekspresi İstanbul'dan her gün kalkıyor. O gün treni kaçırsaydınız, yirmi dört saat sonraki eksprese binerdiniz."</span></p>

    <p class="MsoNormal"><span class="calibre3">Miss Debenham öfkelenmeye başlıyordu. "Londra'da beni bekleyen arkadaşlarım var. Bir günlük gecikme her şeyi altüst ederdi."</span></p>

    <p class="MsoNormal"><span class="calibre3">"Öyle mi? Ama bu tren de gecikecek. Londra'da sizi bekleyen arkadaşlarınıza durumu haber de veremeyeceksiniz. 'Buradan orayı aramadınız ve uzun..."</span></p>

    <p class="MsoNormal"><span class="calibre3">"Uzak mesafe görüşmesi' yapmam da imkânsız. Yani ülkelerarası telefon konuşmasını kastediyorsunuz."</span></p>

    <p class="MsoNormal"><span class="calibre3">"Evet, evet."</span></p>

    <p class="MsoNormal"><span class="calibre3">"Doğru. İnsanın arkadaşlarına telefonla haber verememesi ya da bir telgraf çekmemesi kızılacak bir şey."</span></p>

    <p class="MsoNormal"><span class="calibre3">"Ama bu sefer haliniz bambaşka. Hiç sabırsızlanmıyorsunuz. Sakin ve filozofça bir haliniz var."</span></p>

    <p class="MsoNormal"><span class="calibre3">Mary Debenham kızararak dudağını ısırdı. "Cevap vermiyorsunuz, matmazel."</span></p>

    <p class="MsoNormal"><span class="calibre3">"Affedersiniz. Cevap vermem gerektiğini bilmiyordum."</span></p>

    <p class="MsoNormal"><span class="calibre3">"Tavrınızı değiştirmenizden söz ediyorduk..."</span></p>

    <p class="MsoNormal"><span class="calibre3">"Pireyi deve yaptığınızın farkında değil misiniz, Mösyö Poirot?"</span></p>

    <p class="MsoNormal"><span class="calibre3">Belçikalı özür dilermiş gibi ellerini iki yanına açtı. "Özür dilerim. Biz dedektiflerin kusuru bu. Hareketlerin hep birbirlerini tutmalarını bekliyoruz. Ruhsal değişiklikleri göz önüne almıyoruz."</span></p>

    <p class="MsoNormal"><span class="calibre3">Mary Debenham sesini çıkarmadı.</span></p>

    <p class="MsoNormal"><span class="calibre3">"Albay Arbuthnot'u iyi mi tanırsınız, matmazel?" Poirot'ya konuyu bu şekilde değiştirmesi kızı rahatlatmış gibi geldi. "Onunla ilk kez bu yolculukta karşılaştım." "Acaba o, Ratchett'i tanıyor muydu?"</span></p>

    <p class="MsoNormal"><span class="calibre3">Miss Debenham kesin bir tavırla başını salladı. "Tanışmadığından eminim."</span></p>

    <p class="MsoNormal"><span class="calibre3">"Ama Ratchett'in kompartımanında yerde bir pipo temizleyicisi bulduk. Ve trende Albay Arbuthnot'tan başka pipo içen yok." Poirot dikkatle kızı süzüyordu. Ama Mary Debenham ne şaşırdı, ne de telaşlandı.</span></p>

    <p class="MsoNormal"><span class="calibre3">"Saçma. Gülünç bir söz bu. Albay Arbuthnot cinayete karışacak bir insan değil. Hem böyle melodrama kaçan bir cinayete hiç karışmaz."</span></p>

    <p class="MsoNormal"><span class="calibre3">"Size onu iyi tanımadığınızı hatırlatmalıyım."</span></p>

    <p class="MsoNormal"><span class="calibre3">Kız omzunu silkti. "O tipleri çok iyi bilirim."</span></p>

    <p class="MsoNormal"><span class="calibre3">Poirot usulca, "Bana o sözlerin anlamını söylemeyecek misiniz gerçekten?" diye sordu. "'Her şey geride kaldığı zaman...'"</span></p>

    <p class="MsoNormal"><span class="calibre3">Mary Debenham soğuk bir tavırla cevap verdi. "Söyleyecek başka bir sözüm yok."</span></p>

    <p class="MsoNormal"><span class="calibre3">Hercule Poirot, "Önemli değil," dedi. "Nasıl olsa öğreneceğim." Kızı selamlayarak kompartımandan çıktı.</span></p>

    <p class="MsoNormal"><span class="calibre3">Bouc, "Yaptığınız akıllıca bir şey miydi, dostum?" diye sitem etti. "Kız gayet dikkatli davranacak artık. Albay da öyle."</span></p>

    <p class="MsoNormal"><span class="calibre3">"Dostum, eğer tavşan yakalamak isterseniz yuvasına bir sansar sokarsınız. Eğer tavşan içerdeyse mutlaka dışarı fırlar. Ben de aynı şeyi yaptım."</span></p>

    <p class="MsoNormal"><span class="calibre3">Hildegarde Schmidt'in kompartımanına girdiler. Alman kadın saygılı bir tavırla onları bekliyordu. Poirot kanepeye konmuş olan küçük bavulu çabucak aradı. Sonra da kondüktöre raftaki diğer büyük bavulu indirmesini işaret etti. "Anahtar?"</span></p>

    <p class="MsoNormal"><span class="calibre3">Hildegarde Schmidt, "Bavul kilitli değil, mösyö," diye cevap verdi. Poirot bavulun kayışlarını çözerek kapağı açtı. "Hah!" Bouc'a döndü. "Ne dediğimi hatırlıyor musunuz? Şuraya bir bakın!"</span></p>

    <p class="MsoNormal"><span class="calibre3">En üstte katlanmış bir üniforma duruyordu. Bir kondüktör üniforması. Sakin Alman kadının tavırları birdenbire değişiverdi. "Ah! O benim değil! İstanbul’dan ayrıldığımızdan beri o bavula hiç bakmadım. Bana inanın!" Bakışlarıyla yalvarıyordu. Poirot şefkatle onu kolundan tutarak yatıştırmaya çalıştı. "Endişelenmeyin. Size inanıyorum. Telaşlanmayın. İyi bir aşçı olduğunuzdan ne kadar eminsem, o üniformayı bavula saklamadığınızdan da o kadar eminim. Ya... Siz iyi bir aşçısınız, değil mi?"</span></p>

    <p class="MsoNormal"><span class="calibre3">Şaşıran kadın dayanamayarak güldü. "Evet, gerçekten bütün hanımlarım öyle söylerdi. Ben..." Durakladı. Ağzı bir karış açık kalmıştı. Yüzünde yine korku dolu bir ifade vardı.</span></p>

    <p class="MsoNormal"><span class="calibre3">Poirot, "Üzülmeyin, üzülmeyin," dedi. "Her şey yolunda. Size olayın nasıl olduğunu anlatayım. Kondüktör üniformasıyla gördüğünüz adam ölünün kompartımanından çıktı. Sizinle çarpıştı. Bu onu sarstı biraz. Çünkü kimseyle karşılaşmayacağını ummuştu. Sonra?. Üniformayı başından atması gerekiyordu. Artık onun için bir tehlikeydi." Onu dikkatle dinleyen Bouc ve Dr. Constantine'a baktı. "Çünkü tren kara saplanmış, katilin bütün planları altüst olmuştu. Üniformayı nereye saklayacaktı? Bütün kompartımanlar doluydu. Ama açık bir kapının önünden geçti. Bu kompartıman boştu. Bu herhalde karşılaştığım kadının, diye düşündü. İçeri süzülerek üniformayı çıkardı ve raftaki bavulun içine tıkıverdi." Üniformayı kaldırdı. Üçüncü düğmesi kopmuştu. Poirot elini ceketin cebine soktu, bütün kapıları açmaya yarayan o ana anahtarlardan birini çıkardı. "İşte, katilin kapalı kapılardan nasıl geçtiğinin açıklaması. Artık geriye o kırmızı kimonoyu bulmak kalıyor."</span></p>

    <p class="MsoNormal"><span class="calibre3">"Doğru. Son iki kompartımanda erkek yolcular var."</span></p>

    <p class="MsoNormal"><span class="calibre3">"Ne olursa olsun, onların eşyalarını da arayacağız."</span></p>

    <p class="MsoNormal"><span class="calibre3">"Tabii. Söylediklerinizi unutmuş değilim."</span></p>

    <p class="MsoNormal"><span class="calibre3">Hector MacQueen eşyalarının aranmasına hemen izin verdi. "Böylesi daha işime gelir. Bu trende en çok benden şüphelendiğinizi sanıyorum. Bir de Ratchett'in bütün servetini bana bıraktığını belirten bir vasiyetname buldunuz mu, her şey tamam olur." Bouc'un ona şüpheyle baktığını fark ederek telaşla ekledi. "Şaka ediyorum. O bana bir sent bile bırakmamıştır. Ben Ratchett'in işine yarıyordum. Dil bakımından filan. İngilizceden başka her dil konuşmayan insan yolculukta sıkıntı çeker. Bense biraz Fransızca, Almanca ve İtalyanca bilirim." Sesini biraz yükseltmişti. İstekli görünmesine rağmen eşyalarının aranması onu endişelendiriyormuş gibi bir hali vardı. Poirot işini bitirmişti. "Hiçbir şey yok. Sizi şüpheli duruma sokacak bir vasiyetname bile."</span></p>

    <p class="MsoNormal"><span class="calibre3">MacQueen derin bir soluk aldı. "Neyse, içim rahatladı." Grup son kompartımana geçti. İriyarı İtalyan’la İngiliz uşağın bavullarının aranması da bir sonuç vermedi.</span></p>

    <p class="MsoNormal"><span class="calibre3">Üç adam koridorun dibinde durarak birbirlerine baktılar. Poirot, "Vagon restorana gidelim," diye mırıldandı. "Artık öğrenebileceğimiz her şeyi öğrendik. Başka kimseden yardım bekleyemeyiz. Şimdi sıra kafamızı kullanmakta." Sigara tabakasını açtı. Ama boştu. "Ben şimdi geliyorum. Kompartımanımdan sigara alacağım... Çok acayip bir olay bu. Kırmızı kimonolu kadın kimdi? Kimono şimdi nerede?" Dönerek hızla koridordan ilerlerdi. Kendi kompartımanına gidip bavullarından birini açtı. Sonra da hayretle irkildi.</span></p>

    <p class="MsoNormal"><span class="calibre3">En üstte ejderha işlemeleri ince, kırmızı ipekten bir kimono duruyordu. Belçikalı dedektif, "Demek böyle?" diye fısıldadı. "Bana meydan okuyorlar. Öyle olsun... Görüşeceğiz."</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
