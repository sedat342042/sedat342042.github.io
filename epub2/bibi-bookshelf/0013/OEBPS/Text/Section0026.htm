<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3"><br /></span></p>

    <h1 class="MsoNormal1"><b class="calibre1"><span class="calibre2">On Soru</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Kağıtta şöyle yazılıydı:</span></p>

    <p class="MsoNormal"><span class="calibre3"><br /></span></p>

    <p class="MsoNormal"><span class="calibre3"><b>AÇIKLANMASI GEREKEN ŞEYLER</b></span></p>

    <p class="MsoNormal"><span class="calibre3">1. Üzerinde H. markası olan mendil kimindi?</span></p>

    <p class="MsoNormal"><span class="calibre3">2. Pipo temizleyicisini Albay Arbuthnot mu düşürmüştü? Yoksa bir başkası mı?</span></p>

    <p class="MsoNormal"><span class="calibre3">3. Kırmızı kimonoyu kim giymişti?</span></p>

    <p class="MsoNormal"><span class="calibre3">4. Kondüktör kılığına giren kadın ya da erkek kimdi?</span></p>

    <p class="MsoNormal"><span class="calibre3">5. Saat neden 1.15'i gösteriyordu?</span></p>

    <p class="MsoNormal"><span class="calibre3">6. Cinayet o sırada mı işlenmişti?</span></p>

    <p class="MsoNormal"><span class="calibre3">7. Yoksa daha mı önce işlenmişti?</span></p>

    <p class="MsoNormal"><span class="calibre3">8. Ya da daha mı geç işlenmişti?</span></p>

    <p class="MsoNormal"><span class="calibre3">9. Ratchett'i birden fazla kişinin bıçakladığından emin olabilir miyiz?</span></p>

    <p class="MsoNormal"><span class="calibre3">10. Vücudundaki yaralar başka ne şekilde açıklanabilir?</span></p>

    <p class="MsoNormal"><span class="calibre3"><br /></span></p>

    <p class="MsoNormal"><span class="calibre3">Mösyö Bouc bu soruları zekâsına karşı bir meydan okuma sayarak birden biraz neşelendi. "Bakalım bir şeyler yapabilecek miyiz? Başta mendil var. Bu işi kurala uygun ve düzenli olarak yapalım."</span></p>

    <p class="MsoNormal"><span class="calibre3">Poirot memnun bir tavırla başını salladı. "Tabii, tabii."</span></p>

    <p class="MsoNormal"><span class="calibre3">Bouc devam etti. "H. markasının üç kişiyle ilgisi olabilir. Bayan Hubbard, göbek adı Hermione olan Miss Mary Debenham ve oda hizmetçisi Hildegarde Schmidt."</span></p>

    <p class="MsoNormal"><span class="calibre3">"Ah! Peki, üçünden hangisi?"</span></p>

    <p class="MsoNormal"><span class="calibre3">"İşte bunu söylemek zor. Ama ben Miss Debenham'ı seçerdim. Belki de onu aslında göbek adıyla çağırıyorlar. Sonra ondan zaten şüpheleniyoruz. Duyduğunuz o konuşma gerçekten biraz garip dostum. Kızın açıklama yapmaya yanaşması da öyle."</span></p>

    <p class="MsoNormal"><span class="calibre3">Dr. Constantine, "Ben Amerikalının üzerinde dururdum," dedi. "Pahalı bir mendil o. Herkesin de bildiği gibi, Amerikalılar her şeye bol para verirler."</span></p>

    <p class="MsoNormal"><span class="calibre3">Poirot sordu. "Demek ikiniz de oda hizmetçisini listeden çıkarıyorsunuz?"</span></p>

    <p class="MsoNormal"><span class="calibre3">"Evet. Kadının kendisinin de söylediği gibi, yüksek tabakadan birine ait bir mendil."</span></p>

    <p class="MsoNormal"><span class="calibre3">"Ve ikinci soru. Pipo temizleyicisini Albay Arbuthnot mu düşürdü? Yoksa başka biri mi?"</span></p>

    <p class="MsoNormal"><span class="calibre3">"Bu soru daha güç. İngilizler kimseyi bıçaklamazlar. Bu bakımdan haklısınız. Bence biri pipo temizleyicisini oraya mahsus bıraktı. O uzun bacaklı İngiliz’den şüphelenmemiz için."</span></p>

    <p class="MsoNormal"><span class="calibre3">Doktor da ekledi. "Bu iki delil birden katilin çok dikkatsiz olduğunu gösterir. Ben de Mösyö Bouc'la aynı fikirdeyim. Katil mendili gerçekten fark etmedi. İşte bu yüzden hiçbir kadın mendilin kendisinin olduğunu söylemeye yanaşmıyor... Pipo temizleyici ise sahte bir delil. Sonra Albay Arbuthnot pipo içtiğini ve o tip temizleyici kullandığını saklamıyor."</span></p>

    <p class="MsoNormal"><span class="calibre3">Poirot başını salladı, "iyi mantık yürütüyorsunuz." Bouc devam etti. "Üçüncü soru: Kırmızı kimonoyu kim giymişti? Doğrusu bu konuda en ufak bir fikrim bile yok. Ya siz Dr. Constantine?"</span></p>

    <p class="MsoNormal"><span class="calibre3">"Benimle de öyle."</span></p>

    <p class="MsoNormal"><span class="calibre3">"O halde bu bakımdan yenilmiş olduğumuzu itiraf edelim. Neyse ondan sonraki soru hiç olmazsa daha kolay sayılır. Kondüktör kılığına giren kadın veya erkek kimdi? Bunu yapamayacakların bir listesini kesinlikle çıkarabiliriz. Hardman, Albay Arbuthnot, Foscarelli, Kont Andrenyi ve Hector MacQueen. Bunların hepsinin de boyları çok uzun. Bayan Hubbard, Hildegarde Schmidt ve Greta Ohlsson'un vücutları çok enli. Geriye uşak, Miss Debenham, Prenses Dragomiroff ve Kontes Andrenyi kalıyor. Bunların hiçbiri de uygun değil. Greta Ohlsson da Antonio Foscarelli de ayrı ayrı Miss Debenham'ın ve uşağının kompartımanlarından çıkmamış olduklarına yemin ediyorlar. Hildegarde Schimdt, prensesin kendi kompartımanında olduğuna yemin ediyor. Kont Andrenyi ise bize karısının uyku ilacı aldığını söyledi. Yani kimonoyu kimse giymemiş. Tabii bu da saçma."</span></p>

    <p class="MsoNormal"><span class="calibre3">Poirot mırıldandı. "Eski dostumuz Öklid'in dediği gibi." Bouc listedeki diğer soruya geçmişti. "Beş... Saat neden 1.15'i gösteriyordu? Bu iki şekilde açıklanabilir. Ya katil, tanık bulabilmek için saati değiştirdi. Ama sonra başkalarının koridorda dolaştığını duyarak kompartımandan çıkmadı. Ya da... Durun durun, aklıma bir şey geliyor..." Bouc kafasıyla boğuşurken diğerleri saygıyla beklediler. Sonunda, "Tamam, buldum," dedi. "Saati ileri alan yataklı vagon katili değil, ikinci katil dediğimiz kişiydi. Solak katil. Yani kırmızı kimonolu kadın. O daha sonra geldi ve kendine tanık bulabilmek için saati değiştirdi."</span></p>

    <p class="MsoNormal"><span class="calibre3">Dr. Constantine, "Bravo," diye bağırdı. "İyi düşündünüz." Poirot, "Kadın Ratchett'i karanlıkta bıçakladı," dedi. "Adamın ölmüş olduğunun farkında bile değildi. Ama nasıl olduysa Ratchett'in cebinde bir saat olduğu sonucuna vardı. Saati çıkararak karanlıkta öylesine geri aldı. Üzerindeki o gerekli çöküntüyü yaptı."</span></p>

    <p class="MsoNormal"><span class="calibre3">Bouc ona soğuk soğuk baktı. "Siz bundan daha iyi bir tahminde bulunabilir misiniz?"</span></p>

    <p class="MsoNormal"><span class="calibre3">Poirot itiraf etti. "Şu anda... hayır. Ama yine de saatle ilgili en ilginç noktayı değerlendiremediğinizi düşünüyorum. İkinizin de."</span></p>

    <p class="MsoNormal"><span class="calibre3">Doktor sordu. "Altıncı soru bununla mı ilgili? Cinayet o sırada mı işlenmişti? Yani 1.15'de. Cevabım, hayır."</span></p>

    <p class="MsoNormal"><span class="calibre3">Bouc, "Ben de aynı fikirdeyim," dedi. "Ondan sonraki soru, şu: Yoksa daha önce mi işlenmişti? Ben, evet, diyorum. Siz, doktor?"</span></p>

    <p class="MsoNormal"><span class="calibre3">Doktor başını salladı. "Evet. Ondan sonraki soru, 'Ya da daha geç mi işlenmişti?' de aynı şekilde yanıtlanabilir. Ben de sizinle aynı fikirdeyim. Mösyö Bouc. Mösyö Poirot da öyle sanırım ama o kesin konuşmak istemiyor. İlk katil 1.15'den önce geldi. İkinci katilin gelişiyse 1.15'den sonra. Solaklığa gelince... Yolculardan hangisinin solak olduğunu anlamaya çalışmamız gerekmez mi?"</span></p>

    <p class="MsoNormal"><span class="calibre3">Poirot, "Bu noktayı tümüyle ihmal etmiş değilim," dedi.</span></p>

    <p class="MsoNormal"><span class="calibre3">"Belki fark ettiniz. Her yolcuya adresini yazdırdım ya da imzasını attırdım. Tabii bu kesin bir şey sayılmaz. Çünkü bazı insanlar belirli şeyleri sağ elleriyle, diğerlerini ise sol elleriyle yaparlar. Bazıları sağ elleriyle yazar, ama sollarıyla golf oynarlar. Ama bu deneme de yine bir şeydir. Sorguya çekilen herkes kalemi sağ eline aldı. Prenses Dragomiroff dışında. O da yazmak istemedi."</span></p>

    <p class="MsoNormal"><span class="calibre3">Bouc, "Prenses Dragomiroff mu?” diye bağırdı. "İmkânsız!"</span></p>

    <p class="MsoNormal"><span class="calibre3">Doktor, "Onun sol elle indirilen darbeye yetecek gücü olduğunu sanmıyorum," dedi. "O yara hatırı sayılır bir güçle açılmıştı."</span></p>

    <p class="MsoNormal"><span class="calibre3">"Bir kadınınkinden daha fazla bir güçle mi?"</span></p>

    <p class="MsoNormal"><span class="calibre3">"Hayır, böyle söyleyemem. Ama yaşlı bir kadınınkinden daha fazla bir güç isterdi. Prenses Dragomiroff ise çok halsiz bir kadın."</span></p>

    <p class="MsoNormal"><span class="calibre3">Poirot, "Bu olay kafanın vücudu etkilemesiyle ilgili olabilir," dedi. "Prenses Dragomiroff’un güçlü bir kişiliği ve müthiş bir iradesi var. Ama şimdilik bunu bir yana bırakalım."</span></p>

    <p class="MsoNormal"><span class="calibre3">"Dokuzuncu ve onuncu soruya mı geçelim? Ratchett'i birden fazla kimsenin bıçaklandığından emin olabilir miyiz? Vücudundaki yaralar başka nasıl açıklanabilir? Bir doktor olarak konuşuyorum. Tıp açısından o yaralar başka türlü izah edilemez. Bir adamın önce güçsüzce sonra güçle bıçağı indirdiğini, önce sağ sonra sol elini kullandığını ve belki de yarım saat kadar bekledikten sonra ölünün vücudunda yeni yaralar açtığını iddia etmek saçma olur."</span></p>

    <p class="MsoNormal"><span class="calibre3">Poirot, "Evet, mantıksız bu," diye cevap verdi. "Sizce iki katil olması mantığa uygun mu?"</span></p>

    <p class="MsoNormal"><span class="calibre3">"Siz kendiniz de söylediniz. Bu durum başka nasıl açıklanabilir?"</span></p>

    <p class="MsoNormal"><span class="calibre3">Poirot ilerde bir noktaya bakıyordu. "Ben de kendi kendime bunu soruyorum. Durup dinlenmeden bunu soruyorum."</span></p>

    <p class="MsoNormal"><span class="calibre3">İskemlesinde arkasına yaslandı. "Bundan sonra her şey burada." Parmaklarını alnına vurdu. "Her şeyi tartıştık. Olaylar önümüzde. Bunlar düzenle sıraya dizilmiş. Yolcular teker teker burada oturdular ve gördüklerini, bildiklerini anlattılar. Dışardan öğrenilebilinecek her şeyi biliyoruz." Bouc'a sevgiyle gülümsedi. "Koltukta arkaya yaslanıp düşüne düşüne gerçeği bulmak. Bu ikimizin bir şakasıydı. Ama şimdi ben sizin gözlerinizin önünde bunu uygulayacağım. Siz de aynı şeyi yapmalısınız. Gözlerimizi kapayalım ve düşünelim...</span></p>

    <p class="MsoNormal"><span class="calibre3">O yolculardan biri ya da birkaçı Ratchett'i öldürdü. Hangileri bunlar?"</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
