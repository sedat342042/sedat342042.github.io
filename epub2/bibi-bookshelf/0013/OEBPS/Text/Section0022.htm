<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><span class="calibre3">&nbsp;</span></p>

    <h1 class="MsoNormal1"><b class="calibre1"><span class="calibre2">İhtimaller</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Mösyö Bouc, "Esmer, ufak tefek, kadınsı sesli bir adam," dedi.</span></p>

    <p class="MsoNormal"><span class="calibre3">Üç kondüktörle Hildegarde Schmidt gitmişlerdi.</span></p>

    <p class="MsoNormal"><span class="calibre3">Bouc ümitsizce bir hareket yaptı. "Hiçbir şey anlamıyorum! Ratchett'in sözünü ettiği düşman trende miydi? Öyleyse şimdi nerede? Havaya uçmadı ya? Başım dönmeye başladı. Rica ederim, bir şey söyleyin, sevgili dostum. Bana imkânsız bir şeyin mümkün olduğunu gösterin."</span></p>

    <p class="MsoNormal"><span class="calibre3">Poirot, "Güzel bir kelime seçtiniz," dedi. "İmkânsız bir şey olamaz. O halde bu 'imkânsız şey' görünüşüne rağmen yine de mümkün olmalı."</span></p>

    <p class="MsoNormal"><span class="calibre3">"O halde dün gece trende ne olduğunu bana çabucak anlatın."</span></p>

    <p class="MsoNormal"><span class="calibre3">"Ben sihirbaz değilim, dostum. Ben de sizin gibi hayret içindeyim. Bu olay garip bir biçimde gelişiyor."</span></p>

    <p class="MsoNormal"><span class="calibre3">"Bana yerimizde sayıyormuşuz gibi geliyor."</span></p>

    <p class="MsoNormal"><span class="calibre3">Poirot başını salladı. "Hayır, bu doğru değil. Bir hayli ilerledik. Bazı şeyleri biliyoruz. Yolların hikâyelerini dinledik."</span></p>

    <p class="MsoNormal"><span class="calibre3">"Onlardan öğrendik? Hiç."</span></p>

    <p class="MsoNormal"><span class="calibre3">Poirot onu yatıştırmaya çalışır gibi, "Hayır, hayır, hayır," diye mırıldandı. Bouc ona döndü. "O halde konuşun. Hercule Poirot'nun zekâ incilerini görelim."</span></p>

    <p class="MsoNormal"><span class="calibre3">Belçikalı dedektif hafifçe öksürerek önündeki kâğıtları düzeltti. "Olayı gözden geçirelim. Önce, inkâr edilmeyecek bazı gerçekler var. Ratchett ya da Casetti dün gece on iki yerinden bıçaklandı ve öldü. Dr. Constantine'le fark ettiğimiz bazı acayiplikleri şimdilik geçiyorum. Onlara sonra döneceğim. Bence diğer önemli bir nokta cinayetin saati. Bu bakımdan üç ihtimalle karşı karşıyayız:</span></p>

    <p class="MsoNormal"><span class="calibre3">"Bir: Sizin de söylediğiniz gibi cinayet biri çeyrek geçe işlendi. Bunu ezilen saat, Bayan Hubbard'ın sözleri ve Alman oda hizmetçisi Hildegarde Schmidt'in anlattıkları destekliyor. Ayrıca Dr. Constantine'in görüşüne de uyuyor.</span></p>

    <p class="MsoNormal"><span class="calibre3">"İki: Cinayet daha sonra işlendi ve saat bizi şaşırtmak için mahsus değiştirildi.</span></p>

    <p class="MsoNormal"><span class="calibre3">"Üç: Cinayet daha önce işlendi ve saat yine aynı nedenle değiştirildi.</span></p>

    <p class="MsoNormal"><span class="calibre3">"Şimdi birinci ihtimali kabul edersek, o zaman ortaya bazı şeyler çıkıyor. Bunları da kabul etmek zorundayız. Eğer cinayet biri çeyrek geçe işlendiyse, o zaman katil trenden kaçmadı demektir. Nerede? Ve kim?</span></p>

    <p class="MsoNormal"><span class="calibre3">"Şimdi öğrendiklerimizi dikkatle inceleyelim. Bu adamın varlığını önce Hardman'dan öğrendik. Ufak tefek, esmer, kadınsı sesli adamın varlığını. Hardman, Ratchett'in düşmanını ona böyle tarif ettiğini söylüyor. Ama onun sözlerini destekleyecek hiçbir delil yok. Sonra... Hardman gerçekten New York'îaki bir dedektif bürosunda mı?</span></p>

    <p class="MsoNormal"><span class="calibre3">"Benim için olayın en ilginç yanı, elimizde polisçe sağlanan kolaylıkların olmaması. Bu insanların kimler olduklarını araştırmamız imkânsız. Her şey kafamızı kullanmamıza bağlı. İşte bu yüzden olay benim için çok ilginç. Kendi kendime, Hardman'ın kimliğiyle ilgili iddialarına inanabilir miyiz, diye soruyorum. Kararımı veriyor ve evet diyorum. Hardman'ın kendisi hakkındaki sözlerine inanabiliriz."</span></p>

    <p class="MsoNormal"><span class="calibre3">"Yani onu şüpheliler listesinden siliyorsunuz, öyle mi?" "Ne münasebet! Beni yanlış anladınız. Herhangi bir Amerikalı dedektif de özel nedenler yüzünden Ratchett'i öldürmek isteyebilir. Hayır, ben sadece Hardman'ın kendisi hakkındaki bilgisini kabul edebileceğimi söylemek istiyorum. O halde Ratchett'in onu bulup tutmuş olması hikâyesi de doğru olabilir. Bunu destekleyecek ne var? Umulmayacak birinin, Hildegarde Schmidt'in sözleri. Kadının gördüğü kondüktörün tanımı Hardman'ın anlattıklarına tıpatıp uyuyor. Peki bu iki hikâyeyi birden destekleyecek bir şey var mı? Evet, var. Bayan Hubbard'ın kompartımanında bulduğu düğme. Aynı şekilde destekleyici başka sözler de var ama belki siz bunları fark etmediniz."</span></p>

    <p class="MsoNormal"><span class="calibre3">"Neymiş onlar?"</span></p>

    <p class="MsoNormal"><span class="calibre3">"Hem Albay Arbuthnot, hem de Hector MacQueen kompartımanın önünde kondüktörün geçtiğini söylediler. Buna önem vermemişler tabii. Oysa Pierre Michel'in sözlerinden onun hiçbir zaman Hector MacQueen'le Albay Arbuthnot'ın bulunduğu kompartımanın önünden geçmemiş olduğunu anlıyoruz. O halde yataklı vagon kondüktörü üniforması giymiş, ufak tefek, esmer, kadınsı sesli adam hikâyesi doğrudan doğruya ya da dolaylı şekilde dört tanık tarafından doğrulanmış oluyor."</span></p>

    <p class="MsoNormal"><span class="calibre3">Bouc sabırsızlanmaya başlıyordu. "Evet, evet, dostum. Hepimiz böyle birinin varlığını kabul ediyoruz. Asıl önemli olan nokta şu: Bu adam nereye gitti?"</span></p>

    <p class="MsoNormal"><span class="calibre3">Poirot sitemle başını salladı. "Çok acelecisiniz. Ben kendi kendime, bu adam nereye gitti, diye sormadan önce, aslında böyle bir adam var mı, dedim. Çünkü bu adam bir masal olsaydı onu ortadan kaldırmak da çok kolay olacaktı! Onun için önce bu adamın etten kemikten bir insan olduğunu anlamaya çalıştım."</span></p>

    <p class="MsoNormal"><span class="calibre3">"Artık böyle birinin olduğunu biliyoruz. E, nerede o?" "Bu sorunun iki cevabı var, dostum. Ya trende aklımıza bile getiremediğimiz kadar gizli bir yere saklandı. Ya da iki kişiliği var. Yani hem Bay Ratchett'in korktuğu adam, hem de kurbanının onu tanıyamayacağı kadar ustalıkla kılık değiştirmiş bir yolcu."</span></p>

    <p class="MsoNormal"><span class="calibre3">Bouc'un gözleri parladı. "Güzel bir fikir bu." Sonra bu pırıltı sönüverdi. "Ama bir engel var. "</span></p>

    <p class="MsoNormal"><span class="calibre3">Poirot hemen atıldı. "Adamın boyu. Bunu mu söyleyecektiniz? Ratchett'in uşağı Mastermen dışında, trendeki erkek yolcuların hepsi de iriyarı. İtalyan, Albay Arbuthnot, Hector MacQueen, Kont Andrenyi… Böylece bize uşak kalıyor. Oysa Masterman'dan şüphelenemeyiz pek. Ama bir ihtimal daha var. 'Kadınsı ses'i unutmayın. Belki kadın kılığına girdi. Ya da bunun aksi oldu, erkek kılığına girdi. Erkek elbiseleri giymiş, uzun boylu bir kadın daha kısa durur."</span></p>

    <p class="MsoNormal"><span class="calibre3">"Ama hiç kuşkusuz Ratchett..."</span></p>

    <p class="MsoNormal"><span class="calibre3">"Belki Ratchett durumu anlamıştı. Hatta belki de bu kadın daha önce erkek kılığına girerek onu öldürmeye kalkışmıştı. Belki Ratchett onun yine aynı hileye başvuracağını düşünerek Hardman'a bir erkeği tarif etti. Ama o arada 'kadınsı ses'i söylemeyi de unutmadı."</span></p>

    <p class="MsoNormal"><span class="calibre3">Bouc, "Evet, belki," diye mırıldandı. "Ama yine de..."</span></p>

    <p class="MsoNormal"><span class="calibre3">"Dinleyin, dostum, şimdi size Dr. Constantine'in fark ettiği birbirine zıt noktaları sayacağım." Poirot, Bouc'a doktorla yaraların arasındaki farklar yüzünden vardıkları sonuçları açıkladı. Bouc inleyerek ellerini şakaklarına bastırdı.</span></p>

    <p class="MsoNormal"><span class="calibre3">Poirot anlayışlı bir tavırla, "Biliyorum," dedi. "Neler hissettiğinizi biliyorum, insanın başı dönüyor, değil mi?" Bouc bağırdı. "Bir kâbus!"</span></p>

    <p class="MsoNormal"><span class="calibre3">"Evet. Gülünç... İmkânsız... Olmayacak bir şey! Ben de öyle söyledim. Ama dostum, olay karşımızda. İnsanın gerçeklerden kaçması da imkânsız."</span></p>

    <p class="MsoNormal"><span class="calibre3">"Çılgınlık bu!"</span></p>

    <p class="MsoNormal"><span class="calibre3">"Değil mi? Öyle çılgınca bir şey ki, zaman zaman, aslında olayın içyüzü çok basit olmalı, diye düşünüyorum... Ama bu sadece benim o 'küçük fikirlerimden biri."</span></p>

    <p class="MsoNormal"><span class="calibre3">Bouc inledi. "İki katil... Hem de Doğu Ekspresinde..." Neredeyse ağlayacaktı. Poirot neşeyle, "Şimdi bu inanılmayacak şeyi daha da inanılmayacak hale sokalım," dedi. "Dün gece trende iki esrarlı yabancı vardı. Hardman'ın tanımına uyan ve Hildegarde Schmidt, Albay Arbuthnot ve Hector MacQueen tarafından görülen kondüktör. Ve Miss Debenham'ın, MacQueen'in ve benim gördüğüm ve Albay Arbuthnot'un sürdüğü parfümün kokusunu duyduğu ince, uzun boylu, kırmızı bir kimonolu kadın. Kimdi o? Trende hiç kimse kırmızı bir kimonosu olduğunu itiraf etmiyor. Bu kadın da ortadan kayboldu. O yabancı kondüktör bu kadın mıydı? Yoksa o ayrı biri miydi? Bu iki kişi neredeler?</span></p>

    <p class="MsoNormal"><span class="calibre3">Laf açılmışken kondüktör üniformasıyla kırmızı kimono nerede?"</span></p>

    <p class="MsoNormal"><span class="calibre3">"Ah, işte kesin bir şey!" Bouc heyecanla ayağa fırladı. "Bütün yolcuların eşyalarını aramalıyız. Evet, hiç olmazsa kesin bir iş bu."</span></p>

    <p class="MsoNormal"><span class="calibre3">Poirot da kalkmıştı. "Bir kehanette bulunacağım."</span></p>

    <p class="MsoNormal"><span class="calibre3">"Onların kimde olduklarını biliyor musunuz?"</span></p>

    <p class="MsoNormal"><span class="calibre3">"Küçük bir fikrim var."</span></p>

    <p class="MsoNormal"><span class="calibre3">"Neredeler?"</span></p>

    <p class="MsoNormal"><span class="calibre3">"Kırmızı kimonoyu erkek yolculardan birinin bavulunda bulacaksınız. Kondüktör üniformasını ise Hildegarde Schmidt'in eşyaları arasında."</span></p>

    <p class="MsoNormal"><span class="calibre3">"Hildegarde Schmidt? Yani siz?"</span></p>

    <p class="MsoNormal"><span class="calibre3">"Hayır, hayır, sandığınız gibi değil. Bunu şöyle söyleyeceğim: Eğer Hildegarde Schmidt suçluysa üniformayı onun bavulunda bulamazsınız. Eğer kadın suçsuzsa o zaman üniformayı mutlaka onun bavulunda bulacaksınız."</span></p>

    <p class="MsoNormal"><span class="calibre3">Bouc, "Ama nasıl?..." diye başladı, sonra durakladı. "Bu gürültü de nesi? Lokomotif sesine benziyor."</span></p>

    <p class="MsoNormal"><span class="calibre3">Gürültü yaklaştı. Tiz çığlıklar ve bir kadının itirazları duyuluyordu. Kapı açıldı ve Bayan Hubbard top gibi içeri daldı. "Korkunç bir şey bu! Sünger torbamda! Benim sünger torbamda! Koskocaman bir bıçak! Hem de kan içinde!" Sonra birdenbire öne doğru yuvarlanarak Bouc'un omzuna yığıldı. Bayılmıştı.</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
