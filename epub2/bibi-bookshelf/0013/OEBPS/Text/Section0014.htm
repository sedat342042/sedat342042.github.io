<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span></p>

    <h1 class="MsoNormal1"><b class="calibre1"><span class="calibre2">Amerikalı Kadın</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">"Dün gece trende bir cinayet işlendi! Ve katil benim kompartımanımdaydı." Bayan Hubbard dramatik bir tavırla bir an sustu.</span></p>

    <p class="MsoNormal"><span class="calibre3">"Bundan emin misiniz, madam?"</span></p>

    <p class="MsoNormal"><span class="calibre3">"Tabii eminim! Söz mü bu da! Size her şeyi anlatacağım! Uykuya dalmıştım, birdenbire uyandım. Etraf kapkaranlıktı. Kompartımanımda bir erkek olduğunu anladım hemen. Öyle korktum ki, bağıramadım bile. Tanrım beni öldürecek, diye düşündüm. Ama mücevherlerimi alamayacak! Anlayacağınız, mücevherlerimi bir çoraba doldurarak yastığımın altına saklamıştım. Sonra neyse ki kızım şu anda ne durumda olduğumu bilmiyor, dedim. Kendimi topladım ve usulca zile bastım... Bastım... Ama ne gelen oldu, ne giden. Kalbimin duracağını sandım. Galiba trende herkesi öldürdüler, diye düşündüm. Üstelik tren durmuştu. Etrafta korkunç bir sessizlik vardı. Ama ben zili çalmaya devam ettim. Sonra birinin koşarak koridordan geldiğini ve kapıma vurduğunu duydum. Ah, öyle rahatladım ki, 'Giriniz!' diye haykırmışım. Aynı anda da elektrikleri yaktım. İnanır mısınız? Kompartımanda kimsecikler yoktu!"</span></p>

    <p class="MsoNormal"><span class="calibre3">"Sonra ne oldu, madam?"</span></p>

    <p class="MsoNormal"><span class="calibre3">"Ne olacak? Kondüktöre olanları anlattım. Ama o bana inanmadı. Rüya gördüğümü sanıyordu. Onu zorladım, koltuğun altına baktı. Ama oraya bir insanın sığamayacağını söyledi. Katilin kaçmış olduğu belliydi. Kondüktörün beni yatıştırmaya çalışması öyle sinirime dokundu ki! Ben hayal görecek bir kadın değilim, Bay... A, adınızı bildiğimi sanmıyorum."</span></p>

    <p class="MsoNormal"><span class="calibre3">"Poirot, madam. Bu da Şirketin Müdürü Mösyö Bouc. Ve Dr. Costantine."</span></p>

    <p class="MsoNormal"><span class="calibre3">Bayan Hubbard başıyla onları selamladıktan sonra telaşla sözlerine devam etti. "Bu konuda fazla akıllı davrandığımı iddia edecek değilim. Nedense bana o sırada içeriye yan kompartımandaki adam girmiş gibi geldi. Hani şu öldürülen zavallı. Kondüktöre iki kompartımanın arasındaki kapıya bakmasını söyledim. Gerçekten de sürgülenmemişti kapı. Tabii kondüktöre kapıyı hemen sürgülemesini söyledim. O gittikten sonra da ara kapının önüne bavulumu dayadım. İşi emniyete almak için."</span></p>

    <p class="MsoNormal"><span class="calibre3">"Bütün bunlar ne zaman oldu, Bayan Hubbard?"</span></p>

    <p class="MsoNormal"><span class="calibre3">"A, ne bileyim! O kadar telaşlıydım ki, saate bakmak aklıma bile gelmedi."</span></p>

    <p class="MsoNormal"><span class="calibre3">"Peki şimdi ne düşünüyorsunuz?"</span></p>

    <p class="MsoNormal"><span class="calibre3">"Onun nereye gittiğini ne bileyim? Gözlerimi korkudan sıkı sıkıya yummuştum."</span></p>

    <p class="MsoNormal"><span class="calibre3">"Belki kapıdan koridora süzülmüştür."</span></p>

    <p class="MsoNormal"><span class="calibre3">"Bilmiyorum. Dediğim gibi gözlerimi kapatmıştım." Bayan Hubbard derin derin soluk aldı. "Tanrım, öyle korkmuştum ki Durumu kızım bilseydi.. "</span></p>

    <p class="MsoNormal"><span class="calibre3">"Belki de duyduğunuz yandaki... Yani öldürülen adamı kompartımanında dolaşan birinin ayak sesleriydi, madam."</span></p>

    <p class="MsoNormal"><span class="calibre3">"Hayır, hayır, Bay... Adınız neydi? Hah, Poirot. Hayır, Bay Poirot, adam yanımda, benimle aynı kompartımandaydı. Üstelik bunu kanıtlayabilirim." Elini kocaman çantasına daldırdı. Biraz karıştırdıktan sonra madeni bir düğme çıkardı. "Bunu görüyor musunuz? Bu düğmeyi? Benim değil. Yani elbiselerimin birinden kopmadı. Bu sabah kalktığım zaman buldum bunu."</span></p>

    <p class="MsoNormal"><span class="calibre3">Kadın düğmeyi masaya koyarken Bouc öne doğru eğilerek baktı. "Ama bu yataklı vagon kondüktörlerinin üniformalarındaki düğmelerden!"</span></p>

    <p class="MsoNormal"><span class="calibre3">Poirot, "Bunun normal bir açıklaması olabilir," dedi. Sonra da nezaketle Bayan Hubbard'a döndü.</span></p>

    <p class="MsoNormal"><span class="calibre3">"Madam, kondüktör bu düğmeyi dün gece yatağınızı yaparken ya da daha sonra kompartımanınızı ararken düşürmüş olabilir."</span></p>

    <p class="MsoNormal"><span class="calibre3">"A, siz yalnız itiraz ediyorsunuz! Bu düğmeyi ben bu sabah, dün gece okuduğum dergilerin üzerinde buldum. Kondüktör ise o dergileri gece yatmadan önce koyduğum tarafa hiç gitmedi.</span></p>

    <p class="MsoNormal"><span class="calibre3">Artık buna da ne denir bilmem ki?"</span></p>

    <p class="MsoNormal"><span class="calibre3">Poirot, "Buna ipucu denir, madam," dedi.</span></p>

    <p class="MsoNormal"><span class="calibre3">Bu cevap kadını yatıştırmıştı. "Sözlerime inanılmaması beni çok kızdırır," diye açıkladı. Poirot hemen, "Bize çok ilginç ve değerli bir ipucu verdiniz," dedi. "Şimdi size birkaç soru sorabilir miyim?"</span></p>

    <p class="MsoNormal"><span class="calibre3">"Tabii, tabii."</span></p>

    <p class="MsoNormal"><span class="calibre3">"Ratchett'den çok çekiniyordunuz sanırım. O halde neden aradaki kapıyı sürgülemediniz?"</span></p>

    <p class="MsoNormal"><span class="calibre3">Bayan Hubbard hemen, "Ama sürgüledim," diye cevap verdi.</span></p>

    <p class="MsoNormal"><span class="calibre3">"Öyle mi?"</span></p>

    <p class="MsoNormal"><span class="calibre3">"Daha doğrusu o İsveçli kadına kapının sürgülü olup olmadığını sordum. İyi bir kadıncağız o. Bana sürgünün kapatılmış olduğunu söyledi."</span></p>

    <p class="MsoNormal"><span class="calibre3">"Siz sürgüyü görmüyor muydunuz?"</span></p>

    <p class="MsoNormal"><span class="calibre3">"Yatmıştım. Sünger torbam da kapının tokmağına asılıydı. Onun için sürgüyü göremiyordum."</span></p>

    <p class="MsoNormal"><span class="calibre3">"İsveçli hanıma bunu sorduğunuz sırada saat kaçtı?"</span></p>

    <p class="MsoNormal"><span class="calibre3">"Durun bakayım... On buçuk ya da on bire çeyrek olmalı. Benden aspirin istemeye gelmişti." Bayan Hubbard güldü. "Zavallı kadıncağız. Öyle üzgündü ki. Anlayacağınız yanlışlıkla yandaki kompartımanın kapısını açmıştı."</span></p>

    <p class="MsoNormal"><span class="calibre3">"Bay Ratchett'inkini mi?"</span></p>

    <p class="MsoNormal"><span class="calibre3">"Evet. Adam kadıncağıza gülmüş ve pek de hoş olmayan bir şey söylemiş. Zavallıcık... Ratchett, 'Sen çok şanslısın,' demiş sanırım."</span></p>

    <p class="MsoNormal"><span class="calibre3">"Ondan sonra Bay Ratchett'in kompartımanından hiç ses geldi mi?"</span></p>

    <p class="MsoNormal"><span class="calibre3">"Şey... Horladı."</span></p>

    <p class="MsoNormal"><span class="calibre3">"Peki siz kompartımanınızdaki adam yüzünden korktuktan sonra? Yine onun horladığını duydunuz mu?"</span></p>

    <p class="MsoNormal"><span class="calibre3">"Nasıl horlardı, Bay Poirot? Ölmüştü zavallı."</span></p>

    <p class="MsoNormal"><span class="calibre3">"Ah, tabii tabii." Poirot'nun sanki şaşırmış gibi bir hali vardı. Sonra, "Armstrong kaçırma olayını hatırlıyor musunuz, madam?" diye sordu.</span></p>

    <p class="MsoNormal"><span class="calibre3">"Tabii hatırlıyorum. O işi yapan alçak yakasını kurtardıydı. Doğrusu onu bir elime geçirseydim..."</span></p>

    <p class="MsoNormal"><span class="calibre3">"Yakasını kurtaramadı. Casetti öldü. Dün gece öldü."</span></p>

    <p class="MsoNormal"><span class="calibre3">"Yani... " Bayan Hubbard heyecanla sandalyede doğruldu.</span></p>

    <p class="MsoNormal"><span class="calibre3">"Evet, Ratchett o adamdı."</span></p>

    <p class="MsoNormal"><span class="calibre3">"Ya! Vay vay vay vay! Bunu kızıma hemen yazayım. Ama dün gece size o adamın kötü bir suratı olduğunu söylemedim mi? Haklıymışım değil mi? Kızım hep, 'Annemin içine doğdu mu tamamdır.' der."</span></p>

    <p class="MsoNormal"><span class="calibre3">"Armstrong ailesini tanır mıydınız?"</span></p>

    <p class="MsoNormal"><span class="calibre3">"Hayır. Onlar pek kibar kimselerle görüşürlerdi. Ama Bayan Armstrong'un çok güzel bir kadın olduğunu ve kocasının da ona taptığını hep duyardım."</span></p>

    <p class="MsoNormal"><span class="calibre3">"Bize çok yardım ettiniz, Bayan Hubbard. Çok yardım ettiniz. Belki bana ilk adınızı da söylersiniz?"</span></p>

    <p class="MsoNormal"><span class="calibre3">"A, tabii. Caroline Martha Hubbard."</span></p>

    <p class="MsoNormal"><span class="calibre3">"Lütfen şuraya da adresinizi yazın."</span></p>

    <p class="MsoNormal"><span class="calibre3">Bayan Hubbard, isteneni yerine getirirken bir yandan da konuşuyordu. "İnanılacak şey mi bu? Casetti... Bu trendeymiş ha? Ama benim içime doğmuştu, öyle değil mi, Bay Poirot?"</span></p>

    <p class="MsoNormal"><span class="calibre3">"Gerçekten öyle, madam. Ha aklıma gelmişken. Sizin kırmızı ipek bir kimononuz var mı?"</span></p>

    <p class="MsoNormal"><span class="calibre3">"A, ne garip bir soru bu! Yanımda iki sabahlık var." Biri pazenden. Biri de kızımın hediyesi. O da mor ipek. Bu soruyu neden sordunuz?"</span></p>

    <p class="MsoNormal"><span class="calibre3">"Dün gece kırmızı kimonolu bir kadın ya Bay Ratchett'in kompartımanına ya da sizinkine girdi."</span></p>

    <p class="MsoNormal"><span class="calibre3">"Benim kompartımanıma öyle kırmızı kimonolu kimse gelmedi."</span></p>

    <p class="MsoNormal"><span class="calibre3">"Öyleyse Bay Ratchett'inkine girdi."</span></p>

    <p class="MsoNormal"><span class="calibre3">Bayan Hubbard dudaklarını büzdü. "Buna hiç şaşmadım." Poirot öne doğru eğildi. "Demek yan kompartımanda bir kadının konuştuğunu duydunuz?"</span></p>

    <p class="MsoNormal"><span class="calibre3">"Bilmiyorum bunu nasıl tahmin ettiniz, Bay Poirot? Gerçekten öyle oldu."</span></p>

    <p class="MsoNormal"><span class="calibre3">"Ama demin size bir şey işitip işitmediğimizi sorduğum zaman bana sadece Ratchett'in horladığından söz ettiniz."</span></p>

    <p class="MsoNormal"><span class="calibre3">"Bu doğru tabii. Horladı. Diğer konuya gelince..." Bayan Hubbard'ın yüzünde sıkıntılı bir ifade belirdi.</span></p>

    <p class="MsoNormal"><span class="calibre3">"Bundan söz etmek hoş olmayacaktı."</span></p>

    <p class="MsoNormal"><span class="calibre3">"Kadının sesini duyduğunuz zaman saat kaçtı?"</span></p>

    <p class="MsoNormal"><span class="calibre3">"Bilmiyorum. Bir ara uyandım ve bir kadının konuştuğunu duydum. Onun nerede olduğu belliydi. Demek o böyle bir adam, diye düşündüm. Buna hiç şaşmadım... Sonra tekrar dalmışım."</span></p>

    <p class="MsoNormal"><span class="calibre3">"Bu olay, o yabancı kompartımanınıza girip sizi korkuttuktan sonra mı oldu? Yoksa önce mi?"</span></p>

    <p class="MsoNormal"><span class="calibre3">"Demin de böyle söylediniz! Ratchett öldüğüne göre herhalde kadınla konuşamazdı. Öyle değil mi?"</span></p>

    <p class="MsoNormal"><span class="calibre3">"Affedersiniz. Herhalde benim çok aptal olduğumu düşünüyorsunuz, madam?"</span></p>

    <p class="MsoNormal"><span class="calibre3">"Herhalde sizin bile arada sırada aklınız karışıyor. Doğrusu o adamın Casetti denen canavar olduğuna hâlâ inanamıyorum! Kim bilir kızım ne diyecek?..."</span></p>

    <p class="MsoNormal"><span class="calibre3">Poirot kadını nezaketle kapıya doğru götürdü. Sonra da birdenbire, "Mendilinizi düşürdünüz, madam," dedi.</span></p>

    <p class="MsoNormal"><span class="calibre3">Bayan Hubbard onun kendisine doğru uzattığı küçük, zarif mendile baktı. "O benim değil, Bay Poirot. Benimki burada."</span></p>

    <p class="MsoNormal"><span class="calibre3">"Özür dilerim. Üzerindeki H. markasını görünce..."</span></p>

    <p class="MsoNormal"><span class="calibre3">"A, çok garip gerçekten. Ama o mendil benim değil. Benimkilerde C.M.H. markası vardır. Sonra sade şeylerdir. Böyle pahalı Paris süsleri değil. Bu mendille kim burnunu silebilir?"</span></p>

    <p class="MsoNormal"><span class="calibre3">Üç erkek de bu soruyu yanıtlayamayınca, Bayan Hubbard zafer kazanmış bir tavırla dışarı çıktı.</span></p>

    <p class="MsoNormal"></p>
  </div>
</body>
</html>
