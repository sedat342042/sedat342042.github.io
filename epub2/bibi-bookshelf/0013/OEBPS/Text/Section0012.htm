<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Sekreter</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot bir iki dakika derin derin düşündü. Sonra da, "Şimdi öğrendiklerimize göre," diye mırıldandı.</span></p>

    <p class="MsoNormal"><span class="calibre3">"Bay MacQueen'le tekrar konuşmamız hiç fena olmaz."</span></p>

    <p class="MsoNormal"><span class="calibre3">Genç Amerikalı hemen geldi. "E, nasıl gidiyor?" "Kötü sayılmaz. Son konuşmamızdan beri bir şey öğrendim. Bay Ratchett'in kimliğini."</span></p>

    <p class="MsoNormal"><span class="calibre3">Hector MacQueen merakla öne doğru eğildi. "Evet?" "Ratchett sizin de şüphelendiğiniz gibi takma bir ad. Ratchett adını taşıyan o adam aslında Casetti'ydi. Çocuk kaçırmakta usta olan o gangster. Kaçırdığı çocuklar arasında Daisy Armstrong davardı."</span></p>

    <p class="MsoNormal"><span class="calibre3">MacQueen'in yüzünde müthiş bir hayret ifadesi belirdi. Sonra da suratı asıldı. "Aşağılık köpek!"</span></p>

    <p class="MsoNormal"><span class="calibre3">"Bundan haberiniz yok muydu, Bay MacQueen?" Genç Amerikalı kesin bir tavırla, "Yoktu." dedi.</span></p>

    <p class="MsoNormal"><span class="calibre3">"Olsaydı ona sekreterlik yapmaktansa, sağ elimi bileğimden kesmeyi tercih ederdim."</span></p>

    <p class="MsoNormal"><span class="calibre3">"Bu konu sizi çok öfkelendiriyor galiba, Bay MacQueen?"</span></p>

    <p class="MsoNormal"><span class="calibre3">"Tabii. Bunun özel bir nedeni var. Babam o davada savcıydı, Bay Poirot. Bayan Armstrong’u birkaç defa gördüm. Çok güzel bir kadındı. Sevecen ve üzgün." Bakışları sertleşti. "Ratchett. daha doğrusu Casetti… ölüme layıktı! Sonunda öldürdüğü için seviniyorum. Öyle bir adamın yaşamaması gerekirdi."</span></p>

    <p class="MsoNormal"><span class="calibre3">"Neredeyse bu işi kendiniz yapacakmış kadar öfkelisiniz!"</span></p>

    <p class="MsoNormal"><span class="calibre3">"Yapardım da." MacQueen durakladı, sonra da suçlu suçlu ekledi. "Şüphelen üstüme çekecek şekilde davranıyorum..."</span></p>

    <p class="MsoNormal"><span class="calibre3">"Eğer patronunuzun ölümü karşısında müthiş bir üzüntü duyuyormuş gibi davransaydınız, o zaman sizden daha fazla şüphe ederdim, Bay MacQueen."</span></p>

    <p class="MsoNormal"><span class="calibre3">MacQueen hiddetle, "Bunu kendimi elektrikli sandalyeden kurtarmak için bile yapamazdım," dedi. Sonra ekledi. "Merakımı mazur görün... bunu nasıl anladınız? Yani Ratchett'in Casetti olduğunu?"</span></p>

    <p class="MsoNormal"><span class="calibre3">"Kompartımanında bulunan bir mektup parçasından."</span></p>

    <p class="MsoNormal"><span class="calibre3">"Ama o... yani… İhtiyar dikkatsizlik etmiş."</span></p>

    <p class="MsoNormal"><span class="calibre3">"Bu, görüş açısına bağlı."</span></p>

    <p class="MsoNormal"><span class="calibre3">Genç adamın bu sözlerinden bir şey anlamadığı belliydi. Belçikalının kafasından geçenleri anlamak istermiş gibi onu süzüp duruyordu.</span></p>

    <p class="MsoNormal"><span class="calibre3">Poirot, "Şimdi bana trendekilerin neler yaptıklarını öğrenmek düşüyor," dedi. "Endişelenecek bir şey değil. Sadece bir formalite."</span></p>

    <p class="MsoNormal"><span class="calibre3">"Biliyorum. Bana istediğinizi sorun. Mümkün olursa aleyhimdeki şüpheleri ortadan kaldırayım."</span></p>

    <p class="MsoNormal"><span class="calibre3">Poirot gülümsedi. "Size kompartımanınızın numarasını soracak değilim. Çünkü orayı bir gece için sizinle paylaştım. İkinci mevki 6-7 numaradaki çıktıktan sonra siz kompartımanda yalnız kaldınız."</span></p>

    <p class="MsoNormal"><span class="calibre3">"Evet, öyle."</span></p>

    <p class="MsoNormal"><span class="calibre3">"Şimdi, Bay MacQueen, bana dün gece vagon restorandan çıktıktan sonra neler yaptığınızı anlatın."</span></p>

    <p class="MsoNormal"><span class="calibre3">"Kolay. Kompartımanıma gittim. Biraz kitap okudum. Belgrad'da perona indim. Ama hava çok soğuk olduğu için tekrar trene bindim. Bir süre kompartımanı benimkinin yanında olan o genç İngiliz hanımla konuştum. Sonra da başka bir İngiliz’le, Albay Arbuthnot'la lafa daldım. Sonra biz onunla konuşurken siz yanımızdan geçtiniz. Sonra Bay Ratchett'in yanına gittim. Bunu size söylemiştim. Bana aldığı antika vazolar hakkında bir iki mektup dikte etti. Ona iyi geceler dileyerek yanından ayrıldım. Albay Arbuthnot hâlâ koridordaydı. Yatağı yapılmıştı. Kendisine benim kompartımanıma gelmesini teklif ettim. Birer içki ısmarlayarak gevezeliğe başladık. Aslında İngilizlere pek kolay ısınamam. Soğuk insanlardır. Ama albay hoşuma gitti."</span></p>

    <p class="MsoNormal"><span class="calibre3">"Albay yanınızdan ne zaman ayrıldı?"</span></p>

    <p class="MsoNormal"><span class="calibre3">"Epey geçti. İkiye geliyordu."</span></p>

    <p class="MsoNormal"><span class="calibre3">"Trenin durmuş olduğunu fark ettiniz mi?"</span></p>

    <p class="MsoNormal"><span class="calibre3">"A, tabii. Ne olduğunu merak ettik. Pencereden bakınca kar yığınlarını gördük. Ama ciddiye almadık."</span></p>

    <p class="MsoNormal"><span class="calibre3">"Albay Arbuthnot yanınızdan ayrıldıktan sonra ne oldu?"</span></p>

    <p class="MsoNormal"><span class="calibre3">"O kendi kompartımanına gitti. Ben de yatağımı yapması için kondüktörü çağırdım."</span></p>

    <p class="MsoNormal"><span class="calibre3">"Kondüktör yatağınızı yaparken siz neredeydiniz?"</span></p>

    <p class="MsoNormal"><span class="calibre3">"Koridorda, hemen kapının önünde. Sigara içiyordum."</span></p>

    <p class="MsoNormal"><span class="calibre3">"Sonra?"</span></p>

    <p class="MsoNormal"><span class="calibre3">"Sonra yattım ve sabaha kadar uyudum."</span></p>

    <p class="MsoNormal"><span class="calibre3">"Gece hiç trenden indiniz mi?"</span></p>

    <p class="MsoNormal"><span class="calibre3">"Bir ara Arbuthnot'a... neydi o istasyonun adı? Hah, Vincovci. Albayla peronda biraz dolaşmayı düşündük. Korkunç bir ayaz vardı. Çok geçmeden tekrar içeri girdik."</span></p>

    <p class="MsoNormal"><span class="calibre3">"Perona hangi kapıdan indiniz?"</span></p>

    <p class="MsoNormal"><span class="calibre3">"Bizim kompartımana en yakın olanından."</span></p>

    <p class="MsoNormal"><span class="calibre3">"Vagon restoranın yakınındakilerden mi yani?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Kapı sürgülü müydü?"</span></p>

    <p class="MsoNormal"><span class="calibre3">MacQueen düşündü. "A, evet, sürgülüydü sanırım."</span></p>

    <p class="MsoNormal"><span class="calibre3">"Peki, trene binince sürgüyü tekrar sürdünüz mü?"</span></p>

    <p class="MsoNormal"><span class="calibre3">"Ah, hayır. Böyle bir şey yaptığımı sanmıyorum. Bu önemli mi?"</span></p>

    <p class="MsoNormal"><span class="calibre3">"Olabilir. Şimdi... Herhalde Albay Arbuthnot'la oturmuş konuşurken kompartımanınızın kapısı açıktı."</span></p>

    <p class="MsoNormal"><span class="calibre3">Hector MacQueen başını salladı. "Evet."</span></p>

    <p class="MsoNormal"><span class="calibre3">"Tren Vincovci'den kalktıktan sonra ve albay sizden ayrılıncaya kadar koridordan kimse geçti mi?"</span></p>

    <p class="MsoNormal"><span class="calibre3">MacQueen kaşlarını çattı. "Kondüktör bir kere geçti sanırım. Restoran tarafından geliyordu. Bir kadın da o tarafa doğru gitti."</span></p>

    <p class="MsoNormal"><span class="calibre3">"Hangi kadın?"</span></p>

    <p class="MsoNormal"><span class="calibre3">"Bilmiyorum. Pek dikkat etmedim. Arbuthnot'la bir şey tartışıyordum. Bana kapıdan kırmızı ipek elbiseli bir kadın geçmiş gibi geldi. Pek bakmadım. Zaten yüzünü göremezdim. Bildiğiniz gibi benim kompartımanım trenin vagon restoranın bulunduğu tarafına bakıyor. Koridordan o tarafa doğru giden bir kadın kompartımanımı geçer geçmez bana sırtını dönmüş olur."</span></p>

    <p class="MsoNormal"><span class="calibre3">Poirot başını salladı. "Herhalde kadın tuvalete gidiyordu?"</span></p>

    <p class="MsoNormal"><span class="calibre3">"Herhalde."</span></p>

    <p class="MsoNormal"><span class="calibre3">"Görmedim... Ama herhalde dönmüştür."</span></p>

    <p class="MsoNormal"><span class="calibre3">"Son bir soru daha: Pipo içer misiniz, Bay MacQueen?"</span></p>

    <p class="MsoNormal"><span class="calibre3">"Hayır, efendim, içmem."</span></p>

    <p class="MsoNormal"><span class="calibre3">Poirot bir an düşündü. "Şimdilik bu kadar sanırım. Şimdi Bay Ratchett'in uşağını görmek isterim. Ha, aklıma gelmişken siz ve uşak hep ikinci mevkide mi yolculuk edersiniz?"</span></p>

    <p class="MsoNormal"><span class="calibre3">"Uşak ederdi. Ben çoğu zaman birinci mevkide giderdim. Mümkün olduğu zaman Bay Ratchett'in kompartımanının yanındaki bana ayrılırdı. Böylece Bay Ratchett'in eşyalarının çoğunu benim kompartımanıma koyardı. İstediği zaman bir eşyasını da beni de çabucak bulabilirdi böylece. Ama bu sefer kendisine verilen dışında bütün birinci mevki kompartımanlar tutulmuştu." "Anlıyorum. Teşekkür ederim, Bay MacQueen."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
