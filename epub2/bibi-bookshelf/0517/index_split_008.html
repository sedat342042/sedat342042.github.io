<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_6"><b class="calibre6">Boynuza Gelmek</b></h2>
<p class="calibre1">Hemme’nin dersi bittikten sonra neler yaptığım Ünıversite’de ku-laktan kulağa yayıldı. Tepkilere bakarak Hemme Hocanın pek</p>
<p class="calibre1">sevilmediği gibi bir izlenime kapıldım. Koğuş’un önündeki bir taş</p>
<p class="calibre1">bankta otururken önümden geçen öğrenciler bana bakıp gülümsüyor, hattâ bazıları el sallıyor ve baş parmaklarını kaldırarak beni tebrik ediyorlardı. </p>
<p class="calibre1">Kazandığım şöhret hoşuma gitse de içimi yavaş yavaş bir kaygı</p>
<p class="calibre1">kaplıyordu. Dokuz hocadan birini karşıma almıştım. Başımın ne kadar büyük bir dertte olduğunu öğrenmem gerekiyordu. </p>
<p class="calibre1">Yemekhane’de o öğün buğday ekmeği, tereyağı, yahni ve bezelye çık-tı. Karmakarışık saçlarıyla kocaman bir beyaz kurdu andıran Manet de oradaydı. Simmon ile Sovoy önlerindeki yemekle boş boş oynuyorlar, yahnideki etin nereden geldiğine dair karamsar tahminlerde bulunuy-orlardı. Tarbean sokaklarından ayrılalı daha bir dönü bile olmamış</p>
<p class="calibre1">bana göreyse yemek harikuladeydi. </p>
<p class="calibre1">Yine de arkadaşlarımdan duyduklarım sebebiyle iştahım hızla</p>
<p class="calibre1">kapanıyordu. </p>
<p class="calibre1">“Beni yanlış anlama,” dedi Sovoy. “Mangal gibi bir yüreğe sahip-mişsin. Ona itirazım yok. Ama...” Kaşığıyla bir işaret yaptı. “Yaptığın şey yüzünden seni cezalandıracaklar.” </p>
<p class="calibre1">“Tabii şanslıysa,” dedi Simmon. “Ortada kasıtlı bir zarar var, öyle değil mi?” </p>
<p class="calibre1">“Abartmayın,” dedim, hissettiğimden daha büyük bir cesaretle. “Ay-ağını azıcık yaktım, hepsi o.” </p>
<p class="calibre1">“Zararlı her tür sempati, kasıtlı suç kapsamına girer.” Manet</p>
<p class="calibre1">elindeki bir lokma ekmeği bana doğrulturken gür, boz kaşları</p>
<p class="calibre1">burnunun üstünde ciddi bir ifadeyle kıvrıldı. “Kavgalarını iyi seçmelisin. Hocaların yanında boynun bükük olsun. Onlarla ters düşersen hayatını cehenneme çevirebilirler.” </p>
<p class="calibre1">“Ama o başlattı,” diye ağzım bezelyeyle dolu halde söylendim. </p>
<p class="calibre1"><a id="337"></a>337/853</p>
<p class="calibre1">Genç bir oğlan soluk soluğa koşarak masamızın yanma geldi. </p>
<p class="calibre1">“Kvothe sen misin?” diye gözlerini bana dikip sordu. </p>
<p class="calibre1">Kafa sallarken kalbim duracak gibiydi. </p>
<p class="calibre1">“Seni Hocalar Salonu’nda görmek istiyorlar.” </p>
<p class="calibre1">“Nerede orası?” diye sordum. “Buraya geleli daha iki gün oldu da.” </p>
<p class="calibre1">“Biriniz onu götürebilir mi?” dedi oğlan, masadakilere bakarak. </p>
<p class="calibre1">“Onu bulduğumu gidip Jamison’a haber vermem gerekiyor.” </p>
<p class="calibre1">“Ben götürürüm,” dedi Simmon, tepsisini iterek. “Zaten aç</p>
<p class="calibre1">değildim.” </p>
<p class="calibre1">Jamison’un habercisi Yemekhane’den koşarak uzaklaştı ve Simmon ayağa kalkmaya davrandı. </p>
<p class="calibre1">“Dur,” dedim, kaşığımla tepsimi işaret ederek. “Daha yemeğim</p>
<p class="calibre1">bitmedi.” </p>
<p class="calibre1">Simmon’un kaygılı bir hali vardı. “Hâlâ yemek yediğine inanamıyorum,” dedi. “Ben bile yiyemezken senin nasıl boğazından geçiyor?” </p>
<p class="calibre1">“Karnım aç,” cevabım verdim. “Hocalar Salonu’nda beni neyin</p>
<p class="calibre1">beklediğini bilmiyorum, ama oraya tok karnına gitmeyi yeğlerim.” </p>
<p class="calibre1">“Boynuza geldin,” dedi Manet. “Seni gecenin bu saatinde</p>
<p class="calibre1">çağırmalarının tek sebebi bu olabilir.” </p>
<p class="calibre1">Ne demek istediğini anlamasam da cehaletimi oradakilere göstermek istemiyordum. “İşim bitene kadar bekleyebilirler.” Yahnimden bir kaşık daha aldım. </p>
<p class="calibre1">Simmon tekrar yerine oturup yemeğiyle oynadı. Doğrusunu</p>
<p class="calibre1">söylemek gerekirse iştahım kapanmıştı, ama Tarbean’da aç geçirdiğim onca zamandan sonra yemeğimi bitirmeden kalkasım yoktu. </p>
<p class="calibre1">Nihayet Simmon’la beraber ayağa kalktığım zaman Yemekhaneyi</p>
<p class="calibre1">dolduran gürültü kesildi ve tüm gözler bize çevrildi. Nereye gittiğimi biliyorlardı. </p>
<p class="calibre1">Dışarı çıktığımızda Simmon ellerini ceplerine soktu ve İdare</p>
<p class="calibre1">tarafına yollandı. “Şaka bir yana, başın epey dertte.” </p>
<p class="calibre1"><a id="338"></a>338/853</p>
<p class="calibre1">“Hemme’nin utanıp çenesini kapalı tutacağını umuyordum,” diye</p>
<p class="calibre1">itirafta bulundum. “Öğrencileri okuldan attıkları olur mu?” Soruyu espri yapar gibi sormaya çalışmıştım. </p>
<p class="calibre1">“Bu dönem kimse atılmadı,” dedi Sim o mavi gözlü, utangaç te-</p>
<p class="calibre1">bessümüyle. “Ama dersler başlayalı daha iki gün oldu. Rekor</p>
<p class="calibre1">kırabilirsin.” </p>
<p class="calibre1">“Hiç de komik değil,” dedim, fakat kendimi sırıtmaktan da alıkoyamadım. Ne olursa olsun Simmon beni hep güldürebilirdi. </p>
<p class="calibre1">Sim’in kılavuzluğunda İdareye istediğimden çok daha kısa bir</p>
<p class="calibre1">sürede vardık. Simmon kararsız bir vedayla elini kaldırırken ben de kapıyı açıp içeri girdim. </p>
<p class="calibre1">Beni Jamison karşıladı. Doğrudan hocaların kontrolünde olmayan her yerden o sorumluydu: mutfaklar, çamaşırhane, ahır, depolar. </p>
<p class="calibre1">Ürkek ve kuş gibi biriydi; bir serçenin vücuduna ve bir şahinin gözlerine sahip bir adamdı. </p>
<p class="calibre1">Jamison beni hilal şeklindeki tanıdık bir masanın bulunduğu büyük, penceresiz bir odaya götürdü. Şansölye mülakat sırasında olduğu gibi masanın ortasında oturuyordu. Aradaki en büyük fark bu masanın yükseltilmiş olmaması ve sandalyelerindeki hocaların göz seviyeme yakın oturmalarıydı. </p>
<p class="calibre1">Karşımdaki yüzler dostane değildi. Jamison hilal masanın ön</p>
<p class="calibre1">tarafına kadar bana eşlik etti. Masayı bu açıdan görmek, “boynuza gelmek” deyimini anlamamı sağladı. Jamison daha küçük bir masaya</p>
<p class="calibre1">geçip kalemini mürekkebe batırdı. </p>
<p class="calibre1">Şansölye parmaklarını bitiştirip doğrudan söze girdi. “Caitelyn’in dördünde Hemme’nin isteği üzerine hocalar bir araya toplamışlardır.” </p>
<p class="calibre1">Jamison’un kâğıdı çiziktiren kalemi düzenli olarak masanın üst kıs-mındaki hokkaya batıp çıkıyordu. Şansölye resmi bir dille konuşmayı sürdürdü. “Tüm hocalar mevcut mu?” </p>
<p class="calibre1">“Baş Hekim burada,” dedi Arwyl. </p>
<p class="calibre1"><a id="339"></a>339/853</p>
<p class="calibre1">“Baş Arşivci burada,” dedi Lorren, öncekiler kadar ifadesiz bir suratla. </p>
<p class="calibre1">“Baş Aritmetikçi burada,” dedi Brandeur, dalgın bir halde parmaklarını çıtırdatarak. </p>
<p class="calibre1">“Baş Zahiriyeci burada,” diye başını kaldırmadan homurdandı</p>
<p class="calibre1">Kilvin. </p>
<p class="calibre1">“Baş Simyacı burada,” dedi Mandrag. </p>
<p class="calibre1">“Baş Hatip burada,” diyen Hemme’nin yüzü sert ve kırmızıydı. </p>
<p class="calibre1">“Baş Sempatici burada,” dedi Elxa Dal. </p>
<p class="calibre1">“Baş İsimci burada.” Elodin bana açık açık gülümsedi. Hem de sadece dudak uçları kıvrılarak yapılan üstünkörü bir tebessümle değil, içten ve dişleri meydana çıkaran bir sırıtışla. Oradakilerden en az birinin bana karşı olmadığını bilmek, içimi bir nebze rahatlattı. </p>
<p class="calibre1">“Baş Filolog burada,” dedi Şansölye. “Sekiz...” Kaşlarını çattı. “Pardon, düzeltiyorum.  <i class="calibre4">Dokuz </i> hocanın tamamı burada. Şikayetinizi dile getirin, Hemme Hoca.” </p>
<p class="calibre1">Hemme hiç tereddüt etmedi. “Bugün Gizemiye’ye dahil olmayan</p>
<p class="calibre1">birinci dönem öğrencisi Kvothe, art niyet güderek üzerimde sempati bağı kurmuştur.” </p>
<p class="calibre1">“Hemme Hoca tarafından Kvothe aleyhine iki suçlamada bu-</p>
<p class="calibre1">lunuldu,” dedi Şansölye ciddiyetle, gözlerini benden ayırmaksızın. “İlk suçlama izinsiz sempati kullanımı. Bunun için nasıl bir ceza uygundur, Baş Arşivci?” </p>
<p class="calibre1">“İzinsiz sempati kullanarak zarara yol açan öğrencinin elleri</p>
<p class="calibre1">bağlanır ve ikiden az, ondan fazla olmamak üzere tek başlı kırbaçla sırtından kırbaçlanır,” diye açıkladı Lorren, yemek tarifi okurcasına. </p>
<p class="calibre1">“İstenen kırbaç sayısı kaç?” Şansölye dönüp Hemme’ye baktı. </p>
<p class="calibre1">Hemme durup düşündü. “Beş.” </p>
<p class="calibre1">Yüzümdeki kanın çekildiğini hissettim ve sakin kalmak için kendimi burnumdan yavaş, derin soluklar almaya zorladım. </p>
<p class="calibre1"><a id="340"></a>340/853</p>
<p class="calibre1">“Buna itirazı olan?” Şansölye masadakilere baktıysa da tüm ağızlar sessiz, tüm gözler sertti. “İkinci suçlama: kasıtlı zarar verme. Baş</p>
<p class="calibre1">Arşivci?” </p>
<p class="calibre1">“Dört ila on beş arası kırbaç ve Üniversite’den atılmak,” dedi Lorren sakin bir sesle. </p>
<p class="calibre1">“Kaç kırbaç isteniyor?” </p>
<p class="calibre1">Hemme dosdoğru bana baktı. “Sekiz.” </p>
<p class="calibre1">On üç kırbaç ve okuldan atılma. Vücudumu buz gibi bir ter kapladı ve midemin bulandığını hissettim. Korkuya yabancı değildim. Tarbean’da korku yanımdan bir an için bile olsun ayrılmazdı. Korku beni hayatta tutardı. Ama hiç bu kadar büyük bir çaresizliğe düşmemiştim. </p>
<p class="calibre1">Yalnızca vücudumun zarar görmesine değil, aynı zamanda tüm hay-atımın mahvolmasına yönelik bir korkuydu bu. Başım dönmeye</p>
<p class="calibre1">başladı. </p>
<p class="calibre1">“Sana yöneltilen suçlamaları anlıyor musun?” diye sert bir sesle sordu Şansölye. </p>
<p class="calibre1">Derin bir nefes aldım. “Pek değil, Efendim.” Sesimin böyle titrek ve zayıf çıkmasından nefret ediyordum. </p>
<p class="calibre1">Şansölye elini kaldırınca Jamison kalemini kâğıdın üzerinden çekti. </p>
<p class="calibre1">“Gizemiye mensubu olmayan bir öğrencinin bir hocadan izin almak-sızın sempati kullanması Üniversitenin kurallarına aykırıdır.” Kaşları çatıldı. “Ve sempati kullanarak birine, özellikle de bir hocaya zarar vermek kesinlikle ama  <i class="calibre4">kesinlikle </i> yasaktır. Birkaç yüzyıl öncesine kadar gizemciler böyle şeyler yüzünden yakılıyorlardı. Burada bu tür davranışlara asla müsamaha göstermeyiz.” </p>
<p class="calibre1">Ne zaman ki Şansölye’nin sesine karışan o hışmı duydum, işte o zaman gerçekten de ne kadar öfkeli olduğunu anladım. Yaşlı adam derin bir nefes aldı. “Peki şimdi anlıyor musun?” </p>
<p class="calibre1">Hafifçe kafa salladım. </p>
<p class="calibre1"><a id="341"></a>341/853</p>
<p class="calibre1">Şansölye bir başka el hareketi yaptı ve Jamison kalemini yeniden kâğıda koydu. “Sen, Kvothe, sana yöneltilen suçlamaları anlıyor musun?” </p>
<p class="calibre1">“Evet, Efendim,” dedim, elimden geldiği kadar sakin bir sesle. Her şey çok parlak gözüküyor ve bacaklarım hafiften titriyordu. Onları hareketsiz kılmaya çalışmama rağmen daha da fazla titremelerine yol açtım. </p>
<p class="calibre1">“Kendini savunacak mısın?” diye kısaca sordu Şansölye. </p>
<p class="calibre1">Oradan gitmek istiyordum. Hocaların gözlerini üzerimde hissediyordum. Ellerim terli ve soğuktu. Şansölye tekrar konuşmasaydı herhalde başımı iki yana sallayıp odadan süklüm püklüm çıkardım. </p>
<p class="calibre1">“Eee?” diye sertçe tekrarladı Şansölye. “Savunmayacak mısın?” </p>
<p class="calibre1">Bu sözcükler bam telime dokundu. Yaptığımız münazaralar</p>
<p class="calibre1">sırasında Ben onları bana karşı yüzlerce kez kullanmıştı. Sözleri kafamda canlanarak beni azarladı.  <i class="calibre4">Ne? Kendini savunmayacak mısın? </i></p>
<p class="calibre1"> <i class="calibre4">Benim öğrencim kendini her türlü saldırıya karşı müdafaa etmeyi</i> <i class="calibre4">bilmelidir. Hayatını nasıl yaşarsan yaşa, aklın </i> seni  <i class="calibre4">bir kılıçtan çok</i> <i class="calibre4">daha iyi korur. Onu daima keskin tut! </i></p>
<p class="calibre1">Tekrar derin bir nefes aldım ve gözlerimi kapayıp odaklandım. </p>
<p class="calibre1">Uzunca bir sürenin ardından Taşın Kalbi’nin o soğuk hissizliğinin etrafımı sarmaladığını hissettim. Titremem geçti. </p>
<p class="calibre1">Gözlerimi açtım ve ağzımdan şu sözcüklerin döküldüğünü duydum:</p>
<p class="calibre1">“Sempati kullanmak için iznim vardı, Efendim.” </p>
<p class="calibre1">Şansölye bana uzun ve sert bir bakış attı. “Ne?” </p>
<p class="calibre1">Taşın Kalbi’ni huzur verici bir battaniye gibi etrafımda tuttum. </p>
<p class="calibre1">“Hemme Hoca hem sözle hem de ima yoluyla bana izin vermişti.” </p>
<p class="calibre1">Hocalar şaşkın bir halde sandalyelerinde kıpırdandılar. </p>
<p class="calibre1">Şansölye hiç de halinden hoşnut gözükmüyordu. “Açıkla.” </p>
<p class="calibre1"><a id="342"></a>342/853</p>
<p class="calibre1">“İlk dersin sonunda Hemme Hocaya gittim ve ona derste anlattığı konuya zaten hakim olduğumu söyledim. Kendisi ertesi gün</p>
<p class="calibre1">konuşacağımızı ifade edip oradan ayrıldı. </p>
<p class="calibre1">“Ertesi günkü derse geldiğinde sempatinin temel ilkelerini benim anlatacağımı duyurdu. Mevcut malzemelerin tespitinin ardından eski ustamın bana öğrettiği ilk uygulamayı sınıfla paylaştım.” Bu tabii ki doğru değildi. Önceden de belirttiğim gibi ilk dersimde bir avuç demir metelik kullanılmıştı. Söylediğim yalandı, ama makul bir yalan. </p>
<p class="calibre1">Hocaların yüz ifadelerine bakılırsa derste olup bitenlerden haberleri yoktu. Bana yöneltilen öfkeye Hemme’nin gerçekleri çarpıtmasının yol açtığına sevinerek Taşın Kalbi’nin içinde bir yerlerde gevşedim. </p>
<p class="calibre1">“Sınıfın önünde bir uygulama mı yaptın?” diye sözlerime devam edemeden sordu Şansölye. Önce Hemme’ye, sonra bana bir göz attı. </p>
<p class="calibre1">Masum rolü oynadım. “Evet, basit bir uygulama. Bu, sıradışı bir durum mu?” </p>
<p class="calibre1">“Biraz</p>
<p class="calibre1">tuhaf,” </p>
<p class="calibre1">dedi</p>
<p class="calibre1">Şansölye, </p>
<p class="calibre1">Hemme’ye</p>
<p class="calibre1">bakarak. </p>
<p class="calibre1">Tekrar</p>
<p class="calibre1">öfkelendiğini sezebiliyordum, ama öfkesi bu sefer bana yönelik gözükmüyordu. </p>
<p class="calibre1">“Konu hakkındaki bilgilerimi ortaya koyarak daha üst bir sınıfa geçebileceğimi umuyordum,” dedim saf saf. Yine makul bir yalan. </p>
<p class="calibre1">Elxa Dal söz aldı. “Uygulaman neleri içeriyordu?” </p>
<p class="calibre1">“Balmumundan yapılma bir bebek, Hemme Hocanın saçından bir</p>
<p class="calibre1">tel ve bir mum. Aslında farklı bir örnek seçerdim, ama malzemeler kısıtlıydı. Bu durumun sınavın bir parçası olduğunu, elimdekilerle yet-inmem gerektiğini sandım.” Omuz silktim. “Mevcut malzemelerle her üç yasayı da gösteren başka bir uygulama düşünemedim.” </p>
<p class="calibre1">Şansölye dönüp Hemme’ye baktı. “Oğlanın söyledikleri doğru mu?” </p>
<p class="calibre1">Hemme inkar edecekmiş gibi ağzını açtı, sonra herhalde bir sınıf dolusu öğrencinin olaya tanıklık ettiğini hatırladı. Hiçbir şey demedi. </p>
<p class="calibre1"><a id="343"></a>343/853</p>
<p class="calibre1">“Kahretsin, Hemme,” diye çıkıştı Elxa Dal. “Oğlanın senin bir suretini yapmasına izin verdin, sonra da onu kasıtlı zarar verme</p>
<p class="calibre1">suçlamasıyla önümüze mi çıkardın?” Konuşurken ağzından tükürükler saçıyordu. “Başına gelenden çok daha kötüsünü hak ediyorsun.” “E’lir Kvothe sadece bir mum kullanarak ona zarar veremezdi,” diye</p>
<p class="calibre1">mırıldandı Kilvin. Kafasından bir şey geçirircesine gözlerini parmaklarına dikti. “Saç ve balmumuyla olacak iş değil. Belki kan ve kil olsaydı...” </p>
<p class="calibre1">“Sessizlik.” Şansölye’nin sesi bağırır gibi çıkmamasına rağmen aynı otoriteye sahipti. Elxa Dal’a ve Kilvin’e bir göz attı. “Kvothe, Kilvin Hoca’nın sorusunu yanıtla.” </p>
<p class="calibre1">“Korunum yasasını göstermek için mum ile bir maltız arasında</p>
<p class="calibre1">ikinci bir bağ kurdum.” </p>
<p class="calibre1">Kilvin bakışlarını parmaklarından ayırmadı. “Balmumu ve saç ha?” </p>
<p class="calibre1">diye açıklamamdan tatmin olmamışçasına homurdandı. </p>
<p class="calibre1">Yarı şaşkın, yarı mahcup bir bakış atarak dedim ki, “Ben de anlamadım, Efendim. En fazla yüzde onluk bir oran yakalamam gerekiyordu. Uygulamam Hemme Hocanın bırakın ayağını yakmayı, canını</p>
<p class="calibre1">bile acıtmamalıydı.” </p>
<p class="calibre1">Hemme’ye doğru döndüm. “Size zarar vermek istemedim, </p>
<p class="calibre1">Efendim,” dedim en perişan sesimle. “Niyetim irkilmenizi sağlamaktı, hepsi bu. Ateş yakılalı daha beş dakika bile geçmemişti ve yeni yakılmış bir ateşin yüzde onunun size zarar verebileceğini</p>
<p class="calibre1">düşünemedim.” Ellerimi hızlı hızlı ovuşturarak her açıdan endişe içindeki bir öğrenciyi canlandırdım. İyi bir gösteri sergiliyordum. </p>
<p class="calibre1">Babam görse benimle gurur duyardı. </p>
<p class="calibre1">“Ama verdi,” dedi Hemme buruk bir sesle. “Hem nerede o kahrolası bebek? Onu derhal bana vermeni talep ediyorum!” </p>
<p class="calibre1">“Maalesef veremem, Efendim. Bebeği yok ettim. Ortalıkta</p>
<p class="calibre1">bırakılamayacak kadar tehlikeliydi.” </p>
<p class="calibre1"><a id="344"></a>344/853</p>
<p class="calibre1">Hemme bana sinsi bir bakış attı. “Eh, fark etmez zaten,” diye</p>
<p class="calibre1">homurdandı. </p>
<p class="calibre1">Şansölye dizginleri tekrar eline aldı. “Bu açıklamalar durumu</p>
<p class="calibre1">oldukça değiştiriyor. Hemme, Kvothe’ye yönelik suçlamalarını</p>
<p class="calibre1">sürdürüyor musun?” </p>
<p class="calibre1">Hemme bana dik dik baksa da bir şey demedi. </p>
<p class="calibre1">“Her iki suçlamanın da kaldırılmasını teklif ediyorum,” dedi Arwyl. </p>
<p class="calibre1">Yaşlı hekimin karşısında şaşırdım. “Hemme ondan sınıfa ders anlatmasını istediyse izin vermiş demektir. Ayrıca bir saç telini kendi isteğiyle teslim edip onun bir kuklanın kafasına tutturulmasını seyret-tiyse ortada kasıtlı bir zarar olamaz.” </p>
<p class="calibre1">“Yaptıkları üzerinde daha fazla kontrol sağlayacağını sanıyordum,” </p>
<p class="calibre1">diyen Hemme bana kin dolu gözlerle bakıyordu. </p>
<p class="calibre1">“Yine de bu kasıtlı bir suç değil,” dedi Arwyl inatla. Gözlüğünün ar-dından Hemme’ye bakarken yüzünün babacan hatları sert bir ifadeyle kasılmıştı. </p>
<p class="calibre1">“Bu olay sempatinin pervasızca kullanılması kapsamına girer,” diye sakin bir sesle araya girdi Lorren. </p>
<p class="calibre1">“Bu önceki iki suçlamayı kaldırıp yerlerine sempatinin pervasızca kullanımının getirildiği anlamına mı geliyor?” diye sordu Şansölye, to-plantıyı tekrar resmi bir havaya sokmaya çalışarak. </p>
<p class="calibre1">“Evet,” dedi Arwyl, gözlüğünün arkasından Hemme’ye dik dik bakmayı sürdürerek. </p>
<p class="calibre1">“Kabul edenler?” diye sordu Şansölye. </p>
<p class="calibre1">Hemme hariç herkesin ağzından evet çıktı. </p>
<p class="calibre1">“Karşı çıkanlar?” </p>
<p class="calibre1">Hemme sessiz kaldı. </p>
<p class="calibre1">“Baş Arşivci, sempatinin pervasızca kullanılmasının cezası nedir?” </p>
<p class="calibre1">“Sempatinin pervasızca kullanılması sonucu biri zarar görürse, suçu işleyen öğrenci en fazla yedi kere tek başlı bir kırbaçla sırtından</p>
<p class="calibre1"><a id="345"></a>345/853</p>
<p class="calibre1">kırbaçlanır.” Lorren Hocanın hangi kitaptan alıntı yaptığını merak ettim. </p>
<p class="calibre1">“Kaç kırbaç isteniyor?” </p>
<p class="calibre1">Diğer hocaların yüzüne bakan Hemme, onları karşısına aldığının farkındaydı. “Bacağım neredeyse dizime kadar yandı,” dedi sıkılı dişlerinin arasından. “Üç kırbaç.” </p>
<p class="calibre1">Şansölye genzini temizledi. “Bu cezaya karşı olan var mı?” </p>
<p class="calibre1">“Var,” diye Elxa Dal ile Kilvin aynı anda konuştular. </p>
<p class="calibre1">“Cezanın tecil edilmesini isteyenler el kaldırsınlar.” </p>
<p class="calibre1">Elxa Dal, Kilvin ve Arwyl hemen el kaldırdılar. Onları Şansölye izledi. Mandrag’a ek olarak Lorren, Brandeur ve Hemme ellerini aşağıda tuttular. Elodin bana neşeyle sırıttıysa da elini kaldırmadı. </p>
<p class="calibre1">Arşiv’e yaptığım son yolculuk sırasında Lorren’in üzerinde bıraktığım kötü izlenim yüzünden kendi kendime kızdım. Öyle bir şey yaşan-masaydı bu olay daha lehime sonuçlanabilirdi. </p>
<p class="calibre1">“Cezanın tecil edilmesi için dört buçuk oy kullanıldı,” dedi Şansölye kısa bir duraksamanın ardından. “Ceza kesinleşmiştir: yarın, </p>
<p class="calibre1">Caitelyn’in beşinde, öğle vakti vurulacak üç kırbaç.” </p>
<p class="calibre1">O sırada Taşın Kalbi’nin derinliklerinde olduğum için tek hissettiğim herkesin önünde kırbaçlanmanın nasıl bir şey olacağına yönelik analitik bir meraktı. Tüm hocalar kalkıp gitmeye davrandılar, fakat to-plantı sona ermeden konuştum. “Şansölye?” </p>
<p class="calibre1">Adam derin bir nefes alıp verdi. “Evet?” </p>
<p class="calibre1">“Mülakatım sırasında sempatinin temel ilkelerinde ustalaştığımı is-patlamam halinde Gizemiye’ye alınacağımı söylemiştiniz,” diye sözlerini neredeyse kelimesi kelimesine tekrar ettim. “Bu olay gerekli kanıtı teşkil eder mi?” </p>
<p class="calibre1">Hem Hemme hem de Şansölye konuşmak için aynı anda ağızlarını</p>
<p class="calibre1">açtılar. Hemme’nin sesi daha yüksekti. “Bana bak, seni gidi şımarık velet!” </p>
<p class="calibre1"><a id="346"></a>346/853</p>
<p class="calibre1">“Hemme!” diye çıkıştı Şansölye. Sonra bana doğru döndü. “Kork-</p>
<p class="calibre1">arım ki ustalığın ispatı için basit bir sempati bağı yeterli değildir.” “Bir çifte bağ,” diye boğuk bir sesle düzeltti Kilvin. </p>
<p class="calibre1">Elodin söz alarak masadaki herkesi şaşırttı. “Şu an Gizemiye’de eğitim görenler arasında bir çifte bağ kurmakta zorlanan öğrenciler tanıyorum, hele ki ‘birinin bacağını dizine kadar yakabilsinler.’” Hafifçe konuştuğunda dâhi Elodin’in sesinin insanın içine nasıl işlediğini unutmuştum. Bana yine mutlu bir ifadeyle gülümsedi. </p>
<p class="calibre1">Hocalar bu sözler üzerinde düşünürlerken kısa bir sessizlik yaşandı. </p>
<p class="calibre1">“Doğru,” diye itiraf etti Elxa Dal, bana dikkatle bakarak. </p>
<p class="calibre1">Şansölye bir dakika boyunca gözlerini masaya dikti. Ardından omuz silkti, başını kaldırdı ve şaşırtıcı ölçüde neşeyle tebessüm etti. “İlk dönem öğrencisi Kvothe’nin gerçekleştirdiği pervasızca sempati kullanımını sempatinin temel ilkelerinde ustalaştığının ispatı olarak görenler ellerini kaldırsınlar.” </p>
<p class="calibre1">Kilvin ile Elxa Dal aynı anda el kaldırdılar. Hemen sonra onlara Arwyl de eklendi. Elodin el salladı. Bir duraksamanın ardından Şansölye de el kaldırıp dedi ki, “Kvothe’nin Gizemiye’ye girişi beş buçuk oyla kabul edildi. Toplantı sona ermiştir. Tehlu biz budalaları ve çocukları korusun.” Son cümleyi çok alçak bir sesle söylerken elinin tersiyle al-nını sıvazladı. </p>
<p class="calibre1">Hemme peşine Brandeur’u da takarak fırtına gibi çekip gitti. </p>
<p class="calibre1">Kapıdan çıkarlarken Brandeur’un ona bir soru sorduğunu duydum. </p>
<p class="calibre1">“Üzerinde muska yok muydu?” </p>
<p class="calibre1">“Hayır, yoktu,” diye çıkıştı Hemme. “Sanki suçlu benmişim gibi konuşma. Bu yaptığın bir ara sokakta sırtından bıçaklanan birini zırh giymemekle suçlamaya benziyor.” </p>
<p class="calibre1">“Ama önlem almadan olmaz,” dedi Brandeur, onu yatıştırmak</p>
<p class="calibre1">istercesine. “Sen de benim kadar iyi biliyorsun ki...” Kapanan bir kapıyla beraber sözleri duyulmaz oldu. </p>
<p class="calibre1"><a id="347"></a>347/853</p>
<p class="calibre1">Kilvin ayağa kalkıp omuz silkti ve gerindi. Durduğum tarafa bakarak gür sakalım iki eliyle birden kaşıdı. Yüzünde düşünceli bir ifade vardı. </p>
<p class="calibre1">Gelip önümde durdu. “Sigaldri’den anlar mısın, E’lir Kvothe?” </p>
<p class="calibre1">Ona boş bir ifadeyle baktım. “Sembolleri mi kastediyorsunuz, </p>
<p class="calibre1">Efendim? Korkarım hayır.” </p>
<p class="calibre1">Kilvin dalgın bir hareketle ellerini sakalında gezdirdi. “Kaydolduğun Temel Zahiriye dersiyle vakit kaybetme. Onun yerine yarın atölyeme gel. Öğleyin.” </p>
<p class="calibre1">“Korkarım o vakit başka bir randevum var, Kilvin Hoca.” </p>
<p class="calibre1">“Hımm. Evet.” Kaşlarını çattı. “Öyleyse ilk çanda.” </p>
<p class="calibre1">“Maalesef kırbaçlamanın ardından oğlanın bana uğraması gereke-</p>
<p class="calibre1">cek, Kilvin,” dedi gözleri neşeyle parlayan Arwyl. “İş bittikten sonra biri seni Revir’e getirsin, evlat. Yaralarınla ilgileniriz.” </p>
<p class="calibre1">“Teşekkürler, Efendim.” </p>
<p class="calibre1">Arwyl kafa salladı ve odadan ayrıldı. </p>
<p class="calibre1">Kilvin onun uzaklaşmasını seyretti, sonra da bana döndü. “Atölyem. </p>
<p class="calibre1">Öbür gün. Öğleyin.” Sesinin tonundan bunun bir rica olmadığı açıkça anlaşılıyordu. </p>
<p class="calibre1">“Şeref duyarım, Kilvin Hoca.” </p>
<p class="calibre1">Karşılık olarak bir şeyler homurdandı ve Elxa Dal’la beraber çıkıp gitti. </p>
<p class="calibre1">Böylece halen yerinde oturan Şansölye ile baş başa kaldım. Ayak sesleri koridorda uzaklaşırken birbirimize baktık. Kendimi Taşın Kalbi’nden çıkardığım anda olup bitenler yüzünden içimde bir heyecan ve korku karmaşası hissettim. </p>
<p class="calibre1">“Bu kadar kısa bir zamanda bu kadar çok sorun çıkardığım için</p>
<p class="calibre1">üzgünüm, Elendim,” dedim tereddütle. </p>
<p class="calibre1">“Ah?” dedi Şansölye. Benimle yalnız kaldıktan sonra yüz ifadesi oldukça yumuşamıştı. “Ne kadar beklemeye niyetliydin?” </p>
<p class="calibre1"><a id="348"></a>348/853</p>
<p class="calibre1">“En azından bir dönü kadar.” Felaketin kıyısından dönmüştüm ve içim içime sığmıyordu. Yüzümde engellenemez bir sırıtışın belirdiğini hissettim. </p>
<p class="calibre1">“En azından bir dönüymüş,” diye söylendi. Yüzünü ellerinin arasına alıp sıvazladı, sonra tekrar bana baktı. Suratında muzip bir tebessüm görünce şaşırdım. Sert bir ifade taşımadığı zamanlarda o kadar da ihtiyar durmadığını fark ettim. Herhalde kırklı yaşlarının sonlarındaydı. </p>
<p class="calibre1">“Yarın kırbaçlanacak birine hiç benzemiyorsun,” diye gözlemde</p>
<p class="calibre1">bulundu. </p>
<p class="calibre1">O düşünceyi bir kenara ittim. “Yaralarımın iyileşeceğinden şüphem yok, Efendim.” Yüzünde garip bir ifade belirdi. İfadesini tanımam biraz zaman aldı; kumpanyadayken bu tür ifadelere alışmıştım. </p>
<p class="calibre1">Şansölye konuşmak için ağzını açtı, ama sözcükler ağzından çıkmadan atıldım. “Göründüğüm kadar genç değilim, efendim. Biliyorum. Keşke başkaları da bunun farkına varsa.” </p>
<p class="calibre1">“Tahminimce yakında varacaklar.” Bana uzun uzun baktıktan sonra masadan destek alarak doğruldu ve elini uzattı. “Gizemiye’ye hoş</p>
<p class="calibre1">geldin.” </p>
<p class="calibre1">Elini büyük bir ciddiyetle sıktım ve birbirimizden ayrıldık. Dışarı çıktığımda gökte dolunay görmek beni şaşırttı. Tatlı bahar havasını doyasıya içime çektim ve sırıtışımın yeniden belirdiğini hissettim. </p>
<p class="calibre1">Tam o sırada biri omzuma dokundu. Yerden en az elli santim</p>
<p class="calibre1">sıçradım ve Tarbean’dayken yegane savunma yöntemim olan bir</p>
<p class="calibre1">uluma, ısırma ve tırmalama yumağı şeklinde Simmon’un tepesine binmekten kendimi son anda alıkoyabildim. </p>
<p class="calibre1">Yüzümdeki ifadeden ürken Simmon bir adım geri çekildi. </p>
<p class="calibre1">Hızla atan kalbimi yavaşlatmaya çalıştım. “Simmon, üzgünüm. Ben yalnızca... bana yaklaşırken biraz ses çıkarmaya çalış. Çok kolay irkilirim.” </p>
<p class="calibre1"><a id="349"></a>349/853</p>
<p class="calibre1">“Ben de,” diye titrek bir sesle mırıldandı, elinin tersiyle alnını silerek. “Ama seni suçlayamam. Boynuza gelmek kolay değildir. Nasıl geçti?” </p>
<p class="calibre1">“Kırbaçlanacağım ve Gizemiye’ye alınacağım.” </p>
<p class="calibre1">Espri yapıp yapmadığımı anlamak için beni meraklı gözlerle süzdü. </p>
<p class="calibre1">“Üzgünüm? Tebrik ederim?” Utangaçlıkla gülümsedi. "Sargı bezi mi istersin, bira mı?” </p>
<p class="calibre1">Gülümsedim. “İkisini de.” </p>
<p class="calibre1">Koğuşun dördüncü katma vardığım sırada okuldan atılmamamın ve</p>
<p class="calibre1">Gizemiye’ye</p>
<p class="calibre1">alınmamın</p>
<p class="calibre1">haberi</p>
<p class="calibre1">çoktan</p>
<p class="calibre1">yayılmıştı. </p>
<p class="calibre1">Yatakhane</p>
<p class="calibre1">arkadaşlarımdan gelen tek tük alkışlarla karşılandım. Hemme sevilen biri değildi. Komşularımdan bazıları beni huşu içinde tebrik ederken Basil hususi olarak yanıma gelip elimi sıktı. </p>
<p class="calibre1">Tam yatağıma çıkıp oturmuş ve Basile tek başlı kırbaçla altı başlı arasındaki farkı anlatıyordum ki, üçüncü kat kahyası yanıma geldi. </p>
<p class="calibre1">Gizemiye öğrencilerinin batı kanadında kaldıklarını söyleyip eşyalarımı toplamam talimatını verdi. </p>
<p class="calibre1">Sahip olduğum her şey seyahat heybeme kolayca sığdığından bunu yapmakta zorlanmadım. Kahya beni oradan götürürken birinci dönem arkadaşlarım bana koro halinde veda ettiler. </p>
<p class="calibre1">Batı kanadındaki ranzalar geride bıraktıklarıma benziyordu. İçerisi yine yan yana sıralanmış dar yataklarla doluydu, ama bu seferkiler iki katlı değildi. Sandığa ilaveten her yatağın yanında küçük bir gardırop ve bir masa vardı. Ahım şahım değilse de bir gelişme sayılırdı. </p>
<p class="calibre1">En büyük fark yatakhane komşularımın bana karşı tutumlarıydı. </p>
<p class="calibre1">Kaş çatışlara ve dik bakışlara rağmen genelde yok sayıldım. Soğuk bir karşılamaydı, özellikle de az öncekine kıyasla. </p>
<p class="calibre1">Bunun sebebini anlamak kolaydı. Çoğu öğrenci Gizemiye’ye</p>
<p class="calibre1">alınmadan evvel Üniversite’de en az birkaç dönem okurdu. Buradaki herkes basamakları zor yoldan çıkmıştı. Benim aksime. </p>
<p class="calibre1"><a id="350"></a>350/853</p>
<p class="calibre1">Yatakların sadece dörtte üçü kadarı doluydu. Arka köşelerden</p>
<p class="calibre1">birinde diğerlerinden uzak bir yatak seçtim. Yedek gömleğimi ve pelerinimi gardırobuma astım ve seyahat heybemi yatağımın baş ucundaki sandığa koydum. </p>
<p class="calibre1">Uzanıp gözlerimi tavana diktim. Karyolam diğer öğrencilerin mumlarından ve sempati lambalarından gelen ışığın dışındaydı. Nihayet Gizemiye’deydim; bazı açılardan tam da olmak istediğim yerde. </p>
<p class="calibre1"><a id="351"></a>KIRK BİRİNCİ BÖLÜM</p>
<p class="calibre1"> <i class="calibre4"><b class="calibre3">Dost Kanı</b></i></p>
<p class="calibre1">Ertesi sabah erkenden kalktım, elimi yüzümü yıkadım ve Ye-</p>
<p class="calibre1">mekhane’ye gidip karnımı doyurdum. Sonra da öğleyin yiyeceğim</p>
<p class="calibre1">kırbaçtan önce yapacak bir şeyim olmadığından, Üniversite’de boş boş</p>
<p class="calibre1">dolandım. Birkaç eczane ve şişe dükkanı dolaştım, bakımlı bahçeleri ve parkları hayranlıkla gezdim. </p>
<p class="calibre1">Sonunda geniş bir avludaki bir taş banka çöktüm. Üretken bir şey düşünemeyecek kadar gergin olduğumdan, öylece oturarak güzel</p>
<p class="calibre1">havanın tadını çıkardım ve rüzgarda uçuşan tek tük atık kâğıtları seyrettim. </p>
<p class="calibre1">Fazla zaman geçmeden Wilem ağır adımlarla çıkageldi ve davet</p>
<p class="calibre1">edilmeyi beklemeksizin yanıma oturdu. Cealdimlilere has kara saçları ve gözleri, onu Simmon’la benden daha büyük gösterse de adamlığa henüz alışamamış bir oğlanın sıkıntılı tavırlarına sahipti. </p>
<p class="calibre1">“Endişeli misin?” diye sordu Siaru aksanının sert vurgularıyla. </p>
<p class="calibre1">“Aslına bakarsan düşünmemeye çalışıyorum,” dedim. </p>
<p class="calibre1">Wilem homurdandı. Birkaç dakika boyunca ikimiz de önümüzden</p>
<p class="calibre1">gelip geçen öğrencileri sessiz sedasız izledik. Bunlardan birkaçı so-hbetlerine ara vererek birbirlerine beni işaret ettiler. </p>
<p class="calibre1">Bu ilgiden kısa zamanda sıkıldım. “İşin var mı?” diye sordum. </p>
<p class="calibre1">“Oturuyorum,” dedi kısaca. “Nefes alıyorum.” </p>
<p class="calibre1">“Zekice. Niçin Gizemiye’de olduğunu görebiliyorum. Önümüzdeki</p>
<p class="calibre1">bir saat içinde demek istedim.” </p>
<p class="calibre1">Omuz silkip bana beklenti dolu gözlerle baktı. </p>
<p class="calibre1">“Bana Arwyl Hocanın nerede olduğunu gösterir misin? O... iş bittikten sonra uğramamı söyledi de.” </p>
<p class="calibre1">“Elbette,” deyip avlunun dışarıya açılan geçitlerinden birini işaret etti. “Revir, Arşiv’in öteki tarafında kalıyor.” </p>
<p class="calibre1">Arşiv’i teşkil eden kocaman ve penceresiz bloğun etrafından dolandık. Wilem bir yeri gösterdi. “İşte Revir şurası.” Garip bir tarzda inşa</p>
<p class="calibre1"><a id="352"></a>352/853</p>
<p class="calibre1">edilmiş büyük bir binaydı. Fakülte’nin daha uzun, daha az yer kaplayan bir kopyası gibiydi. </p>
<p class="calibre1">“Düşündüğümden büyükmüş,” diye mırıldandım. “Tüm bu bina tıp</p>
<p class="calibre1">eğitimi için mi?” </p>
<p class="calibre1">Başını iki yana salladı. “Asıl işleri hastalan tedavi etmektir. Parası yoksa bile kimseyi geri çevirmezler.” </p>
<p class="calibre1">“Sahi mi?” Arwyl Hocayı düşünerek tekrar Revire baktım. </p>
<p class="calibre1">“Şaşırtıcı.” </p>
<p class="calibre1">“Parayı  <i class="calibre4">peşinen </i> almazlar,” diye düzeltti Wilem. “İyileştiğinde...” </p>
<p class="calibre1">deyip duraksadı,  <i class="calibre4">iyileşirsen </i> imasını açıkça anladım. “Borcunu ödersin. </p>
<p class="calibre1">Paran yoksa çalışırsın, ta ki...” Yine duraksadı.  <i class="calibre4">“Sheyem </i> anlamına gelen sözcük neydi?” diye sordu, ardından avuçlarını birleştirdi ve ellerinin birer kenarını birbirine yapışık tutarak onları açıp kapadı. </p>
<p class="calibre1">“Kitap mı?” diye tahmin yürüttüm. </p>
<p class="calibre1">Başını iki yana salladı. “Hayır.  <i class="calibre4">Sheyem</i>.” Sözcüğü vurgulayarak hareketi tekrarladı. </p>
<p class="calibre1">“Ah,” diyerek hareketini taklit ettim. “Kapatmak.” </p>
<p class="calibre1">Kafa salladı. “Revir’e olan borcunu  <i class="calibre4">kapatana </i> kadar çalışırsın. Çok az insan borcunu ödemeden gider.” </p>
<p class="calibre1">Ciddi bir sesle kıkırdadım. “Bak buna şaşırmadım. Kanının birkaç damlasına sahip bir gizemciden kaçmanın anlamı ne?” </p>
<p class="calibre1">Sonunda başka bir avluya çıktık. Ortasında bir bayrak direği, onun altında da yine bir taş bank bulunuyordu. Bir saat kadar sonra direğe kimin bağlanacağını tahmin etmeme gerek yoktu. Yüz kadar öğrenci boş boş etrafta gezinerek ortama bir şenlik havası katıyordu. </p>
<p class="calibre1">“Genelde bu kadar kalabalık olmaz,” dedi Wilem özür dilercesine. </p>
<p class="calibre1">“Ama hocalardan bazıları derslerini iptal ettiler.” </p>
<p class="calibre1">"Herhalde Hemme ile Brandeur’dur.” </p>
<p class="calibre1">Wilem kafa salladı. “Hemme biraz kindardır.” Çok hafif kaçan bu açıklamayı vurgulamasına duraksadı. “Tüm zümresiyle birlikte burada</p>
<p class="calibre1"><a id="353"></a>353/853</p>
<p class="calibre1">olacak.”  <i class="calibre4">Zümre </i> sözcüğünü daha yavaş telaffuz etmişti. “Kullandığım sözcük doğru muydu? Zümre?” </p>
<p class="calibre1">Ben kafa sallayınca Wilem’in yüzünde hoşnut bir ifade belirdi. </p>
<p class="calibre1">Sonra kaşlarım çattı. “Aklıma dilinizle ilgili bir şey geldi. İnsanlar bana ikide bir Tinue yolunu soruyorlar. Durmadan diyorlar ki, Tinue yolu ne alemde?’ Bu ne anlama geliyor?” </p>
<p class="calibre1">Gülümsedim. “Deyimsel bir ifade sadece. Deyim sözcüğünün</p>
<p class="calibre1">anlamıysa..." </p>
<p class="calibre1">“Deyim nedir biliyorum,” diye sözümü kesti Wilem. “Ben sadece o deyimin anlamanı merak ettim.” </p>
<p class="calibre1">“Ah,” dedim biraz utanarak. “Karşındakini selamlamak için kul-</p>
<p class="calibre1">lanılır, hepsi bu. 'Günün nasıl geçiyor?’ ya da 'Nasıl gidiyor?’ diye sormaya benzer.” </p>
<p class="calibre1">“Son söylediğin de bir deyim,” diye homurdandı Wilem. “Diliniz saçmalıklarla dolu. Birbirinizi nasıl anlayabiliyorsunuz bilmiyorum. </p>
<p class="calibre1"> <i class="calibre4">Nasıl gidiyor</i>? Ne nereye gidiyor?” Başını sağa sola salladı. </p>
<p class="calibre1">“Anlaşılan Tinue’ye,” deyip sırıttım.  <i class="calibre4">“Tuan volgen oketh ama,” </i> dedim, en sevdiğim Sıaru deyimlerinden birini kullanarak. “Fazla kafana takma,” gibi bir anlama gelse de birebir karşılığı, “Gözüne kaşık sokma,” gibi bir şeydi. </p>
<p class="calibre1">O avludan da ayrılıp bir süre Üniversite’de amaçsızca gezindik. </p>
<p class="calibre1">Wilem bana birkaç taverna, bir simya kompleksi, Cealdim</p>
<p class="calibre1">çamaşırhanesi ve hem lisanslı hem lisanssız genelevler de dahil olmak üzere bazı önemli binaları gösterdi. Arşiv’in sade taş duvarlarının, bir fıçıcının, bir ciltçinin ve bir eczanenin yanından geçtik. </p>
<p class="calibre1">Aklıma bir fikir geldi. “Şifalı otlardan anlar mısın?” </p>
<p class="calibre1">Başını iki yana salladı. “Genelde kimyayla uğraşırım ve bazen de Puppet’la beraber Arşiv’de vakit getiririm.” </p>
<p class="calibre1">“Geçirirsin,” diye düzelttim,  <i class="calibre4">ç </i> harfini özellikle vurgulayarak. “Puppet da kim?” </p>
<p class="calibre1"><a id="354"></a>354/853</p>
<p class="calibre1">Wil duraksadı. “Açıklaması zor.” Soruyu geçiştirmek için elini savurdu. “Seni daha sonra tanıştırırım. Otlar hakkında ne bilmek istiyorsun?” </p>
<p class="calibre1">“Bir şey bilmek istediğim yok. Bana bir iyilik yapar mısın?” Wil kafa sallayınca ona az önce önünden geçtiğimiz eczaneyi gösterdim. “Git bana yarım kilo ökseotu al.” İki demir metelik uzattım. “Bunlar fazlasıyla yeter.” </p>
<p class="calibre1">“Niye bana aldırıyorsun?” diye ihtiyatla sordu. </p>
<p class="calibre1">“Çünkü içerideki satıcının bana 'sen daha çok gençsin’ dercesine bakmasını istemiyorum.” Kaşlarımı çattım. “Bugün böyle şeylerle uğraşacak durumda değilim.” </p>
<p class="calibre1">Wilem geri geldiğinde heyecandan yerimde duramayacak haldey-</p>
<p class="calibre1">dim. “İşlen yoğundu,” diye açıkladı, yüzümdeki sabırsız ifadeyi görünce. Bana küçük bir paket ve biraz para üstü verdi. “Nedir bu?” </p>
<p class="calibre1">“Midemi yatıştıracak bir şey,” dedim. “Kahvaltıyı hâlâ sindiremedim ve kırbaçlanırken kusmak gibi bir niyetim yok.” </p>
<p class="calibre1">Yakındaki bir tavernadan ikimiz için de elma şırası satın aldım ve kendi payımı ökseotunu daha kolay yutmak amacıyla kullandım. Otun ağzımda bıraktığı acı, tebeşirimsi tat nedeniyle yüzümü ekşittim. Fazla geçmeden çan kulesinden öğle çanının sesi yükseldi. </p>
<p class="calibre1">“Derse gitsem iyi olacak.” Wil bu sözleri kayıtsızca söylemeye çalışsa bile sesi boğuk çıkmıştı. Bana utangaç bir ifadeyle baktı; koyu renkli teni biraz solgundu. “Kan görmekten hoşlanmam.” Titreyen dudaklarıyla gülümsedi. “Ne kendi kanımı, ne de bir dostumunkini.” “Fazla kan akacağını zannetmiyorum,” dedim. “Ama endişelenme. En zor kıs-mı, yani bekleyişi atlatmama yardım ettin. Teşekkürler.” Birbirimizden ayrılırken içimdeki suçluluk duygusunu bastırmaya çalıştım. </p>
<p class="calibre1">Tanışalı sadece üç gün olmuşken Wil bana yardım etmek için elinden geleni yapmıştı. Gizemiye’ye kolay yoldan girmeme çoğu kimse gibi o da içerleyebilirdi. Onun yerine bana yarenlik etmiş, zor zamanımda yanımda olmuştu. Ben de ona olan borcumu yalan söyleyerek</p>
<p class="calibre1">ödemiştim. </p>
<p class="calibre1"><a id="355"></a>355/853</p>
<p class="calibre1">Bayrak direğine yaklaşırken kalabalığın bakışlarını üzerimde hissettim. Kaç kişiydiler? İki yüz mü? Yoksa üç yüz mü? Belli bir noktadan sonra sayılar anlamını yitiriyor ve geriye sadece kalabalığın o çehresiz yoğunluğu kalıyordu. </p>
<p class="calibre1">Sahne eğitimim, bakışlar karşısında dimdik durmamı sağladı. Bir mırıltı denizinin arasında kendimden emin adımlarla bayrak direğine doğru yürüdüm. Mağrur bir tavrım yoktu, zira bunun aleyhime bir etki yaratacağını biliyordum. Pişman da gözükmüyordum. Yüzümde ne</p>
<p class="calibre1">korkuya ne de pişmanlığa yer vererek, babamın öğrettiği gibi dik duruyordum, hepsi o. </p>
<p class="calibre1">Yürürken ökseotunun etkisini üzerimde hissediyordum. Bilincim</p>
<p class="calibre1">tamamıyla açık olmasına rağmen etrafımdaki her şey acı verecek denli parlaklaştı. Avlunun ortasına vardığım sırada zamanın akışı yavaşlar gibi oldu. Ayağım taşlara bastıkça yerden kalkan minik toz bulutlarını görebiliyordum. Hafif bir esintinin pelerinimin eteklerini havalandırdığını ve altına sızarak kürek kemiklerimin arasındaki teri kuruttuğunu hissettim. İstediğim takdirde bir tarlayı dolduran çiçekler misali etrafımı saran yüzleri sayabilecekmişim gibi bir duyguya kapıldım. </p>
<p class="calibre1">Kalabalıkta Hemme hariç hiçbir hocayı göremedim. Kendini beğen-miş bir domuzu andıran Hemme bayrak direğine yakın durmuştu. </p>
<p class="calibre1">Kollarını önünde kavuşturduğu için siyah hoca cüppesinin etekleri serbestçe salmıyordu. Göz göze geldiğimizde ağzı bana yönelik</p>
<p class="calibre1">olduğunu bildiğim hafif bir sırıtışla kıvrıldı. </p>
<p class="calibre1">Hemme’nin önünde korkmuş, hattâ endişeli gibi gözükmektense</p>
<p class="calibre1">ölürdüm daha iyi. Onun yerine kendimden emin bir şekilde tebessüm ettim, sonra da gözümde en ufak bir önemi yokmuşçasına başımı</p>
<p class="calibre1">çevirdim. </p>
<p class="calibre1">Nihayet bayrak direğinin -önündeydim. Birinin bir şey okuduğunu duydum, ama pelerinimi çıkarıp direğin yanındaki taş banka sererken sözcükler kulağıma belirsiz bir vızıltı gibi geliyordu. Banyo yapmaya hazırlanır gibi gömleğimin düğmelerini kayıtsızca açmaya başladım. </p>
<p class="calibre1"><a id="356"></a>356/853</p>
<p class="calibre1">Bir el bileğimi tutarak beni durdurdu. Duyuruyu okuyan adam teskin edici bir ifadeyle gülümsemeye çalıştı. “Gömleğini çıkarmana gerek yok,” dedi. “Acını biraz olsun azaltır.” </p>
<p class="calibre1">“Güzelim gömleği heba edecek değilim,” dedim. </p>
<p class="calibre1">Bana tuhaf tuhaf baktı, sonra da omuz silkip başlarımızın üstündeki demir bir halkadan ip geçirdi. “Ellerini uzat.” </p>
<p class="calibre1">Onu ifadesiz gözlerle süzdüm. “Kaçıp gitmemden endişe etmene</p>
<p class="calibre1">gerek yok.” </p>
<p class="calibre1">“Bayılırsan ayakta kalmanı sağlamak için.” </p>
<p class="calibre1">Bakışlarım sertleşti. “Bayılacak olursam canın ne isterse yapabilirsin,” dedim kararlı bir sesle. “O âna değin bağlanmayacağım.” </p>
<p class="calibre1">Ses tonum duraksamasına yol açtı. Benimle tartışmadan direğin</p>
<p class="calibre1">altındaki taş banka çıkmama izin verdi. Demir halkaya doğru uzandım. Onu iki elimle birden sıkıca kavradım. Düzgün ve serin yüzeyi nedense bana huzur verdi. Kendimi Taşın Kalbine sokarken ona</p>
<p class="calibre1">odaklandım. </p>
<p class="calibre1">Etraftakilerin bayrak direğinden uzaklaştıklarını duydum. Sonra kalabalığın sesi kesildi ve arkamda salman kırbacın hışırtısından başka bir şey duyulmaz oldu. Cezamı tek başlı bir kırbaçla çekecek olmam içimi rahatlatmıştı. Tarbean’dayken altı başlı bir kırbacın açtığı kanlı ve korkunç yaraları kendi gözlerimle görmüştüm. </p>
<p class="calibre1">Herkes nefesini tuttu. Sonra ben kendimi hazırlayamadan, önce-</p>
<p class="calibre1">kinden daha sert bir hışırtı duyuldu. Sırtımda çizgi halinde, kor gibi sı-</p>
<p class="calibre1">cak bir acı hissettim. </p>
<p class="calibre1">Dişlerimi sıktım, ama düşündüğüm kadar da kötü değildi. Aldığım önleme rağmen daha sert, daha yakıcı bir acı bekliyordum. </p>
<p class="calibre1">Sonra kırbaç bir daha savruldu. Sesi daha da sertti ve onu kulaklarımdan ziyade vücudumla işittim. Sırtımda tuhaf bir gevşeklik hissettim. Derimin yarıldığını ve kanadığını bilerek nefesimi tuttum. Bir an için her şey kıpkırmızı kesildi ve bayrak direğinin katranlanmış</p>
<p class="calibre1">pürüzlü yüzeyine yaslandım. </p>
<p class="calibre1"><a id="357"></a>357/853</p>
<p class="calibre1">Üçüncü kırbaç ben daha hazırlanamadan indi. Sol omzumu yaladıktan sonra neredeyse sol kalçama kadar sürtünüp geçti. Ses çıkarmayı reddederek dişimi sıktım. Açık tuttuğum gözlerim bir an için kararır gibi oldu, fakat görüntü hemen sonra eski netliğine ve parlaklığına kavuştu. </p>
<p class="calibre1">Sırtımdaki yakıcı acıya aldırış etmeksizin parmaklarımı demir</p>
<p class="calibre1">halkadan çözdüm ve banktan inmek için arkama döndüm. Düşeceğimi sanan genç bir adam beni tutmak istercesine ileri fırladı. Ona attığım sert bakışı görünce hemen geri çekildi. Gömleğimle pelerinimi topladım, dikkatle bir kolumun üstüne koydum ve etrafımdaki sessiz kalabalığa aldırmadan avludan ayrıldım. </p>
<p class="calibre1"><a id="358"></a>KIRK İKİNCİ BÖLÜM</p>
<p class="calibre1"> <i class="calibre4"><b class="calibre3">Kansız</b></i></p>
<p class="calibre1">"Daha kötüsü de olabilirdi. O kadarı belli.” Etrafımda dolanan Arwyl Hoca’nın yuvarlak yüzü ciddiydi. “Sadece derinin kabaracağını sanıyordum, ama seninki gibi ciltte daha fazlasının olacağım bilmeliydim.” </p>
<p class="calibre1">Revir’deki uzun bir masanın kenarında oturuyordum. Arwyl sırtımı nazikçe yoklarken gevezelik etmeyi sürdürdü. “Ama dediğim gibi, daha kötüsü de olabilirdi. Sırtında iki kesik var ve kesikler söz konusu olduğunda, bundan iyisi can sağlığı. Yaraların temiz, sığ ve düz. Dediklerimi aynen yaparsan, bayanlara ne kadar cesur olduğunu gösterecek iki güzel yara izinden başka bir şey kalmaz.” Önümde durup bembeyaz kaşlarını yuvarlak gözlük camlarının üzerine kadar kaldırıp indirdi. </p>
<p class="calibre1">“Ha?” </p>
<p class="calibre1">Yüz ifadesiyle benden bir tebessüm koparmayı başardı. </p>
<p class="calibre1">Kapının yanında duran bir delikanlıya doğru döndü. “Git sıradaki Re’ları getir. Ona düz ve sığ bir kesiği dikmek için gereken malzemeleri getirmesini söyle.” Dönüp giden oğlanın ayak sesleri hızla uzaklaştı. </p>
<p class="calibre1">“Relarlarımdan biri için harika bir pratik imkânı sunacaksın,” dedi Arwyl neşeyle. “Yaralarında fazla bir komplikasyon tehlikesi yok, ama çok cılızsın.” Buruşuk parmaklarından biriyle göğsümü dürterken dilini dişlerine dayayarak bir  <i class="calibre4">cık </i> sesi çıkardı. “Kemik torbası gibisin. </p>
<p class="calibre1">Üzerinde çalışabileceğimiz biraz daha et iyi olurdu. </p>
<p class="calibre1">“Ama,” deyip omuz silkerken omuzları neredeyse kulaklarına değecekti, “her zaman ideal şartlar altında çalışamayız. Genç bir hekim her şeyden önce bunu öğrenmelidir.” </p>
<p class="calibre1">Bir karşılık beklercesine bana baktı. Ciddiyetle kafa salladım. </p>
<p class="calibre1">Bu hareketimden tatmin olmuş gözüktü ve gözlerini kısarak ettiği tebessüm geri geldi. Dönüp duvara dayalı bir dolabı açtı. “Bana biraz zaman verirsen sırtındaki yanmayı geçiririm.” O rafları karıştırırken, bazı şişeler birbirine çarparak çınladı. </p>
<p class="calibre1"><a id="359"></a>359/853</p>
<p class="calibre1">“Önemli değil, Arwyl Hoca,” dedim soğukkanlılıkla. “Yaralarımı şu anki halimle dikebilirsiniz.” Yarım kilo ökseotunun etkisiyle uyuşmuş</p>
<p class="calibre1">vaziyetteydim ve mecbur kalmadıkça anesteziklere maruz kalmamam gerektiğini biliyordum. </p>
<p class="calibre1">Arwyl bir eli dolabın içinde kalakaldı ve dönüp bana baktı. “Sana daha evvelden dikiş atıldığı olmuş muydu, oğlum?” </p>
<p class="calibre1">“Evet,” dedim dürüstçe. </p>
<p class="calibre1">“Acını dindirmek için bir şey kullanılmadan mı?” </p>
<p class="calibre1">Yine kafa salladım. </p>
<p class="calibre1">Masada otururken gözlerim onunkilerden azıcık daha yukarıdaydı. </p>
<p class="calibre1">Beni şüpheyle süzdü. “Göster bakayım,” dedi, bana inanmıyormuş</p>
<p class="calibre1">gibi. </p>
<p class="calibre1">Pantolonumun paçalarından birini dizimin üstüne kadar çektim. </p>
<p class="calibre1">Bunu yaparken sırtım gerildiği için de yüzümü ekşittim. Sonunda Tarbean’dayken Pike’ın beni o camdan yapılma bıçakla yaraladığı</p>
<p class="calibre1">baldırımın dış tarafını açığa çıkardım. Orada bir karış uzunluğunda bir yara izi vardı. </p>
<p class="calibre1">Arwyl gözlüğünü bir eliyle tutarak yara izime yakından baktı. İzi işaret parmağıyla nazikçe yokladıktan sonra doğruldu. “Yarım</p>
<p class="calibre1">yamalak bir dikiş olmuş,” diye hafif bir hoşnutsuzlukla duyurdu. </p>
<p class="calibre1">Bana göreyse dikiş oldukça iyiydi. “Yarısına gelmişken ipliğim koptu,” dedim huysuzca. “İdeal şartlar altında çalışmıyordum.” </p>
<p class="calibre1">Bir süreliğine sessiz kalan Arwyl, bir yandan parmağıyla üst</p>
<p class="calibre1">dudağını sıvazlarken bir yandan da yarı yarıya kapalı gözkapaklarının arkasından beni süzdü. “Peki böyle şeylerden zevk alıyor musun?” diye kuşkuyla sordu. </p>
<p class="calibre1">Yüz ifadesi karşısında güldüm, ama sırtımda donuk bir acı baş gösterince kahkahalarım kesildi. “Hayır, hocam. Sadece başımın çaresine bakıyordum.” </p>
<p class="calibre1"><a id="360"></a>360/853</p>
<p class="calibre1">Dudağını sıvazlayarak beni süzmeye devam etti. “İpliğin nerede koptuğunu göster.” </p>
<p class="calibre1">Parmağımla işaret ettim. İnsan böyle şeyleri unutmuyor. </p>
<p class="calibre1">Eski yara izine yakından bakarak onu tekrar dürtükledi. “Doğru söylüyor olabilirsin.” Omuz silkti. “Bilemiyorum. Ama eğer...” Cümlesini yarım bırakarak merakla gözlerime baktı. Elini uzatıp gözkapaklarımdan birini araladı. “Yukarı bak,” diye talimat verdi. </p>
<p class="calibre1">Gördükleri karşısında kaşlarını çatan Arwyl, ellerimden birini tutup tırnağıma sıkıca bastırdı ve birkaç saniye boyunca neler olduğunu inceledi. Kaşlarını daha da çatarak bana iyice sokuldu, bir eliyle çenemi tuttu ve ağzımı açıp kokladı. </p>
<p class="calibre1">“Tatula mı?” diye sordu. Sonra da kendi sorusuna kendisi yanıt verdi. “Hayır. Ökseotu tabii ki. Daha önce fark etmediğime göre iyice yaşlanmış olmalıyım. Bu güzelim masamı kana bulamamanı da</p>
<p class="calibre1">açıklıyor.” Bana ciddi gözlerle baktı. “Ne kadar?” </p>
<p class="calibre1">İnkar etmeye gerek görmedim. “Yarım kilo.” </p>
<p class="calibre1">Arwyl bir süreliğine sessiz kaldı. Daha sonra gözlüğünü çıkarıp camlarım hışımla sildi. Gözlüğü geri taktıktan sonra dosdoğru gözlerimin içine baktı. “Bir çocuğun kırbaçlanmaktan kendi kendini uyuşturacak denli korkması son derece doğal.” Bakışları sertleşti. “Ama madem ki bu kadar korkuyordun, niye gömleğini çıkardın?” Kaşları çatıldı. “Olup bitenleri bana açıklayacaksın. Daha önceden yalan söylediysen açıkça itiraf et, kızmayacağım. Çocukların bazen saçma sapan öyküler anlattıklarını iyi bilirim.” </p>
<p class="calibre1">Camların ardındaki gözleri parladı. “Ama şimdi bana yalan</p>
<p class="calibre1">söylersen ne ben ne de öğrencilerim yaralarını dikeceğiz. Bana bile bile yalan söylenmesine katlanamam.” Kollarını göğsünde kavuşturdu. </p>
<p class="calibre1">“Evet, konuş bakalım. Neler olduğunu anlamıyorum. Zaten canımı en çok da bu sıkıyor.” </p>
<p class="calibre1">Demek ki son çareye, yani gerçeğe başvurmalıydım. “Öğretmenim</p>
<p class="calibre1">Abenthy, tıp alanında beni enine boyuna eğitti,” diye açıkladım. </p>
<p class="calibre1"><a id="361"></a>361/853</p>
<p class="calibre1">“Tarbean sokaklarında yaşarken başımın çaresine bakmam gerekiyordu.” Dizimi işaret ettim. “Kırbaçlanırken gömleğimi giymiyordum, çünkü sadece iki tane gömleğim var ve ne zamandır bu kadar çok giysim olmamıştı.” </p>
<p class="calibre1">“Peki ya ökseotu?” diye sordu. </p>
<p class="calibre1">İç geçirdim. “Buraya ait değilim, Efendim. Herkesten daha gencim ve çoğu kimse bu fikrimi paylaşıyor. Gizemiye’ye bu kadar çabuk girerek pek çok öğrenciyi kızdırdım. Tabii bir de Hemme Hoca’yla ters düştüm. Kırbaçlandığım sırada tüm o öğrenciler ve Hemme ile dostları beni izliyorlar, bir zayıflık belirtisi göstermemi bekliyorlardı.” Derin bir soluk aldım. “Ökseotu yememin sebebi bayılmak istemememdi. </p>
<p class="calibre1">Beni incitemeyeceklerini onlara göstermem gerekiyordu. Güvende olmanın en iyi yolu, düşmanlarım sana zarar veremeyeceklerine inandırmaktır; bunu uzun zaman önce öğrendim.” Bu kadar açıkça dile getirmek kulağa çirkin gelse bile doğruyu söylüyordum. Arwyl’e meydan okurcasına baktım. </p>
<p class="calibre1">O da bana bakarken uzun bir sessizlik yaşandı. İçimdeki bir şeyi görmeye çalışırcasına camların ardındaki gözlerini kısmıştı. Yeniden parmağıyla üst dudağını sıvazlayıp ağır ağır söze girdi. </p>
<p class="calibre1">“Daha yaşlı olsaydım,” dedi, kendi kendine konuşuyormuş gibi</p>
<p class="calibre1">görünecek kadar alçak sesle, “sana saçmaladığını, öğrencilerimizin birbirleriyle didişip duran birer velet değil de yetişkin olduklarını söylerdim.” </p>
<p class="calibre1">Tekrar duraksayıp dalgın bir halde dudağıyla oynadı. Sonra göz kenarları kırışarak bana gülümsedi. “Ama henüz o kadar yaşlı değilim. </p>
<p class="calibre1">Hem de hiç. Çocukların masum ve tatlı olduklarını zanneden biri ya hiç çocuk olmamıştır ya da çocukluğunu unutmuştur. Ve yetişkinlerin kimi zaman zalim ve kırıcı davrandıklarını düşünmeyen biri evinden pek sık çıkmıyor demektir. Ayrıca öyle birinin hekim olmadığı da kesindir. Biz hekimler zulmün sonuçlarını herkesten iyi biliriz.” </p>
<p class="calibre1">Ben karşılık veremeden dedi ki, “Kapa ağzını, E’lir Kvothe, yoksa içine acı bir şurup dökmem gerekecek. Ah, işte geldiler.” Son cümleyi</p>
<p class="calibre1"><a id="362"></a>362/853</p>
<p class="calibre1">iki öğrenci odaya girerken söylemişti. Öğrencilerden biri beni buraya getiren asistanken, diğeri şaşırtıcı ölçüde genç bir kadındı. </p>
<p class="calibre1">“Ah, Re’lar Mola,” diye şakıdı Arwyl, yüzünde az öncesine kadar aramızda geçen ciddi konuşmadan en ufak bir iz bile taşımadan. “Herhalde öğrencimizin sırtında iki adet düz ve temiz kesik olduğunu duymuşsundur. Tedavi için yanında neler getirdin?” </p>
<p class="calibre1">“Kaynatılmış keten sargı bezi, kanca iğne, dikiş ipliği, alkol ve iyot,” </p>
<p class="calibre1">diye sıraladı kız. Solgun yüzünde kolayca fark edilen yeşil gözlere sahipti. </p>
<p class="calibre1">“Ne?” diye çıkıştı Arwyl. “Sempati macunu yok mu yani?” </p>
<p class="calibre1">“Hayır, Arwyl Hoca,” karşılığını verdi kız, Arwyl’in ses tonu</p>
<p class="calibre1">karşısında biraz ürkerek. </p>
<p class="calibre1">“Peki neden?” </p>
<p class="calibre1">Tereddüt etti. “Çünkü ihtiyacım yok.” </p>
<p class="calibre1">Arwyl yatışmış gözüktü. “Evet. Elbette yok. Çok iyi. Buraya</p>
<p class="calibre1">gelmeden önce ellerini yıkadın mı?” </p>
<p class="calibre1">Mola kafa sallarken hareketi sebebiyle kısa sarı saçları ileri geri savruldu. </p>
<p class="calibre1">“Öyleyse emeğini ve zamanını boşa harcadın,” dedi Arwyl sert bir sesle. “Koridordaki uzun yürüyüş boyunca topladığın onca hastalık mikrobunu bir düşün. Ellerini yeniden yıka da işe koyulalım.” </p>
<p class="calibre1">Kız yakındaki bir leğende ellerini güzelce yıkadı. Arwyl beni masaya yüzükoyun yatırdı. </p>
<p class="calibre1">“Hasta uyuşturuldu mu?” diye sordu Mola. Yüzünü göremesem de</p>
<p class="calibre1">sesinde bir nebze tereddüt sezdim. </p>
<p class="calibre1">“Doğrusu anestezi verildi mi, olacak,” diye düzeltti Arwyl. </p>
<p class="calibre1">“Ayrıntılara dikkat ediyorsun, Mola. Hayır, anestezi verilmedi. E’lir Kvothe böyle bir şeye ihtiyaç duymadığına dair seni temin etse ne yapardın? Kendisi Ramston çeliği gibi bir iradeye sahip olduğunu ve</p>
<p class="calibre1"><a id="363"></a>363/853</p>
<p class="calibre1">yarasını dikerken hiç kıpırdamayacağını iddia ediyor.” Arwyl’in sesi ciddi çıksa da içinde biraz neşe sezdim. </p>
<p class="calibre1">Mola önce bana, sonra da Arwyl’e baktı. “Ona budalalık ettiğini söylerdim,” dedi kısa bir duraksamanın ardından. </p>
<p class="calibre1">“Peki ya uyuşturucu bir maddeye ihtiyaç duymadığında ısrarlıysa?” </p>
<p class="calibre1">Mola bu sefer daha uzun bir süre duraksadı. “Yaraları fazla</p>
<p class="calibre1">kanamıyor, bu yüzden işe koyulurdum. Aynca fazla kıpırdaması</p>
<p class="calibre1">halinde onu masaya bağlayıp iyiliği için her ne gerekiyorsa yapacağımı söylerdim.” </p>
<p class="calibre1">“Hımm,” diyen Arwyl kızın tepkisi karşısında şaşırmış gibiydi. </p>
<p class="calibre1">“Evet. Çok iyi. Ee, Kvothe, hâlâ anesteziyi es geçmek istiyor musun?” </p>
<p class="calibre1">“Teşekkürler,” dedim kibarca. “İhtiyacım yok.” </p>
<p class="calibre1">“Pekala,” dedi Mola, teslim olurcasına. “Öncelikle yarayı temizleyip sterilize edeceğiz.” Alkol biraz yaktı ama o kadar. Mola prosedür boyunca konuşarak yaptıklarını açıklarken ben de elimden geldiğince gevşedim. Arwyl düzenli olarak yorum ve tavsiyelerde bulundu. Zihnimi başka şeylerle meşgul ederek ökseotunun azalttığı iğne acısı karşısında hiç kıpırdamamaya gayret ettim. </p>
<p class="calibre1">Mola işini çabucak bitirdi ve takdir ettiğim bir beceriyle beni sargılamaya girişti. O beni oturur konuma geçirirken ve keten sargı bezini gövdeme dolarken Arwyl’in bütün öğrencilerinin bu kadar iyi eğitimli olup olmadıklarını merak ediyordum. </p>
<p class="calibre1">O arkamda son düğümleri atarken omzumda belli belirsiz, neredey-se tüy gibi hafif bir dokunuş hissettim. Ökseotunun uyuşturucu etkisi sebebiyle neredeyse hiç fark etmeyecektim. “Harika bir tene sahip,” di-ye mırıldandığını duydum Mola’nın, herhalde Arwyl’e hitaben. </p>
<p class="calibre1">“Re’lar!” dedi Arwyl sert bir sesle. “Bu hiç de profesyonelce bir yorum değil. Böyle düşüncesiz bir davranışta bulunman beni hayal</p>
<p class="calibre1">kırıklığına uğrattı.” </p>
<p class="calibre1"><a id="364"></a>364/853</p>
<p class="calibre1">“Geride kalacak yara izini kastetmiştim,” diye incinmişçesine itiraz etti kız. “Dikişleri patlamazsa silik bir çizgiden başka bir şey kalmayacak.” </p>
<p class="calibre1">“Hımm,” dedi Arwyl. “Evet, elbette. Peki bunu nasıl önleyebiliriz?” </p>
<p class="calibre1">Mola etrafımdan dolanıp önümde durdu. “Bunun gibi hareketlerden kaçın,” deyip ellerini ileri doğru uzattı. “Ya da bunun gibi,” deyip kollarını başının üstüne kaldırdı. “Hızlı hareketlerden uzak dur; koş-</p>
<p class="calibre1">mak, zıplamak, tırmanmak gibi. Sargılar iki gün sonra çıkartılabilir. </p>
<p class="calibre1">Onları ıslatmaktan kaçın.” Başını Arwyl’e doğru çevirdi. </p>
<p class="calibre1">Arwyl Hoca kafa salladı. “Çok iyi, Re’lar. Gidebilirsin.” Ardından prosedürü bir köşede ses çıkarmadan izlemiş olan genç oğlana baktı. </p>
<p class="calibre1">“Sen de gidebilirsin, Geri. Soran olursa çalışma odamdayım. </p>
<p class="calibre1">Teşekkürler.” </p>
<p class="calibre1">Kısa süre içinde Arwyl ile ben yine yalnız kaldık. Ben yavaşça göm-leğimi giyerken o da bir eliyle ağzını kapatarak hareketsizce bekledi. </p>
<p class="calibre1">Sonunda bir karara varmış gibi gözüktü. “E’lir Kvothe, Revir’de çalış-</p>
<p class="calibre1">mak ister misin?” </p>
<p class="calibre1">“Çok isterim, Arwyl Hoca,” dedim samimiyetle. </p>
<p class="calibre1">Dudaklarını eliyle örtmeyi sürdürerek kendi kendine kafa salladı. </p>
<p class="calibre1">“Dört gün sonra yanıma gel. Dikişlerini patlatmayacak kadar akıllıysan seni yanıma alacağım,” derken gözleri parlıyordu. </p>
<p class="calibre1"><a id="365"></a>KIRK ÜÇÜNCÜ BÖLÜM</p>
<p class="calibre1"> <i class="calibre4"><b class="calibre3">Titrek Işık</b></i></p>
<p class="calibre1">Ökseotunun uyarıcı etkisi altında çok az acı hissederek Arşiv’e yollandım. Artık Gizemiye’nin bir mensubu olduğuma göre yıllardır hayalini kurduğum gibi Arşiv’i keşfe çıkabilirdim. </p>
<p class="calibre1">İşin .asıl iyi tarafı katiplerden yardım istemediğim sürece, Arşiv kayıt defterlerine hiçbir şey yazılmayacak olmasıydı. Bu da Chandrialıları ve Amyrleri gönlümce araştırabileceğim ve hiç kimsenin, hattâ Lorren’in bile “çocuksu” meşgalelerimden haberdar olmayacağı anlamına geliyordu. </p>
<p class="calibre1">Arşiv’in kızıla çalan ışığına adım atınca Ambrose ile Fela’yı girişteki masanın arkasında otururlarken gördüm. Sevinsem mi üzülsem mi</p>
<p class="calibre1">bilemedim. </p>
<p class="calibre1">Ambrose kıza doğru eğilmiş, alçak sesle konuşuyordu. Fela’nın</p>
<p class="calibre1">yüzünde nazik bir reddedişin faydasızlığını iyi bilen bir kadının o huzursuz ifadesi vardı. Ambrose ellerinden birini Fela’nın dizinin üstüne koymuş, diğer kolunu da kızın sandalyesinin arkasına atarak onu hafifçe boynundan kavramıştı. Ambrose’un şefkatli ve sevecen gözükmeye çalıştığı belliydi, fakat kızın vücudu ürkmüş bir ceylanınki kadar gergindi. Hani kaçıp gitmemesi için bir köpeği ensesinden tutarsınız ya, işte Ambrose da onu öyle tutuyordu. </p>
<p class="calibre1">Kapı arkamdan çarparak kapanırken Fela başını kaldırıp bana baktı, sonra da içinde bulunduğu çıkmazdan utanarak sanki suç kend-isindeymiş gibi gözlerini kaçırdı. Yüzündeki bakışa Tarbean sokaklarında pek çok kereler şahit olmuştum. İçimde eski bir öfke uyandı. </p>
<p class="calibre1">Gereğinden fazla ses çıkararak masaya yaklaştım. Masanın üzerinde bir kalem ve bir hokka mürekkebe ek olarak, dörtte üçü üstü çizilmiş</p>
<p class="calibre1">yazılarla dolu bir kâğıt duruyordu. Görünüşe bakılırsa Ambrose bir şiir yazmaya çalışmıştı. </p>
<p class="calibre1">Masanın yanma gidip orada bir süre bekledim. Fela benden ve Ambrose’tan başka her tarafa bakıyordu. Sandalyesinde huzursuzca</p>
<p class="calibre1"><a id="366"></a>366/853</p>
<p class="calibre1">kıpırdandı, ama anlaşılan olay çıkarmak istemiyordu. Manalı bir sesle genzimi temizledim. </p>
<p class="calibre1">Başını çeviren Ambrose kaşlarını çattı. “Zamanlaman bir felaket, E’lir. Daha sonra gel,” diye beni kovup başını tekrar önüne çevirdi. </p>
<p class="calibre1">Burun kıvırıp masanın üstüne eğildim ve başımı uzatarak oradaki kâğıda baktım. “Benim zamanlamam mı bir felaket? Gözün kör galiba. </p>
<p class="calibre1">Buradaki bir satıra tam on üç hece sığdırmışsın.” Parmağımı sayfadaki bir yere vurdum. “Üstelik de bir kısa bir uzun vezin kullanmaksızın. </p>
<p class="calibre1">Galiba veznin ne olduğundan haberin yok.” </p>
<p class="calibre1">Asabi bir yüzle tekrar bana baktı. “Diline hakim ol, E’lir. Şiir konusunda sana akıl danışacağım gün...” </p>
<p class="calibre1">"... iki saat boş vaktin var demektir,” diyerek sözünü kestim. </p>
<p class="calibre1">“Aslında iki uzun saat yetmez ama olsun, hiç yoktan iyidir. ‘Ey mütevazı ardıç, ne zaman uçarsın kuzeye?’ Bunu eleştirmeye nereden başlasam bilmiyorum. Zaten gerek de yok; mısra sanki kendi kendiyle alay ediyor.” </p>
<p class="calibre1">“Sen şiirden ne anlarsın?” dedi Ambrose, bana bakma zahmetine</p>
<p class="calibre1">girmeden. </p>
<p class="calibre1">“Sekteli bir mısra gördüm mü bilirim,” dedim. “Ama buna sekte demeye bin şahit ister. Sektenin bile bir ritmi vardır. Bu daha ziyade merdivenden düşmeye benziyor. Sonunda bir gübre yığınının bulunduğu eğri büğrü bir merdivenden.” </p>
<p class="calibre1">“Aksak bir ritim kullandım,” dedi, sert ve incinmiş bir ses tonuyla. </p>
<p class="calibre1">“Senden anlamanı beklemiyorum.” </p>
<p class="calibre1">“Aksak ha?” deyip hayret dolu bir kahkaha koyverdim. “Ayağı bu kadar ‘aksayan’ bir at görsem merhamet edip onu öldürür, sonra da çevredeki sokak köpeklen onu yiyip zehirlenmesinler diye leşi</p>
<p class="calibre1">yakardım.” </p>
<p class="calibre1">Ambrose nihayet benimle yüzleşmek üzere döndü ve bunu yaparken de sağ elini Fela’nın dizinden çekti. Bu bile küçük bir zafer sayılırdı, fakat diğer eli kızın boynunda onu okşarcasına kaldı. </p>
<p class="calibre1"><a id="367"></a>367/853</p>
<p class="calibre1">“Bugün buraya uğrayacağını tahmin etmiştim,” dedi sahte bir</p>
<p class="calibre1">neşeyle. “O yüzden kayıt defterini sen gelmeden kontrol ettim. Hâlâ listede yoksun. Ya yine Kitaplar bölümüne girmen ya da kayıtlar gün-cellenene kadar beklemen gerekecek.” </p>
<p class="calibre1">“Kusura bakma ama bir daha baksan olur mu? ‘Kuzeye’ sözcüğünü</p>
<p class="calibre1">‘eyere’ ile uyaklayan birinin okuma yazmasına güvenebileceğimden emin değilim. Şiirlerini kızlara dinletebilmek için onları tutman gerektiğine şaşmamak lazım.” </p>
<p class="calibre1">Kasılan Ambrose’un kolu sandalyenin arkasından inip yanına düştü. </p>
<p class="calibre1">Suratında katıksız bir nefret ifadesi belirdi. “Büyüdüğün zaman E’lir, bir kadınla bir erkeğin baş başa kaldıklarında ne yaptıklarını öğrenirsin.” </p>
<p class="calibre1">“Baş başa kaldıklarında mı? Arşiv’in girişinin mahremiyetinde mi?” </p>
<p class="calibre1">Etrafımızı işaret ettim. “Tanrı’nın bedeni aşkına, genelevde değilsin. </p>
<p class="calibre1">Ayrıca fark etmediysen o bir öğrenci, para karşılığı gönül eğlendirebileceğin bir yosma değil. İlla bir kadına sarkıntılık etmeye niyetliysen, bari bunu bir ara sokakta yapacak kadar adam ol. En azından öyle bir durumda kurbanın rahat rahat çığlık atabilir.” Ambrose’un yüzü kıp-kırmızı kesildi ve tekrar konuşabilmesi için epey zaman geçmesi gerekti. “Kadınlar hakkında en ufak bir şey bildiğin yok.” </p>
<p class="calibre1">“Bak işte bu konuda hemfikiriz,” dedim hiç çekinmeden. “Zaten</p>
<p class="calibre1">bugün buraya gelişimin sebebi de o. Konu hakkında biraz araştırma yapmak, bir iki kitap okumak istiyordum.” İki parmağımla deftere sertçe vurdum: “O yüzden adımı bul da içeri gireyim.” </p>
<p class="calibre1">Ambrose defteri açtı, uygun sayfayı aradı ve sonunda defteri bana doğru çevirdi. “İşte. Bu listede adını bulabilirsen istifleri dilediğince kullanabilirsin.” Pis pis sırıttı. “Yoksa birkaç dönü sonra geri gel. O</p>
<p class="calibre1">zamana kadar liste güncellenmiş olur.” </p>
<p class="calibre1">“Gizemiye’ye girişim konusunda bir karışıklık yaşanabilir diye hocalardan bir not aldım,” deyip gömleğimi kaldırdım ve sırtımı kaplayan sargıları daha iyi görebilmesi için ona arkamı döndüm. </p>
<p class="calibre1">“Oradan okuyabiliyor musun, yoksa biraz yaklaşayım mı?” </p>
<p class="calibre1"><a id="368"></a>368/853</p>
<p class="calibre1">Ambrose manalı bir sessizliğe büründü', bu yüzden gömleğimi indirdim ve onu tamamıyla göz ardı ederek Fela’ya doğru döndüm. “Katip hanım,” deyip onu eğilerek selamladım, tabii sırtımdaki yaralardan dolayı fazla eğilemeden. “Rica etsem kadınlarla ilgili bir kitap bul-mamda bana yardımcı olur musunuz? Büyüklerim tarafından bu pek hassas konuda bilgi sahibi olmam istendi de.” </p>
<p class="calibre1">Hafifçe tebessüm eden Fela biraz gevşer gibi oldu. Ambrose elini çektikten sonra bile kaskatı ve huzursuz bir vaziyette oturmayı sürdürmüştü. Herhalde kaçıp gitmesi ve Ambrose’u utandırması</p>
<p class="calibre1">halinde sonradan başına iş açılacağını bilecek kadar genç adamın mizacını tanıyordu. “Elimizde öyle bir şey var mı bilmiyorum.” </p>
<p class="calibre1">“Bir kitapçığa bile razıyım,” dedim gülümseyerek. "Kadınlara dair hiçbir şey bilmediğimi güvenilir bir kaynaktan öğrendim, o yüzden bilgi dağarcımı genişletecek ne varsa olur.” </p>
<p class="calibre1">“Resimli bir şeye ne dersin?” diye laf attı Ambrose. </p>
<p class="calibre1">“Arayışımız öyle bir seviyeye kadar yozlaşırsa sana haber vereceğimden emin olabilirsin,” dedim ondan tarafa bakmaksızın. Fela’ya tekrar gülümsedim. “Belki de hayvanlar alemiyle ilgili bir kitaptan faydalanmalıyım. İnsanların aksine onların tek eşli olduklarını duymuştum.” </p>
<p class="calibre1">Fela’nın tebessümü ansızın genişledi ve kız ufak bir kahkaha attı. </p>
<p class="calibre1">“Aramaktan zarar gelmez.” </p>
<p class="calibre1">Ambrose kıza kaşlarını çattı. </p>
<p class="calibre1">Fela onu yatıştırmak istercesine bir el hareketi yaptı. “Herkes onun Gizemiye’ye alındığını biliyor, Ambrose,” dedi. “İçeri girmesine izin versek ne çıkar?” </p>
<p class="calibre1">Ambrose ona kötü kötü baktı. “Niye bir koşu Kitaplara kadar gidip orada uslu uslu oturmuyorsun?” dedi soğuk bir tavırla. "Ben burada işleri tek başıma yürütebilirim.” </p>
<p class="calibre1">Fela masadan alelacele kalktı, okumaya çalıştığı kitabı aldı ve Kitaplar bölümüne yollandı. Kapıyı açarken sanırım bana minnet ve huzur dolu bir bakış attı. Tabii bunu sadece hayal etmiş de olabilirdim. </p>
<p class="calibre1"><a id="369"></a>369/853</p>
<p class="calibre1">Kapı arkasından kapanırken sanki odaya bir gölge çöktü. Şiirsel konuşmuyorum; ışık sahiden de azalır gibi gözüktü. Sorunun ne</p>
<p class="calibre1">olduğunu anlamaya çalışarak etrafta asılı duran sempati lambalarına baktım. </p>
<p class="calibre1">Ama hemen sonra içimi yavaş yavaş bir endişe kaplamaya başladı ve gerçeği anladım. Ökseotunun uyarıcı etkisi geçiyordu. </p>
<p class="calibre1">Güçlü ağrı kesicilerin ciddi yan etkileri vardır. Tennasin genellikle sanrılara ve baygınlığa yol açar. Lasilyum zehirlidir. Afyon son derece bağımlılık yapıcıdır. Mhenka belki de içlerinde en etkilisidir, ama ona boşu boşuna "iblis kökü” demezler. </p>
<p class="calibre1">Ökseotu bunlardan daha az tesirli olmasına karşın çok daha güvenlidir. Hafif anestezik, uyarıcı ve kan dolaşımını yavaşlatıcı etkilere sahiptir. Zaten o gün kırbaçlanırken yaralarımdan fazla kan</p>
<p class="calibre1">akmamasının sebebi de buydu. Ama en iyi tarafı ciddi bir yan etkisinin bulunmamasıdır. Ökseotunun etkileri geçtikten sonra sizi sadece fiz-iksel ve zihinsel açıdan yorgun bırakır. </p>
<p class="calibre1">Ne olursa olsun, oraya istifleri görmeye gelmiştim. Artık Gizemiye’nin bir mensubuydum ve Arşiv’e girene kadar oradan ayrılmaya niyetim yoktu. Kararlı bir yüz ifadesiyle masaya doğru döndüm. </p>
<p class="calibre1">Ambrose düşünceli gözlerle bana uzun uzun baktı, sonra da iç</p>
<p class="calibre1">geçirdi. “Peki,” dedi. “Gel seninle anlaşalım. Bugün burada gördüklerini kendine saklarsan, kuralları biraz çiğner ve defterde adın yazmamasına rağmen seni içeri alırım.” Biraz endişeli bir hali vardı. </p>
<p class="calibre1">“Ne dersin?” </p>
<p class="calibre1">Konuşurken dahi ökseotunun uyarıcı etkisinin sona erdiğini</p>
<p class="calibre1">hissedebiliyordum. Vücudum ağır ve yorgun, zihnim yavaş ve uy-</p>
<p class="calibre1">uşuktu. Ellerimle yüzümü ovalarken bu hareketim yüzünden sırtımdaki dikişler gerildiği için yüzümü ekşittim. “Olur,” dedim boğuk bir sesle. </p>
<p class="calibre1"><a id="370"></a>370/853</p>
<p class="calibre1">Ambrose kayıt defterlerinden birini açtı ve iç geçirerek sayfaları çevirdi. “Madem ki Arşiv’e ilk defa giriyorsun, istif ücreti ödemen gerekecek.” </p>
<p class="calibre1">Nedense ağzımda garip bir limon tadı vardı. Abenthy böyle bir yan etkiden hiç bahsetmemişti. Bu dikkat dağıtıcı bir durumdu. Kısa bir dalgınlığın ardından Ambrose’un beni beklentiyle süzdüğünü gördüm. </p>
<p class="calibre1">“Ne?” </p>
<p class="calibre1">Bana tuhaf tuhaf baktı. “İstif ücreti.” </p>
<p class="calibre1">“Daha önce ücret falan yoktu,” dedim. “Yani Kitaplar’dayken.” </p>
<p class="calibre1">Ambrose bana gerizekâlıymışım gibi baktı. “Çünkü bu  <i class="calibre4">istif</i>ücreti.” </p>
<p class="calibre1">Gözlerini tekrar deftere çevirdi. “Normalde ilk dönem Gizemiye harcına ek olarak ödersin. Ama madem bu kadar kısa bir zamanda seviye atladın, ücreti şimdi ödemen gerekecek.” </p>
<p class="calibre1">“Ne kadar?” diye sordum, kesemi yoklayarak. </p>
<p class="calibre1">“Bir talent," dedi. “Ve ödemeyi içeri girmeden önce yapman lazım. </p>
<p class="calibre1">Kurallar bunu gerektiriyor.” </p>
<p class="calibre1">Koğuşa ödediğim ücretten sonra bir talent, geriye kalan paramın neredeyse tamamıydı. Bir sonraki dönemin harcını çıkarabilmek için elimdekileri idareli kullanmam gerektiğinin farkındaydım. Param bittiği anda Üniversite’den ayrılmak zorunda kalacaktım. </p>
<p class="calibre1">Yine de yıllardır hayalini kurduğum bir şey için bu ufak bir bedeldi. </p>
<p class="calibre1">Kesemden bir talent çıkarıp ona verdim. “İmza atacak mıyım?” </p>
<p class="calibre1">“İşi resmiyete dökmemize gerek yok,” diyen Ambrose bir çekmece açıp içinden küçük bir metal disk çıkardı. Ökseotunun yan etkilerinden serseme dönmüş o halimle, objenin ne olduğunu anlamam biraz zaman aldı: taşınabilir bir sempati lambası. </p>
<p class="calibre1">“İstifler karanlık tutulur,” diye açıklama yaptı Ambrose. “Hem içerisi çok büyüktür, hem de uzun vadede kitaplar zarar görebilir. Bunun gibi el fenerleri bir buçuk talenttir.” </p>
<p class="calibre1">Tereddüt ettim. </p>
<p class="calibre1"><a id="371"></a>371/853</p>
<p class="calibre1">Ambrose düşünceli bir ifadeyle kafa salladı. “İlk dönem çoğu öğrenci sıfırı tüketir.” Elini daha aşağıdaki bir çekmeceye daldırıp biraz eşelendi. “El fenerlerinde bir indirim yapılamaz.” Çekmeceden on santim uzunluğunda bir mum çıkardı. “Ama mumlar sadece yarım</p>
<p class="calibre1">penidir.” </p>
<p class="calibre1">Bir mum için yarım peni oldukça iyi bir alışverişti. Kesemden bir peni çıkardım. “İki tane alayım.” </p>
<p class="calibre1">“Bu son kaldı,” dedi Ambrose hemen. Kaygılı gözlerle etrafına</p>
<p class="calibre1">bakındıktan sonra mumu elime tutuşturdu. “Bak ne diyeceğim. Para falan istemez.” Gülümsedi. “Yeter ki kimseye söyleme. Aramızda sır olarak kalsın.” </p>
<p class="calibre1">Biraz şaşkın bir halde mumu aldım. Anlaşılan az önceki boş tehdi-dimle onu korkutmuştum. Ya öyle olmuştu ya da bu kaba ve şımarık asilzade oğlan düşündüğüm kadar aşağılık değildi. </p>
<p class="calibre1">Ambrose mumu yakmama fırsat bile vermeden beni alelacele İs-</p>
<p class="calibre1">tifler’e soktu. Kapı arkamdan kapandıktan sonra içerisi neredeyse zifiri karanlık oldu. Tek ışık kaynağı, sempati lambalarının arkamdaki kapının kenarlarından sızan kızılımsı ışığıydı. </p>
<p class="calibre1">Yanımda kibrit bulunmadığından sempati kullanmam gerekli. </p>
<p class="calibre1">Genelde bunu göz kırpmak gibi çabucak yapabilirdim, fakat ökseotunun uyuşturduğu zihnim gerekli konsantrasyonu zar zor sağlayabildi. Dişimi sıktım, Alar’ı zihnime sabitledim ve birkaç saniyenin ar-dından kaslarıma bir soğuğun sızdığını hissettim. Vücut ısımdan yeteri kadarını alarak mumun fitilini ateşledim. </p>
<p class="calibre1">Kitaplar. </p>
<p class="calibre1">Güneşi içeri alacak pencereler olmadığından istifler sadece elimdeki mumun soluk ışığıyla aydınlanıyordu. Karanlığa doğru uzayıp giden raflar kitap doluydu. Sabahtan akşama kadar uğraşsam bile tümünün kapağına bakamayacağım kadar çok kitap. Ömrüm boyunca ok-uyamayacağım kadar çok kitap. </p>
<p class="calibre1"><a id="372"></a>372/853</p>
<p class="calibre1">Serin ve kuru havada eskimiş deri, parşömen ve unutulmuş sırların kokusu vardı. Penceresiz bir binada havayı nasıl bu kadar temiz tutab-ildiklerini merak ettim. </p>
<p class="calibre1">Bir elimi mum alevine siper ederek rafların arasında ilerliyor, titrek ışığımla o anın tadını doyasıya çıkarıyordum. Mum alevi sağa sola savruldukça tavandaki gölgeler vahşice dans ediyordu. </p>
<p class="calibre1">Ökseotunun uyarıcı etkisi artık tamamen geçmişti. Sırtım durmak-sızın zonkluyordu ve ateşim yükselmiş ya da başımın arkasına sert bir darbe inmiş gibi düşüncelerimi bir türlü toparlayamıyordum. Uzun uzun kitap okuyacak halde olmadığımın bilincindeydim, ama yine de oradan çabucak ayrılmak istemiyordum. Hele hele oraya ulaşmak için bunca zahmete katlandıktan sonra. </p>
<p class="calibre1">Belki çeyrek saat boyunca amaçsızca dolanarak etrafı keşfettim. Ağır tahta kapılara sahip ve içlerinde birer masa olan taştan yapılma birkaç ufak oda- buldum. Bu odaların küçük grupların toplanıp Arşiv’in sessizliğini bozmaksızın sohbet edebilmeleri amacıyla tasarlandığı belliydi. </p>
<p class="calibre1">Yukarıya olduğu kadar aşağıya inen merdivenlerle de karşılaştım. </p>
<p class="calibre1">Arşiv altı katlıydı, fakat yeraltına da indiğini bilmiyordum. Acaba ne kadar derinlere uzanıyordu? Ayaklarımın altında kaç bin kitap vardı? </p>
<p class="calibre1">O serin ve sessiz karanlığın ne kadar rahatlatıcı olduğunu sözcüklerle ifade edemem. Sonu gelmez kitapların arasında kaybolmuşken hiç olmadığım denli huzurluydum. Tüm sorularıma buralarda bir</p>
<p class="calibre1">yerde cevap bulabileceğimi bilmek bana güven veriyordu. </p>
<p class="calibre1">Dört levhalı kapıyı şans eseri buldum. </p>
<p class="calibre1">Kapı, etrafındaki duvarlarla aynı renkteki yekpare bir gri taştan yapılmıştı. Yine gri renkteki çerçevesi yirmi santim genişliğindeydi ve o da kapı gibi tek parçaydı. Kapı ile çerçeve birbirine öyle iyi uyuyordu ki aralarından bir iğne bile geçirmek mümkün değildi. </p>
<p class="calibre1">Ne menteşesi vardı ne de kolu. Penceresi ya da kayarak açılan bir paneli de yoktu. Üzerindeki tek şey, dört adet sert bakır levhaydı. </p>
<p class="calibre1">Levhalar, kapının ön yüzü, çerçevenin ön kısmı ve etraftaki duvarlar</p>
<p class="calibre1"><a id="373"></a>373/853</p>
<p class="calibre1">hep aynı hizadaydı. Elinizi kapının bir ucundan ötekine kadar sürt-seniz bile herhangi bir girinti ya da çıkıntı hissedemezdiniz. </p>
<p class="calibre1">Belirgin tüm eksikliklerine rağmen gri taş kütlesinin bir kapı olduğuna hiç şüphe yoktu. Öyleydi işte. Her bir bakır levhanın ortasında bir delik bulunuyordu. Klasik bir şekle sahip olmasalar bile birer anahtar deliği oldukları belliydi. Kapı bir dağ kadar hareketsiz, rüzgarsız bir deniz kadar sessiz ve kayıtsız öylece duruyordu. Bu açılmak için yapılmış bir kapı değildi. Kapalı kalması için oraya</p>
<p class="calibre1">koyulmuştu. </p>
<p class="calibre1">Merkezine, lekesiz bakır levhaların arasına bir sözcük kazınmıştı: VALARITAS. </p>
<p class="calibre1">Üniversite’de içine tehlikeli şeylerin konulduğu, eski ve unutulmuş</p>
<p class="calibre1">sırların saklandığı yerler ve daha başka kilitli kapılar da vardı. Bu kapıları açmak kesinlikle yasaktı. Eşiklerinden kimsenin geçmediği, anahtarlarının kaybedildiği veya tedbir olsun diye yok edildiği kapılardı bunlar. </p>
<p class="calibre1">Ama hepsi bu dört levhalı kapının yanında sönük kalıyordu. Avucumu onun serin ve düzgün yüzeyine koyup ittim. Bunu yaparken de dokunuşumla birlikte açılacağını tüm kalbimle ümit ettim. Lâkin bir gritaş kadar sağlam ve hareketsizdi. Bakır levhalardaki deliklerden arkasını görmeye çalıştım. Fakat mumun ışığından başka hiçbir şey göremedim. </p>
<p class="calibre1">Kapıdan geçmeyi o kadar çok istiyordum ki hevesimin tadını ağzım-da hissediyordum. Nihayet Arşiv’e girebilmiş olmama rağmen, tüm ilgimi karşılaştığım tek kilitli kapıya yöneltmem herhalde kişiliğimin sapkın bir yönünü gözler önüne seriyordur. Belki gizli şeyleri aramak insanın doğasında vardır. Belki de sadece benim doğamda. </p>
<p class="calibre1">Tam o anda bir sempati lambasının kızıl, sabit ışığının raflar arasında ilerlediğini fark ettim. Arşiv’de ilk kez başka bir öğrenciye dair bir belirti görüyordum. Bir adım geri çekilip beklemeye koyuldum. Gelen her kimse ona kapının arkasında ne olduğunu ve  <i class="calibre4">Valaritas </i> sözcüğünün ne anlama geldiğini soracaktım. </p>
<p class="calibre1"><a id="374"></a>374/853</p>
<p class="calibre1">Kızıl ışık giderek büyüdü ve iki katibin bir köşeyi döndüğünü</p>
<p class="calibre1">gördüm. Önce şöyle bir durakladılar, sonra biri yerinden fırlayıp bana doğru koştu. Tutmakta olduğum mumu kaptığı gibi benden aldı ve o sırada elime biraz sıcak balmumu döküldü. Herhalde beni yeni</p>
<p class="calibre1">kesilmiş bir kelle tutarken görse dahi bundan daha fazla dehşete düşemezdi. </p>
<p class="calibre1">“Burada yanan bir alev bulundurarak ne yaptığını sanıyorsun?” diye o güne kadar duyduğum en yüksek fısıltıyla sordu. Sesini alçalttı ve artık sönmüş olan mumu bana doğru salladı. “Tanrı’nın yanmış bedeni aşkına, senin derdin ne?” </p>
<p class="calibre1">Elimin tersine yapışmış sıcak balmumunu ovalarken kafamın içini kaplayan acı ve bitkinlik pusunun içinde düşünmeye çalışıyordum.  <i class="calibre4">Elbette</i>, diye geçirdim aklımdan, mumu elime tutuşturup beni alelacele kapıdan geçirirken Ambrose’un yüzünde beliren tebessümü anımsayarak.  <i class="calibre4">"Aramızda sır olarak kalsın." </i> Tabii. Tahmin etmeliydim. </p>
<p class="calibre1">Katiplerden biri beni İstiflerden çıkarırken diğeri Lorren Hocayı getirmek için koşup gitti. Antreye vardığımızda Ambrose yüzüne şaşkın bir ifade yerleştirdi. Rolünü abartılı oynamasına rağmen yanımdaki katibi ikna edecek kadar gerçekçiydi. “Neler oluyor?” </p>
<p class="calibre1">“Bunu etrafta dolanırken bulduk,” diye açıkladı katip. “Üstelik elinde bir mumla.” </p>
<p class="calibre1">“Ne?” Ambrose hayretten ağzı açık kalmış gibi yaptı. “Onu içeri alan <i class="calibre4">ben </i> değildim,” dedi. Kayıt defterlerinden birinin sayfalarını çevirdi. </p>
<p class="calibre1">“Bak. Kendi gözlerinle gör.” </p>
<p class="calibre1">Başka bir söz edilemeden Lorren hışımla odaya girdi. Normalde</p>
<p class="calibre1">halim selim olan yüz ifadesi haşin ve sertti. Üstümdeki terin soğu-duğunu hissederken aklıma Teccam’ın Tecelli adlı eserinden bir alıntı geldi:  <i class="calibre4">Aklı başında herkesin korktuğu üç şey vardır: fırtınalı bir deniz, aysız bir gece ve yumuşak başlı bir adamın öfkesi. </i></p>
<p class="calibre1">Lorren giriş masasının önünde durdu. “Açıkla,” dedi en yakındaki katibe. Sesi hiddet doluydu. </p>
<p class="calibre1"><a id="375"></a>375/853</p>
<p class="calibre1">“Micah’la ben istiflerin arasında titrek bir ışık gördük ve birinin lambasıyla sorun yaşayıp yaşamadığına bakmak için oraya gittik. Bu öğrenciyi güneydoğu merdiveninin orada elinde bunu tutarken bulduk.” Katip tuttuğu mumu kaldırdı. Lorren’in delici bakışları</p>
<p class="calibre1">karşısında eli hafifçe titriyordu. </p>
<p class="calibre1">Lorren dönüp Ambrose’un oturduğu masaya baktı. “Bu nasıl oldu, Re’lar?” </p>
<p class="calibre1">Ambrose çaresizce ellerini kaldırdı. “Daha önce de gelip içeri girmek istedi, ama defterde kayıtlı olmadığı için izin vermedim. Biraz tartıştık. </p>
<p class="calibre1">Münakaşanın büyük bölümünde Fela da yanımızdaydı.” Gözlerini</p>
<p class="calibre1">bana doğru çevirdi. “Sonunda gitmesi gerektiğini söyledim. Ben mürekkep almak için arka odaya gidip gelirken gizlice içeri girmiş olmalı.” Omuz silkti. “Veya oraya Kitaplar’dan geçmiş olabilir.” </p>
<p class="calibre1">Orada sersem sersem durdum. Aklımın sadece ufacık bir parçası</p>
<p class="calibre1">bitkinliğin pençesinde değildi ve o da sırtımdan gelen yakıcı acıyla meşguldü. “Bu... bu doğru değil.” Başımı kaldırıp Lorren’e baktım. </p>
<p class="calibre1">“Girmeme izin verdi. Önce Fela’yı yolladı, sonra da beni içeri aldı.” </p>
<p class="calibre1">“Ne?” Ambrose nutku tutulmuş gibi bana ağzı açık bakakaldı. Ondan hiç hazzetmesem de sergilediği oyunculuğun hakkını vermeliyim. </p>
<p class="calibre1">“Tanrı aşkına, neden böyle bir şey yapayım?” </p>
<p class="calibre1">“Çünkü seni Fela’nın önünde küçük düşürdüm,” dedim. “Üstelik</p>
<p class="calibre1">mumu da bana sen sattın.” Zihnimi açmak için başımı birkaç kez sağa sola salladım. “Hayır, bedavaya verdin.” </p>
<p class="calibre1">Ambrose hayretler içindeydi. “Şuna bir bakın,” deyip güldü. “Küçük piç kurusu sarhoş falan galiba.” </p>
<p class="calibre1">“Daha yeni kırbaçlandım!” diye itiraz ettim. Sesim kendi kulaklarıma bile tiz geldi. </p>
<p class="calibre1">“Yeter!” diye bağırdı bir öfke sütunu gibi başımızda dikilen Lorren. </p>
<p class="calibre1">Etrafındaki katiplerin beti benzi attı. </p>
<p class="calibre1"><a id="376"></a>376/853</p>
<p class="calibre1">Lorren bana sırtını dönüp masaya doğru kısa ve öfkeli bir el hareketi yaptı. “Re’lar Ambrose vazifeyi ihmal sebebiyle resmen görevinden alınmıştır.” </p>
<p class="calibre1">“Ne?” Ambrose’un gücenmiş ses tonu bu sefer sahte değildi. Lorren ona kaşlarını çatınca Ambrose ağzını kapadı. “E’lir Kvothe’ye ise Arşiv yasaklanmıştır,” dedi, elini o tarafa doğru savurarak. </p>
<p class="calibre1">Kendimi savunabilmek için bir şeyler düşünmeye çalıştım. “Hocam, öyle yapmak istemedim. Ben...” </p>
<p class="calibre1">Lorren hızla bana doğru döndü. Hep sakin olan yüzünde öyle soğuk, öyle korkunç bir öfke vardı ki kendime hakim olamadan bir adım geriledim.  <i class="calibre4">“İstemedin </i> ha?” dedi. “Niyetin umrumda bile değil, E’lir Kvothe, kandırılmış ol ya da olma. Önemli olan tek şey davranışlarındır. Ateş tutan el seninkiydi. Suçlu sensin. Bu tüm yetişkinlerin öğrenmesi gereken bir derstir.” </p>
<p class="calibre1">Gözlerimi ayaklarıma diktim ve söyleyebilecek bir şey bulmak için çaresizce düşündüm. Gösterebileceğim bir kanıt olmalıydı. Lorren odadan fırtına gibi çıktığı sırada uyuşmuş haldeki zihnim hâlâ çabalıyordu. </p>
<p class="calibre1">“Onun budalalığı yüzünden niye ben cezalandırılıyorum anla-</p>
<p class="calibre1">madım,” diye diğer katiplere homurdandı Ambrose, ben ayak</p>
<p class="calibre1">sürüyerek dış kapıya doğru yürürken. Dönüp ona bakma hatasına</p>
<p class="calibre1">düştüm. Dikkatle kontrol altında tuttuğu yüz ifadesi ciddiydi. </p>
<p class="calibre1">Fakat neşe dolu gözlerinin içi gülüyordu. “Cidden, çocuk,” dedi bana. “Kafandan ne geçiyordu ki? İnsan bir Gizemiye mensubunun daha akıllıca davranacağını sanıyor.” </p>
<p class="calibre1">Yemekhane ye doğru yürürken kafamdaki çarklar da ağır ağır</p>
<p class="calibre1">dönüyordu. Oraya varınca yemek kuponumu cebimden güçbela</p>
<p class="calibre1">çıkartıp teneke tepsilerden birine koydum, ardından sıcak puding, sosis ve mönüden hiç eksik olmayan bezelyeden ibaret yemeğimi</p>
<p class="calibre1">aldım. Donuk gözlerle etrafıma bakındım, ta ki Simmon ile Manet’i salonun kuzeydoğu köşesindeki alışıldık yerlerinde bulana dek. </p>
<p class="calibre1"><a id="377"></a>377/853</p>
<p class="calibre1">Masaya doğru yürürken dikkatler üzerimdeydi. Bu anlaşılması kolay bir ilgiydi, zira bayrak direğinin orada kırbaçlanalı daha iki saat bile geçmemişti. Birinin fısıldadığını duydum. “... kırbaçlanırken hiç kan akmadı. Kendi gözlerimle gördüm. Bir damla bile.” </p>
<p class="calibre1">Sebep elbette ki ökseotuydu. Yaralarımın kanamasını o önlemişti. </p>
<p class="calibre1">Bu önceden çok iyi bir fikir gibi gelse de artık gözüme önemsiz ve aptalca gözüküyordu. Kuşkulu tabiatımı koruyabilseydim, Ambrose beni o kadar kolay kandıramazdı. Aklım başımda olsaydı, olup bitenleri Lorren Hoca’ya açıklamanın bir yolunu bulabileceğimden</p>
<p class="calibre1">emindim. </p>
<p class="calibre1">Salonun karşı köşesine doğru yürürken gerçeği tüm çıplaklığıyla kavradım. Biraz şöhret karşılığında Arşiv’den olmuştum. </p>
<p class="calibre1">Yine de elimdekiyle yetinmekten başka yapabileceğim bir şey yoktu. </p>
<p class="calibre1">Tüm bu fiyaskodan geriye sadece biraz şöhret kalmışsa onu en iyi şekilde değerlendirmeliydim. Omuzlarımı dik tutarak Simmon ile Manet’in yanlarına gittim ve tepsimi masaya bıraktım. </p>
<p class="calibre1">“İstif ücreti diye bir şey yok, öyle değil mi?” diye usulca sordum. </p>
<p class="calibre1">Yerime otururken sırtımdaki acı yüzünden yüzümü ekşitmemeye</p>
<p class="calibre1">çalıştım. </p>
<p class="calibre1">Sim bana boş gözlerle baktı. “İstif ücreti mi?” </p>
<p class="calibre1">Manet önündeki bezelye kâsesine bakarak kıkırdadı. “Bunu</p>
<p class="calibre1">duymayalı birkaç sene olmuştu. Bir katip olarak çalıştığım zamanlarda çömezleri kandırır ve Arşiv’e girmeleri karşılığında onlardan bir peni alırdık. Adına da istif ücreti derdik.” </p>
<p class="calibre1">Sim ona kınar gözlerle baktı. “Korkunç bir şey bu.” </p>
<p class="calibre1">Manet kendini savunurcasına ellerini kaldırdı. “Sadece biraz eğleniyorduk, hepsi o.” Dönüp bana baktı. “Bu yüzden mi surat asıyorsun? </p>
<p class="calibre1">Biri senden bir bakır mı götürdü?” </p>
<p class="calibre1">Başımı iki yana salladım. Ambrose’un beni işleterek benden tam bir talent aldığını duyuracak değildim. “Bilin bakalım Arşiv kime</p>
<p class="calibre1"><a id="378"></a>378/853</p>
<p class="calibre1">yasaklandı?” dedim vahametle, ekmeğimden bir lokma kopartıp</p>
<p class="calibre1">bezelye yemeğinin içine atarken. </p>
<p class="calibre1">Bana bön bön baktılar. Sonra Simmon en bariz tahminde bulundu. </p>
<p class="calibre1">“Eeee... sana mı?” </p>
<p class="calibre1">Kafa sallayıp yemeğimi kaşıklamaya başladım. Aslında aç değildim, ama boğazımdan geçecek iki lokma sayesinde ökseotunun ağırlığını üzerimden atabileceğimi umuyordum. Hem ayrıca yemek bulmuşken</p>
<p class="calibre1">onu geri tepmek gibi bir huyum yoktu. </p>
<p class="calibre1">“Daha ilk gününde Arşiv’den uzaklaştırıldın mı?” diye sordu Simmon. “Desene Chandrialılar konusunda araştırma yapman iyice</p>
<p class="calibre1">zorlaştı.” </p>
<p class="calibre1">İç geçirdim. “Öyle de diyebilirsin.” </p>
<p class="calibre1">“Ne kadarlığına uzaklaştırıldın?” </p>
<p class="calibre1">“Lorren  <i class="calibre4">yasaklama </i> lafı etti,” cevabını verdim. “Bir zaman sınırı koymadı.” </p>
<p class="calibre1">“Yasaklamak mı?” Manet başını kaldırıp bana baktı. “On yıldır</p>
<p class="calibre1">Arşivi kimseye yasakladığı yoktu. Ne yaptın ki? Bir kitabın üstüne mi işedin?” </p>
<p class="calibre1">“Katiplerden bazıları beni içeride bir mumla buldular.” </p>
<p class="calibre1">“Tehlu aşkına.” Manet yüzünde ilk defa beliren ciddi bir ifadeyle çatalını bıraktı. “İhtiyar Alim çok kızmış olmalı.” </p>
<p class="calibre1">“İyi bildin,” dedim. </p>
<p class="calibre1">“Peki hangi akla hizmet oraya bir ateş soktun?” diye sordu Simmon. </p>
<p class="calibre1">“Bir el lambası almaya param yetmedi,” dedim. “O yüzden masadaki katip bana bir mum verdi." </p>
<p class="calibre1">“Yok artık,” dedi Sim. “Hiçbir katip...” </p>
<p class="calibre1">“Dur bakayım,” diye söze karıştı Manet. “Mumu sana siyah saçlı biri mi verdi? İyi giyimli? Çatık kaşlı?” Abartılı bir ifadeyle kaşlarını çattı. </p>
<p class="calibre1"><a id="379"></a>379/853</p>
<p class="calibre1">Yorgun argın kafa salladım. “Ambrose. Dün tanıştık. Hemen de</p>
<p class="calibre1">bozuştuk.” </p>
<p class="calibre1">“Sakınması zor biridir,” dedi Manet dikkatle, manalı bir bakışla etrafımızda</p>
<p class="calibre1">oturanları</p>
<p class="calibre1">işaret</p>
<p class="calibre1">ederek. </p>
<p class="calibre1">En</p>
<p class="calibre1">az</p>
<p class="calibre1">birkaç</p>
<p class="calibre1">kişinin</p>
<p class="calibre1">konuşmamıza kulak kabartmış olduğunu fark ettim. “Biri seni ona karşı uyarmalıydı,” diye daha alçak bir ses tonuyla ekledi. </p>
<p class="calibre1">“Tanrının anası aşkına,” dedi Simmon. “Onca insan arasında bula bula sidik yarıştıracak bir tek onu mu buldun?” </p>
<p class="calibre1">“O başlattı,” diye homurdandım. Zihnim açılıyor, kendimi önce-</p>
<p class="calibre1">kinden daha az miskin ve yorgun hissediyordum. Ya ökseotunun</p>
<p class="calibre1">etkileri geçiyor ya da öfkem içimdeki o dermansızlığı yakıp yok ediyordu. “Sidik yarıştırmakta üstüme olmadığını çok yakında öğrenecek. </p>
<p class="calibre1">Bırak işime karışmayı, beni hiç tanımamış olmayı dileyecek.” </p>
<p class="calibre1">Simmon’un tedirgin bir hali vardı. “Diğer öğrencileri tehdit etmesen iyi olur,” dedi ve yaptığım yoruma espri havası katmak için hafifçe güldü. Sonra sesini alçalttı. “Anlamıyorsun. Ambrose, Vintas’taki bir baronluğun varisidir.” Tereddüt ederek Manet’e baktı. “Tanrım, nereden başlayacağımı bilemiyorum.” </p>
<p class="calibre1">Manet öne doğru eğildi ve konuşurken o da daha alçak bir ses tonu kullandı. “Ambrose burada birkaç dönem oyalandıktan sonra çekip giden soylular gibi değildir. Yıllardır burada ve basamakları tırman-arak Re’lar seviyesine kadar yükseldi. Üstelik yedinci oğul falan da değil. Ailesinin ilk doğan erkek evladı. Ayrıca babası tüm Vintas’taki en güçlü on iki insandan biri.” </p>
<p class="calibre1">“Aslında on altıncı sırada,” diye açıkladı Sim. “Önce kraliyet ailesi, daha sonra prens naipler, Maer Alveron, Düşes Samista, Aculeus ve Meluan Lackless...” Manet’in sert bakışları karşısında konuşmayı bıraktı. </p>
<p class="calibre1">“Parası boldur,” diye kestirip attı Manet. “Tabii parayla satın alınan dostları da.” </p>
<p class="calibre1"><a id="380"></a>380/853</p>
<p class="calibre1">“Babasının gözüne girmek isteyenleri de unutmamak lazım,” diye ekledi Sim. </p>
<p class="calibre1">“Kısacası,” dedi Manet ciddiyetle, “onunla didişmesen iyi edersin. </p>
<p class="calibre1">Buradaki ilk yılında simyacılardan biri Ambrose ile tartıştı. Ambrose onun Imre’deki faizciye olan borcunu üstüne aldı. Adam borcunu ödeyemeyince de onu götürüp hapse attılar.” Manet ekmeğinden bir parça kopartıp üstüne tereyağı sürdü. “Ailesi borcunu ödeyip onu hapisten çıkarana kadar tüberküloz oldu. Bir daha kendini hiç toparlaya-madı. Derslerine de devam edemedi.” </p>
<p class="calibre1">“Peki hocalar tüm bunlara göz mü yumdular?” diye bilmek istedim. </p>
<p class="calibre1">“Her şey yasaldı,” dedi Manet, sesini alçak tutmayı sürdürerek. </p>
<p class="calibre1">“Zaten Ambrose adamın borcunu  <i class="calibre4">bizzat </i>üstüne alacak kadar da aptal değildi.” Konuyu kapatırcasına el etti. “Bunu bir başkasına yaptırdı, ama kimin sorumlu olduğunu da herkesin öğrenmesini</p>
<p class="calibre1">sağladı.” “Tabetha’yı da unutmamak lazım,” dedi Sim kasvetli bir havayla. “Sağda solda Ambrose’un kendisiyle evlenmeye söz verdiğini söyleyip duruyordu. Bir gün ortadan kayboluverdi.” </p>
<p class="calibre1">Bu Fela’nın onu kızdırmaktan neden kaçındığını da açıklıyordu. </p>
<p class="calibre1">Sim’i yatıştırmak için ellerimi kaldırdım. “Kimseyi tehdit ettiğim falan yok,” dedim masumca, dinleyenlerin kolayca duyabilecekleri bir sesle. </p>
<p class="calibre1">“Sadece</p>
<p class="calibre1">en</p>
<p class="calibre1">sevdiğim</p>
<p class="calibre1">eserlerin</p>
<p class="calibre1">birinden</p>
<p class="calibre1">alıntı</p>
<p class="calibre1">yapıyordum. </p>
<p class="calibre1"> <i class="calibre4">Daeonica'nın </i> dördüncü perdesinde Tarsus der ki:</p>
<p class="calibre1"> <i class="calibre4">“Salacağım onun üstüne açlık ve yangın Etrafını ıssızlık sarana</i> <i class="calibre4">değin. </i></p>
<p class="calibre1"> <i class="calibre4">Sonra harici karanlıktaki tüm iblisler Ağızları açık bakıp hayret</i> <i class="calibre4">edecekler Ve intikam insan işidir diyecekler.” </i></p>
<p class="calibre1">Yemekhanenin düşündüğümden daha büyük bir bölümüne şaşkın</p>
<p class="calibre1">bir sessizlik çöktü. Anlaşılan bizi dinleyenlerin sayısını azımsamıştım. </p>
<p class="calibre1">Konuyu kapatmaya karar vererek dikkatimi tekrar yemeğime yön-</p>
<p class="calibre1">lendirdim. Yorgundum, canım yanıyordu ve o gün başka bir belaya bu-laşmak istemiyordum. </p>
<p class="calibre1"><a id="381"></a>381/853</p>
<p class="calibre1">“Aslında bu bilgiye bir süre ihtiyaç duymayacaksın,” dedi Manet usulca, uzun bir suskunluğun ardından. “Ne de olsa Arşiv artık sana yasak. Yine de bilmek istersin diye düşündüm...” Genzini huzursuzca temizledi. “El lambası satın almana gerek yok. Girişte imza karşılığı bir tane ödünç alabilirsin ve işin bitince onu geri verirsin.” Bu sözlerin nasıl bir tepki doğuracağını merak eder gibi beni kaygılı gözlerle süzdü. </p>
<p class="calibre1">Yorgun argın kafa salladım. Daha evvelki izlenimimde haklıydım. </p>
<p class="calibre1">Ambrose düşündüğüm kadar aşağılık değildi. Düşündüğümden çok</p>
<p class="calibre1">daha aşağılıktı. </p>
<p class="calibre1"><a id="382"></a>KIRK DÖRDÜNCÜ BÖLÜM</p>
</body>
</html>
