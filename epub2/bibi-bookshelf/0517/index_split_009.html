<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_7"><b class="calibre6">Yanan Camlar</b></h2>
<p class="calibre1">Balıkhane, Üniversite’deki işçiliğin büyük bölümünün yapıldığı yerdi. Binada cam üfleyiciler, doğramacılar, çömlekçiler ve perdahçılar için dükkanlar bulunuyordu. Ayrıca bir metalürjicinin tüm hayallerini gerçekleştirebileceği kocaman bir demirci ocağına ve eritme fırınına sahipti. </p>
<p class="calibre1">Kilvin’in atölyesi de Zahiriyehane’de ya da daha yaygın adıyla Balıkhane’deydi. Üstleri adı sanı bilinmeyen sayısız alet edevatla ve hâlâ devam eden projelerle dolu en az iki düzine büyük masa</p>
<p class="calibre1">barındıran atölyenin iç kısmı bir tahıl ambarı kadar genişti. Kilvin atölyenin, atölye de Balıkhanenin kalbiydi. </p>
<p class="calibre1">Atölyeye vardığım sırada Kilvin eğri bir demir çubuğu daha istenilir olduğunu tahmin ettiğim bir şekle sokmakla meşguldü. Beni kendisine bakarken görünce demiri masada sabit bıraktı ve ellerini gömleğine silerek yanıma geldi. </p>
<p class="calibre1">Beni baştan aşağı süzdü. “İyi misin, E’lir Kvothe?” </p>
<p class="calibre1">Günün daha erken saatlerinde dolaşmaya çıkmış ve söğüt kabuğu</p>
<p class="calibre1">bulup çiğnemiştim. Sırtım halen yanıp kaşınıyordu, fakat acısı katlanılmaz düzeyde değildi. “Yeteri kadar iyiyim, Kilvin Hoca.” </p>
<p class="calibre1">Kafa salladı. “Güzel. Senin yaşındaki oğlanlar böyle ufak tefek şeylere kafa yormamak. Yakında taş kadar sağlam olursun.” </p>
<p class="calibre1">Kibar bir karşılık düşünmeye çalışırken gözüme tepemizdeki bir şey ilişti. </p>
<p class="calibre1">Kilvin bakışlarımı takip ederek başını çevirdi. Neye baktığımı görünce koca sakallı yüzünde bir sırıtış belirdi. “Ahhh,” dedi bir babanın gururuyla. “Canlarım.” </p>
<p class="calibre1">Atölyenin çatı kirişlerine uçlarından cam küreler sarkan zincirler bağlanmıştı. Küreler farklı farklı boyutlarda olmalarına karşın hiçbiri insan kafasından büyük değildi. </p>
<p class="calibre1">Ve hepsi de yanıyordu. </p>
<p class="calibre1"><a id="383"></a>383/853</p>
<p class="calibre1">Yüz ifademi gören Kilvin bana el etti. “Gel,” dedi ve beni demirden yapılma dar bir merdivenden yukarı çıkardı. Tepeye vardığımızda yine ince demir levhalardan yapılmış bir dizi asma platforma adım attık. </p>
<p class="calibre1">Platformlar yerden yaklaşık yedi metre yükseklikte olup çatıyı destekleyen kalaslar arasında dolambaçlı bir yol izliyorlardı. O tahta ve demir labirentinde kısa bir süre ilerledikten sonra içlerinde ateş</p>
<p class="calibre1">yanan, tavana asılı cam kürelere ulaştık. </p>
<p class="calibre1">“Bunlar,” dedi Kilvin, “benim fenerlerim.” </p>
<p class="calibre1">Ancak o zaman kürelerin ne olduklarını anlayabildim. Sıradan fenerlerde olduğu gibi bazılarının içi sıvı doluydu ve ortalarında birer fitil bulunuyordu. Fakat bazıları bana bütünüyle yabancıydı. Birinde ara sıra titreşen kaynar vaziyette gri bir duman vardı. Bir diğer küredeyse bir gümüş tele asılı duran, etrafı havayla çevrili bir fitil bulunuyor ve görünürdeki yakıt noksanlığına rağmen fitil beyaz bir alevle</p>
<p class="calibre1">yanıyordu. </p>
<p class="calibre1">Yan yana duran iki tanesi birbirinin ikizi gibi gözükse de birinin içinde mavi, diğerindeyse kor kırmızı bir alev yanıyordu. Bir</p>
<p class="calibre1">başkasının içinde biri kömüre, diğeri tebeşire benzer iki nesne mevcuttu ve parçaların birbirine dokunduğu yerde kırmızı renkli, parlak bir ateş her yöne doğru püskürüyordu. Kürelerden bazıları erik kadar küçük, diğerleri kavun kadar büyüktü. </p>
<p class="calibre1">Kilvin onlara bir müddet bakmama müsaade edip yanıma yaklaştı. </p>
<p class="calibre1">“Cealdimliler arasında ebediyen yanan fenerlere dair efsaneler vardır. </p>
<p class="calibre1">Öyle şeylerin bir zamanlar gücümüz dahilinde olduğuna inanıyorum. </p>
<p class="calibre1">On yıl boyunca canla başla çalıştım. Bazıları çok uzun zaman yanabi-len pek çok fener yaptım.” Dönüp bana baktı. “Ama sönmeyeni hiç olmadı.” </p>
<p class="calibre1">Biraz yürüyüp asılı kürelerden birini işaret etti. “Bunu tanıdın mı, E’lir Kvothe?” Kürenin içinde yeşil-gri bir alevle yanan yeşil-gri bir balmumu yumrusundan başka bir şey yoktu. Başımı iki yana salladım. </p>
<p class="calibre1"><a id="384"></a>384/853</p>
<p class="calibre1">“Hımm. Aslında tanımalıydın. Beyaz lityum tuzu. Sen buraya</p>
<p class="calibre1">gelmeden üç dönü önce icat ettim. Şimdilik iyi gidiyor. Yirmi dört gündür yanıyor ve daha epey yanmasını bekliyorum.” Bana baktı. </p>
<p class="calibre1">“Bu şeyi tahmin etmen beni şaşırttı, çünkü aklıma gelmesi tam on yıl aldı, tkinci tahminin sodyum yağıysa o kadar iyi değildi. Onu yıllar önce denemiştim. On bir gün yanabilmişti.” </p>
<p class="calibre1">Sıranın sonuna kadar gidip beyaz renkli hareketsiz bir alevden başka şey barındırmayan bir küreyi gösterdi. “Yetmiş gün,” dedi gururla. “Aradığımın bu olduğunu ummuyorum, çünkü ummak ahmakça bir oyundur. Ama altı gün daha yanarsa son on yıldır yaptığım en iyi fener olacak.” </p>
<p class="calibre1">Tuhaf denebilecek kadar yumuşak bir yüz ifadesiyle fenere bir süre daha baktı. “Ama ummuyorum,” dedi kararlı bir sesle. “Yeni fenerler yapıp ölçümlerde bulunuyorum. İlerlemenin tek yolu budur.” </p>
<p class="calibre1">Başka laf etmeden beni atölyenin zeminine indirdi. Oraya</p>
<p class="calibre1">vardığımızda bana doğru döndü. “Ellerin,” dedi amirane bir ses tonuyla. Kendi kocaman ellerini beklentiyle kaldırdı. </p>
<p class="calibre1">Ne istediğini bilemeden ellerimi uzattım. Onları şaşırtıcı ölçüde nazik bir tutuşla kavradı. Sağa sola çevirdiği ellerime dikkatle baktı. </p>
<p class="calibre1">“Sende Cealdimli elleri var,” diye gönülsüzce iltifat etti. Bana kendininkileri gösterdi. Geniş avuçlu ve kaim parmaklıydılar. Parmaklarını kapattığında elleri yumruktan çok balyoza benziyordu. “Bu ellere Cealdimli elleri gibi iş yapmayı öğretene kadar yıllarca uğraştım. </p>
<p class="calibre1">Şanslısın. Burada çalışacaksın.” Son cümlesini davete çeviren tek şey başını sorarcasına biraz eğmesiydi. </p>
<p class="calibre1">“Oh, evet. Yani teşekkürler, efendim. Bana şeref...” </p>
<p class="calibre1">Sabırsız bir el hareketiyle sözümü kesti. “Hiç sönmeyen bir fener düşünebilirsen bana gel. Eğer kafan göründüğü kadar çalışıyorsa...” </p>
<p class="calibre1">Gülümsüyor olabilecek ağzı gür sakalının ardında saklanmasına karşın kara gözleri muzip denebilecek bir ifadeyle parlıyordu. “Çalışıyorsa,” </p>
<p class="calibre1">diye tekrarladı, ucu bir çekicin topuzu kadar büyük olan</p>
<p class="calibre1"><a id="385"></a>385/853</p>
<p class="calibre1">parmaklarından birini kaldırarak. “O zaman ben ve benimkiler sana neler göstereceğiz neler.” </p>
<p class="calibre1">“Yalakalık edecek birini bulmalısın,” dedi Simmon. “Re’lar olabilmen için hocalardan birinin sana sponsorluk yapması gerekir. Bu yüzden içlerinden birini seç ve ona sakız gibi yapış.” </p>
<p class="calibre1">“Ne hoş,” diye dalga geçti Sovoy. </p>
<p class="calibre1">Sovoy, Wilem, Simmon ve ben o sırada Anker’ınYeri adlı bir tavernanın arka masalarından birinde, odayı yüksek sesli sohbetlerin homurtusuyla dolduran Mahv günü kalabalığının- uzağında oturuyorduk. Dikişlerim iki gün önce alınmıştı ve Gizemiye’de geçirdiğim ilk dönüyü kutluyorduk. </p>
<p class="calibre1">Sarhoş olmasak bile ayık olduğumuz da söylenemezdi. İkisinin</p>
<p class="calibre1">arasındaydık, ama tam yerimizi anlatmaya kalkarak boşa vakit harcamak istemiyorum. </p>
<p class="calibre1">“Ben sadece dehamı ortaya koymakla uğraşıyorum,” dedi Sovoy. “Ve hocalardan birinin bunu fark etmesini bekliyorum.” </p>
<p class="calibre1">“Bu taktik Mandrag üzerinde ne kadar işe yaradı?” diye az rastlanır tebessümlerinden biriyle sordu Wilem. </p>
<p class="calibre1">Sovoy ona sert bir bakış attı. “Mandrag at suratlının teki.” “Demek onu bu yüzden kamçınla tehdit ettin,” dedi Wilem. Kahkahamı bastırmak için ağzımı kapadım. “Sahiden öyle .mi yaptın?” </p>
<p class="calibre1">“Hikâyenin tamamını anlatmıyorlar,” diye gücenmiş gibi söylendi Sovoy. “Beni terfi ettireceği yerde başka bir öğrenciye kıyak geçti. Beni Re’lar yapmaktansa yanında tutup beleşe çalıştırmak istiyordu.” </p>
<p class="calibre1">“Sen de onu kamçınla tehdit ettin.” </p>
<p class="calibre1">“Aramızda bir münakaşa geçti,” dedi Sovoy soğukkanlılıkla. “Ve o sırada kamçım tesadüfen elimdeydi.” </p>
<p class="calibre1">“Kamçını ona doğru sallayıp duruyordun,” dedi Wilem. </p>
<p class="calibre1"><a id="386"></a>386/853</p>
<p class="calibre1">“Olaydan birkaç dakika öncesine kadar ata biniyordum da ondan!” </p>
<p class="calibre1">dedi Sovoy hararetle. “Sınıfın önünde yosmalık yapıp ona bir kom-binezon sallasaydım kimse dönüp bakmazdı bile!” </p>
<p class="calibre1">Masamızda kısa süreli bir sessizlik yaşandı. </p>
<p class="calibre1">“Ben öyle bir bakardım ki,” dedi Simmon ve hemen ardından</p>
<p class="calibre1">Wilem’le beraber kahkahalara boğuldular. </p>
<p class="calibre1">Sovoy suratındaki tebessümü silmeye çalışarak bana doğru döndü. </p>
<p class="calibre1">“Sim bir konuda haklı. Çabalarını tek bir alan üzerinde yoğun-</p>
<p class="calibre1">laştırmalısın. Yoksa ebedi E’lir Manet gibi olup çıkarsın.” Ayağa kalkıp giysilerine çekidüzen verdi. “Nasıl görünüyorum?” </p>
<p class="calibre1">Yerel stilden ziyade Modeg tarzına göre giyinen Sovoy’un pek de modayı takip ettiği söylenemezdi. Fakat pastel renklere boyanmış kaliteli ipek ve süet kıyafetinin içinde hemen göze çarptığı muhakkaktı. </p>
<p class="calibre1">“Ne fark eder?” diye sordu Wilem. “Yoksa kendini Sim’e</p>
<p class="calibre1">beğendirmeye mi çalışıyorsun?” </p>
<p class="calibre1">Sovoy gülümsedi. “Maalesef yanınızdan ayrılmak durumundayım. </p>
<p class="calibre1">Bir bayanla randevum var ve yolumuzun kasabanın bu tarafına düşe-ceğinden kuşkuluyum.” </p>
<p class="calibre1">“Randevun olduğundan daha önce bahsetmemiştin,” diye karşı çıktı Sim. “Üç kişi kâğıt oynayamayız ki.” </p>
<p class="calibre1">Sovoy’un o gün bizimle gelmiş olması bile sıradışıydı. Wil ile Sim’in taverna tercihine dudak bükmüştü. Anker’ın Yeri ucuz içki satacak kadar bayağı, fakat birinin seninle kavga çıkaracağından ya da üzerine kusacağından endişe etmeyeceğin kadar seçkin bir yerdi. Oradan hoşlanmıştım. </p>
<p class="calibre1">“İyi çocuklarsınız ve iyi birer arkadaşsınız ama,” dedi Sovoy, </p>
<p class="calibre1">“hiçbiriniz bayan değilsiniz. Ayrıca Simmon hariç pek güzel de sayılmazsınız.” Ona bakıp göz kırptı. “Doğru söyleyin, sizi bekleyen bir kız olsaydı içinizden hangisi diğerlerini ekmezdi?” </p>
<p class="calibre1">Onu doğrulamak için gönülsüzce homurdandık. Sovoy gülümsedi; </p>
<p class="calibre1">dişleri inci gibiydi. “Garson kıza size biraz daha içki getirmesini</p>
<p class="calibre1"><a id="387"></a>387/853</p>
<p class="calibre1">söylerim,” deyip oradan ayrılmak üzere döndü. “Gidişimin acısı azalsın diye.” </p>
<p class="calibre1">“Fena biri değil,” diye mırıldandım o gözden kaybolduktan sonra. </p>
<p class="calibre1">“En azından bir soylu için.” </p>
<p class="calibre1">Wilem kafa salladı. “Sanki bizden üstün olduğunu düşünüyor ama bu bizim suçumuz değil diye bizi küçümsemiyor.” </p>
<p class="calibre1">“Ee, kime yaltaklanacaksın?” diye sordu Sim, dirseğini masaya</p>
<p class="calibre1">dayayarak. “Herhalde Hemme’ye değil.” </p>
<p class="calibre1">“Tabii Lorren’e de,” dedim acı acı. “Ambrose’a lanet olsun. Arşiv’de çalışmayı çok istiyordum.” </p>
<p class="calibre1">“Brandeur da olmaz,” dedi Sim. “Hemme birine kin besleyecek olsa Brandeur ona yardım etmek için hemen bir kaşıkla çıkagelir.” “Peki ya Şansölye?” diye sordu Wilem. “Filoloji? Kaba bir aksanla da olsa Siaruca konuşabiliyorsun.” </p>
<p class="calibre1">Başımı iki yana salladım. “Mandrag’a ne dersiniz? Kimya alanında epey tecrübeliyim. Oradan simyaya geçmek çocuk oyuncağı.” </p>
<p class="calibre1">Simmon bir kahkaha attı. “Herkes kimya ile simyanın birbirine çok benzediğini sanır, ama hiç de öyle değildir. Birbirleriyle yakından uzaktan bir akrabalıkları yoktur. Sadece aynı çatı altında yaşarlar.” Wilem yavaşça kafa salladı. “İyi bir benzetme.” </p>
<p class="calibre1">“Hem zaten,” dedi Simmon, “Mandrag geçen dönem yirmi yeni E’lir aldı. Onu, birkaç gün önce tüm o kalabalıktan yakındığını duydum.” </p>
<p class="calibre1">“Revir’i seçersen işin zor,” dedi Wilem. “Arwyl keçi gibi inatçıdır ve kimseye ayrıcalık tanımaz.” Konuşurken bir şeyi parçalara bölüyormuşçasına eliyle kesme hareketleri yaptı. “Altı dönem E’lir. Sekiz dönem Re’lar. On dönem El’the.” </p>
<p class="calibre1">“En azından,” diye ekledi Simmon, “Mola neredeyse üç yıldır onun yanında Re’larlık yapıyor.” </p>
<p class="calibre1">Altı senelik harç ücretini nereden bulabileceğimi kara kara</p>
<p class="calibre1">düşündüm. “O kadar sabredemeyebilirim,” dedim. </p>
<p class="calibre1"><a id="388"></a>388/853</p>
<p class="calibre1">Garson kız bir tepsi içkiyle çıkageldi. Anker’ın Yeri o akşam yarı yarıya doluydu, bu yüzden kız yalnızca yanakları hafifçe pembeleşecek kadar koşuşturuyordu. “Beyefendi dostunuz bu ve bir sonraki içkilerin parasını ödedi,” dedi. </p>
<p class="calibre1">“Sovoy’a kanım giderek daha fazla ısınıyor,” dedi Wilem. </p>
<p class="calibre1">“Ama,” dedi Wil’in içkisini uzanabileceği mesafenin dışında tutarak, </p>
<p class="calibre1">“kalçamı ellemek için hiçbir şey ödemedi,” diyerek hepimize tek tek baktı. “Herhalde siz üçünüz gitmeden önce onun borcunu</p>
<p class="calibre1">kapatırsınız.” </p>
<p class="calibre1">Sim bir özür geveledi. “O... o öyle yapmak istemedi... Onun</p>
<p class="calibre1">kültüründe bu tür davranışlara sıkça rastlanır.” </p>
<p class="calibre1">Yüz ifadesi yumuşayan kız gözlerini yuvarladı. “Eh, bu kültürde özür dilemek için dolgun bir bahşiş verilir.” Wil’e içkisini uzattı ve tepsiyi kalçasına dayayıp gitmek üzere döndü. </p>
<p class="calibre1">Kızın uzaklaşmasını seyrederken hepimizin aklından farklı farklı şeyler geçiyordu. </p>
<p class="calibre1">“Sovoy’un yüzüklerini geri aldığını fark ettim,” dedim nihayet. “Dün gece çok iyi bassat oynadı,” dedi Simmon. “Ardarda altı kez çift atıp ortada ne varsa götürdü.” </p>
<p class="calibre1">“Sovoy’un şerefine,” diyen Wilem teneke maşrapasını kaldırdı. “Talihi onu derslerine, bizi de içkilerimize kavuştursun.” Maşrapalarımızı tokuşturup içtik, sonra Wilem asıl konuya döndü. “Geriye bir tek Kilvin ile Elxa Dal kalıyor.” İki parmağını kaldırdı. </p>
<p class="calibre1">“Ya Elodin?” dedim. </p>
<p class="calibre1">Bana bön bön baktılar. “Ona ne olmuş?” diye sordu Simmon. </p>
<p class="calibre1">“İyi birine benziyor,” dedim. “Onun yanında çalışamaz mıyım?” </p>
<p class="calibre1">Simmon bir kahkaha koyverdi. Wilem o nadir tebessümlerinden birini etti. “Ne oldu?” diye çıkıştım. </p>
<p class="calibre1">“Elodin hiçbir şey öğretmez,” diye açıkladı Sim. “Tabii belki de ileri düzey acayiplik dışında.” </p>
<p class="calibre1"><a id="389"></a>389/853</p>
<p class="calibre1">“İyi de bir şeyler öğretmesi lazım,” diye itiraz ettim. “O da bir hoca, öyle değil mi?” </p>
<p class="calibre1">“Sim haklı. Elodinİn birkaç tıpası eksik,” diyen Wil parmağıyla başım işaret etti. </p>
<p class="calibre1">“Tahtası," diye düzeltti Simmon. </p>
<p class="calibre1">“Tahtası,” diye tekrarladı Wil. </p>
<p class="calibre1">“Sahiden de biraz... tuhaf gözüküyor,” dedim. </p>
<p class="calibre1">“Kafan çalışıyormuş,” diye dalga geçti Wilem. “Gizemiye’ye bu kadar genç bir yaşta girmene şaşmamak lazım.” </p>
<p class="calibre1">“Çocuğun üstüne varma, Wil. Buraya geleli daha bir dönü oldu.” </p>
<p class="calibre1">Simmon tekrar bana baktı. “Elodin beş yıl öncesine kadar</p>
<p class="calibre1">şansölyeydi.” </p>
<p class="calibre1">“Elodin mi?” Kuşkumu gizleyemedim. “Ama öyle genç ve...” Aklıma gelen ilk sözcüğü telaffuz etmemek için sözümü yarım bıraktım:  <i class="calibre4">deli. </i></p>
<p class="calibre1">Cümlemi Simmon tamamladı. “... akıllı ki. Üstelik Üniversite’ye daha on dört yaşındayken alındığını düşünürsen o kadar da genç olmadığını anlarsın.” Bana baktı. “Gizemiye eğitimini on sekizinde tamamladı. Sonra da birkaç sene gilerlik yaptı.” </p>
<p class="calibre1">“Giler mi?” diye sordum. </p>
<p class="calibre1">“Çilerler Üniversite’den ayrılmayan gizemcilerdir,” diye izah etti Wii. “Zaten derslerin çoğunu da onlar verirler. Balıkhane’den Cammar’ı tanıyor musun?” </p>
<p class="calibre1">Başımı iki yana salladım. </p>
<p class="calibre1">“Uzun boylu, yüzü yaralı.” Wil suratının yan tarafını işaret etti. </p>
<p class="calibre1">“Hani tek gözlü?” </p>
<p class="calibre1">Kafa salladım. Cammari fark etmemek güçtü. Yüzünün sol tarafı</p>
<p class="calibre1">yara izlerinden oluşan bir ağla örülüydü ve siyah saçıyla sakalında kel şeritler yer alıyordu. Sol göz boşluğunun önüne bir bant takardı. </p>
<p class="calibre1">Balıkhane’de çalışmanın ne kadar tehlikeli olabileceğinin canlı bir kanıtı gibiydi. “Birkaç kez görmüşlüğüm var. O da bir gizemci mi?” Wil</p>
<p class="calibre1"><a id="390"></a>390/853</p>
<p class="calibre1">kafa salladı. “Dediğim gibi; Elodin buraya alman, gizemciliği tamam-layan ve şansölye yapılan en genç adamdı.” </p>
<p class="calibre1">“Yine de,” dedim, “onu şansölyeliğe getirmenin biraz garip</p>
<p class="calibre1">olduğunu itiraf etmelisiniz.” </p>
<p class="calibre1">“Eskiden değildi,” dedi Simmon hüzünle. “O olaydan önce.” </p>
<p class="calibre1">Bu sözlerin devamı gelmeyince meraka kapıldım. “Hangi olaydan?” </p>
<p class="calibre1">Wil omuz silkti. “Bilmiyorum. Kimse neler olduğundan bahsetmez. </p>
<p class="calibre1">Eski haline az da olsa dönene kadar onu Çömlekhane ye kilitlediler.” </p>
<p class="calibre1">“Bu konuda konuşmak istemiyorum,” dedi Simmon, sandalyesinde</p>
<p class="calibre1">huzursuzca kıpırdanarak. “Her dönem bir iki öğrenci aklını kaçırır, öyle değil mi?” Wilem’e baktı. “Slyhth’i hatırlıyor musun?” Wil ciddi bir ifadeyle kafa salladı. “Aynı şey bir gün bizim de başımıza gelebilir.” </p>
<p class="calibre1">İkisi gözlerini boşluğa dikip içkilerini yudumlarken kısa bir sessizlik yaşandı. Ayrıntılar hakkında bilgi almak istiyordum, ama bunun hassas bir mesele olduğunu anlamıştım. </p>
<p class="calibre1">“Her neyse,” dedi Sim alçak sesle. “Duyduğuma göre onu Çöm-</p>
<p class="calibre1">lekhane’den salmamışlar. Kendisi kaçmış.” </p>
<p class="calibre1">“Şaşırmadım,” dedim. “İşini bilen bir gizemciye hiçbir hücre</p>
<p class="calibre1">dayanmaz.” </p>
<p class="calibre1">“Hiç orada bulundun mu?” diye sordu Simmon. “Gizemcileri hapis tutmak için yapılmıştır. Taştan bir kafes gibidir. Kapılarda ve pencerelerde efsunlar vardır.” Başını sağa sola salladı. “Hoca dahi olsa birinin oradan nasıl kaçabileceğini bilmiyorum.” </p>
<p class="calibre1">“Konudan iyice saptık,” diye sertçe konuştu Wilem. “Kilvin seni Balıkhane’ye davet etti. Re’lar olabilmek için en iyi şansın onun gözüne girmek.” Bakışları Sim’le benim aramda gidip geldi. “Anlaştık mı?” </p>
<p class="calibre1">“Anlaştık,” dedi Simmon. </p>
<p class="calibre1">Kafa salladım, ama aklım başka yerdeydi. Her şeyin adını bilen Ulu Taborlin’i düşünüyor, Skarpi’nin Tarbean’da anlattığı öyküleri</p>
<p class="calibre1"><a id="391"></a>391/853</p>
<p class="calibre1">hatırlıyordum. Skarpi gizemcilerden değil, sadece isimcilerden bahsetmişti. </p>
<p class="calibre1">Acaba Baş İsimci Elodin’le aramda nasıl yakınlık kurabilirdim? </p>
<p class="calibre1"><a id="392"></a>KIRK BEŞİNCİ BÖLÜM</p>
<p class="calibre1"> <i class="calibre4"><b class="calibre3">Ara </b></i>-  <i class="calibre4"><b class="calibre3">Alelade Bir Taverna Öyküsü</b></i></p>
<p class="calibre1">Kvothe’den gelen bir hareketle Tarihçi kalemini bırakıp elini</p>
<p class="calibre1">silkeledi. Bast oturduğu yerden kalkmaksızın kollarını sandalyesinin arkasına doğru uzatarak kocaman gerindi. </p>
<p class="calibre1">“Tüm bunların ne kadar çabuk yaşanıp bittiğini unutmuşum,” diye dalıp giderek konuştu Kvothe. “Onlar herhalde hakkımda anlatılan ilk hikâyelerdi.” </p>
<p class="calibre1">“Üniversite’de hâlâ anlatıyorlar,” dedi Tarihçi. “Sadece verdiğin dersle ilgili üç farklı öykü dinledim. Kırbaçlanman için de aynı şey geçerli. </p>
<p class="calibre1">Sana Kansız Kvothe demeye o zaman mı başladılar?” </p>
<p class="calibre1">Kvothe kafa salladı. “Muhtemelen.” </p>
<p class="calibre1">“Madem soru sorabiliyoruz, Reshi,” dedi Bast utangaç bir edayla, </p>
<p class="calibre1">“neden Skarpi’yi arayıp bulmadın?” </p>
<p class="calibre1">“Ne yapabilirdim ki Bast? Suratıma is çalıp gece yarısı bir kurtarma operasyonuna mı kalkışacaktım?” Kvothe neşesiz bir kahkaha attı. </p>
<p class="calibre1">“Onu kafirlik suçlamasıyla tutuklamışlardı. Elimden yalnızca dediği gibi kilisede dostları olduğunu ummak gelirdi.” </p>
<p class="calibre1">Kvothe derin bir nefes alıp iç geçirdi. “Ama en basit sebep sanırım kulağa en az hoş geleni. İşin aslı şuydu: Bir hikâyede yaşamıyordum.” </p>
<p class="calibre1">“Seni anladığımı sanmıyorum, Reshi,” dedi kafası karışan Bast. </p>
<p class="calibre1">“Duyduğun tüm hikâyeleri düşün, Bast. Hemen hemen hepsinin</p>
<p class="calibre1">kahramanı genç bir oğlandır. Ailesi öldürülür. Kahramanımız öç almak için yollara düşer. Daha sonra ne olur?” </p>
<p class="calibre1">Şaşkınlığını üzerinden atamayan Bast tereddüde kapıldı. Soruya onun yerine Tarihçi cevap verdi. “Gidip yardım bulur. Konuşabilen bir sincap. Sarhoş bir kılıç ustası. Ormanda yaşayan zırdeli bir münzevi. </p>
<p class="calibre1">Onun gibi bir şey.” </p>
<p class="calibre1">Kvothe kafa salladı. “Aynen öyle! Ormandaki zırdeli münzeviyi bulur, ona kendini ispatlar ve her şeyin adım öğrenir. Tıpkı Ulu Taborlin gibi. Sonra emrindeki güçlerle ne yapar?” </p>
<p class="calibre1"><a id="393"></a>393/853</p>
<p class="calibre1">Tarihçi omuz silkti. “Kötü adamları bulup öldürür.” </p>
<p class="calibre1">“Elbette,” dedi Kvothe abartılı bir ifadeyle. “İşte o kadar. Hikâyenin nasıl bittiğini daha en başından biliriz. Zaten bizi hikâyelere çeken de budur. Gerçek yaşamda olmayan bir berraklığa ve sadeliğe</p>
<p class="calibre1">sahiptirler.” </p>
<p class="calibre1">Kvothe öne doğru eğildi. “Bu saçma sapan maceralarla dolu alelade bir taverna öyküsü olsaydı, size Üniversite’deki zamanımı katıksız bir azimle geçirdiğimi anlatırdım. Rüzgarın durmaksızın değişen adını öğrenir, yollara düşer ve Chandrialılardan intikamımı alırdım.” </p>
<p class="calibre1">Kvothe sertçe parmak şıklattı. “Bu kadar basit. </p>
<p class="calibre1">“Öyle bir hikâye her ne kadar eğlenceli olsa da doğruları anlatmazdı. </p>
<p class="calibre1">İşin aslı şu: Ebeveynimin ölümü için üç yıl yas tuttum ve bu zaman za-rfında acımın yerini donuk bir sızı aldı.” </p>
<p class="calibre1">Kvothe dinleyicilerini yatıştırmak istercesine bir el hareketi yaparak hafifçe gülümsedi. “Size yalan söylemeyeceğim. Koğuş’taki daracık ka-ryolamda uykusuz ve yapayalnız yattığım geceler, beni neredeyse boğacak kadar sonsuz ve boş bir kedere boğulduğum zamanlar oldu. </p>
<p class="calibre1">“Bazen çocuğunu kucaklayan bir anne ya da oğluyla beraber gülen bir baba görürdüm ve içimi bir anda kor gibi bir öfke kaplardı. Kan ve yanık saç kokusuyla dolu anılar gözümün önünde canlanıverirdi.” </p>
<p class="calibre1">Kvothe omuz silkti. “Ama hayat intikamdan ibaret değildi. Aşmam gereken engeller vardı. Fukaralığım ve soysuzluğum gibi. Üniversite’de edindiğim düşmanlar benim için Chandrialılardan çok daha</p>
<p class="calibre1">tehlikeliydiler.” </p>
<p class="calibre1">Tarihçi’ye kalemini almasını işaret etti. “Ama bazen en abartılı öykülerde bile gerçeklik payı vardır. Ben de ormandaki zırdeli mün-zeviye çok benzeyen bir şey buldum.” Kvothe gülümsedi. “Rüzgarın adım öğrenmeye kararlıydım.” </p>
<p class="calibre1"><a id="394"></a>KIRK ALTINCI BÖLÜM</p>
<p class="calibre1"> <i class="calibre4"><b class="calibre3">Durmaksızın Değişen Rüzgar</b></i></p>
<p class="calibre1">Elodin’i bulmam kolay olmadı. İdare’de bir bürosu vardı, fakat onu hiç kullanmıyor gibiydi. Çizelgeler ve Dökümlere uğradığımda onun sadece tek bir ders verdiğini öğrendim: Olasılık Dışı Matematik. Fakat bu bilginin onu bulmama hiç yardımı dokunmadı, zira kayıtlarda dersin zamanı “şimdi” ve yeri “her yerdi.” </p>
<p class="calibre1">Sonunda tamamen şans eseri onu kalabalık bir avlunun karşı</p>
<p class="calibre1">tarafında gördüm. Üzerinde nadiren giydiği siyah hoca cüppesi vardı. </p>
<p class="calibre1">O sırada gözlem amacıyla Revire gidiyordum, ama Elodin’le konuşma fırsatını kaçırmaktansa dersime geç kalmayı yeğledim. </p>
<p class="calibre1">Ben öğle kalabalığı arasında ite kaka ilerleyip ona yetişene kadar Elodin ormana giren geniş bir toprak patikayı kullanarak Üniversitenin kuzey sınırına varmıştı bile. “Elodin Hoca,” diye seslendim, yanma varana dek koşarak. “Sizinle konuşabilmeyi umuyordum.” </p>
<p class="calibre1">“Ne kadar küçük bir umut,” derken ne adımlarını yavaşlattı ne de benden tarafa baktı. “Kendine daha büyük hedefler belirlemelisin. Bir delikanlının içi hırsla yanıp tutuşmak.” </p>
<p class="calibre1">“Öyleyse isimlendirmeyi öğrenmeyi umuyorum,” dedim, adımlarımı onunkilere uydurarak. </p>
<p class="calibre1">“Bu da fazla yüksek bir hedef,” deyip geçti. “Tekrar dene. Arada bir yeri hedefle.” Toprak patika kıvrıldı ve ağaçlar arkamızdaki Üniversite binalarını örttü. </p>
<p class="calibre1">“Peki bana öğretmenlik yapmanızı umuyorum desem?” diye yeniden denedim. “Ve neyi uygun buluyorsanız onu öğretmenizi?” </p>
<p class="calibre1">Elodin ansızın durup bana doğru döndü. “Peki,” dedi. “Git bana üç tane çam kozalağı bul.” Baş ve işaret parmaklarını biraz araladı. “Bu büyüklükte olsunlar ve hiçbir parçaları kopmamış olsun. Yolun ortasına oturup beni eliyle kovaladı. “Yürü. Acele et.” </p>
<p class="calibre1">Etrafımızdaki ağaçların arasına daldım, istediği türden üç çam kozalağı bulmam beş dakikamı aldı. Patikaya geri döndüğümde üstüm</p>
<p class="calibre1"><a id="395"></a>395/853</p>
<p class="calibre1">başım darmadağındı ve her yerim çizik içindeydi. Elodin ortalarda yoktu. </p>
<p class="calibre1">Aptal aptal etrafıma bakındım, sonra küfredip kozalakları yere attım ve koşarak patikayı kuzeye doğru takip ettim. Ağaçlara bakınarak ağır ağır yürüdüğü için Elodin’e kısa zamanda yetiştim. </p>
<p class="calibre1">“Ne öğrendin?” diye sordu. </p>
<p class="calibre1">“Yalnız kalmak istediğinizi mi?” </p>
<p class="calibre1">“Kafan çalışıyormuş.” Kollarını dramatik bir tarzda açıp yüksek sesle konuştu. “Ve dersimiz sona erdi! E’lir Kvothe’yi eğitmiş oldum!” </p>
<p class="calibre1">İç geçirdim. Hemen yola çıkarsam Revirdeki dersime yetişebilirdim, ama içimden bir ses bunun bir tür sınav olabileceğini söylüyordu. </p>
<p class="calibre1">Belki de Elodin beni öğrencisi olarak kabul etmeden evvel, bunu can-</p>
<p class="calibre1">ıgönülden isteyip istemediğimi anlamaya çalışıyordu. Öykülerde olaylar genellikle bu şekilde gelişir: Ormandaki yaşlı münzevi, genç adamı kanatları altına almadan önce ondan kendini ispatlamasını bekler. </p>
<p class="calibre1">“Birkaç soruma cevap verir misiniz?” diye sordum. </p>
<p class="calibre1">“Pekala,” dedi, baş ve işaret parmağı içeri kıvrılmış halde elini kaldırarak. “Üç soru. Sonrasında beni rahat bırakmayı kabul edersen.” </p>
<p class="calibre1">Biraz düşündüm. “Niçin beni eğitmek istemiyorsunuz?” </p>
<p class="calibre1">“Çünkü Edema Ruhlardan iyi öğrenci olmaz,” dedi sözünü</p>
<p class="calibre1">sakınmadan. “Ezberleri kuvvetlidir, ama isimlendirme dersleri senin gibi serserilerin nadiren sahip oldukları bir azim gerektirir.” </p>
<p class="calibre1">O kadar çabuk ve yoğun bir öfkeye kapıldım ki vücudumun kıp-</p>
<p class="calibre1">kırmızı kesildiğini hissettim. Kızarıklık yüzümden başlayıp göğsüme ve kollarıma doğru yayıldı. Hattâ kollarımdaki tüyler diken diken oldu. </p>
<p class="calibre1">Derin bir nefes aldım. “Ruhlarla yaşadığınız tecrübelerin sizde kötü bir izlenim bırakmasına üzüldüm,” dedim dikkatle. “Ama sizi temin ederim ki...” </p>
<p class="calibre1">“Tanrılar aşkına,” diye tiksinmiş bir ifadeyle iç geçirdi Elodin. </p>
<p class="calibre1"><a id="396"></a>396/853</p>
<p class="calibre1">“Üstelik bir de yağcısın. Benden eğitim almak için gereken yürek ve kafa yapısı sende yok.” </p>
<p class="calibre1">Sert sözler dilimin ucuna kadar geldi. Onları güçbela yuttum. Beni kızdırmaya çalışıyordu. </p>
<p class="calibre1">“Doğruyu</p>
<p class="calibre1">söylemiyorsunuz,” </p>
<p class="calibre1">dedim. </p>
<p class="calibre1">“Neden</p>
<p class="calibre1">beni</p>
<p class="calibre1">eğitmek</p>
<p class="calibre1">istemiyorsunuz?” </p>
<p class="calibre1">“Neden bir yavru köpek istemiyorsam ondan!” diye bağırdı Elodin, tarlasına üşüşmüş kargaları kaçırmaya çalışan bir çiftçi gibi kollarını sallayarak. “Çünkü bir İsimci olamayacak kadar kısa boylusun. Gözlerin çok yeşil. Yanlış sayıda parmağın var. Boyun uzayınca ve daha düzgün bir çift göz edinince geri gel.” </p>
<p class="calibre1">Uzun bir süre bakıştık. Sonunda Elodin omuz silkip tekrar</p>
<p class="calibre1">yürümeye koyuldu. “Peki. Sana sebebini göstereceğim.” </p>
<p class="calibre1">Patikada kuzeye doğru ilerledik. Elodin gezintiye çıkmış gibi yürüy-or, yerden taşlar alıp ağaçlara atıyordu. Zıplayarak sarkık dallara dok-unmaya çalışırken hoca cüppesi gülünç bir biçimde savruluyordu. Bir ara durup gözlerini rüzgarda ağır ağır sallanan eğreltiotlarına dikti ve neredeyse yarım saat boyunca hiç kıpırdamadan bekledi. </p>
<p class="calibre1">Ağzımı hiç açmadım. “Nereye gidiyoruz?” ya da “Neye bakıyor-</p>
<p class="calibre1">sunuz?” diye sormadım. Gevezelik yaparak sorularını ya da dileklerini heba eden oğlanlarla ilgili yüzlerce öykü biliyordum. Geriye sadece iki soru hakkım kalmıştı ve onları iyi değerlendirecektim. </p>
<p class="calibre1">Sonunda ormandan çıktık ve patika engin bir çimenlikten geçerek kocaman bir malikaneye doğru uzandı. Zahiriyehane’den daha büyük olan bina zarif hatlara, kırmızı kiremitlerle kaplı bir çatıya, uzun pencerelere, kemerli kapılara ve sütunlara sahipti. Etrafta çeşmeler, çiçekler, çalı çitler görülebiliyordu... </p>
<p class="calibre1">Ama ortada bir terslik vardı. Bahçe kapısına yaklaştıkça bunun bir asilzade malikanesi olduğundan giderek daha fazla şüphe duydum. Sebep belki bahçenin tasarımı, belki de onu çevreleyen ve hırsızlık</p>
<p class="calibre1"><a id="397"></a>397/853</p>
<p class="calibre1">alanında iyi eğitilmiş gözlerime tırmanılmaz gözüken neredeyse üç metre yüksekliğindeki dökme demir çitti. </p>
<p class="calibre1">Ciddi görünümlü iki adam bahçe kapısını açtı ve evin ön kapısına doğru patikadan devam ettik. Elodin bana baktı. “Bannak’ı hiç duydun mu?” </p>
<p class="calibre1">Başımı iki yana salladım. </p>
<p class="calibre1">“Başka adları da vardır: Fakirhane, Çömlekhane...” </p>
<p class="calibre1">Üniversite’nin tımarhanesi. “Çok büyükmüş. Nasıl...” Soruyu</p>
<p class="calibre1">tamamlamadan durdum. </p>
<p class="calibre1">Beni neredeyse kandırdığının farkına varan Elodin sırıttı. “Jeremy” </p>
<p class="calibre1">diye seslendi kapının önünde duran iri yarı adama. “Bugün kaç misafirimiz var?” </p>
<p class="calibre1">“Resepsiyon size tam bir sayı verebilir, efendim,” dedi adam</p>
<p class="calibre1">huzursuzca. </p>
<p class="calibre1">“Bir tahminde bulun,” dedi Elodin. “Burada hepimiz arkadaşız.” “Üç yüz yirmi?” dedi adam omuz silkerek. “Üç yüz elli?” </p>
<p class="calibre1">Elodin kaim tahta kapıyı hafifçe tıklattı ve adam onu açmak için derhal harekete geçti. “Gerekirse ne kadar daha sığdırabiliriz?” diye sordu Elodin. </p>
<p class="calibre1">“Rahatlıkla yüz elli daha sığdırırız,” diyen Jeremy dev kapıyı çekerek açtı. “Gerekirse daha da fazla.” </p>
<p class="calibre1">“Gördün mü, Kvothe?” Elodin bana göz kırptı. “Hazırız.” </p>
<p class="calibre1">Vitraylı camları ve kubbeli bir tavanı olan antre dev gibiydi. Zemini kaplayan mermerler ayna gibi parlatılmıştı. </p>
<p class="calibre1">Binaya ürkütücü bir sessizlik hakimdi. Buna anlam veremedim. Tarbean’daki tımarhane buradan çok daha küçük olmasına rağmen öfkeli kedilerle dolu bir genelev kadar patırtılıydı. Şehrin gürültüsü arasında bile orayı bir kilometre öteden duyabilirdiniz. </p>
<p class="calibre1">Elodin arkasında genç bir kadının oturduğu büyük bir masaya yak-laştı. “Niçin dışarıda kimse yok, Emmie?” </p>
<p class="calibre1"><a id="398"></a>398/853</p>
<p class="calibre1">Kadın ona tedirginlikle tebessüm etti. “Bugün çok hareketliler, Efendim. Bir fırtınanın yaklaştığını sanıyoruz.” Raftan bir kayıt defteri aldı. “Ayrıca geceleyin dolunay çıkacak. Nasıldır bilirsiniz.” </p>
<p class="calibre1">“Bilirim tabii.” Elodin yere diz çöküp ayakkabılarının bağını</p>
<p class="calibre1">çözmeye başladı. “Whin’i bu sefer nereye koydular?” </p>
<p class="calibre1">Kadın defterin birkaç sayfasını çevirdi. “İkinci katın doğusu. 247.” </p>
<p class="calibre1">Elodin doğrulup ayakkabılarını masaya bıraktı. “Bunlara göz kulak ol, tamam mı?” Kadın ona kararsız bir tebessümle kafa salladı. </p>
<p class="calibre1">O esnada ağız dolusu soruyu bastırmam gerekti. “Üniversite buraya epey masraf yapmış .gibi gözüküyor,” diye bir yorumda bulundum. </p>
<p class="calibre1">Elodin bana aldırış etmeden döndü ve çoraplı ayaklarıyla geniş bir mermer merdivenden çıkmaya başladı. Ardından beyaza boyalı ve iki tarafında tahta kapılar bulunan upuzun bir koridora girdik. </p>
<p class="calibre1">Böyle bir yerden beklediğim sesleri ilk defa duymaya başladım. </p>
<p class="calibre1">İniltiler, ağlamalar, aralıksız konuşmalar, çığlıklar... hepsi de belli belirsizdi. </p>
<p class="calibre1">Elodin birkaç adım koştu, sonra da hoca cüppesini arkasında</p>
<p class="calibre1">dalgalandırarak çoraplı ayaklarıyla yerde kısa bir mesafe kaydı. Bunu tekrarladı: birkaç hızlı adım, ardından dengeyi korumak için kollar iki yana açılarak yapılan bir kayış. </p>
<p class="calibre1">Ben onun yanı sıra yürümeyi sürdürdüm. “Bana kalırsa hocalar</p>
<p class="calibre1">Üniversite’nin</p>
<p class="calibre1">kaynaklarını</p>
<p class="calibre1">bundan</p>
<p class="calibre1">daha</p>
<p class="calibre1">bilimsel</p>
<p class="calibre1">alanlarda</p>
<p class="calibre1">değerlendirebilirler.” </p>
<p class="calibre1">Elodin bana bakmadı.  <i class="calibre4">Yürü. Koş koş koş. </i>“Sormadığın sorulara cevap arıyorsun.”  <i class="calibre4">Kay. </i>“İşe yaramayacak.” </p>
<p class="calibre1"> <i class="calibre4">Koş koş koş. Kay. </i>“Ne demeye benimle vakit harcıyorsun ki?” diye sordu Elodin. “Kilvin senden yeteri kadar hoşlanıyor. Niye onun peşine takılmıyorsun?” </p>
<p class="calibre1">“Başka birinden öğrenemeyeceğim şeyler bildiğinize inanıyorum.” </p>
<p class="calibre1">“Ne gibi şeyler?” </p>
<p class="calibre1"><a id="399"></a>399/853</p>
<p class="calibre1">“Birinin rüzgarı çağırdığına şahit olduğumdan beri bilmek istediğim şeyler.” </p>
<p class="calibre1">“Rüzgarın adından bahsediyorsun, değil mi?” Elodin kaşlarını</p>
<p class="calibre1">kaldırdı. Yürü.  <i class="calibre4">Yürü. Koş koş koş. </i>“Bak o zordur işte.”  <i class="calibre4">Kaaaay. </i></p>
<p class="calibre1">“Rüzgarı çağırmak konusunda bir şey bildiğimi de nereden çıkardın?” </p>
<p class="calibre1">“Eleme yöntemiyle,” dedim. “Diğer hocalardan hiçbiri o tür şeyler yapmıyor, bu yüzden sizin uzmanlık alanınızda olması lazım.” </p>
<p class="calibre1">“Yürüttüğün mantığa göre Solinade Dansı, dikiş nakış işleri ve at hırsızlığı da benim görevim olmalı.” </p>
<p class="calibre1">Koridorun sonuna ulaştık. O sırada kaymakta olan Elodin elinde bir parça mukavva tutan kocaman, geniş omuzlu bir adama çarpmaktan kıl payı kurtuldu. “Çok özür dilerim, Efendim,” dedi adam, kabahati bulunmamasına rağmen. </p>
<p class="calibre1">“Timothy,” diyen Elodin uzun parmaklarından biriyle onu işaret etti, “bizimle gel.” </p>
<p class="calibre1">Elodin bizi öncekinden daha kısa birkaç koridordan geçirip göz hizasında kayan bir paneli bulunan ağır bir tahta kapıya kadar götürdü. Sonra da paneli açıp içeriye baktı. “Durumu nasıl?" </p>
<p class="calibre1">“Sessiz,” dedi çam yarması gibi adam. “Sanırım fazla uyumamış.” </p>
<p class="calibre1">Elodin kapı kolunu denedi, ardından ciddi bir yüz ifadesiyle geniş</p>
<p class="calibre1">omuzlu adama doğru döndü. “Onu içeri mi kilitledin?” </p>
<p class="calibre1">Adam Elodin den bir kelle boyu daha uzundu ve muhtemelen onun</p>
<p class="calibre1">iki katı ağırlığındaydı, fakat ayakkabısız hocanın sert bakışları karşısında yüzündeki kan çekildi. “Ben yapmadım, Elodin Hoca. O...” </p>
<p class="calibre1">Elodin bir el hareketiyle onu susturdu. “Aç kapıyı.” </p>
<p class="calibre1">Timothy elini hemen bir anahtar halkasına attı. </p>
<p class="calibre1">Elodin ona dik dik bakmayı sürdürdü. “Alder Whin hapsedilmeye-</p>
<p class="calibre1">cek. Dilediği gibi gelip gidebilir. Ben istemedikçe yemeğine hiçbir şey katılmayacak. Bundan seni sorumlu tutuyorum, Timothy Generoy.” </p>
<p class="calibre1">Elodin onu göğsünden dürttü. “Whin’e yatıştırıcı verildiğini ya da</p>
<p class="calibre1"><a id="400"></a>400/853</p>
<p class="calibre1">onun bağlandığını öğrenirsem, pembe bir midilliymişsin gibi sırtına çıkıp Imre sokaklarında gezerim.” </p>
<p class="calibre1">Adam koşmasa bile olabildiğince süratli adımlarla oradan kaçtı. </p>
<p class="calibre1">Elodin bana doğru döndü. “İçeri girebilirsin, ama gürültü yapma ve ani hareketlerde bulunma. O seninle konuşmadıkça sen de onunla konuşma. Konuşursan sesini alçak tut. Anladın mı?” </p>
<p class="calibre1">Ben kafa sallayınca kapıyı açtı. </p>
<p class="calibre1">Oda beklediğim gibi çıkmadı. Uzun pencereler günışığını içeri alıy-or, büyükçe bir yatağa ek olarak bir masa ile sandalyeleri gözler önüne seriyordu. Duvar, tavan ve zemin hep beyaz kumaş kaplı olduğu için koridordan gelen tüm sesler bastırılıyordu. Yatağın üstündeki battaniye alınmış ve otuz yaşlarındaki cılız bir adam ona sarınmış vaziyette duvara dayanmıştı. </p>
<p class="calibre1">Elodin kapıyı kapatırken ürkek adam biraz irkildi. “Whin?” dedi Elodin ona yaklaşarak. “Neler oldu?” </p>
<p class="calibre1">Alder Whin baykuşa benziyordu. Sırık gibi gövdesiyle, battaniyelerin altında göğsü çıplak, saçları karmakarışık, gözleri yusyuvarlak ve kocaman açık duruyordu. Usulca konuşurken sesi çatlak çıkıyordu. “İyiy-dim. Her şey yolundaydı. Ama konuşan onca insan, havlayan köpekler, sokak taşları... tüm bunlara katlanamadım.” </p>
<p class="calibre1">Whin iyice duvara yaslandı ve battaniye omuzlarından düştü. </p>
<p class="calibre1">Boynunda kurşun bir gulden görmek beni şaşırttı. Adam lisanslı bir gizemciydi. </p>
<p class="calibre1">Elodin kafa salladı. “Niçin yerdesin?” </p>
<p class="calibre1">Whin panik dolu gözlerle yatağa baktı. “Düşerim,” dedi usulca, de-hşet ve utanç arası bir ses tonuyla. “Üstelik orada yaylar ve tahtalar var. Bir de çiviler.” </p>
<p class="calibre1">“Şimdi nasılsın?” diye nazikçe sordu Elodin. “Benimle gelmek ister misin?” </p>
<p class="calibre1"><a id="401"></a>401/853</p>
<p class="calibre1"> <i class="calibre4">“Hayıııııır.” </i> Whin gözlerini sımsıkı yumup battaniyeye sıkıca sarınarak çaresiz ve ümitsiz bir çığlık attı. Yakarırken kullandığı ince ve tiz ses, bir ulumadan çok daha yürek parçalayıcıydı. </p>
<p class="calibre1">“Sorun değil. Burada kalabilirsin,” dedi Elodin usulca. “Ben daha sonra yine ziyaretine gelirim.” </p>
<p class="calibre1">Whin gözlerini kaygıyla açtı. “Sakın gök gürültüsü getirme,” diye atıldı. İncecik ellerinden birini battaniyenin altından çıkartıp Elodin’in gömleğini kavradı. “Ama bir kedi düdüğüne ve mavi dona ihtiyacım var. Kemiklere de.” Sesi telaşlıydı. “Çadır kemiklerine.” </p>
<p class="calibre1">“Bir dahaki sefere getiririm,” diye onu temin etti Elodin, bana odadan çıkmamı işaret ederek. İsteneni yaptım. </p>
<p class="calibre1">Kapıyı arkamızdan kapatırken Elodin’in suratı asıktı. “Whin, gilerim olduğu zaman neye kalkıştığının bilincindeydi.” Dönüp koridordan aşağı yürümeye başladı. “Sen değilsin. Üniversite’yi tanımıyorsun. Ne gibi riskler üstlenmen gerektiğini bilmiyorsun. Buranın bir hayaller alemi, bir çocuk bahçesi olduğunu sanıyorsun. Ama değil.” </p>
<p class="calibre1">“Tabii canım,” diye çıkıştım. “Burası bir çocuk bahçesi ve ‘kamçılan, sonra da Arşiv’e alınma’ oyununu kazandığım için tüm çocuklar beni kıskanıyorlar.” </p>
<p class="calibre1">Elodin yürümeyi bırakıp bana doğru döndü. “Peki. Beni haksız</p>
<p class="calibre1">çıkar. Neye kalkıştığını enine boyuna düşündüğünü ispatla. Bin beş</p>
<p class="calibre1">yüzden daha az öğrencisi olan bir okulda niçin kraliyet sarayı büyüklüğünde bir tımarhaneye ihtiyaç duyulur?” </p>
<p class="calibre1">Kafam hızla çalıştı. “Öğrencilerin çoğu hali vakti yerinde ailelerden geliyor,” dedim. “Hep kolay bir yaşantı sürdürdüler. Ama burada...” </p>
<p class="calibre1">“Yanlış,” diyen Elodin yürümeye devam etti. “Sebep, üzerinde</p>
<p class="calibre1">çalıştığımız şeylerde yatıyor. Ve zihinlerimizi daima hareket halinde olacak biçimde eğitmemizde.” </p>
<p class="calibre1">“Demek matematik ve dilbilgisi insanları delirtiyor,” diye alay ettim. </p>
<p class="calibre1">Elodin durup en yakındaki kapıyı açıverdi. Koridoru panik içindeki haykırışlar doldurdu. "... İÇİMDELER! İÇİMDELER! İÇİMDELER! </p>
<p class="calibre1"><a id="402"></a>402/853</p>
<p class="calibre1">İÇİMDELER!” Açık kapıdan baktığımda el ve ayak bileklerinden, </p>
<p class="calibre1">belinden ve boynundan yatağa bağlanmış genç bir adamın çırpındığım gördüm. </p>
<p class="calibre1">“Buna trigonometri ve mantıksal diyagram sebep olmadı,” dedi</p>
<p class="calibre1">Elodin, gözümün içine bakarak. </p>
<p class="calibre1">İÇİMDELER! İÇİMDELER! İÇİM...” Çığlıklar bilinçsiz bir köpeğin gece vakti durmaksızın havlaması gibi sürüp gitti. "... DELER! </p>
<p class="calibre1">İÇİMDELER! İÇİMDELER! İÇİMDE...” </p>
<p class="calibre1">Elodin kapıyı örttü. Kaim kapının ardından haykırışları belli belirsiz duyabilsem de koridora bir anda çöken sessizlik sersemleticiydi. </p>
<p class="calibre1">“Buraya neden Çömlekhane dendiğini biliyor musun?” diye sordu</p>
<p class="calibre1">Elodin. </p>
<p class="calibre1">Başımı iki yana salladım. </p>
<p class="calibre1">“Çünkü çömleği kırdığın zaman geldiğin yerdir de ondan.” Kocaman tebessüm etti. Ardından korkunç bir kahkaha attı. </p>
<p class="calibre1">Elodin beni bir dizi koridordan geçirerek Çömlekhane’nin başka bir kanadına götürdü. Sonunda bir köşeyi dönünce yeni bir şeyle</p>
<p class="calibre1">karşılaştım: tamamen bakırdan yapılmış bir kapı. </p>
<p class="calibre1">Elodin cebinden bir anahtar çıkartıp kapıyı açtı. “Mahalleye</p>
<p class="calibre1">gelmişken evime uğramadan geçmem,” dedi kapıyı açarken soğukkan-lılıkla. “Gelen mektuplara bakmak, çiçekleri sulamak için falan.” </p>
<p class="calibre1">Çoraplarından birini çıkardı ve bağlayıp düğüm yaptı, sonra da onu kapının altına sıkıştırdı. “Ziyaret etmesi iyidir hoştur ama...” Kapan-mayacağından emin olmak için kapıya biraz yüklendi. “Bir daha</p>
<p class="calibre1">burada kalacak değilim.” </p>
<p class="calibre1">Odasında dikkatimi ilk çeken şey havadaki bir tuhaflıktı. Bunun ilk başta Alder Whin’inkinde olduğu gibi odanın ses geçirmezliğinden kaynaklandığını sandım, ama etrafa bakınınca duvarların ve tavanın çıplak gri taştan ibaret olduğunu gördüm. Sonra da oda kapalı kaldığı için havanın bayat olabileceğini düşündüm, lâkin derin bir nefes alınca burnuma lavanta ve temiz çarşaf kokusu geldi. Kulaklarımda bir</p>
<p class="calibre1"><a id="403"></a>403/853</p>
<p class="calibre1">basınç var gibiydi; sanki suyun altındaydım, ama tabii ki değildim. </p>
<p class="calibre1">Havanın daha farklı ve yoğun olmasını beklercesine elimi yüzümün önünde salladım. Hiçbir değişiklik yoktu. </p>
<p class="calibre1">“Çok sinir bozucu, değil mi?” Dönüp bakınca Elodin’in beni seyrettiğini gördüm. “Aslında fark etmene şaşırdım. Çoğu kimse etmez.” </p>
<p class="calibre1">Odanın Alder Whin’inkinden daha güzel olduğu kesindi. İçeride</p>
<p class="calibre1">etrafı perdelerle çevrili dört direkli bir yatak, dolgun bir kanepe, boş</p>
<p class="calibre1">bir kitaplık ve birkaç sandalyeli büyük bir masa vardı. En dikkat çekici yönüyse bahçeye ve çimenliklere tepeden bakan kocaman pencerelere sahip olmasıydı. Dışarıda bir balkon görebiliyordum, ama oraya ulaş-</p>
<p class="calibre1">manın bir yolu yok gibiydi. </p>
<p class="calibre1">“İzle bak,” dedi Elodin. Yüksek arkalıklı tahta sandalyelerden birini tutup iki eliyle birden havaya kaldırdı, kendi etrafında bir kez döndü ve sandalyeyi hızla pencereye attı. Bir şangırtı bekleyerek yüzümü ekşittim, ama onun yerine kırılan tahtanın o boğuk çatırtısı duyuldu. </p>
<p class="calibre1">Sandalye bir döşeme malzemesi ve tahta parçası yığını halinde etrafa saçıldı. </p>
<p class="calibre1">“Eskiden bunu saatlerce yapardım,” dedi Elodin, derin bir nefes alıp etrafa sevecen gözlerle bakarak. “Ne güzel günlerdi.” </p>
<p class="calibre1">Tekrar pencerelere baktım. Normalden kalındılar, ama  <i class="calibre4">o kadar da</i> değil. İçlerinden geçen belli belirsiz kızılımsı çizgiler haricinde sıradan gözüküyorlardı. Çerçevelere baktım. Onlar da bakırdandı. Odayı yavaş</p>
<p class="calibre1">yavaş süzerken çıplak taş duvarları inceledim, havadaki o tuhaf ağırlığı hissettim. Kapının iç kısmında kilidi bırak, bir tokmak bile olmadığını fark ettim.  <i class="calibre4">Niçin tamamıyla bakırdan bir kapı yapma zahmetine katlanmışlar ki? </i> diye geçirdim aklımdan. </p>
<p class="calibre1">İkinci soruma karar verdim. “Dışarı nasıl çıktın?” </p>
<p class="calibre1">“Nihayet,” dedi Elodin, öfkesini az da olsa belli ederek. </p>
<p class="calibre1">Kendini kanepenin üstüne attı. “Bir zamanlar Ulu Elodin kendini yüksek bir kuleye hapsedilmiş halde bulmuş.” Etrafımızdaki duvarları işaret etti. “Ne kadar eşyası varsa alınmışmış: anahtarları, paraları, </p>
<p class="calibre1"><a id="404"></a>404/853</p>
<p class="calibre1">mumları. Dahası hücresinde ne bir kapı, ne de açılabilir bir pencere varmış.” Tüm bunları tek tek gösterdi. “Onu hapsedenler kurnazca hilelerle ondan rüzgarın adını bile saklamışlar.” </p>
<p class="calibre1">Elodin kanepeden kalkıp odada volta atmaya başladı. “Etrafı düm-düz taş duvarlarla çevriliymiş. Hiç kimsenin kaçamayacağı bir</p>
<p class="calibre1">hücredeymiş.” </p>
<p class="calibre1">Volta atmayı kesip bir parmağını dramatik bir edayla kaldırdı. “Ama Ulu Elodin her şeyin adını bilirmiş, bu yüzden her şey onun emrine amadeymiş.” Pencerelerin arasındaki gri duvara baktı. “Taşa demiş ki:</p>
<p class="calibre1"> <i class="calibre4">‘KIRIL!’ </i> ve taş...” </p>
<p class="calibre1">Cümlesini yarım bırakan Elodin’in başı merakla yan yattı. Gözleri kısıldı. “Vay canına, değiştirmişler,” dedi kendi kendine. “Hıh.” </p>
<p class="calibre1">Duvara yaklaşıp bir elini ona dayadı. </p>
<p class="calibre1">Dikkatimi başka yere verdim. Wil ile Sim haklıydılar; adamın</p>
<p class="calibre1">sahiden de birkaç tahtası eksikti. Acaba koşarak odayı terk etsem, kapının altındaki çorabı alsam ve kapıyı çarparak kapatsam ne</p>
<p class="calibre1">olurdu? Diğer hocalar bana teşekkür ederler miydi? </p>
<p class="calibre1">“Oh,” dedi Elodin ansızın, bir kahkaha atarak. “Kendilerini pek akıllı sanıyorlar</p>
<p class="calibre1">herhalde.” </p>
<p class="calibre1">Duvardan</p>
<p class="calibre1">iki</p>
<p class="calibre1">adım</p>
<p class="calibre1">uzaklaştı. </p>
<p class="calibre1"> <i class="calibre4">“CYAERBASALIEN.” </i></p>
<p class="calibre1">Duvarın hareketlendiğini gördüm. Sopayla dövülen bir halıya benziyordu. Sonra bir anda... dökülüverdi. Kovadan boşaltılan koyu renkli bir sıvı gibi tonlarca gri kum zerresi yerlere saçılarak Elodin’in ayaklarını bileklerine kadar örttü. </p>
<p class="calibre1">İçerisini günışığı ve kuş cıvıltıları doldurdu. Evvelden otuz santim kalınlığındaki gri taşların bulunduğu yerde, artık bir at arabasının geçebileceği genişlikte kocaman bir delik vardı. </p>
<p class="calibre1">Fakat delik tamamen açık değildi. Boşluk bir tür yeşil malzemeyle kaplıydı. Malzeme kirli, karmakarışık bir balık ağına benzese de öyle olamayacak kadar düzensizdi. Daha ziyade kaim, paramparça bir</p>
<p class="calibre1">örümcek ağı gibiydi. </p>
<p class="calibre1"><a id="405"></a>405/853</p>
<p class="calibre1">“Bu daha önce yoktu,” dedi Elodin özür dilercesine, ayaklarını gri kum yığınından kurtarırken. “Seni temin ederim ki ilk seferinde çok daha dramatik bir etki yaşanmıştı.” </p>
<p class="calibre1">Gördüklerim karşısında afallamış halde kalakaldım. Bu sempati</p>
<p class="calibre1">değildi. Daha önce karşılaştığım hiçbir şeye benzemiyordu. Tek düşünebildiğim hayal meyal hatırladığım yüz farklı hikâyede yer alan eski bir satırdı: Ve  <i class="calibre4">Ulu Taborlin taşa demiş ki: ‘KIRIL’ ve taş</i></p>
<p class="calibre1"> <i class="calibre4">kırılıvermiş... </i></p>
<p class="calibre1">Elodin kırık sandalyenin ayaklarından birini aldı ve onunla açıklığı örten ağa vurmaya başladı. Ağın bazı kısımları kolayca kopup dağıldı. </p>
<p class="calibre1">Kaim olduğu yerlerdeyse Elodin sandalye ayağını bir levye gibi kullanarak parçalan kanırttı. Ağın kopan kısımları günışığında parıl parıl parlıyordu.  <i class="calibre4">Yine bakır; </i> diye düşündüm.  <i class="calibre4">Duvarı oluşturan taşların</i> <i class="calibre4">arasına bakır damarlar döşenmiş. </i></p>
<p class="calibre1">Elodin sandalyenin ayağını bıraktı ve yarattığı gedikten eğilerek geçti. Pencerenin arkasından onun balkonun beyaz taşlardan yapılma tırabzanına dayandığını gördüm. </p>
<p class="calibre1">Peşinden ben de dışarı çıktım. Balkona adımımı atar atmaz</p>
<p class="calibre1">havadaki o ağırlık ve durgunluk kayboldu. </p>
<p class="calibre1">“İki sene,” dedi gözlerini bahçeye dikerek. “İki sene bu balkonu gördüm ama ona çıkamadım. Rüzgarı gördüm ama onu yüzümde</p>
<p class="calibre1">hissedemedim.” Bir bacağım tırabzanın üzerinden atıp taşlara oturdu, ardından kendini bırakıp hemen aşağıdaki çatının üstüne indi. </p>
<p class="calibre1">Yürüyerek binadan uzaklaşmaya başladı. </p>
<p class="calibre1">Ben de tırabzandan atlayıp onu çatının kenarına kadar takip ettim. </p>
<p class="calibre1">Yerden sadece altı metre kadar yüksekte olmamıza rağmen her yöne doğru uzanan bahçeler ve çeşmeler harikulade bir manzara oluşturuyordu. Cüppesi siyah bir bayrak gibi rüzgarda dalgalanan Elodin, tehlikeli bir biçimde çatının hemen kenarında durdu. Tek bir çorap giydiği gerçeğini göz ardı ederseniz oldukça etkileyici görünüyordu. </p>
<p class="calibre1"><a id="406"></a>406/853</p>
<p class="calibre1">Yanma kadar gittim. Üçüncü sorumun ne olması gerektiğini artık biliyordum. “Öğrenciniz olabilmem için,” dedim, “ne yapmam</p>
<p class="calibre1">gerekiyor?” </p>
<p class="calibre1">Sakin bir ifadeyle gözlerime bakarak beni tarttı. “Atla,” dedi. </p>
<p class="calibre1">“Çatıdan aşağı atla.” </p>
<p class="calibre1">İşte o zaman tüm bunların bir sınav olduğunu anladım. Elodin</p>
<p class="calibre1">tanıştığımızdan beri beni sınıyordu. İnatçılığıma saygı duyuyordu ve odasındaki havada bir gariplik olduğunu sezmem onu şaşırtmıştı. Beni öğrencisi olarak kabul etmesine çok az kalmıştı. </p>
<p class="calibre1">Fakat biraz daha fazlasına, azmimin bir kanıtına ihtiyacı vardı. </p>
<p class="calibre1">Orada dururken aklıma hikâyenin bir başka parçası geldi:  <i class="calibre4">Taborlin</i> <i class="calibre4">düşmüş de düşmüş, ama ümitsizliğe kapılmamış. Çünkü rüzgarın</i> <i class="calibre4">adını biliyormuş </i> ve  <i class="calibre4">rüzgar ona itaat etmiş. Rüzgar onu sarıp</i> <i class="calibre4">bağrına basmış. Taborlin bir devedikeni gibi ağır ağır aşağı</i> <i class="calibre4">süzülmüş ve yere bir annenin öpücüğü kadar yumuşacık konuvermiş. </i></p>
<p class="calibre1">Elodin rüzgarın adını biliyordu. </p>
<p class="calibre1">Gözlerimi onunkilerden ayırmaksızın kendimi çatıdan aşağı</p>
<p class="calibre1">bıraktım. </p>
<p class="calibre1">Elodin’in yüz ifadesi hayret doluydu. Daha önce hiç bu kadar</p>
<p class="calibre1">şaşkına dönmüş bir adam görmemiştim. Düşerken kendi eksenimde</p>
<p class="calibre1">döndüğüm için görüş alanımda kaldı. Beni geç de olsa tutmak istermiş</p>
<p class="calibre1">gibi bir elini hafifçe uzatmıştı. </p>
<p class="calibre1">Kendimi havada süzülüyormuşçasına ağırlıksız hissettim. </p>
<p class="calibre1">Sonra yere çarptım. Tüy gibi yumuşacık değil. Sertçe. Sokağa çarpan bir tuğla gibi. Sol kolum altımda kalacak şekilde sırtüstü çakıldım. </p>
<p class="calibre1">Başımın arkası yere çarpınca gözüm karardı ve ciğerlerimdeki bütün hava boşaldı. </p>
<p class="calibre1">Bilincimi yitirmedim. Orada nefessiz ve hareketsiz yatıp kaldım. </p>
<p class="calibre1">Ciddi ciddi öldüğümü sanıyordum. Ya da kör olmuştum. </p>
<p class="calibre1"><a id="407"></a>407/853</p>
<p class="calibre1">Sonunda görme yetimi geri kazandım ve masmavi gökyüzünün ani</p>
<p class="calibre1">parlaklığı karşısında gözlerimi kırpıştırdım. Omzum felaket biçimde ağrıyor, ağzıma kan tadı geliyordu. Soluk alamıyordum. Yuvarlanarak kolumun üzerinden çekilmeye çalıştım, ama vücudum beni dinlemedi. </p>
<p class="calibre1">Boynumu kırmıştım... belimi... </p>
<p class="calibre1">Uzun ve dehşet dolu bir sürenin ardından hafif bir nefes alabildim; sonra bir tane daha. Büyük bir rahatlamayla iç geçirdim ve diğer her şeye ek olarak en az bir kaburga kemiğimin kırıldığını anladım. Yine de önce el, sonra da ayak parmaklarımı azıcık oynatabildim. </p>
<p class="calibre1">Uzuvlarım çalışıyordu. Belkemiğimi kırmamıştım. </p>
<p class="calibre1">Orada yatıp şansıma şükrederken ve kırık kaburgalarımı sayarken Elodin tekrar görüş sahama girdi. </p>
<p class="calibre1">Gözlerini bana dikti. “Tebrikler,” dedi. “Bu gördüğüm en aptalca şeydi.” Yüzünde huşu ve hayret karışımı bir ifade vardı. “Hem de tüm ömrüm boyunca.” </p>
<p class="calibre1">Zahiriye sanatını öğrenmeye işte o zaman karar verdim. Başka bir seçeneğim olduğundan da değil hani. Elodin koluma girip topallayarak Revir’e kadar gitmemde bana yardım ederken, çatıdan atlayacak kadar ahmak birine bırak isimlendirme gibi “kapsamlı ve tehlikeli” bir şeyi öğretmeyi, huzurunda bir kaşık dahi tutmasına izin vermeyeceğini açıkça belirtti. </p>
<p class="calibre1">Buna rağmen Elodin’in beni reddetmesine pek kafam bozulmadı. </p>
<p class="calibre1">Masallardaki türden bir sihir olsun veya olmasın, daha ilk derste beni üç kırık kaburga, hafif bir beyin sarsıntısı ve çıkmış bir omuzla bırakan bir adamdan ders almaya hevesim yoktu. </p>
<p class="calibre1"><a id="408"></a>KIRK YEDİNCİ BÖLÜM</p>
</body>
</html>
