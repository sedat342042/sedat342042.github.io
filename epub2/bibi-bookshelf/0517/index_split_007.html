<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Sürprizlerle dolusun.” Dönüp bakınca az önce malları yükleyen adamı karşımda buldum. Elini uzattı. “Derrick.” </p>
<p class="calibre1">Sıkıntılı bir halde elini sıktım. Birisiyle bu şekilde konuşmayalı o kadar uzun zaman geçmişti ki kendimi bir tuhaf hissediyor, tereddüde kapılıyordum. “Kvolhe.” </p>
<p class="calibre1">Derrick ellerini beline koydu ve yüzünü ekşiterek gerindi. Baş ve omuz farkıyla benden uzundu. Yirmi yaşlarında olup sarı saçlıydı. </p>
<p class="calibre1">“Roent’i epey şaşırttın. Siaru dilini nereden öğrendin?” </p>
<p class="calibre1">“Bir gizemci bana biraz öğretmişti,” diye açıkladım. Aynı anda Roent’in karısıyla konuşmasını seyrediyordum. Siyah saçlı kız benden tarafa bakıp gülümsedi. Ne yapacağımı bilemediğimden başımı</p>
<p class="calibre1">çevirdim. </p>
<p class="calibre1">Derrick omuz silkti. “Gidip eşyalarını bir an önce getirsen iyi olacak. </p>
<p class="calibre1">Roent tüm somurtkanlığına rağmen iyidir hoştur ama arabalar</p>
<p class="calibre1">yüklendikten sonra beklemez.” </p>
<p class="calibre1">“Eşyalarım” diye bir şey olmasa da kafa salladım. Biraz alışveriş</p>
<p class="calibre1">yapmam gerekiyordu. Yeteri kadar paran varsa Tarbean’da ne ararsan bulabilirsin derler. Genellikle haklıdırlar da. </p>
<p class="calibre1">Merdivenden inip Trapis’in bodrumuna girdim. O yoldan ayağımda pabuçlarla geçmek garip geliyordu. Ziyarete gelişlerimde ayaklarımın altında serin ve nemli taşlan hissetmeye alışmıştım. </p>
<p class="calibre1"><a id="272"></a>272/853</p>
<p class="calibre1">Kısa koridordan geçerken paçavralar içindeki bir oğlan, elinde ulak bir kış elmasıyla odaların birinden çıktı. Beni görür görmez durup şüpheyle gözlerini kıstı. Beni baştan aşağı süzdü, sonra da sürtünerek yanımdan geçmeye yeltendi. </p>
<p class="calibre1">Keseme uzanan eline hiç düşünmeden bir tokat attım ve</p>
<p class="calibre1">konuşamayacak kadar hayrete düşerek dönüp ona baktım. Oğlan beni şaşkın ve kaygılı bir halde bırakıp dışarı kaçtı. Burada birbirimizden asla çalmazdık. Sokaklarda herkes başının çaresine bakardı, fakat Trapis’in bodrumu bizim için bir kilise, bir sığmak gibiydi. Hiçbirimiz böyle bir şeyi riske atmaya yanaşmazdık. </p>
<p class="calibre1">Ana odayla aramdaki son birkaç adımı da katettiğimde diğer her şeyi normal görmek içimi rahatlattı. Trapis orada yoktu; herhalde çocukları için yardım toplamaya çıkmıştı. Altı karyolaya ek olarak yerde de çocuklar yatıyordu. Ellerinde kış elmaları tutan üstü başı pasaklı birkaç yumurcak, masanın üstündeki bir hasır sepetin etrafına toplanmıştı. Dönüp bana baktıklarında yüzlerinde sert ve kindar ifadeler belirdi. </p>
<p class="calibre1">işte o zaman neler döndüğünü anladım. Hiçbiri beni tanımamıştı. </p>
<p class="calibre1">Temiz ve iyi giyimli halimle kazara içeri dalmış sıradan bir oğlana benziyordum. Oraya ait değildim. </p>
<p class="calibre1">Tam o anda bir kolunun altında birkaç somun yassı ekmek, öte-</p>
<p class="calibre1">kindeyse cıyak cıyak bağıran ufacık bir çocukla Trapis içeri girdi. "Ari,” </p>
<p class="calibre1">diye hasır sepetin başında duran çocuklardan birine seslendi. “Gel de yardım et. Yeni bir ziyaretçimiz var ve altının değişmesi gerekiyor.” </p>
<p class="calibre1">Hemen harekete geçen oğlan, Trapis’in kolunun altındaki çocuğu aldı. Trapis ekmekleri sepetin yanma bırakırken tüm gözler hevesle onun üzerine çevriliydi. Benimse yüreğim sızlıyordu; Trapis dönüp bana bakmamıştı bile. Ya beni tanımamışsa? Ya benden gitmemi</p>
<p class="calibre1">isterse? Böyle bir şeyle başa çıkamayacağımı düşünerek kapıya doğru yan yan ilerledim. </p>
<p class="calibre1"><a id="273"></a>273/853</p>
<p class="calibre1">Trapis çocuklara teker teker el etti. “Bir bakalım. David, sen su fıçısını boşaltıp temizle. İçi iyice kirlendi. İşin bitince Nalhan da onu tulumbadan doldursun.” </p>
<p class="calibre1">“Ben ekmekten iki parça alabilir miyim?” diye sordu Nathan. “Biraz da kardeşime götüreceğim.” </p>
<p class="calibre1">“Kardeşin gelip kendi ekmeğini kendisi alabilir,” dedi Trapis</p>
<p class="calibre1">nazikçe, sonra bir şey sezerek oğlana daha yakından baktı. “Yoksa bir şey mi oldu?” </p>
<p class="calibre1">Nathan gözlerini yere dikerek kafa salladı. </p>
<p class="calibre1">Trapis elini çocuğun omzuna koydu. “Onu buraya getir de nesi var bakalım.” </p>
<p class="calibre1">“Sorun bacağında,” diye ağlamaklı bir sesle konuşuverdi Nathan. </p>
<p class="calibre1">“Çok sıcak ve üstüne basamıyor!” </p>
<p class="calibre1">Trapis kafa sallayarak bir sonraki çocuğa baktı. “Jen, Nathan’ın kardeşini buraya getirmesine yardım et.” İkisi aceleyle oradan ayrıldı. </p>
<p class="calibre1">“Tam, Nathan gittiğine göre suyu sen doldur. Kvothe, sen de git sabun getir.” Bana bir yarım peni uzattı. “Akarlar’daki Marna’ya git. Sabunu kimin için aldığını söylersen biraz fiyat kırar.” </p>
<p class="calibre1">Boğazımın düğümlendiğini hissettim. Trapis beni tanımıştı. Bunun yüreğime nasıl su serptiğini size anlatamam. Trapis ailem gibiydi. </p>
<p class="calibre1">Onun beni tanımamasının düşüncesi bile dehşet vericiydi. </p>
<p class="calibre1">“Ayak işi yapacak vaktim yok, Trapis,” dedim çekinerek. “Buradan gidiyorum. Ülkenin içlerine, Imre’ye doğru.” </p>
<p class="calibre1">“Demek öyle?” diye sordu, sonra duraksayıp bana daha dikkatli baktı. “Eh, öyle gözüküyor.” </p>
<p class="calibre1">Tabii ya. Trapis giysileri değil, sadece onların içindeki çocukları görürdü. “Sana eşyalarımın nerede olduğunu söylemek için uğradım. </p>
<p class="calibre1">Mum imalathanesinin damında üç çatının birleştiği bir yer var. Orada birkaç öteberi, bir battaniye, bir de şişe duruyor. Artık onlara ihtiyacım yok. Gerekirse uyumak için güzel ve kuru bir yer. Kimse orayı bilmez...” Devam edemedim. </p>
<p class="calibre1"><a id="274"></a>274/853</p>
<p class="calibre1">“Uğramakla iyi yapmışsın. Çocuklardan birini yollarım,” dedi</p>
<p class="calibre1">Trapis. “Buraya gel.” Yaklaşıp bana acemice sarıldı. Sakalı yanağımı gıdıkladı. “Sizlerden birinin buralardan kurtulması beni hep</p>
<p class="calibre1">sevindirmiştir,” dedi usulca. “Başının çaresine bakabileceğini biliyorum, ama ne zaman istersen geri dönebilirsin.” </p>
<p class="calibre1">Yakındaki karyolalardan birinde yatan kızlardan biri debelenip inlemeye başladı. Trapis benden bir adım geri çekildi ve dönüp ona baktı. </p>
<p class="calibre1">“Ne ne,” dedi hemen, ona doğru yürüyerek. Çıplak ayakları taş zeminde şap şap ses çıkartıyordu. “Ne ne. Şşt şşt.” </p>
<p class="calibre1"><a id="275"></a>OTUZ ÜÇÜNCÜ BÖLÜM</p>
<p class="calibre1"> <i class="calibre4"><b class="calibre3">Yıldızlar Denizi</b></i></p>
<p class="calibre1">Celep Meydanı'na omzuma asılı bir seyahat heybesiyle geri döndüm. </p>
<p class="calibre1">Heybemde yedek giysilerim, bir somun ekmek, biraz kurutulmuş et, içi dolu bir su tulumu, iğne iplik, çakıltaşıyla çelik parçası, kalem ve mürekkep bulunuyordu; kısacası akıllı bir insanın yolculuk sırasında ihtiyaç duyabileceği her şey. </p>
<p class="calibre1">Fakat bana en çok gurur veren eşyam, yoldaki bir eskiciden üç</p>
<p class="calibre1">mangıra satın aldığım koyu mavi bir pelerindi. Pelerin sıcak, temiz ve yanılmıyorsam sadece bir kullanıcı kadar yeniden uzaktı. </p>
<p class="calibre1">Şunu üstüne basa basa söylüyorum: Yolculuk sırasında iyi bir pelerin, diğer tüm eşyalarınızın toplamından daha değerlidir. Uyuyacak bir yeriniz yoksa hem yatağınız hem de battaniyeniz olabilir. Sırtınızı yağmurdan, gözlerinizi güneşten korur. Kafanız çalışıyorsa altına binbir türlü, o kadar çalışmıyorsa daha az sayıda silah gizleyebilirsiniz. </p>
<p class="calibre1">Ama tüm bunların ötesinde pelerin alırken dikkat edilmesi gereken iki husus vardır. Birincisi, çok az şey rüzgarda hafif hafif dalgalanan yeni bir pelerin kadar göze çarpıcıdır. İkincisiyse en iyi pelerinler çok sayıda küçük cep barındırır. Zaten ben de oldum olası böyle pelerin-lere yönelik saçma ve önüne geçilmez bir ilgi duymuşumdur. </p>
<p class="calibre1">Dediğim gibi iyi bir alışveriş yapmıştım ve pelerinimin böyle pek çok cebi bulunuyordu. Bu ceplere biraz iplik, balmumu, bir miktar kurutulmuş elma, bir kav kutusu, küçük bir deri kesenin içinde duran bir misket, biraz tuz, kanca şeklinde bir iğne ve son olarak da biraz dikiş</p>
<p class="calibre1">ipliği tıkıştırmıştım. </p>
<p class="calibre1">Alışveriş yaparken o güne kadar zorluklar içinde biriktirdiğim Birleşik Eyaletler paramı harcamaya özen göstermiş, Cealdim sikkelerimi ise yolculuğa saklamıştım. Peniler Tarbean’da kolaylıkla harcanab-ilmesine karşın, Cealdim parası dünyanın dört bir köşesinde geçerdi. </p>
<p class="calibre1">Meydana vardığımda kervan son bir hazırlık telaşı içerisindeydi. </p>
<p class="calibre1">Roent yerinde duramayan vahşi bir hayvan gibi arabaların etrafında dolanıyor, her şeyi tekrar tekrar gözden geçiriyordu, işçileri sert</p>
<p class="calibre1"><a id="276"></a>276/853</p>
<p class="calibre1">bakışlarla süzen Reta ise istediği gibi yapılmayan en ufak bir şey karşısında bile laf etmekten çekinmiyordu. Şehirden ayrılıp</p>
<p class="calibre1">Üniversiteye yollanana kadar kimse bana dönüp bakmadı bile. </p>
<p class="calibre1">Kilometreler akıp gittikçe üstümden ağır bir yük kalkar gibi oldu. </p>
<p class="calibre1">Pabuçlarımın altındaki toprağın, etrafımdaki havanın, tarlalardaki bahar başaklarını dalgalandıran rüzgarın tadım çıkarıyordum. Kendimi durduk yerde sırıtırken buldum, tabii mutlu olmamı sebepten saymazsak. Biz Ruhlar bir yerde uzun zaman çakılıp kalacak insanlar değildik. </p>
<p class="calibre1">Derin bir nefes alırken gülmemek için kendimi zor autum. </p>
<p class="calibre1">Başkalarının yakınlığına alışkın olmadığımdan seyahat esnasında diğerlerinden uzak durdum. Roent ile adamları yalnız kalmama ses çıkarmadılar. Derrick bana tek tük espri yapmasına rağmen beni içine kapanık bulduğu belliydi. </p>
<p class="calibre1">Geriye sadece diğer yolcu, yani Denna kalıyordu. Yolculuğun ilk gününün büyük bölümünde hiç konuşmadık. Günün sonlarına doğru</p>
<p class="calibre1">arabalardan birinde oturmuş, dalgın bir halde bir söğüt dalının ka-buğunu soyuyordum. Parmaklarım o işle meşgulken Denna’nın</p>
<p class="calibre1">yüzüne yandan bakıyor, çene hatlarını ve boynuyla omzu arasındaki kavisi beğeniyle süzüyordum. Nereye gittiği ve niçin yalnız seyahat et-tiği kafama takılmıştı. Ben böyle düşüncelere dalmışken Denna başını benden tarafa çevirdi ve beni kendisine bakarken gördü. </p>
<p class="calibre1">"Kafandan neler geçiyor?” diye sorup asi bir saç buklesini yana itti. </p>
<p class="calibre1">"Sadece burada ne aradığını merak ediyordum,” dedim, kısmen dürüst davranarak. </p>
<p class="calibre1">Gülümseyerek gözlerini gözlerime dikti. “Yalancı.” </p>
<p class="calibre1">Yüzümün kızarmasını önlemek için eski bir sahne numarasından</p>
<p class="calibre1">faydalandım. Yapabildiğim kadar kayıtsız bir tavırla omuz silktim ve kabuğunu soymakta olduğum söğüt dalma baktım. Birkaç dakika</p>
<p class="calibre1">sonra onun Reta ile ettiği sohbete geri döndüğünü duydum. Bu her nedense beni hayal kırıklığına uğrattı. </p>
<p class="calibre1"><a id="277"></a>277/853</p>
<p class="calibre1">Kamp kurulduktan ve yemek ateşin üstüne konduktan sonra arabal-arın etrafında oyalanarak Roent’in kargosunu bağlamakta kullandığı düğümleri inceledim. Arkamda ayak sesleri duydum ve dönüp baktığımda Denna’nın bana doğru geldiğini gördüm. Kalp atışlarım</p>
<p class="calibre1">hızlanırken kendimi yatıştırmak için derin bir nefes aldım. </p>
<p class="calibre1">Benden dört metre kadar ötede durdu. “Bulabildin mi?” diye sordu. </p>
<p class="calibre1">“Affedersin?” </p>
<p class="calibre1">“Niçin burada olduğumu.” Nazikçe gülümsedi. “Aslında aynı şey yıllardır benim de kafamı kurcalıyor. Aklına bir fikir gelmiş olabileceğini düşündüm...” diyerek bana muzip, ümitli gözlerle baktı. </p>
<p class="calibre1">Kendimi neşe duyamayacağım kadar kararsız bir durumda bularak</p>
<p class="calibre1">başımı iki yana salladım. “Sadece bir yere gittiğini tahmin ettim.” </p>
<p class="calibre1">Denna ciddiyetle kafa salladı. “Aynı şeyi ben de tahmin etmiştim.” </p>
<p class="calibre1">Sözlerine ara verip ufkun etrafımızda çizdiği daireye baktı. Rüzgar saçlarını havalandırınca onları eliyle bastırdı. “Nereye gittiğime dair bir fikrin var mı?” </p>
<p class="calibre1">Yüzümde bir tebessümün filizlendiğini hissettim. Bu bile bana tuhaf geliyordu. Anlaşılan gülümsemeyi de unutmuştum. “Peki  <i class="calibre4">sen </i> bilmiyor musun?” </p>
<p class="calibre1">“Kuşkularım var. Şimdilik Anilin’i düşünüyorum.” Ağırlığını önce topuklarına, sonra da ayak uçlarına vererek hafifçe sallandı. “Ama yanıldığım olmadı değil.” </p>
<p class="calibre1">Aramıza bir sessizlik çöktü. Denna ellerine bakarak parmağındaki bir yüzükle oynadı, onu sağa sola çevirdi. Gözüme gümüşi bir parıltı ve bir taşın soluk mavi rengi çarptı. Denna ansızın ellerini serbest bırakıp bana baktı. “Peki ya sen nereye gidiyorsun?” “Üniversite’ye.” </p>
<p class="calibre1">Kaşlarından birini kaldırınca olduğundan on yaş daha büyük gözük-tü. “Kendinden ne kadar da eminsin.” Gülümsediği anda tekrar</p>
<p class="calibre1">gençleşiverdi. “Nereye gittiğini bilmek nasıl bir duygu?” </p>
<p class="calibre1"><a id="278"></a>278/853</p>
<p class="calibre1">Verecek bir cevap bulamadım. Zaten Reta’nın bizi yemeğe çağıran sesi sayesinde bulmama gerek kalmadı. Denna’yla kamp ateşine</p>
<p class="calibre1">yollandık. </p>
<p class="calibre1">Ertesi günün başlan kısa, utangaç bir kur yapma çabası içinde geçti. </p>
<p class="calibre1">Hevesli olmama rağmen hevesli  <i class="calibre4">gözükmek </i> istemediğimden, Denna’yla beraber vakit geçirmek için bir bahane bulana dek onun etrafında epeyce oyalandım. </p>
<p class="calibre1">Öte yandan Denna en ufak bir sıkıntı dâhi yaşamıyor gibiydi. Günün geri kalanını iki eski dost gibi geçirdik. Karşılıklı espriler yapıp hikâyeler anlattık. Ben farklı bulut tiplerini gösterdim ve hangi bulutun hangi hava durumunu haber verdiğini anlattım. Denna ise bulutlan türlü türlü şekillere benzetti: bir gül, bir arp, bir şelale. </p>
<p class="calibre1">Gün işte böyle geçip gitti. Sonrasında kimin hangi sırayla nöbet tutacağının tespiti için kura çekilirken, Denna ile ben ilk iki nöbete denk geldik ve ağız birliği etmişçesine nöbetin dört saatini birlikte geçirdik. Ateşin yakınına oturup diğerlerini uyandırmamak için alçak sesle konuştuk ve birbirimiz dışında fazla bir şeye bakmaksızın zaman öldürdük. </p>
<p class="calibre1">Üçüncü gün de aşağı yukarı aynıydı. Vaktimizi uzun sohbetler etmekten ziyade manzarayı seyretmekle, aklımıza ne gelirse onu</p>
<p class="calibre1">söylemekle değerlendirdik. O gece Reta’nın atlar için kuru ot ve daha başka birkaç öteberi satın aldığı yol kenarındaki bir handa konakladık. </p>
<p class="calibre1">Reta bize akşam yemeği ve yatacak yer meselesini hancıyla ayarladığını söyleyip kocasıyla birlikte erkenden odasına çekildi, jambon ve patates çorbasına ilaveten taze ekmek ve tereyağından oluşan yemek oldukça güzeldi. Yatmamız içinse ahırda bir yer ayrılmıştı, ama bu bile Tarbean’da alışık olduğumdan kat be kat daha iyiydi. </p>
<p class="calibre1">Ortak oda duman, ter ve bira kokuyordu. Denna kısa bir yürüyüş</p>
<p class="calibre1">yapmamızı teklif ettiğinde sevindim. Dışarıya ılık, sessiz ve rüzgarsız bir bahar gecesi hakimdi. Hanın arkasındaki korulukta ağır ağır yürüyerek sohbet ettik. Bir müddet sonra ortasında bir göletin bulunduğu geniş bir açıklığa vardık. </p>
<p class="calibre1"><a id="279"></a>279/853</p>
<p class="calibre1">Su kenarında bir çift yoltaşı duruyor, siyah gökyüzü ve onun kadar siyah sudan oluşan arka fonda gümüşi bir renkle parıldıyordu. Biri gökyüzünü işaret eden bir parmak gibi dimdikti. Diğeriyse taştan yapılma kısa bir iskeleyi andırırcasına suya yan yatmıştı. </p>
<p class="calibre1">Çarşaf gibi su yüzeyini bozan en ufak bir esinti bile olmadığı için hız devrik taşın üstüne çıkarken yıldızlar çift görünüyordu; hem yukarıda hem aşağıda. Bir yıldızlar denizinin ortasındaydık âdeta. </p>
<p class="calibre1">Gece geç vakitlere kadar saatlerce konuştuk. İkimiz de geçmişimizden bahsetmedik. Denna’nın girmek istemediği konular olduğunu sezdim. Bana kişisel sorular yöneltmekten kaçındığına bakılırsa o da öyle düşünüyordu. Gökleri işaret ederek ona yıldızların ve</p>
<p class="calibre1">takımyıldızların adlarını saydım. O da bana daha önce hiç</p>
<p class="calibre1">duymadığım öyküler anlattı. </p>
<p class="calibre1">Gözlerimi Denna’dan ayıramıyordum. Kollarını dizlerine dolamış</p>
<p class="calibre1">bir vaziyette yanı başımda otururken, cildi tepemizdeki aydan daha parlak, gözleri gökten daha geniş, sudan daha derin, geceden daha koyuydu. </p>
<p class="calibre1">Bir ara çok uzun bir süredir tek kelime bile etmeden ona baktığımı fark</p>
<p class="calibre1">ettim. </p>
<p class="calibre1">Kendimi</p>
<p class="calibre1">düşüncelerime</p>
<p class="calibre1">ve</p>
<p class="calibre1">onun</p>
<p class="calibre1">görüntüsüne</p>
<p class="calibre1">kaptırmıştım. Fakat Denna’nın yüzünde buna içerler ya da bundan eğlenir gibi bir ifade yoktu. Sanki o da benim yüz hatlarımı inceliyor, bir şey için bekliyordu. </p>
<p class="calibre1">Elini tutmak istiyordum. Parmak uçlarımla yanağına dokunmak</p>
<p class="calibre1">istiyordum. Ona üç yıldır gördüğüm tek güzel şey olduğunu, elinin tersiyle ağzını kapatarak esnemesinin nefesimi kestiğini, telaffuz ettiği sözcüklerin bazen o hoş sesinde anlamlarını yitirdiğini, yanımda olduğu müddetçe başıma hiçbir kötü şeyin gelmeyeceği gibi bir hisse kapıldığımı söylemek istiyordum. </p>
<p class="calibre1">O soluksuz ânımda ona soru sormama ramak kaldı. Sorunun kayna-</p>
<p class="calibre1">yarak göğsümden yukarı çıktığını hissettim. Derin bir nefes aldığımı, ama sonra tereddüde kapıldığımı hatırlıyorum. Ne diyecektim ki? </p>
<p class="calibre1">Benimle gel? Yanımda kal? Üniversite’ye birlikte gidelim? Hayır. </p>
<p class="calibre1"><a id="280"></a>280/853</p>
<p class="calibre1">Hakikat buzdan bir yumruk gibi boğazıma oturdu. Ondan ne isteyebilirdim? Ona ne sunabilirdim? Hiçbir şey. Ağzımdan ne çıkarsa çıksın kulağa budalaca gelecek, çocukça bir fanteziden öteye geçemeyecekti. </p>
<p class="calibre1">Ağzımı kapatıp gözlerimi suya diktim. Birkaç santim yanımdaki</p>
<p class="calibre1">Denna da aynı şeyi yaptı. Bedeninden yükselen ısıyı hissedebiliyordum. Yoldaki toz, bal ve bir yaz sağanağından hemen önceki hava gibi kokuyordu. </p>
<p class="calibre1">İkimiz de konuşmadık. Gözlerimi kapadım. Yakınımdaki varlığı o güne dek bildiğim en tatlı, en keskin şeydi. </p>
<p class="calibre1"><a id="281"></a>OTUZ DÖRDÜNCÜ BÖLÜM</p>
<p class="calibre1"> <i class="calibre4"><b class="calibre3">Henüz Bilmiyor</b></i></p>
<p class="calibre1">İki saatlik bir uykunun ardından ertesi sabah hoşaf gibi kalktım ve kendimi arabalardan birine atıp sabahı uyuklayarak geçirdim. Dün gece kaldığımız handan yeni bir yolcu aldığımızı fark ettiğimde vakit öğleyi bulmuştu. </p>
<p class="calibre1">Adamın adı Josn’du ve Anilin’e gitmek için Roent’e para ödemişti. </p>
<p class="calibre1">Rahat tavırlara ve dürüst bir tebessüme sahipti. Açık yürekli biri gibi gözüküyordu. Ondan hoşlanmadım. </p>
<p class="calibre1">Sebep basitti. Gün boyunca Denna’nın yanından ayrılmadı. Ona</p>
<p class="calibre1">birbiri ardına iltifatlar yağdırıyor, karılarından biri olmasına yönelik espriler yapıyordu. Gece geç yatmamızdan hiç de etkilenmiş gibi gözükmeyen Denna, her zamanki kadar güzel ve hayat doluydu. </p>
<p class="calibre1">Sonuç olarak o günü asabiyet ve kıskançlık içinde geçirmeme rağ-</p>
<p class="calibre1">men kaygısız bir tavır sergilemeye çalıştım. Sohbetlerine katılmayacak kadar gururlu olduğum için kendi halime bırakıldım. Bir yandan somurtuyor, bir yandan da Denna’nın sesine kulaklarımı tıkamaya çalışıyordum. Yine de onun önceki gece sudan yansıyan mehtapta nasıl göründüğünü hatırlamaktan kendimi alıkoyamadığım oluyordu. </p>
<p class="calibre1">O gece Denna’ya yanaşıp herkes yattıktan sonra beraber yürüyüşe çıkmamızı teklif edecektim. Fakat ben böyle bir fırsat yakalayamadan Josn arabalardan birine gidip kenarlarında pirinç mandallar olan büyük, siyah bir kutuyla geri döndü. Kutuyu görünce beynimden vur-ulmuşa döndüm. </p>
<p class="calibre1">Benim olmasa da grubun hevesini sezen Josn pirinç mandalları</p>
<p class="calibre1">yavaşça açtı ve enstrümanını kayıtsızca kutudan çıkardı. Uzun, zarif sapı ve yuvarlak teknesi bana acı verecek kadar tanıdık gelen enstrü-</p>
<p class="calibre1">man bir kumpanyacı lavtasıydı. Josn dikkatleri üzerinde to-</p>
<p class="calibre1">pladığından emin olunca başını eğip telleri tıngırdattı ve çıkan sesi dinledi. Sonra kendi kendine kafa sallayarak çalmaya başladı. </p>
<p class="calibre1">Güzel bir tenor sesine ve hünerli parmaklara sahipti. Önce bir türkü, sonra kısa ve hızlı bir taverna şarkısı çaldı. Ardından da bilmediğim</p>
<p class="calibre1"><a id="282"></a>282/853</p>
<p class="calibre1">ama Yllice olduğunu tahmin ettiğim bir dildeki kederli bir melodiye geçti. Son olarak “Tenekeci Tanner” şarkısını seslendirirken herkes koro halinde ona eşlik etti. Daha doğrusu ben hariç herkes. </p>
<p class="calibre1">Onu taş gibi kıpırtısız izlerken parmaklarım sızlıyordu. Dinlemek değil, çalmak istiyordum. Aslında  <i class="calibre4">istemek </i> sözcüğü yetmez. Çalmanın açlığını çekiyor, hattâ açlıktan ölüyordum. Gecenin karanlığında lavtayı aşırıp kaçmayı bile düşündüm. </p>
<p class="calibre1">Josn tumturaklı bir edayla şarkısını bitirdi ve Roent herkesin dikkatini çekmek için birkaç kez el çırptı. “Yatma vakti geldi. Sabah geç kalkarsanız...” </p>
<p class="calibre1">Dernek söze girerek ona takıldı. “...  <i class="calibre4">geride bırakılırız. </i> Biliyoruz, Roent Usta. Şafakta kalkmış oluruz.” </p>
<p class="calibre1">Bir kahkaha atan Josn ayağının ucuyla lavta kutusunun kapağını açtı. Ama enstrümanını kaldıramadan önce seslendim. “Bakabilir miyim?” Çaresizliği sesimden uzak tutmaya, merakıma yenik düşmüş gibi yapmaya çalışmıştım. </p>
<p class="calibre1">Öyle bir şey sorduğum için kendimden nefret ediyordum. Bir</p>
<p class="calibre1">müzisyenin enstrümanım tutmayı istemek, bir adamın karısını öp-meye kalkışmak gibi bir şeydir. Müzisyen olmayanlar bunu an-</p>
<p class="calibre1">layamazlar. Yabancılar sinir bozucu bir sıklıkla müzik aletinize dokunmak ve onu tutmak isterler. Yaptığımın yanlış olduğunun farkındaydım, ama kendime hakim olamadım. “Sadece bir dakikalığına?” </p>
<p class="calibre1">Josn’un hafifçe kasıldığını gördüm. Fakat bir şarkıcı için dostane tavrını korumak, neredeyse yaptığı müzik kadar önemlidir. “Tabii,” di-ye sahte olduğunu kolayca anladığım, ama muhtemelen ötekilere inandırıcı gelen bir neşeyle cevap verdi. Yavaşça yanıma kadar gelip lavtayı bana uzattı. “Dikkatli ol..." </p>
<p class="calibre1">Josn birkaç adım geri çekilip rahat bir tavır takındı. Fakat kollarının duruşundan her an ileri fırlayıp lavtayı kapmaya hazır olduğunu görebiliyordum. </p>
<p class="calibre1"><a id="283"></a>283/853</p>
<p class="calibre1">Enstrümanı ellerimde çevirdim. Tarafsız bir gözle bakıldığında hiç de matah değildi. Babam olsa ona yakacak odundan bir kademe</p>
<p class="calibre1">yukarıda der geçerdi. Ahşaba dokundum. Onu göğsüme yasladım. </p>
<p class="calibre1">Konuşurken başımı kaldırmadım. “Çok güzel,” dedim usulca, </p>
<p class="calibre1">kapıldığım duygulardan boğuk çıkan bir sesle. </p>
<p class="calibre1">Sahiden de öyleydi. Üç yıldır gördüğüm en güzel şeydi. Senelerce berbat bir şehirde yaşadıktan sonra baharda başaklarla dolu bir tarlayı görmekten bile güzeldi. Neredeyse Denna’dan bile. </p>
<p class="calibre1">Doğrusunu söylemek gerekirse hâlâ kendimi toparlayamamıştım. </p>
<p class="calibre1">Sokaklarda yaşamayı bırakalı henüz dört gün olmuştu. Kumpanyada olduğum kişi değildim, ama henüz hikâyelerde duyduğunuz adama da benzemiyordum. Tarbean beni değiştirmişti. Onları bilmeden</p>
<p class="calibre1">yaşamanın çok daha kolay olduğu şeyler öğrenmiştim. </p>
<p class="calibre1">Fakat elimde lavtayla ateşin karşısında otururken Tarbean’da</p>
<p class="calibre1">kazandığım sert, nahoş kabuğun çatlamaya başladığını hissettim. Hani soğumuş bir demirin etrafındaki kilden yapılma kalıp kırılıp dağılır ya, işte öyle. </p>
<p class="calibre1">Telleri teker teker tıngırdattım. Üçüncüsüne dokunduğumda</p>
<p class="calibre1">akordunun belli belirsiz bozuk olduğunu saptadım ve hiç düşünmeden burgulardan birini azıcık çevirdim. </p>
<p class="calibre1">“Aman onlara dokunma,” diye sakin bir sesle konuşmaya çalıştı</p>
<p class="calibre1">Josn. “Akordunu bozacaksın.” Ama onu duymadım bile. Gerek Josn, gerekse diğerleri Centhe Denizi’nin dibim boylamışçasına bana</p>
<p class="calibre1">uzaktılar. </p>
<p class="calibre1">Son tele dokundum ve onu da biraz akort ettim. Basit bir akor</p>
<p class="calibre1">tıngırdattım. Tellerden yumuşacık ve kusursuz bir ses çıktı. Küçük bir parmak hareketiyle akor bana hep kederli gelen bir minöre geçti. </p>
<p class="calibre1">Ellerimi tekrar oynattım ve bu sefer lavtadan birbiriyle fısıldaşan iki akor döküldü. Sonra ne yaptığımın farkına bile varmadan çalmaya başladım. </p>
<p class="calibre1"><a id="284"></a>284/853</p>
<p class="calibre1">Uzun bir aradan sonra karşılaşmış ve ortak yanlarını unutmuş iki eski dost gibi teller parmaklarıma bir tuhaf geldi. Hafifçe ve yavaşça çaldığım notalar ateş ışığımızın yarattığı halkayı geçmedi. Parmaklarla teller, aralarındaki sevdanın sınırlarını belirlercesine ihtiyatlı bir sohbete koyuldu. </p>
<p class="calibre1">Sonra içimde bir şeylerin kırıldığını hissettim ve müzik dalga dalga sessizliğe akar oldu. Parmaklarım dansa başladı; karmaşık ve anlık hareketlerle ateşimizin yarattığı ışıktan halkayı örümcek ağına benzer incecik bir ezgiyle doldurdu. Müzik hafifçe verilen bir soluk misali bu ağı titretiyor, bir yaprağın döne döne ağaçtan düşmesi gibi değişiyordu. Tarbean’ın Suyanı’nda geçirdiğim o üç seneyi, içimi dolduran boşluğu, soğuktan titreyen ellerimi anlatıyordum âdeta. </p>
<p class="calibre1">Ne kadar çaldığımı bilmiyorum. On dakika da olabilirdi, bir saat de. </p>
<p class="calibre1">Ama parmaklarım böyle çalışmaya alışkın değildi. Bir ara tellerden kaydılar ve müzik, uyanınca kaybolan bir rüya gibi sona erdi. </p>
<p class="calibre1">Başımı kaldırdığımda herkesin kılını bile kıpırdatmadan durduğunu gördüm. Yüz ifadeleri hayret ile huşu arasında değişiyordu. Sonra bakışlarımla bir büyüyü bozmuşum gibi herkes aynı anda hareketlendi. Roent oturduğu yerden doğruldu. Yanındaki iki adamı kaşlarını kaldırıp birbirine baktı. Derrick sanki beni ilk kez görüyordu. Eliyle ağzını kapatan Reta hareketsizliğini korudu. Denna yüzünü avuçlarına gömüp alçak, çaresiz hıçkırıklarla ağlamaya başladı. </p>
<p class="calibre1">Josn öylece durdu. Bıçaklanmışçasına afallamış ve beti benzi</p>
<p class="calibre1">atmıştı. </p>
<p class="calibre1">Teşekkür mü etmem, yoksa özür mü dilemem gerektiğini bilemeden lavtayı uzattım. Josn hissiz parmaklarla enstrümanı aldı. Ne diyeceğimi bilemediğimden ayağa kalktım ve onları ateşin başında</p>
<p class="calibre1">bırakarak arabalara doğru yürüdüm. </p>
<p class="calibre1">İşte pelerinini hem yatak hem de battaniye niyetine kullanan</p>
<p class="calibre1">Kvothe, Üniversite’ye varmadan önce son gecesini böyle geçirdi. Ateş</p>
<p class="calibre1">ışığına sırtını dönüp yatarken önünde uzayıp giden koskoca bir gölge</p>
<p class="calibre1"><a id="285"></a>285/853</p>
<p class="calibre1">vardı. Gözleri açıktı; o kadarı belliydi. Ama içimizden kim onun neye baktığını bilebilir ki? </p>
<p class="calibre1">Onun yerine arkasına, ateş ışığının yarattığı halkaya bakın ve şimdilik Kvothe’yi kendi haline bırakın. Canımız istediğinde hepimiz kısa bir süreliğine de olsa yalnız başımıza kalmayı hak ederiz. Ve tesadüfen gözlerinde yaşlar gördüyseniz Kvothe’yi bağışlayın. Ne de olsa o daha bir çocuktu ve gerçek kederin ne olduğunu henüz bilmiyordu. </p>
<p class="calibre1"><a id="286"></a>OTUZ BEŞİNCİ BÖLÜM</p>
<p class="calibre1"> <i class="calibre4"><b class="calibre3">Ayrılan Yollar</b></i></p>
<p class="calibre1">Hava durumunda bir değişiklik olmadı. Bu sayede tam da güneş</p>
<p class="calibre1">batarken Imre’ye girdik. Moralim bozuktu. Denna gün boyunca Josnla aynı arabada yol almıştı; ben de tüm o ahmaklığım ve gururumla aramızdaki mesafeyi korumuştum. </p>
<p class="calibre1">Arabalar durur durmaz bir koşuşturmacadır aldı yürüdü. Hattâ</p>
<p class="calibre1">Roent kendi arabası daha durmadan kadife şapka takan, sinekkaydı tıraşlı bir adamla münakaşaya başlamıştı bile. Kısa bir pazarlığın ar-dından bir düzine işçi top top kumaşı, fıçılar dolusu pekmezi ve çuval çuval kahveyi arabalardan indirmeye koyuldu. Reta adamları sert bakışlarla süzüyordu. Etrafta koşuşturan Josn bavullarının zarar görmemesi ya da çalınmaması gayreti içindeydi. </p>
<p class="calibre1">Benim yükümün idaresiyse çok kolaydı, zira bir tek seyahat heybem vardı. Onu iki top kumaşın arasından alıp arabalardan uzaklaştım. </p>
<p class="calibre1">Sonra da heybemi omzuma vurup Denna’yı aradım. </p>
<p class="calibre1">Onun yerine Reta’yı buldum. “Yolda epey yardımın dokundu,” dedi kolay anlaşılır bir dille. Aturca’yı Roent’ten çok daha iyi ve neredeyse hiç Siaru aksanı karıştırmadan konuşabiliyordu. “Nihayet atın eyerini kendi başına çözebilen biriyle yolculuk etmek güzeldi.” Bana bir sikke uzattı. </p>
<p class="calibre1">Yıllarca dilenmekten gelen bir refleksle parayı hiç düşünmeden kapıverdim. Eliniz ateşe değer değmez onu hızla geri çekmeniz gibi. </p>
<p class="calibre1">Ancak sikkeyi elimde tutarken ona daha yakından bakmayı akıl edebildim. Bir bakır mangır, yani Imre’ye kadar gelmek için ödediğimin yansıydı. Tekrar başımı kaldırdığımda Reta arabaların yanma</p>
<p class="calibre1">dönüyordu. </p>
<p class="calibre1">Ne düşüneceğimden emin olamadan bir at yalağının kenarında</p>
<p class="calibre1">oturan Derrick’e doğru yürüdüm. Derrick bir eliyle gözlerini akşam güneşinden gölgeleyerek bana baktı. “Gidiyor musun? Bir süre daha bizimle kalırsın sanıyordum.” </p>
<p class="calibre1"><a id="287"></a>287/853</p>
<p class="calibre1">Başımı iki yana salladım. “Reta az önce bana bir mangır verdi.” Derrick kafa salladı. “Çok şaşırmadım. Aldığımız yolcuların çoğu hiçbir işe yaramaz.” Omuz silkti. “Hem dün gece çaldıklarını çok sevmiş olmalı. </p>
<p class="calibre1">Hiç ozanlık yapmayı düşündün mü? Imre’nin bu iş için iyi bir yer olduğu söylenir.” </p>
<p class="calibre1">Muhabbeti tekrar Reta ya çektim. “Roent’in bana kızmasını istemem. Parasına çok düşkün gözüküyordu.” </p>
<p class="calibre1">Derrick bir kahkaha attı. “Reta düşkün değil mi sanıyorsun?” “Paramı Roent’e ödedim,” diye açıklık getirdim. “Bir kısmını bana geri vermek isteseydi sanırım bunu bizzat yapardı.” </p>
<p class="calibre1">Derrick kafa salladı. “Böyle bir âdetleri yoktur. Kimse kazandığı parayı durduk yerde geri vermez.” </p>
<p class="calibre1">“Ben de onu kastettim. Reta’nın başının derde girmesini istemem.” </p>
<p class="calibre1">Derrick elini ileri geri sallayarak beni susturdu. “Anlatamadım,” </p>
<p class="calibre1">dedi. “Roent biliyor. Hattâ parayı geri vermesini Reta’dan o istemiş</p>
<p class="calibre1">bile olabilir. Cealdimli yetişkin bir erkek önüne gelene para vermez. </p>
<p class="calibre1">Böyle bir davranış onların gözünde kadınsıdır. Hattâ mecbur kalmadıkça hiçbir şey satm almazlar. Handa kaldığımız gece odalarımız ve yemeğimiz için Reta’nın pazarlık ettiğini görmedin mi?” </p>
<p class="calibre1">Evet, görmüştüm. “Ama niye?” diye sordum. </p>
<p class="calibre1">Derrick omuz silkti. “Niyesi yok. Âdetleri böyledir. Çoğu Cealdim kervanının karı-koca tarafından idare edilmesinin sebebi de budur.” </p>
<p class="calibre1">“Derrick!” diye arabaların arkasından yükseldi Roent’in sesi. Derrick iç geçirerek ayağa kalktı, “işimin başına dönmeliyim,” dedi. </p>
<p class="calibre1">“Görüşürüz.” </p>
<p class="calibre1">Mangırı</p>
<p class="calibre1">cebime</p>
<p class="calibre1">koyarken</p>
<p class="calibre1">Derrick’in</p>
<p class="calibre1">sözlerini</p>
<p class="calibre1">düşündüm. </p>
<p class="calibre1">Doğrusunu söylemek gerekirse kumpanyam hiç Shald’a kadar kuzeye çıkmamıştı. Düşündüğüm denli görüp geçirmiş olmadığımı anlamak cesaret kırıcıydı. </p>
<p class="calibre1">Heybemi tekrar omzuma asıp etrafıma bakındım. Aklımdan uzun</p>
<p class="calibre1">uzun</p>
<p class="calibre1">veda</p>
<p class="calibre1">etmeden</p>
<p class="calibre1">çekip</p>
<p class="calibre1">gitmenin</p>
<p class="calibre1">daha</p>
<p class="calibre1">iyi</p>
<p class="calibre1">olabileceğini</p>
<p class="calibre1"><a id="288"></a>288/853</p>
<p class="calibre1">geçiriyordum. Denna görünürde yoktu. Eh, böylesi daha iyiydi. Gitmek için arkama döndüm... </p>
<p class="calibre1">... ve onu karşımda buldum. Denna ellerini arkasında kavuşturarak mahcubiyetle tebessüm etti. Bir çiçek kadar güzeldi ve bunun farkında bile değildi. Onu görünce nefesim kesildi ve kendimi, asabiyetimi, yüreğimdeki sızıyı unutuverdim. </p>
<p class="calibre1">“Demek gidiyorsun?” diye sordu. </p>
<p class="calibre1">Kafa salladım. </p>
<p class="calibre1">“Bizimle beraber Anilin’e gelebilirsin," diye öneride bulundu. </p>
<p class="calibre1">“Oranın taşı toprağı altındır derler. Hem Josn’a yanında gezdirdiği o lavtayı doğru düzgün çalmasını öğretirsin.” Tebessüm etti. “Bunu ona da sordum. Olabilir dedi.” </p>
<p class="calibre1">Teklifi üzerinde bir süre düşündüm. Onun yanında biraz daha</p>
<p class="calibre1">kalabilmek için bütün planlarımı bozmama ramak kaldı. Ama sonra başımı iki yana salladım. </p>
<p class="calibre1">“Bana öyle bakma,” diye gülümseyerek beni payladı. “Anilin de bir süre kalacağım. İşlerin yolunda gitmezse aklında bulunsun,” dedi ümitle. </p>
<p class="calibre1">İşlerim yolunda gitmezse ne yaparım bilmiyordum. Bütün umut-</p>
<p class="calibre1">larımı Üniversiteye bağlamıştım. Hem ayrıca Anilin yüzlerce kilometre uzaktaydı. Üstümde taşıdıklarımdan başka bir şeyim yokken Denna’yı nasıl bulacaktım? </p>
<p class="calibre1">Denna aklımdan geçenleri yüzüme bakarak anlamış olmalıydı. </p>
<p class="calibre1">Muzipçe tebessüm etti. “Öyleyse benim seni bulmam gerekecek.” </p>
<p class="calibre1">Biz Ruhlar gezginizdir. Yaşamlarımız buluşmalardan ve ayrılık-</p>
<p class="calibre1">lardan, bir de aradaki kısa ama sıcak dostluklardan ibarettir. İşte bu yüzden gerçeğin farkındaydım. Onu yüreğimin tam ortasında tüm</p>
<p class="calibre1">ağırlığı</p>
<p class="calibre1">ve</p>
<p class="calibre1">katiyetiyle</p>
<p class="calibre1">hissettim:</p>
<p class="calibre1">Denna’yı</p>
<p class="calibre1">bir</p>
<p class="calibre1">daha</p>
<p class="calibre1">asla</p>
<p class="calibre1">göremeyecektim. </p>
<p class="calibre1"><a id="289"></a>289/853</p>
<p class="calibre1">Ben tek kelime dâhi edemeden Denna tedirgin gözlerle arkasına</p>
<p class="calibre1">baktı. “Artık gitsem iyi olacak. Gözünü benim için açık tut.” Yine o muzip tebessümünü etti ve dönüp gitti. </p>
<p class="calibre1">“Tutarım,” diye arkasından seslendim. “Seninle yolların kesiştiği yerde buluşuruz.” </p>
<p class="calibre1">Bana bakarak anlık bir tereddüde kapıldı, sonra da el salladı ve koşarak akşamın alacakaranlığına karıştı. </p>
<p class="calibre1"><a id="290"></a>OTUZ ALTINCI BÖLÜM</p>
<p class="calibre1"> <i class="calibre4"><b class="calibre3">Haricen Üç Talent</b></i></p>
<p class="calibre1">Geceyi Imre kent sınırlarının hemen dışında, süpürgeotlarından oluşan yumuşak bir yatakta geçirdim. Ertesi gün geç vakit kalktım, yakındaki bir derede yıkandım ve Üniversiteye doğru yola çıktım. </p>
<p class="calibre1">Yürürken Üniversitenin en büyük binasını görmek için gözlerimi açık tuttum. Ben’in tarifinden neye benzediğini biliyordum: düz, gri ve küp şeklinde; yan yana dört tahıl ambarından bile büyük; penceresiz, süssüz ve giriş çıkışın kocaman bir taş kapıdan sağlandığı bir bina. On kere on bin kitap. Yani Arşiv. </p>
<p class="calibre1">Üniversiteye gidişimin pek çok sebebi vardı, ama en başta orası yer alıyordu. Kafam sorularla, Arşiv ise cevaplarla doluydu. İlk olarak Chandrialılar ve Amyrler hakkındaki gerçeği bilmek istiyordum. </p>
<p class="calibre1">Skarpi’nın öyküsünün ne kadarının doğru olduğunu bulmalıydım. </p>
<p class="calibre1">Yolun Omethi Nehriyle kesiştiği yerde eski bir taş köprü vardı. Bu tür köprüleri bildiğinizden hiç şüphem yok. Hani dünyanın her yerinde karşılaşılan, çok sağlam yapıldıkları için arazinin bir parçası haline gelmiş, kim tarafından veya niye inşa edildiği merak dâhi edilmeyen o kocaman mimarlık şaheserleri vardır ya, işte onlardan. Bu seferki oldukça etkileyici olup atmış metreden daha uzun ve iki at arabasının yan yana gidebileceği kadar genişti. Omethi’nin kayalara kazdığı kanyonu bir uçtan ötekine kadar katediyordu. Köprünün en yüksek noktasına ulaştığımda Arşiv’i ilk defa gördüm: batıdaki ağaçların ardında koskoca bir gritaş gibi yükselen bir bina. </p>
<p class="calibre1">Üniversite küçük bir şehrin ortasındaydı. Aslına bakarsanız oraya şehir demek içimden gelmiyor. Dolambaçlı sokaklarla ve çöp kokularıyla dolu Tarbean’a hiç benzemiyordu. Daha ziyade geniş yollan ve temiz havası olan bir kasaba gibiydi. Küçük evlerle dükkanların arasına parklar ve bahçeler serpiştirilmişti. </p>
<p class="calibre1">Fakat bu kasaba Üniversitenin alışılmadık ihtiyaçlarına cevap vermek için kurulduğundan, dikkatli bir gözlemci, kasabanın verdiği hiz-metler arasında küçük farklılıklar tespit edebilirdi. Mesela iki cam üfleyici, rafları tepeleme dolu üç eczane, iki ciltçi, dört kitapçı, iki</p>
<p class="calibre1"><a id="291"></a>291/853</p>
<p class="calibre1">genelev ve kasabanın boyutuyla orantısız sayıda taverna mevcuttu. </p>
<p class="calibre1">Tavernalardan birinin kapısına SEMPATİ YASAK! diye bir tabela</p>
<p class="calibre1">çivilenmişti. Sempatiden habersiz müşterilerin bunu okuyunca kafalarından ne geçtiğini düşünmeden edemedim. </p>
<p class="calibre1">Üniversite’nin kendisi, birbirine pek benzemeyen on beş binadan oluşuyordu. Koğuş bir pusula yıldızını andıran şekliyle merkezdeki bir göbeğin etrafındaki sekiz bölümden teşekküldü. Basit ve küp</p>
<p class="calibre1">şeklindeki İdare binasının vitraylarında, Teccam o klasik pozunda resmedilmişti: Mağarasının ağzında ayaklan çıplak durmuş, bir grup öğrenciye hitap ederken. Fakülte binası hepsinin içinde en dikkat çekici olanıydı; neredeyse bir buçuk dönümlük yer kaplıyor ve çok sayıda ufak, birbiriyle uyumsuz binadan yapılmışa benziyordu. </p>
<p class="calibre1">Arşıv’e yaklaşırken gri, penceresiz cephesi bana dev bir gritaşı anımsattı. Onca yıl bekledikten sonra nihayet buraya geldiğime inanmak zordu. Girişi, yani ardına kadar açık duran iki kanatlı koca taş kapıyı bulana dek binanın etrafını dolaştım. Kapının üstündeki taşlara birkaç sözcük kazınmıştı:  <i class="calibre4">Vorfelan Rhinatcı Morie. </i> Kullanılan lisanı çıkartamadım. Siaruca değildi... ama Yllice veya Temic dili olabilirdi. Cevap aradığım bir soru daha çıkmıştı. </p>
<p class="calibre1">Taş kapının ardındaki küçük antrenin karşısında daha sıradan bir tahta kapı bulunuyordu. Onun kanatlarına asılırken serin ve kuru havanın yüzümü yaladığını hissettim. Çıplak bırakılmış gri taş duvarlar, sempati lambalarının kolayca ayırt edilebilen sabit kızıl ışığıyla ay-dınlanıyordu. Üzerinde kayıt defterini andıran birkaç büyük defterin bulunduğu büyük bir ahşap masa gördüm. </p>
<p class="calibre1">Masada Cealdimlilere özgü al yanaklı bir çehreye, koyu renkli saç ve gözlere sahip genç bir adam oturuyordu. </p>
<p class="calibre1">“Yardımcı olabilir iniyim?” diye sordu adam, Siaru aksanına uygun biçimde r’leri vurgulayarak. </p>
<p class="calibre1">“Buraya Arşiv için geldim,” diye aptalca bir yanıt verdim. İçim kıpır kıpır, avuçlarım ter içindeydi. </p>
<p class="calibre1"><a id="292"></a>292/853</p>
<p class="calibre1">Yaşımı merak ettiği anlaşılan genç adam beni tepeden tırnağa</p>
<p class="calibre1">süzdü. “Öğrenci misin?” </p>
<p class="calibre1">“Yakında olacağım,” dedim. “Henüz kayıt yaptırmadım.” </p>
<p class="calibre1">“Önce onu yaptırmalısın,” dedi ciddiyetle. “Defterde kaydı bulunmayan hiç kimseyi içeri alamam.” Önündeki defterleri işaret etti. </p>
<p class="calibre1">İçimdeki kıpırtı geçiverdi. Düş kırıklığımı saklamaya yeltenmedim. </p>
<p class="calibre1">“Birkaç dakikalığına bile olsa etrafa bakamayacağımdan emin misiniz? </p>
<p class="calibre1">Çok uzun bir yoldan geliyorum...” Odadaki diğer üç kapıya baktım. </p>
<p class="calibre1">Birinde KİTAPLAR, diğerinde İSTİFLER yazıyordu. Masanın ar-</p>
<p class="calibre1">kasındaki daha küçük bir kapının yanınaysa SADECE KATİPLER</p>
<p class="calibre1">yazılmıştı. </p>
<p class="calibre1">Genç adamın yüz ifadesi bir nebze yumuşadı. ''Olmaz. Sorun çıkar.” </p>
<p class="calibre1">Beni tekrar süzdü. “Sahiden de kayıt yaptıracak mısın?” derken kullandığı aksana rağmen kuşkusu kolayca anlaşılıyordu. </p>
<p class="calibre1">Kafa salladım. “Önce buraya gelmek istedim,” derken etrafıma bakmıyor, kapalı kapıları inceliyor, beni içeri salması için onu ikna etmenin bir yolunu arıyordum. </p>
<p class="calibre1">Aklıma bir şey gelemeden önce konuştu. “Öyleyse acele etmelisin. </p>
<p class="calibre1">Bugün son gün. Bazen öğle vakti işi bıraktıkları olur.” </p>
<p class="calibre1">Nabzım bir anda hızlanıverdi. Kaydın bütün gün sürdüğünü sanıyordum. “Neredeler?” </p>
<p class="calibre1">“İdare’de.” Dış kapıyı işaret etti. “Dümdüz git, sonra sola dön. Basık bina. Renkli camlı. Önünde de iki büyük ağaç göreceksin.” Duraksadı. </p>
<p class="calibre1">“Galiba akağaçtı... Böyle bir ağaç var mı?” </p>
<p class="calibre1">Kafa salladım ve oradan süratle ayrılıp yoldan aşağı koşmaya</p>
<p class="calibre1">başladım. </p>
<p class="calibre1">İki saat sonra İdare’de midemdeki ekşiliği bastırmaya çalışarak boş</p>
<p class="calibre1">bir tiyatro sahnesine çıkıyordum. Oda, hocaların masasını çevreleyen geniş bir ışık çemberinin dışında karanlıktı. Işığın kenarına kadar gidip bekledim. Dokuz hoca kendi aralarındaki konuşmaya yavaş</p>
<p class="calibre1">yavaş son verdiler ve dönüp bana baktılar. </p>
<p class="calibre1"><a id="293"></a>293/853</p>
<p class="calibre1">Hilal şeklindeki kocaman bir masada oturuyorlardı. Masa yüksek olduğundan otururlarken bile bana tepeden bakıyorlardı. Yaşlan yetişkin ile kadim arasında değişen ciddi görünümlü adamlardı. </p>
<p class="calibre1">Uzun bir sessizliğin ardından hilalin merkezindeki adam ayağa kalktı. Bunun Şansölye olduğunu tahmin ettim. “Gel de sana daha</p>
<p class="calibre1">yakından bakalım. Tamam. Merhaba. Adın ne, evlat?” </p>
<p class="calibre1">“Kvothe, efendim.” </p>
<p class="calibre1">“Peki niye buradasın?” </p>
<p class="calibre1">Adamın gözünün içine baktım. “Üniversiteye girmek, bir gizemci olmak istiyorum.” Hocaların hepsine tek tek göz attım. Bazılarının eğlenir gibi bir hali vardı. Hiçbiri şaşkın gözükmüyordu. </p>
<p class="calibre1">“Üniversite’de eğitime başlanmayacağının, burada eğitime devam edildiğinin farkında mısın?” </p>
<p class="calibre1">“Evet, Şansölye. Biliyorum.” </p>
<p class="calibre1">“Pekala,” dedi adam. “Referans mektubuna bakabilir miyim?” </p>
<p class="calibre1">Hiç tereddüt etmedim. “Korkarım öyle bir mektubum yok, efendim. </p>
<p class="calibre1">İllâ gerekiyor mu?” </p>
<p class="calibre1">“Bir sponsora sahip olmak âdettendir,” diye açıkladı. “Tercihen de bir gizemciye. Mektupta bilmemiz gerekenler yazar. Mesela başarılı ve başarısız olduğun alanlar gibi.” </p>
<p class="calibre1">“Eğitim aldığım gizemcinin adı Abenthy’di, Efendim. Ama bana</p>
<p class="calibre1">mektup vermedi. Dediklerinizi benim ağzımdan duysanız olur mu?” </p>
<p class="calibre1">Şansölye vahametle kafa salladı. “Maalesef ortada bir kanıt olmaksızın sahiden de bir gizemciden eğitim alıp almadığım bilemeyiz. Sözlerini doğrulayacak herhangi bir şey var mı? Herhangi bir yazılı metin gibi?” </p>
<p class="calibre1">“Yollarımız ayrılmadan önce bana bir kitap vermişti, Efendim. Kitabı bana atfetmiş ve altına adımı yazmıştı.” </p>
<p class="calibre1">Şansölye gülümsedi. “Bak o olur işte. Kitap yanında mı?” </p>
<p class="calibre1">“Hayır.” Sesime biraz burukluğun karışmasına müsaade ettim. “Tarbean’da rehin bırakmam gerekti.” </p>
<p class="calibre1"><a id="294"></a>294/853</p>
<p class="calibre1">Şansölyenin solunda oturan Baş Hatip Hemme bu sözlerim</p>
<p class="calibre1">karşısında bezgin bir ses çıkararak Şansölye’den asabi bir bakış</p>
<p class="calibre1">kazandı. “Hadi ama, Herma,” dedi Hemme, avucunu masaya vurarak. </p>
<p class="calibre1">“Çocuğun yalan söylediği her halinden belli. Yapacak daha mühim işlerim var.” </p>
<p class="calibre1">Şansölye ona dik dik baktı. “Size söz hakkı vermedim, Üstat</p>
<p class="calibre1">Hemme.” İkisi sert gözlerle uzun uzun bakıştı. Sonunda Hemme</p>
<p class="calibre1">kaşlarını çatarak başım çevirdi. </p>
<p class="calibre1">Şansölye bana doğru döndüğü sırada göz ucuyla bir diğer hocanın hareketini tespit etti. “Evet, Üstat Lorren?” </p>
<p class="calibre1">Uzun, ince hoca bana ifadesiz gözlerle baktı. “Kitabın adı neydi?” </p>
<p class="calibre1"> <i class="calibre4">“Söylem ve Mantık, </i> Efendim.” </p>
<p class="calibre1">“Onu nereye rehin bıraktın?” </p>
<p class="calibre1">“Denizyanı Meydanındaki Yırtık Cilt adlı kitapçıya.” </p>
<p class="calibre1">Lorren dönüp Şansölyeye baktı. “Yarın bir sonraki dönem için</p>
<p class="calibre1">gereken bazı malzemeleri almak üzere Tarbean’a gideceğim. Kitap oradaysa alır getiririm. Böylece iddianın doğruluğu anlaşılır.” </p>
<p class="calibre1">Şansölye hafifçe kafa salladı. “Teşekkürler, Üstat Lorren.” Sandalyesine oturup ellerini önünde kavuşturdu. “Pekala öyleyse. Abenthy sana bir mektup vermiş olsaydı orada neler yazardı?” </p>
<p class="calibre1">Derin bir nefes aldım. “İlk dokuz sempati bağını ezbere bildiğim yazardı. Çözeltiler üzerinde çifte damıtma, titrasyon, kireçlendirme, süblimleştirme ve çökeltme yapabildiğim. Tarih, münazara, dilbilgisi, tıp ve geometri alanlarında ehil olduğum.” </p>
<p class="calibre1">Şansölye duyduklarından eğlenir gözükmemek için elinden geleni yaptı. “İyi bir liste saydın. Herhangi bir şey unutmadığından emin misin?” </p>
<p class="calibre1">Durakladım. “Herhalde yaşımdan da bahsederdi, Efendim.” </p>
<p class="calibre1">“Kaç yaşındasın, evlat?” </p>
<p class="calibre1">“Kvothe, Efendim.” </p>
<p class="calibre1"><a id="295"></a>295/853</p>
<p class="calibre1">Şansölyenin yüzünde ufak bir tebessüm belirdi. “Kvothe.” </p>
<p class="calibre1">“On beş, efendim.” Hocalar bakışırlarken, birer kaşlarını kaldırırlarken veya kafalarını iki yana sallarlarken ufak bir hareketlenme yaşandı. Hemme gözlerini yukarı doğru yuvarladı. </p>
<p class="calibre1">Sadece Şansölye tepkisiz kaldı. “Yaşından nasıl bahsederdi?” </p>
<p class="calibre1">Dudaklarımı bitiştirerek gülümsedim. “Onu dikkate almamanızı</p>
<p class="calibre1">yazardı.” </p>
<p class="calibre1">Odaya bir sessizlik çöktü. Şansölye derin bir nefes alıp arkasına yaslandı. “Pekala. Sana birkaç sorumuz var. Başlamak ister misiniz, Üstat Brandeur?” Eliyle hilal biçimli masanın bir ucunu işaret etti. </p>
<p class="calibre1">Brandeur’a doğru döndüm. Tombul ve kel bir adam olan Brandeur, Üniversite’de Baş Aritmetikçi’ydi. “Bir onsta kaç tahıl zerresi bulunur?” </p>
<p class="calibre1">“Altı bin iki yüz kırk,” dedim hemen. </p>
<p class="calibre1">Kaşları biraz kalktı. “Elli gümüş talentim olsa, bunları Vintas parasına çevirdikten sonra tekrar talente çevirsem ve değişimi yapan Cealdimli her iki seferde de yüzde dört kesinti yapsa elime ne kadar para geçer?” </p>
<p class="calibre1">Kafamda para birimleri arasındaki karmaşık hesaplamalara</p>
<p class="calibre1">başladım, ama hemen sonra bunun lüzumsuz olduğunu anlayarak</p>
<p class="calibre1">gülümsedim. “Cealdimli dürüst biriyse kırk altı talent, sekiz mangır. </p>
<p class="calibre1">Değilse sadece kırk altı talent.” </p>
<p class="calibre1">Tekrar kafa sallayan adam bana daha bir dikkatli baktı. “Karşında bir üçgen var,” dedi ağır ağır. “Bir kenarı yedi metre. Diğer bir kenarıysa üç metre, tç açılarından biri atmış derece. Üçüncü kenar kaç metredir?” </p>
<p class="calibre1">“Açı ilk iki kenarın arasında mı?” Adam kafa salladı. Soluk alıp ver-esiye kadar gözlerimi kapayıp açtım. “Tam olarak altı metre sekiz santim.” </p>
<p class="calibre1">Şaşkın gözüken adam bir  <i class="calibre4">hıh </i> sesi çıkardı. “Yeterli. Üstat Arwyl?” </p>
<p class="calibre1"><a id="296"></a>296/853</p>
<p class="calibre1">Ben daha ona doğru dönemeden Arwyl sorusunu sordu. “Karacao-</p>
<p class="calibre1">tun tıbbi özellikleri nedir?” </p>
<p class="calibre1">“İltihap önleyici, antiseptik, hafif bir yatıştırıcı, kan temizleyici olarak kullanılır,” dedim, babacan görünümlü ve gözlüklü adama bakarak. “Aşırı dozda zehirlidir. Gebe kadınlarda kullanılması tehlikelidir.” </p>
<p class="calibre1">“Eli oluşturan ana bileşenleri say.” </p>
<p class="calibre1">Yirmi yedi kemiğin tamamını alfabetik olarak saydım. Sonra en</p>
<p class="calibre1">büyükten en küçüğe kadar kasları sıraladım. Elimi kaldırarak tüm bunları kendi üzerimde hızlı ve sakin bir dille yaptım. </p>
<p class="calibre1">Cevaplarımın sürati ve doğruluğu hocaları etkilemişti. Bazıları bunu saklarken, diğerlerinin beğenileri yüzlerinde açıkça görülüyordu. </p>
<p class="calibre1">Doğrusunu söylemek gerekirse onları etkilemeye de mecburdum. </p>
<p class="calibre1">Ben’le yaptığım konuşmalardan Üniversiteye girmek için ya bol paraya ya da parlak bir zekâya sahip olunması gerektiğini biliyordum. </p>
<p class="calibre1">Birinden ne kadar çok varsa, ötekine o kadar az ihtiyaç duyuluyordu. </p>
<p class="calibre1">Aslına bakarsanız hile yapıyordum. İdareye ilk geldiğimde getir götür işine koşulmuş biri gibi içeri arka kapıdan girmiştim. Sonra maymuncuk vasıtasıyla iki kilit açmış, bir saatten uzun bir zaman boyunca diğer öğrencilerin mülakatlarını dinlemiş ve böylece yüzlerce soru, binlerce de cevap öğrenmiştim. </p>
<p class="calibre1">Ayrıca diğer öğrencilerin okul harçlarının ne kadar yüksek olduğunu da görmüştüm. En düşüğü dört talent sekiz metelik olsa da, diğerleri bunun en az iki katıydı. Hattâ birinin harcı tam otuz talent olarak belirlenmişti. Gökteki aydan bir parça koparmam, o kadar çok para biriktirmemden daha kolaydı. </p>
<p class="calibre1">Cebimdeki iki metelikten başka hiçbir şeyim yoktu. Yani hocaların gözüne girmem gerekiyordu. Hattâ daha bile fazlası. Onları zekâmla büyülemek, apışıp kalmalarını sağlamalıydım. </p>
<p class="calibre1"><a id="297"></a>297/853</p>
<p class="calibre1">Kasları saymayı bitirip damarlara geçmiştim ki Arwyl bir el</p>
<p class="calibre1">hareketiyle beni susturdu ve sonraki soruya geçti. “Bir hastadan ne zaman kan alırsın?” </p>
<p class="calibre1">Soru beni gafil avladı. “Onu öldürmek istediğimde mi?” dedim</p>
<p class="calibre1">kuşkuyla. </p>
<p class="calibre1">Adam daha ziyade kendi kendine kafa salladı. “Üstat Lorren?” </p>
<p class="calibre1">Soluk benizli biri olan Lorren Hoca otururken bile son derece uzun boylu duruyordu. “Tarvintas’ın ilk kralı kimdi?” </p>
<p class="calibre1">“Ölüm sonrası da geçerliyse Feyda Calanthis. Değilse kardeşi</p>
<p class="calibre1">Jarvis.” </p>
<p class="calibre1">“Atur İmparatorluğu niçin yıkıldı?” </p>
<p class="calibre1">Sorunun içeriğinden şaşırarak biraz duraksadım. Diğer öğrencilerden hiçbirine bu kadar geniş kapsamlı bir soru yöneltilmemişti. “Şey, Efendim,” dedim yavaşça, düşüncelerimi düzene sokmak için zaman kazanmaya çalışarak, “kısmen Lord Nalto beceriksiz bir egoist olduğu, kısmen de kilisede iç çatışmalar yaşandığı ve Atur’un gücünün önemli bir bölümü olan Amyr Nizamı dağıtıldığı için. Bir diğer sebep, ordunun aynı anda üç farklı fetih savaşı veriyor olması ve yüksek ver-gilerin imparatorluk dahilindeki topraklarda isyanlara yol açmasıydı.” </p>
<p class="calibre1">Bu cevabın yeterli olduğuna dair bir işaret alma umuduyla hocanın yüzüne baktım. “Ayrıca ülke parasının değeri düşürülmüş, demir yasasının evrenselliği bozulmuş ve Ademler kışkırtılmıştı.” Omuz silktim. </p>
<p class="calibre1">“Tabii olay aslında bundan daha karmaşıktı.” </p>
<p class="calibre1">Lorren Hoca’nın yüz ifadesi değişmediyse de kafasını salladı. </p>
<p class="calibre1">“Gelmiş geçmiş en büyük insan kimdir?” </p>
<p class="calibre1">Bir diğer beklenmedik soru. Biraz düşündüm. “Illien.” </p>
<p class="calibre1">Lorren Hoca yine suratım ifadesiz tutarak kafa salladı. “Üstat Mandrag?” </p>
<p class="calibre1">Sinekkaydı tıraşlı parlak bir yüze sahip olan Mandrag’ın tamamen kemikten ve eklemden oluşmuş gibi duran elleri, farklı renklerdeki</p>
<p class="calibre1"><a id="298"></a>298/853</p>
<p class="calibre1">elliden fazla boyaya bulanmış gibiydi. “Fosfora ihtiyacın olsa nereden bulursun?” </p>
<p class="calibre1">Bir an için sesi Abenthy’ninkine öyle çok benzedi ki kendimi</p>
<p class="calibre1">kaptırıp düşünmeden konuştum. “Eczane olmasın?” Masanın öteki</p>
<p class="calibre1">yanındaki hocalardan biri kıkırdayınca boşboğazlığımdan utandım. </p>
<p class="calibre1">Bana hafifçe tebessüm etti. “Eczaneye ulaşma imkânın olmasa?” </p>
<p class="calibre1">"Sidikten elde edebilirim,” dedim çarçabuk. “Tabii tuğladan bir ocağa ve yeterli zamana sahipsem.” </p>
<p class="calibre1">“iki ons saf fosfor için ne kadarı gerekir?” Dalgın bir edayla parmaklarını çıtırdattı. </p>
<p class="calibre1">Bu da yem bir soru olduğu için durup düşündüm. “En az kırk galon, Mandrag Hoca. Tabii malzemenin kalitesine göre değişir.” Mandrag parmaklarını tek tek çıtlatmayı sürdürürken uzun bir sessizlik yaşandı. </p>
<p class="calibre1">“Bir kimyager için en önemli üç kural nedir?” </p>
<p class="calibre1">İşte bunu Ben’den biliyordum. “Koyduğun etiketlerin anlaşılır</p>
<p class="calibre1">olsun. Hep iki kez ölçü al. Yemeğini başka yerde ye.” </p>
<p class="calibre1">Adam o hafif tebessümünü koruyarak kafa salladı. “Üstat Kilvin?” </p>
<p class="calibre1">Cealdimli olan Kilvin, geniş omuzları ve diken diken siyah sakalıyla bana bir ayıyı anımsattı. “Peki,” diye homurdandı, iri ellerini önünde kavuşturarak. “Ebediyen yanan bir feneri nasıl yaparsın?” Diğer sekiz hoca türlü türlü mimikler eşliğinde bıkkın sesler çıkardı. </p>
<p class="calibre1">“Ne?” diye gürleyen Kilvin asabi gözlerle etrafına bakındı. “Sıra bende. İstediğimi sorarım.” Dikkatini yeniden bana verdi. “Ee, nasıl yaparsın?” </p>
<p class="calibre1">“Şey,” dedim yavaşça, “herhalde işe bir tür sarkaçla başlarım. Sonra onu bağlamak için...” </p>
<p class="calibre1">“<i class="calibre4">Kream. </i> Hayır. Öyle değil.” Kilvin anlaşılmaz bazı sözcükler homurdanarak yumruğunu birkaç kez masaya vurdu. Her vuruşunda</p>
<p class="calibre1">parmaklan arasından kızılımsı bir ışık çıkıyordu. “Sempati istemem. </p>
<p class="calibre1">Ebediyen  <i class="calibre4">ışık saçan </i> bir fener demedim. Ebediyen  <i class="calibre4">yanan </i> dedim.” Beni yemek istiyormuş gibi dişlerini gösterdi. </p>
<p class="calibre1"><a id="299"></a>299/853</p>
<p class="calibre1">“Lityum tuzuyla mı?” diye düşünmeden sordum, sonra vazgeçtim. </p>
<p class="calibre1">“Yok, üstü kapalı bir ortamda yanan sodyum yağı... hayır, kahretsin.” </p>
<p class="calibre1">Kendi kendime mırıldandım. Diğer adayların böyle sorularla ce-</p>
<p class="calibre1">belleşmeleri gerekmemişti. </p>
<p class="calibre1">Elini hafifçe sallayarak beni durdurdu. “Yeter. Sonra konuşuruz. </p>
<p class="calibre1">Elxa Dal.” </p>
<p class="calibre1">Elxa Dal’ın bir sonraki hoca olduğunu anlamam birkaç saniyemi</p>
<p class="calibre1">aldı. Dönüp ona baktım. Adam çoğu Atur piyesinde bulunan şeytani büyücü tiplemesinin tam bir kopyasıydı. Sert bakışlı kara gözler, upuzun bir surat, kısa siyah sakal. Tüm bunlara rağmen yüz ifadesi dostaneydi. “Birinci paralel kinetik bağın ilk üç sözcüğü nedir?” </p>
<p class="calibre1">Kolayca saydım. </p>
<p class="calibre1">Şaşırmış gözükmedi. “Kilvin Hocanın az önce kullandığı bağ neydi?” </p>
<p class="calibre1">“Kapakatoriyal Kinetik Işıma.” </p>
<p class="calibre1">“Sinodal devre ne kadardır?” </p>
<p class="calibre1">Ona tuhaf tuhaf baktım. “Ayınki mi?” Bu soru önceki ikisiyle</p>
<p class="calibre1">alakasız gibiydi. </p>
<p class="calibre1">Adam kafa salladı. </p>
<p class="calibre1">“Aşağı yukarı yetmiş iki gün sekiz saattir, efendim.” </p>
<p class="calibre1">Adam son soru karşısında apışıp kalacağımı sanmışçasına omuz</p>
<p class="calibre1">silkip muzipçe tebessüm etti. “Üstat Hemme?” </p>
<p class="calibre1">Hemme yüzünün önünde bitiştirdiği parmaklarının üzerinden bana baktı. “Çeyrek kilo kükürdü ergitmek için ne kadar cıvaya ihtiyaç vardır?” diye kibirli bir tavırla sordu, daha şimdiden yanlış cevap vermişim gibi. </p>
<p class="calibre1">Sessizce gözlem yaparak geçirdiğim o bir saat içinde öğrendiğim şeylerden biri de, Hemme Hocanın tam bir baş belası olduğuydu. </p>
<p class="calibre1">Öğrencilerin zorlanmasından zevk alıyor, onların keyfini kaçırmak için elinden geleni ardına koymuyordu. Ayrıca şaşırtmacalı sorulara epey düşkündü. </p>
<p class="calibre1"><a id="300"></a>300/853</p>
<p class="calibre1">Neyse ki bu sorusunu diğer öğrencilere de sormuştu ve o sayede beyaz kükürdün cıvayla erginlemeyeceğini biliyordum. “Şey,” diyerek enine boyuna düşünürmüş gibi yaptım. Hemme'nin kendini beğenmiş</p>
<p class="calibre1">tebessümü giderek genişliyordu.  <i class="calibre4">“Kırmızı </i> kükürdü kastettiyseniz kırk bir ons gerekir, Efendim.” Otuz iki dişimi göstererek ona kocaman sırıttım. </p>
<p class="calibre1">“Başlıca dokuz yanılgıyı say,” dedi sertçe. </p>
<p class="calibre1">“Yalınlaştırma. Genelleme. Muğlaklık. Tenzil. Örnekseme. Yanlış</p>
<p class="calibre1">nedensellik. Anlamsallık. Yersizlik...” Sonuncusunun bilimsel adını hatırlayamadığımdan duraksadım. Ben’le beraber ona İmparator</p>
<p class="calibre1">Nalto’ya ithafen Nalt derdik. Daha birkaç gün önce  <i class="calibre4">Söylem ve</i> <i class="calibre4">Marıtık’ta </i> okumama rağmen gerçek adını anımsayamamak içimi kemiriyordu. </p>
<p class="calibre1">Duygularım yüzüme yansımış olmalıydı. Ben düşünürken Hemme</p>
<p class="calibre1">bana dik dik bakarak dedi ki, “Demek ki her şeyi bilmiyormuşsun.” </p>
<p class="calibre1">Tatminkar bir yüz ifadesiyle arkasına yaslandı. </p>
<p class="calibre1">“Öğrenecek hiçbir şeyim kalmadığını düşünsem burada olmazdım,” </p>
<p class="calibre1">diye kendime hakim olamayarak çıkıştım. Kilvin masanın öteki</p>
<p class="calibre1">tarafından gevrek gevrek güldü. </p>
<p class="calibre1">Hemme ağzını açtıysa da Şansölye attığı bir bakışla onun</p>
<p class="calibre1">konuşmasına fırsat vermedi. “Pekala,” diye söze başladı Şansölye. </p>
<p class="calibre1">“Bana kalırsa...” </p>
<p class="calibre1">“Benim de sorularım var,” dedi onun sağındaki adam. Bir türlü</p>
<p class="calibre1">çıkartamadığım bir aksanla konuşuyordu. Veya belki de sesinin tınısı farklıydı. Adam konuşurken masadaki herkes hafifçe kıpırdandı, sonra da rüzgarın süpürüp bıraktığı yapraklar gibi hareketsiz kaldı. “Baş</p>
<p class="calibre1">İsimci,” dedi Şansölye, biraz hürmet biraz da endişeyle. Elodin diğerlerinden en az on yaş daha gençti. Sinekkaydı tıraşlıydı ve derin gözlere sahipti. Ortalama boyu ve cüssesiyle göze çarpan hiçbir tarafı yoktu, tabii masada oturuş şekli dışında. Kâh bir şeye dikkatle bakıyor, kâh bezgin bir ifadeyle tepedeki tavanın kirişlerini süzüyordu. </p>
<p class="calibre1">Yetişkinlerin yanında oturmaya mecbur bırakılmış bir çocuk gibiydi. </p>
<p class="calibre1"><a id="301"></a>301/853</p>
<p class="calibre1">Elodin Hoca’nın gözlerini üzerimde hissettim, hem de kelimenin tam anlamıyla. İçimi bir ürperti kapladı. “<i class="calibre4">Soheketh ka Siaru</i> <i class="calibre4">krema’teth tu?" </i> diye sordu.  <i class="calibre4">Siaru dilini ne kadar iyi konuşursun? </i></p>
<p class="calibre1"> <i class="calibre4">“Rieusa, ta krelar deala tu.” Çok iyi değil</i></p>
<p class="calibre1">İşaret parmağı yukarı bakacak şekilde elini kaldırdı. “Kaç</p>
<p class="calibre1">parmağımı havada tutuyorum?” </p>
<p class="calibre1">Sorunun gerektirir gözüktüğünden daha uzun bir süre duraksadım. </p>
<p class="calibre1">“En az bir,” dedim. “Muhtemelen altıdan fazla değil.” </p>
<p class="calibre1">Kocaman bir tebessüm ederek diğer elini masanın altından çıkardı. </p>
<p class="calibre1">O elinin de iki parmağı havadaydı. Diğer hocaların görmeleri için ellerini sağa sola çevirerek başını dalgın, çocuksu bir tavırla salladı. </p>
<p class="calibre1">Sonra ellerini masaya indirip ansızın ciddileşti. “Bir kadının sana âşık olmasını sağlayacak altı sözcüğü biliyor musun?” </p>
<p class="calibre1">Sorunun arkası gelecek mi diye bekledim. Ağzından başka bir söz çıkmayınca basit bir cevap verdim. “Hayır.” </p>
<p class="calibre1">“Bilmesen de o sözcükler var,” diye beni temin etti ve hoşnut bir ifadeyle arkasına yaslandı. “Baş Filolog?” diyerek başıyla Şansölye’yi işaret etti. </p>
<p class="calibre1">“Akademik konuları büyük ölçüde kapsamış olduk,” diye sanki</p>
<p class="calibre1">kendi kendine konuştu Şansölye. Onu endişelendiren bir şey varmış</p>
<p class="calibre1">gibi bir hisse kapıldım, ama bunun ne olduğunu anlayamayacağım kadar soğukkanlıydı. “Acaba sana öncekilerden daha az bilimsel sorular yöneltsem beni bağışlar mısın?” </p>
<p class="calibre1">Seçme şansım olmadığından kafa salladım. </p>
<p class="calibre1">Bana dakikalar gibi gelen bir süre boyunca beni uzun uzun süzdü. </p>
<p class="calibre1">“Abenthy niye senin için bir referans mektubu yazmadı?” </p>
<p class="calibre1">Tereddüt ettim. Her gezgin kumpanya bizimki kadar saygın değildi, bu yüzden de doğal olarak herkes gezgin kumpanyalara saygı</p>
<p class="calibre1">duymazdı. Ama yalan söylemenin iyi sonuçlar doğuracağından</p>
<p class="calibre1">şüpheliydim. “Kumpanyamdan üç sene önce ayrıldı. O günden beri de onu görmedim.” </p>
<p class="calibre1"><a id="302"></a>302/853</p>
<p class="calibre1">Hocalardan her birinin bana daha bir dikkatli baktığını fark ettim. </p>
<p class="calibre1">Kafalarında ters bir hesap yaparak o zamanki yaşımı bulmaya çalıştıklarından emindim. </p>
<p class="calibre1">“Öf, hadi ama,” diye söylenen Hemme ayağa kalkacak gibi oldu. </p>
<p class="calibre1">Şansölye onu sert bakışlarla susturdu. “Niçin Üniversiteye girmek istiyorsun?” </p>
<p class="calibre1">Kalakaldım. Bu belki de tamamen hazırlıksız olduğum tek soruydu. </p>
<p class="calibre1">Ne diyebilirdim? On  <i class="calibre4">bin kitap. </i> Arşiviniz.  <i class="calibre4">Küçükken oradaki kitapları</i> <i class="calibre4">okuduğum rüyalar görürdüm. </i> Doğru ama çocukça sözlerdi bunlar. </p>
<p class="calibre1"> <i class="calibre4">Chandrialılardan öç almak istiyorum. </i> Fazla dramatik.  <i class="calibre4">Bir daha hiç</i> <i class="calibre4">kimsenin beni incitemeyeceği kadar güç kazanabilmek için. </i> Fazla ürkütücü. </p>
<p class="calibre1">Gözlerimi tekrar Şansölye’ye diktiğimde uzun bir süredir</p>
<p class="calibre1">konuşmadığımı fark ettim. Aklıma başka bir şey gelmediğinden omuz silkip dedim ki, “Bilmiyorum, Efendim. Sanırım onu da öğrenmem gerekecek.” </p>
<p class="calibre1">Şansölye gözlerinde beliren merakı bastırdı. “Söylemek istediğin başka bir şey var mı?” Bu soruyu diğer adaylara da sormuştu, fakat hiçbiri verilen fırsatı değerlendirmemişti. Zaten sözleri, hocalar adayın harç ücretini kararlaştırmadan önce yerine getirilen bir tür âdete benziyordu. </p>
<p class="calibre1">“Evet, lütfen,” diyerek onu şaşırttım. “Sizden okula kabulün ötesinde bir ricam olacak.” Derin bir nefes alarak tüm dikkatlerin üzerimde toplanmasını sağladım. “Buraya gelmem neredeyse üç yılımı aldı. </p>
<p class="calibre1">Yaşım küçük olabilir, ama buraya tuzla siyanürü tadarak dâhi</p>
<p class="calibre1">birbirinden ayırt edemeyen parası bol bir soylu bozuntusu kadar, hattâ daha bile fazla aidim.” </p>
<p class="calibre1">Duraksadım. “Lâkin kesemdeki iki metelikten başka para bulmam</p>
<p class="calibre1">mümkün değil. Satmaya değer her şeyimi çoktan sattım. </p>
<p class="calibre1">“Benden iki metelikten fazlasını isterseniz okula giremem. Daha azma razı olursanız istisnasız her günümü burada geçirir, kalem</p>
<p class="calibre1"><a id="303"></a>303/853</p>
<p class="calibre1">alacak para bulmak içinse geceleri sokaklarda yatar ve karın tokluğuna bulaşık yıkarım. Her ne gerekiyorsa yaparım.” Son cümleyi üstüne basa basa, neredeyse hırlayarak söyledim. </p>
<p class="calibre1">“Ama kaydımı ücretsiz yapar, üstüne de doğru düzgün eğitim görebilmem için gereken şeyleri almamı sağlayacak üç talent verirseniz, bugüne kadar benzerine rastlamadığınız bir öğrenci olur çıkarım.” </p>
<p class="calibre1">Şaşkın bir sessizlik yaşandı, hemen ardından da Kilvin’den gök gürültüsü gibi bir kahkaha yükseldi. “HA!” diye kükredi. “Her on öğrencimden biri bunun kadar azimli olsa tebeşiri bırakıp dersleri kırbaçla verirdim.” Elini sertçe masaya vurdu. </p>
<p class="calibre1">Bu hareketi bir fitili ateşlemiş gibi herkes aynı anda ve farklı ses tonlarıyla konuşmaya başladı. Şansölye benden tarafa ufak bir el hareketi yaptı ve ben de bunun üzerine ışık çemberinin hemen sınırında duran sandalyeye oturdum. </p>
<p class="calibre1">Tartışma benim gözümde uzun müddet sürüp gitti. Ama zaten iki üç dakikada bitseydi bile geleceğime yön vermekte olan o yaşlı başlı hocalar grubunun karşısında bana bir ömür gibi gelirdi. Her ne kadar bağıran hiç çıkmadıysa da epeyce el hareketi yapıldı, özellikle de benden en az benim ondan hoşlanmadığım kadar hoşlanmamış</p>
<p class="calibre1">gözüken Hemme Hoca tarafından. </p>
<p class="calibre1">Söylenenleri anlayabilseydim belki o kadar endişe duymazdım, ama benim gizlice dinlemeye alışkın keskin kulaklarım bile sarf edilen sözleri işitemiyordu. </p>
<p class="calibre1">Konuşmalar ansızın sona erdi ve Şansölye bana bakarak yak-</p>
<p class="calibre1">laşmamı işaret etti. </p>
<p class="calibre1">“Kayda geçsin,” diye resmi bir dille söze girdi, sonra duraksayarak bana soran gözlerle baktı. “Kimin oğlusun?” </p>
<p class="calibre1">“Arliden’in,” yanıtını verdim. Aradan geçen onca yıldan sonra bu isim bana bir garip geldi. Lorren Hoca gözlerini bir kez kırpıştırdı. </p>
<p class="calibre1">“Arliden oğlu Kvothe, Equis’in kırk üçünde Üniversite ye kay-</p>
<p class="calibre1">dolmuştur. Sempatinin temel ilkelerinde ustalaştığını ispatlaması</p>
<p class="calibre1"><a id="304"></a>304/853</p>
<p class="calibre1">halinde Gizemiye’ye alınacaktır. Resmi sponsoru Baş Zahiriyeci Kilvin’dir. Harç ücreti haricen üç talent olarak belirlenmiştir.” </p>
<p class="calibre1">İçime koskoca bir ağırlığın çöktüğünü hissettim. Dönem başla-</p>
<p class="calibre1">madan önce kazanmam gereken üç talent benim gözümde dünyadaki</p>
<p class="calibre1">tüm servetle eşdeğerdi. Mutfaklarda çalışarak, peni karşılığında ayak işleri yaparak o parayı belki bir senede biriktirebilirdim. Tabii o da şansım yaver giderse. </p>
<p class="calibre1">Gereken zaman dahilinde bu parayı sağdan soldan çalabileceğime yönelik bir umuda kapıldım. Yine de bu umudun kaynağının</p>
<p class="calibre1">farkındaydım: çaresizlik. O kadar çok parası olan insanların kafası genelde o parayı keselerinde tutmayacak kadar çalışırdı. </p>
<p class="calibre1">İçlerinden biri yanıma gelene dek hocaların masadan ayrıldıklarını fark etmedim. Başımı kaldırınca karşımda Baş Arşivci’yi gördüm. </p>
<p class="calibre1">Lorren iki metreye yaklaşan boyuyla tahmin ettiğimden de uzundu. </p>
<p class="calibre1">Uzun yüzü ve elleri ona çekilip sündürülmüş gibi bir görünüm veriyordu. Kendisini fark ettiğimi görünce konuştu. “Babanın adı Arliden mi dedin?” </p>
<p class="calibre1">Soruyu sesinde en ufak bir pişmanlık ya da özür taşımaksızın tam bir soğukkanlılıkla sormuştu. Üniversite’ye girme umutlarımı yıktıktan sonra yanıma gelip günaydın dercesine ölü babamdan bahsetmesi beni çok kızdırdı. </p>
<p class="calibre1">“Evet,” dedim alçak bir sesle. </p>
<p class="calibre1">“Ozan Arliden mi?” </p>
<p class="calibre1">Babam kendini hep bir kumpanyacı olarak görürdü. Kendine asla</p>
<p class="calibre1">ozan ya da müzisyen demezdi. Ondan bu şekilde bahsedildiğini duymak sanki mümkünmüş gibi beni daha da kızdırdı. Cevap vermeye</p>
<p class="calibre1">tenezzül etmeksizin kafamı sertçe sallamakla yetindim. </p>
<p class="calibre1">Hareketimden alındıysa bile göstermedi. “Hangi kumpanyada bu-</p>
<p class="calibre1">lunduğunu merak ediyordum da.” </p>
<p class="calibre1">Kendime daha fazla hakim olamadım. “Oh, demek  <i class="calibre4">merak ediy-</i></p>
<p class="calibre1"> <i class="calibre4">ordun,’’ </i> dedim, kumpanyada sivrilen dilimin elverdiği kadar bir</p>
<p class="calibre1"><a id="305"></a>305/853</p>
<p class="calibre1">garezle. “Öyleyse bir süre daha merak etmen gerekecek. Çünkü ben cehaletin pençesinde kalmaya mecburum. Sanırım sen de bundan biraz pay alabilirsin. Hele ben üç talent kazanıp geri geleyim, ondan sonra tekrar sorarsın.” Adama, onu gözlerimle yakmak istercesine sert bir bakış attım. </p>
<p class="calibre1">Tepkisi yok denecek kadar azdı. Lorren Hoca’dan herhangi bir tepki almanın bir kaya parçasına göz kırptırmak kadar zor olduğunu sonradan öğrenecektim. </p>
<p class="calibre1">Beni önce belli belirsiz bir şaşkınlıkla süzdü, ardından öfke dolu bakışlarım karşısında silik bir tebessüm ederek bir kâğıt parçası uzattı. </p>
<p class="calibre1">Kâğıdı açıp okudum. Şöyle yazıyordu: “Kvothe. Bahar dönemi. Harç:</p>
<p class="calibre1">-3 Tin.”  <i class="calibre4">Haricen </i>üç talent. Tabii ya. </p>
<p class="calibre1">İçim öyle bir rahatladı ki anlatamam. Sanki dev bir dalga bacaklarıma çarpmışçasına ansızın yere çöktüm ve hüngür hüngür ağlamaya başladım. </p>
<p class="calibre1"><a id="306"></a>OTUZ YEDİNCİ BÖLÜM</p>
<p class="calibre1"> <i class="calibre4"><b class="calibre3">Parlak Gözler</b></i></p>
<p class="calibre1">Lorren beni bir bahçeden geçiriyordu. “Tartışmanın büyük bölümü o konu üzerineydi,” diye açıkladı Lorren Hoca, taş kadar heyecansız bir sesle. “Harç ödemen gerekiyordu. Herkes gibi.” </p>
<p class="calibre1">Kendimi toparlamış ve kaba davranışım sebebiyle özür dilemiştim. </p>
<p class="calibre1">O da sakin sakin kafa sallayıp okula giriş “ücretim” konusunda bir karışıklık yaşanmaması için saymanın bürosuna kadar bana eşlik etmeyi teklif etmişti. </p>
<p class="calibre1">“Seni önerdiğin şekilde okula almayı kararlaştırdıktan sonra...” Lorren kısa fakat manalı bir duraksamayla, beni bunun o kadar da kolay olmadığına inandırmak ister gibiydi, "... yeni kayıt yaptıran öğrencilere daha önce hiç burs verilmemesi sorunuyla karşılaştık.” </p>
<p class="calibre1">Tekrar duraksadı. “Bu oldukça sıradışı bir uygulama.” </p>
<p class="calibre1">Lorren beni başka bir taş binaya soktu, bir koridordan geçirdi ve bir merdivenden indirdi. “Merhaba, Riem.” </p>
<p class="calibre1">Sayman yaşlıca ve asabi bir adamdı. Benden para almak yerine bana para vermesi gerektiğini öğrenince daha da asabileşti. Üç talentimi aldıktan sonra Lorren Hoca beni binadan çıkardı. </p>
<p class="calibre1">Aklıma bir şey geldi ve konuyu değiştirmek için bir bahane bul-duğuma sevinerek elimi cebime soktum. “Yırtık Cilt’ten alınmış bir makbuzum var.” Kâğıt parçasını ona verirken pasaklı bir sokak</p>
<p class="calibre1">çocuğundan aldığı bir kitabı rehinden kurtarmak için Üniversite’nin Baş Arşivcisini karşısında görünce dükkan sahibinin ne düşüneceğini merak ediyordum. “Lorren Hoca, kitabı alacağınız için müteşekkirim. </p>
<p class="calibre1">Sizden bir iyilik daha istersem umarım nankör biri olduğumu</p>
<p class="calibre1">zannetmezsiniz...” </p>
<p class="calibre1">Lorren makbuza bir göz atıp cebine soktu, sonra da bana dikkatle baktı. Hayır, dikkatle değil. Sorarcasına da değil. Yüzünde en ufak bir ifade bile yoktu. Ne merak, ne öfke; hiçbir şey. Gözleri bana çevrili olmasaydı varlığımı unuttuğundan şüphelenirdim. “Söyle bakalım,” </p>
<p class="calibre1">dedi. </p>
<p class="calibre1"><a id="307"></a>307/853</p>
<p class="calibre1">“O kitap... hayatımın o döneminden geriye kalan tek şey. Günün birinde parayı denkleştirdiğim zaman onu sizden satın almayı çok isterim.” </p>
<p class="calibre1">İfadesizliğini koruyarak kafa salladı. “Olabilir. Kitap için boşu boşuna endişelenme. Ona Arşiv’deki diğer kitaplar kadar iyi</p>
<p class="calibre1">bakılacak.” </p>
<p class="calibre1">Lorren bir elini kaldırarak yanından geçen bir öğrenciye işaret etti. </p>
<p class="calibre1">Koyu sarı saçlı oğlan ansızın durdu ve kaygıyla ona yaklaştı. Her yanından hürmet akarak Baş Arşıvci’ye başıyla selam verdi. Hareketi daha ziyade bir reveransı andırıyordu. “Evet, Lorren Hoca?” </p>
<p class="calibre1">Lorren uzun ellerinden biriyle beni gösterdi. “Simmon, bu Kvot-he. </p>
<p class="calibre1">Birinin ona etrafı gezdirmesi, derslere kaydettirmesi falan lazım. Kilvin mutlaka Zahiriye’ye girmesini istiyor. Onun dışında kararı sana bırakıyorum. İlgilenir misin?” </p>
<p class="calibre1">Simmon kafa sallayıp alnına düşen saçlarını yana çekti. “Evet, Efendim.” </p>
<p class="calibre1">Lorren başka tek kelime etmeden döndü ve yürüyüp gitti. Attığı her uzun adımda siyah hoca cüppesi arkasında dalgalanıyordu. </p>
<p class="calibre1">Simmon benden iki yaş büyük olmasına rağmen bir öğrenci için</p>
<p class="calibre1">gençti. Benden daha uzun boyluydu, fakat çocuksu bir yüze ve utangaç tavırlara sahipti. </p>
<p class="calibre1">“Kalacak bir yer buldun mu?” diye sordu birlikte yürürken. “Bir handa oda falan?” </p>
<p class="calibre1">Başımı iki yana salladım. “Daha bugün geldim. Kaydımı yaptırmaktan ötesini düşünecek zamanım olmadı.” </p>
<p class="calibre1">Simmon kıkırdadı. “Bilirim. Her dönem başında beni hâlâ afakanlar basar.” Sol taralımızda bulunan, kenarlarına ağaçlar dizili geniş bir patikayı işaret etti. “Öyleye önce Koğuşa uğrayalım.” </p>
<p class="calibre1">Durdum. “Fazla param yok,” diye itiraf ettim. Oda tutmayı planlamıyordum. Hem açık havada uyumaya alışkındım, hem de üç</p>
<p class="calibre1"><a id="308"></a>308/853</p>
<p class="calibre1">talentimi giysi, yeme içme, kâğıt kalem ve gelecek dönemin harç ücreti için saklamak istiyordum. Hocaların cömertliğine iki dönem üst üste güvenemezdim. </p>
<p class="calibre1">“Demek mülakat pek iyi geçmedi, ha?” diye halden anlar bir tavırla sordu Simmon, beni kolumdan tutup gri renkli başka bir Üniversite binasına yönlendirerek. Bu seferki üç katlıydı, çok sayıda pencereye sahipti ve ortadaki bir göbeğe bağlı birkaç kanattan oluşuyordu. “Dert etme. Ben buraya ilk geldiğimde korkudan altıma kaçırmıştım. Tabii lafın gelişi.” </p>
<p class="calibre1">“Mülakat o kadar da kötü değildi,” dedim ansızın cebimdeki üç talentten mahcup olarak. “Ama sanırım Lorren Hoca’yı kızdırdım. Sanki biraz...” </p>
<p class="calibre1">“Soğuk muydu?” diye sordu Simmon. “Mesafeli miydi? Taştan fark-sız mıydı?” Bir kahkaha attı. “Lorren hep öyledir. Söylentilere göre Elxa Dal onu güldürebilene on altın mark sözü vermiş.” </p>
<p class="calibre1">“Oh,” dedim biraz rahatlayarak. “İyi öyleyse. Ters düşmek istediğim son insan o. Arşiv’de epey zaman geçirmeyi planlıyorum da.” “Kitaplara iyi baktığın sürece sorun çıkmaz. Lorren genelde kayıtsızdır, ama yine de Arşiv’deyken davranışlarına dikkat et.” Kaşlarını kaldırıp başını iki yana salladı. “Kitapları söz konusu olduğunda yavrularını koruyan bir anne ayı gibidir. Hattâ bir sayfanın köşesini kıvırırken Lorren tarafından yakalanmaktansa bir anne ayının pençesine</p>
<p class="calibre1">düşmeyi yeğlerim.” </p>
<p class="calibre1">Simmon yerdeki bir taşa vurarak patikadan aşağı doğru sekmesine sebep oldu. “Koğuş’ta çeşitli seçeneklerin var. Bir talent sana dönem boyunca kullanabileceğin bir yatak ve yemek kuponu sağlar.” Omuz silkti. “Pek matah değildir, ama en azından yağmurdan korunursun. </p>
<p class="calibre1">İki talent karşılığında biriyle oda paylaşabilir, üç talente de tek kişilik bir oda tutabilirsin.” </p>
<p class="calibre1">“Yemek kuponu nedir?” </p>
<p class="calibre1"><a id="309"></a>309/853</p>
<p class="calibre1">“Yemekhane’de üç öğün yemek çıkar.” Bahçenin karşı tarafındaki basık çatılı uzun bir binayı gösterdi. “Nereden geldiğini düşünmediğin sürece yemekler çok da kötü değildir.” </p>
<p class="calibre1">Kafamda çabucak bir hesap yaptım. Bir talent karşılığında iki aylık yemek ve uyuyacak kuru bir yer hiç de fena bir alışveriş sayılmazdı. </p>
<p class="calibre1">Simmon’a gülümsedim. “Kulağa iyi geliyor.” </p>
<p class="calibre1">Simmon Koğuşun kapısını açarken kafa salladı. “Tamam, demek bir ranza istiyorsun. Gel de bir kahya bulup kaydını yaptıralım.” </p>
<p class="calibre1">Gizemiye’ye mensup olanlar dışındaki öğrencilerin ranzaları</p>
<p class="calibre1">Koğuşun doğu kanadının dördüncü katında, zemin kattaki hamamdan en uzak noktadaydı. Ranzalar Sim’in de dediği gibi ahım şahım</p>
<p class="calibre1">değildi. Fakat dar yataklara temiz çarşaflar seriliydi ve üç beş parça eşyamı saklayabileceğim kilitli bir sandığım da vardı. </p>
<p class="calibre1">Ranzaların alt yatakları çoktan kapışıldığı için odanın karşı köşesindeki üst yataklardan birini seçtim. Yatağımda oturarak dar pen-cerelerden dışarı bakarken, aklıma Tarbean’ın damlarındaki saklanma yerim geldi. Aradaki benzerlik her nedense huzur vericiydi. </p>
<p class="calibre1">Öğle yemeğinde bir kâse dolusu dumanı tüten patates çorbası, bol yağlı birkaç dilim domuz pastırması ve taptaze buğday ekmeği verildi. </p>
<p class="calibre1">Yemekhane’deki yarı yarıya dolu geniş suntalardan yapılma masalarda iki yüz öğrenci oturuyordu. Edilen sohbetlerin odayı dolduran mırıltısı yer yer kahkahalarla ve teneke tepsilere çarpan çatal kaşığın metalik sesiyle kesiliyordu. </p>
<p class="calibre1">Simmon beni upuzun odanın arka köşelerinden birine götürdü. </p>
<p class="calibre1">Oraya yaklaşırken iki öğrenci başını kaldırıp bize baktı. </p>
<p class="calibre1">Simmon tepsisini masaya bırakırken eliyle beni gösterdi. </p>
<p class="calibre1">“Arkadaşlar, Kvothe’yle tanışın. Kendisi en yeni çömezimizdir.” Diğer iki kişiyi işaret etti. “Kvothe, karşında Gizemiye’de okuyan en kötü iki öğrenciyi görüyorsun: Manet ve Wilem.” </p>
<p class="calibre1">“Biz zaten tanışıyoruz,” dedi Wilem. Arşiv’de gördüğüm siyah saçlı Cealdimlinin ta kendisiydi. “Demek sahiden de kayıt yaptırdın,” dedi</p>
<p class="calibre1"><a id="310"></a>310/853</p>
<p class="calibre1">hafif bir şaşkınlıkla. “Benimle kafa buluyorsun sanmıştım.” Sıkmam için elini uzattı. “Hoşgeldin.” </p>
<p class="calibre1">“Tehlu aşkına,” diye mırıldandı Manet, beni tepeden tırnağa</p>
<p class="calibre1">süzerek. En az elli yaşında görünüyordu, karmakarışık saçları ve gür bir sakalı vardı. Daha birkaç dakika önce uyanmış gibi üstü başı dağınıktı. “Sahiden de hissettiğim kadar yaşlı mıyım? Yoksa o</p>
<p class="calibre1">göründüğü kadar genç mi?” </p>
<p class="calibre1">“İkisi de,” dedi Simmon neşeyle ve yerine oturdu. “Kvothe, Manet hepimizin toplamından daha uzun bir zamandır Gizemiye’dedir.” </p>
<p class="calibre1">Manet bu sözlere gülüp geçti. “Hakkımı yeme. Ben hepinizin yaşının toplamından daha uzun bir zamandır buradayım.” </p>
<p class="calibre1">“Üstelik hâlâ sıradan bir E’lir’sin,” dedi Wilem. Yoğun Siaru aksanı yüzünden dalga geçip geçmediği anlaşılmıyordu.. </p>
<p class="calibre1">“E’lir olarak kalmaya itirazım yok,” dedi Manet samimiyetle. "Siz çocuklar daha üst kademelere çıkarsanız pişman olursunuz. Sözüme güvenin. Daha yukarısı hem bir sürü karın ağrısı, hem de bir ton harç parası demek.” </p>
<p class="calibre1">“Guldenimizi almak istiyoruz, Manet,” dedi Simmon. “Tercihen</p>
<p class="calibre1">ölmeden önce.” </p>
<p class="calibre1">“Gulden çok abartılıyor,” diyen Manet ekmeğinden bir lokma ko-</p>
<p class="calibre1">partıp çorbasına bandırdı. Sohbet rahat bir havada geçiyordu; bu şekilde daha önce de pek çok kereler konuştukları gibi bir izlenim edindim. </p>
<p class="calibre1">“Ee, mülakat nasıl geçti?” diye Wilem’e hevesle sordu Simmon. </p>
<p class="calibre1">“Yedi talent, sekiz metelik,” diye homurdandı Wilem. </p>
<p class="calibre1">Simmon şaşırdı. “Tanrı aşkına, neler oldu? Yoksa hocalardan birine yumruk mu attın?” </p>
<p class="calibre1">“Heyecanlandım,” dedi Wilem surat asarak. “Ayrıca Lorren bana</p>
<p class="calibre1">Modeg para biriminin alt değişkenliğini sordu. Kilvin’in soruyu tercüme etmesi gerekti. Yine de bilemedim.” </p>
<p class="calibre1"><a id="311"></a>311/853</p>
<p class="calibre1">“Yüreğim senin için kan ağlıyor,” diye alay etti Sim. “Son iki dönemdir benden daha az harç ödüyordun. Sonunda adalet yerini buldu. Ben bu dönem de beş talent ödedim.” Avucunu açıp elini uzattı. “Sökül bakalım.” </p>
<p class="calibre1">Wilem cebinden bir bakır metelik çıkarıp Sime verdi. </p>
<p class="calibre1">Dönüp Manet’e baktım. “Sen iddiaya girmemiş miydin?” Kar-</p>
<p class="calibre1">makarışık saçlı adam bir kahkaha atarak başını sağa sola salladı. </p>
<p class="calibre1">“Bana karşı iddiaya giren pek çıkmaz,” dedi ağzı doluyken. </p>
<p class="calibre1">“Söyle bakalım,” dedi Simmon iç geçirerek. “Bu dönem ne kadar</p>
<p class="calibre1">ödedin?” </p>
<p class="calibre1">“Bir talent, altı mangır,” dedi Manet, kurt gibi sırıtarak. </p>
<p class="calibre1">İçlerinden biri benim ne kadar harç ödediğimi sormadan konuyu</p>
<p class="calibre1">değiştirdim. “Birinin otuz talent ödediğini duydum. Harçların bu kadar yüksek çıktığı olur mu?” </p>
<p class="calibre1">“Alt kademelerde kaldığın sürece hayır,” cevabını verdi Manet. “Sadece soylular için,” dedi Wilem.  <i class="calibre4">“Kraemlish </i> piç kuruları buraya hiç alınmasalar daha iyi olacak. Bana kalırsa sırf şikayet edebilmek için bu kadar çok para ödüyorlar.” </p>
<p class="calibre1">“Bence mahsuru yok,” dedi Manet. “Benim harcım düşük tutulduğu sürece onlardan istedikleri kadar para alabilirler.” </p>
<p class="calibre1">Masanın karşı tarafına sertçe bırakılan bir tepsi yüzünden irkildim. </p>
<p class="calibre1">“Sanırım benden bahsediyorsunuz.” Tepsiyi bırakan yakışıklı delikanlı mavi gözlere, özenle kesilmiş bir sakala ve Modeglilere has çıkık el-macık kemiklerine sahipti. Kıyafeti parlak pastel tonlamadaydı. </p>
<p class="calibre1">Belinde sapma tel sarılmış bir bıçak asılıydı. Üniversite’de ilk defa silah görüyordum. </p>
<p class="calibre1">“Sovoy?” dedi Simmon afallamış bir halde. “Burada ne işin var?” </p>
<p class="calibre1">“Ben de aynı soruyu kendi kendime soruyordum.” Sovoy başım eğip oturduğu banka baktı. “Burada doğru düzgün bir sandalye bulunmaz mı?” Hareketleri bir saraylı zarateti ile katı, zoraki bir ağırbaşlılığın tuhaf bir karışımını taşıyordu. “Harika. Herhalde yakında yemeğimi</p>
<p class="calibre1"><a id="312"></a>312/853</p>
<p class="calibre1">tahta tabaklarda yemem ve omzumun üzerinden köpeklere kemik atmam gerekecek.” </p>
<p class="calibre1">“Sofra adabı sol omzunuzu kullanmanızı gerektirir, Ekselansları,” </p>
<p class="calibre1">diye lokmasını yutmadan ağzı ekmekle dolu halde konuştu Manet. </p>
<p class="calibre1">Sovoy’un gözleri öfkeyle parlasa da o konuşamadan Simmon araya girdi. “Ne oldu?” </p>
<p class="calibre1">“Harcım atmış sekiz strehlaum olarak belirlendi,” diye söylendi Sovoy. </p>
<p class="calibre1">Simmon’un şaşırmış gibi bir hali yoktu. “Bu para çok mu?” </p>
<p class="calibre1">“Hem de nasıl,” diye kinayeli bir cevap verdi Sovoy. “Üstelik de haksız yere. Bütün sorulara cevap verdim. Bakın buraya yazıyorum, benimle bir alıp veremedikleri var. Mandrag beni hiç sevmiyor. Hemme de öyle. Hem zaten soylulara sizden çok daha fazla yüklendiklerini, bizi limon gibi sıktıklarını herkes bilir.” </p>
<p class="calibre1">"Simmon asilzadedir,” dedi Manet, kaşığıyla onu işaret ederek. “Hali vakti de yerindedir.” </p>
<p class="calibre1">Sovoy burnundan soludu. “Simmon’un babası, Atur’daki teneke bir kralın önünde eğilen kâğıttan bir düktür. Babamın ahırlarındaki seyisler bile siz Atur soylularının yarısından daha asil kanlıdır.” </p>
<p class="calibre1">Simmon oturduğu yerde biraz kasılsa da başını yemeğinden</p>
<p class="calibre1">kaldırmadı. </p>
<p class="calibre1">Wilem sert bakışlı kara gözlerini Sovoy’a çevirdi. Ama o daha bir şey diyemeden Sovoy kendini saldı ve bir eliyle yüzünü sıvazladı. "Özür dilerim Sim; hem senden hem de ailenden. Sadece... işler bu dönem daha iyi gidecek sanıyordum. Ama her şey daha da kötüleşti. </p>
<p class="calibre1">Harçlığım öğrenim ücretimi bile karşılamıyor. Üstelik kimseden de kredi alamadım. Bunun benim için ne kadar küçük düşürücü</p>
<p class="calibre1">olduğundan haberin var mı? Altın Midilli’deki odamdan ayrılmak zorunda kaldım. Artık Koğuş’un üçüncü katındayım. Neredeyse odamı biriyle paylaşmam gerekecekti. Babam duysa ne der?” </p>
<p class="calibre1"><a id="313"></a>313/853</p>
<p class="calibre1">Simmon ağzı dolu halde omuz silkti ve gücenmediğini göstermek</p>
<p class="calibre1">istercesine kaşığıyla bir hareket yaptı. </p>
<p class="calibre1">“Belki böyle tavuskuşu gibi giyinip karşılarına çıkmasaydm sana bu kadar yüklenmezlerdi,” dedi Manet. “Mülakata girerken ipekli şeyler giymeyiver.” </p>
<p class="calibre1">“Demek öyle?” dedi öfkesi tekrar alevlenen Sovoy. “Yani kendimi küçük mü düşüreyim? Saçıma kül mü çalayım? Kıyafetimi mi</p>
<p class="calibre1">yırtayım?” Öfkesi arttıkça aksanı daha da belirginleşiyordu. “Hayır. </p>
<p class="calibre1">Hiçbiri benden üstün değil. Önlerinde diz çökecek halim yok.” Masaya huzursuz bir sessizlik çöktü. Diğer öğrencilerin yakınlardaki masalardan bu gösteriyi seyrettiklerini fark ettim. </p>
<p class="calibre1"> <i class="calibre4">"Hylta tiam,” </i> diye sözlerini sürdürdü Sovoy. “Buradan nefret ediyorum. Havanız kestirilemez ve gayrimedeni. Dininiz barbarca ve tutucu. Fahişeleriniz katlanılmaz ölçüde cahil ve görgüsüz. Diliniz buranın ne kadar sefil bir yer olduğunu anlatacak incelikten yoksun...” </p>
<p class="calibre1">Konuştukça sesini giderek alçalttı, ta ki kendi kendine konuşuyormuş</p>
<p class="calibre1">gibi gözükene dek. “Sülalem elli nesil öncesine dayanıyor. Ağaçlardan ve kayalardan bile eskiyiz. Ama şu halime bak,” diyerek başını avuçlarının arasına alıp teneke tepsisine baktı. “Buğday ekmeği. Tanrılar aşkına, insanı insan yapan yedikleridir.” </p>
<p class="calibre1">Ona bakarken tazecik ekmeğimden koparttığım lokmayı çiğniy-</p>
<p class="calibre1">ordum. Tadı enfesti. </p>
<p class="calibre1">“Aklımdan ne geçiyordu bilmiyorum,” dedi Sovoy ansızın ve ayağa kalktı. “Bu kadarına katlanamam.” Tepsisini almadan çekip gitti. </p>
<p class="calibre1">“İşte Sovoy,” dedi Manet bana. “Fena biri sayılmaz, ama genelde bu kadar sarhoş değildir.” </p>
<p class="calibre1">“Modegli mi?” </p>
<p class="calibre1">Simmon bir kahkaha attı. “Sovoy dan daha Modegli birini</p>
<p class="calibre1">bulamazsın.” </p>
<p class="calibre1">“Onu bu kadar kızdırmamaksın,” dedi Wilem Manet’e. Sert aksanı yüzünden Manet’i azarlıyor mu anlamadım. Yine de Cealdimlilere</p>
<p class="calibre1"><a id="314"></a>314/853</p>
<p class="calibre1">özgü koyu renk bir tene sahip suratından serzeniş akıyordu. Herhalde bir yabancı olarak Sovoy un Birleşik Eyaletler diline ve kültürüne alış-</p>
<p class="calibre1">makta yaşadığı zorluğu iyi anlıyordu. </p>
<p class="calibre1">“Tabii canım, çok zor günler geçiriyor,” dedi Simmon dalga</p>
<p class="calibre1">geçercesine. “Daha geçenlerde uşağını kovması gerekti.” </p>
<p class="calibre1">Ağzı dolu olan Manet iki elini kaldırarak hayali bir kemanı çalarmış</p>
<p class="calibre1">gibi yaptı. Gözlerini yuvarlarken yüzünde hiç de anlayışlı bir ifade yoktu. </p>
<p class="calibre1">“Yakın bir zamanda yüzüklerini satmak zorunda kalmış,” diye</p>
<p class="calibre1">ekledim. Wilem, Simmon ve Manet aynı anda dönüp bana meraklı</p>
<p class="calibre1">gözlerle baktılar. “Parmaklarında açık renkli çizgiler vardı,” diye izah ederek göstermek için kendi elimi kullandım. </p>
<p class="calibre1">Manet beni şöyle bir süzdü. “Vay canına! Yeni öğrencimiz pek</p>
<p class="calibre1">akıllıymış.” Başını Wilem ile Simmon’a çevirdi. “Beyler, iddiaya giresim geldi. Buradaki üçüncü dönemi sona ermeden genç Kvothe’nin Gizemiye’ye gireceğine dair iki meteliğine bahse varım.” </p>
<p class="calibre1">“Üç dönem mi?" dedim şaşırarak. “Bana tek yapmam gerekenin sempatinin temel ilkelerinde ustalaşmam olduğu söylendi.” </p>
<p class="calibre1">Manet nazikçe tebessüm etti. “Aynı şeyi herkese söylerler. Sempati İlkeleri, E’lir’e yükselmeden önce vermen gereken derslerden biridir.” </p>
<p class="calibre1">Hevesle tekrar Wil ile Sim’e doğru döndü. “Ne dersiniz? İki</p>
<p class="calibre1">meteliğine?” </p>
<p class="calibre1">“Ben varım.” Wilem bana bakıp özür dilercesine omuz silkti. </p>
<p class="calibre1">“Alınma. Hangi ihtimal yüksekse hep ona oynarım.” </p>
<p class="calibre1">“Hangi alanda çalışacaksın?” diye sordu bana Manet, karşılıklı el sıkışırlarken. </p>
<p class="calibre1">Bu soru beni hazırlıksız yakaladı. “Sanırım her alanda.” </p>
<p class="calibre1">“Otuz yıl önceki halime benziyorsun,” diyerek kıkırdadı Manet. </p>
<p class="calibre1">“Peki nereden başlayacaksın?” </p>
<p class="calibre1"><a id="315"></a>315/853</p>
<p class="calibre1">“Chandrialılardan,” yanıtını verdim. “Onlar hakkında mümkün</p>
<p class="calibre1">olduğu kadar çok şey öğrenmek istiyorum.” </p>
<p class="calibre1">Manet önce kaşlarını çattı, ardından kahkahalara boğuldu. “Eh, öyleyse sana kolay gelsin. Bizim Sim feylere ve perilere ilgi duyar. Wil ise o saçma sapan Cealdim gök ruhlarına inanır.” Abartılı bir edayla göğsünü gerdi. “Ben de implere ve ayak sürüyenlere düşkünümdür.” </p>
<p class="calibre1">Utançtan yüzümün kızardığını hissettim. </p>
<p class="calibre1">“Tanrı'nın bedeni aşkına, Manet,” dedi ona çıkıştı Sim. “Niye böyle davranıyorsun?” </p>
<p class="calibre1">“Peri masallarını çalışmak isteyen bir çocuğun üzerine iddiaya girdim de ondan,” diye yakındı Manet, çatalıyla beni işaret ederek. </p>
<p class="calibre1">“Ders konusu olarak demek istedi. Yani halk inanışları falan.” </p>
<p class="calibre1">Wilem bana baktı. “Arşiv’de çalışmayı mı düşünüyorsun?” </p>
<p class="calibre1">“Chandrialılar işin sadece bir bölümü,” diye küçük düşmekten kurtulmak için hemen yan çizdim. “Teccam’ın tahkiyesel anlatım teorisini doğrulamak amacıyla farklı kültürlerin inanışlarını incelemek</p>
<p class="calibre1">istiyorum.” </p>
<p class="calibre1">Sim tekrar Manet’e doğru döndü. “Gördün mü? Bugün niye bu</p>
<p class="calibre1">kadar gıcıksın? En son ne zaman uyudun?” </p>
<p class="calibre1">“Benimle öyle konuşma,” diye homurdandı Manet. “Dün gece bir iki saat kestirdim.” </p>
<p class="calibre1">“Peki dün ne gecesiydi?” diye üsteledi Sim. </p>
<p class="calibre1">Manet duraksayarak tepsisine baktı. “Mahv gecesi mi?” </p>
<p class="calibre1">Wilem başını iki yana sallayarak Siaru dilinde bir şeyler mırıldandı. </p>
<p class="calibre1">Simmon’un dehşete düşmüş gibi bir hali vardı. “Manet, dün Zapt’tı. </p>
<p class="calibre1">Yoksa iki gündür uyumuyor musun?” </p>
<p class="calibre1">“Öyle galiba,” dedi Manet emin olamadan. “Kayıt günlerinde zamanı hep karıştırmışımdır. Derslere girmeyince düzenim bozuluyor. Hem ayrıca kendimi Balıkhane’deki bir projeye kaptırdım.” Sesi azalarak kesildi, sonra iki eliyle birden yüzünü ovup bana baktı. “Haklılar. </p>
<p class="calibre1"><a id="316"></a>316/853</p>
<p class="calibre1">Bugün kafam pek yerinde değil. Teccam’ıntahkiyesi ve halk inanışları gibi şeyler bana biraz safsata gibi geliyor, ama eğitim eğitimdir. Seni incitmek istemedim.” </p>
<p class="calibre1">“Sorun değil,” deyip geçtim ve başımla Sovoy’un tepsisini işaret ettim. “Şunu uzatır mısın? Madem ki genç asilzademiz geri gelmeyecek, bari ekmeğini ben yiyeyim.” </p>
<p class="calibre1">Simmon beni derslere kaydettirdikten sonra onca yıldır hayalini kurduğum Arşive bir göz atmak için oraya yollandım. </p>
<p class="calibre1">Bu sefer içeri girdiğimde masada genç bir beyefendi oturuyor, </p>
<p class="calibre1">kalemini pek çok kez bir şeyler yazıp sonra üstünü karaladığı bir kâğıda hafif hafif vuruyordu. Ben yaklaşırken kaşlarını çatarak bir satırı daha karaladı. Zaten suratı kaş çatmak için tasarlanmış gibiydi. </p>
<p class="calibre1">Elleri yumuşak ve solgundu. Kar beyazı keten gömleği ve parlak bir maviye boyalı yeleği para kokuyordu. Henüz Tarbean’ı geride</p>
<p class="calibre1">bırakamamış bir parçamın onun kesesini yürütesi geldi. </p>
<p class="calibre1">Kalemi kâğıda birkaç kez daha vurdu, ardından aşırı derecede bezgin bir sesle iç geçirdi. “İsim,” dedi başını kaldırmadan. </p>
<p class="calibre1">“Kvothe.” </p>
<p class="calibre1">Kayıt defterinin sayfalarını ardarda çevirdi, sonunda birinde durdu. </p>
<p class="calibre1">“Defterde yoksun.” Bir anlığına bana göz atıp yüzünü ekşitti, ardından oyalandığı şeye geri döndü. Ben oradan gitmek için bir harekette bulunmayınca bir sineği savarcasına elini savurdu. “Git başımdan.” </p>
<p class="calibre1">“Ben daha...” </p>
<p class="calibre1">Ambrose kalemini yeniden bıraktı. “Dinle,” dedi ağır ağır, gerizekâlı biriyle konuşurmuş gibi, “defterde yoksun.” Abartılı bir hareket yaparak iki eliyle birden defteri işaret etti. “İçeri giremezsin.” Bu sefer de iç kapıları gösterdi. “O kadar.” </p>
<p class="calibre1">“Daha yeni kayıt yaptırdığım için...” </p>
<p class="calibre1">Bıkkınlıkla ellerini kaldırdı. “Öyleyse tabii ki defterde olmazsın.” </p>
<p class="calibre1">Cebimden kayıt pusulamı çıkardım. “Lorren Hoca bana bunu verdi.” </p>
<p class="calibre1"><a id="317"></a>317/853</p>
<p class="calibre1">“Seni buraya sırtında taşıyarak bile getirse umrumda değil,” diyen Ambrose manalı bir edayla kalemi mürekkebe batırdı. “Artık vaktimi boşa harcamaktan vazgeç. Yapacak işlerim var.” </p>
<p class="calibre1">“Vaktini boşa harcamak mı?” dedim nihayet öfkeye kapılarak. </p>
<p class="calibre1">“Buraya gelmek için neler çektim haberin var mı?” </p>
<p class="calibre1">Gözlerini bana çeviren Ambrose’un yüzünde keyifli bir ifade belirdi. </p>
<p class="calibre1">“Dur tahmin edeyim,” deyip ellerini masaya dayadı ve oradan destek alarak ayağa kalktı. “Yaşadığın tek fahişeli köyde hep diğer çocuklardan akıllı olageldin. Okuma ve sayı sayma alanlarındaki</p>
<p class="calibre1">yeteneklerinle diğer köylüleri hayrete düşürürdün.” </p>
<p class="calibre1">Arkamdaki dış kapının açılıp kapandığını duydum, fakat Ambrose buna dikkat etmeden masanın etrafım dolaştı ve gelip ön kısmına dayandı. “Ebeveynin senin çok özel biri olduğunu biliyorlardı, bu yüzden birkaç sene para biriktirdiler, sana bir çift pabuç aldılar ve domuz bat-taniyesini kesip sana bir gömlek diktiler.” Uzanıp yeni kıyafetimin ku-maşına parmaklarını sürttü. </p>
<p class="calibre1">“Aylarca yürüdün, kağnı arabalarının arkasında yüzlerce kilometre yol aldın. Ama sonunda...” Ellerini iki yana açtı. “Tehlu’ya ve meleklerine şükürler olsun! O parlak gözlerinle işte buradasın ve hayallerle dolusun!” </p>
<p class="calibre1">Kahkahalar duyup döndüğümde, o konuşurken içeri iki erkeğin ve genç bir kadının girmiş olduğunu gördüm. “Tanrı’nın bedeni aşkına, Ambrose. Gene ne oldu?” </p>
<p class="calibre1">“Lanet olası çaylaklar,” diye homurdandı Ambrose, masayı dolaşıp yerine otururken. “Paçavralar içinde çıkagelip buranın sahibiymiş gibi davranıyorlar.” </p>
<p class="calibre1">Yeni gelen üç kişi İSTİFLER yazan kapıya doğru ilerledi. Beni tepeden tırnağa süzerlerken yüzümün utançtan kızarmaması için</p>
<p class="calibre1">direndim. “Bu akşam Eolian’a gidiyor muyuz?” diye sordu içlerinden biri. </p>
<p class="calibre1">Ambrose kafa salladı. “Elbette. Altıncı çanda.” </p>
<p class="calibre1"><a id="318"></a>318/853</p>
<p class="calibre1">“Onların defterde olup olmadıklarını kontrol etmeyecek misin?” di-ye sordum kapı arkalarından kapanırken. </p>
<p class="calibre1">Ambrose parlak, sahte ve hiç de dostane olmayan bir tebessümle bana baktı. “Dinle, sana küçük bir nasihat vereyim. Üstelik de bedavaya. Geldiğin yerde özel biriydin. Buradaysa çenesi düşük veledin tekisin. Bu yüzden bana Re’lar diye hitap et, ranzana geri dön ve Vıntas’ta olmadığımız için hangi pagan tanrısına inanıyorsan ona şükret. Yoksa babamla beraber seni kuduz köpekmişsin gibi bir kazığa zincirlerdik.” </p>
<p class="calibre1">Ardından omuz silkti. “Ya da beni dinleme. Burada kal. Olay çıkar. </p>
<p class="calibre1">Ağlayıp sızla. Hattâ benimle kavga et.” Gülümsedi. “Seni bir güzel pa-taklar, sonra da kulağından tuttuğum gibi buradan attınrım.” </p>
<p class="calibre1">Kalemini aldı ve yazdığı şey her neyse ona geri döndü. </p>
<p class="calibre1">Oradan ayrıldım. </p>
<p class="calibre1">Bu olayın cesaretimi kırdığını düşünebilirsiniz. Kendimi ihanete uğramış, Üniversite’yle ilgili çocukluk hayallerimin yıkılmış olduğunu sanabilirsiniz. </p>
<p class="calibre1">Tam tersine, yüreğime su serpilmişti. Ambrose kendine has</p>
<p class="calibre1">üslubuyla aklımı başıma getirene, bana Üniversite ile Tarbean sokakları arasında pek bir fark bulunmadığını gösterene kadar içimde hep bir tedirginlik hissetmiştim. Ama artık nereye gidersem gideyim insanların aynı olduklarını biliyordum. </p>
<p class="calibre1">Ayrıca öfkeniz geceleyin içinizi ısıtabilir ve incinmiş bir gurur sizi harikulade şeyler yapmaya teşvik edebilir. </p>
<p class="calibre1"><a id="319"></a>OTUZ SEKİZİNCİ BÖLÜM</p>
<p class="calibre1"> <i class="calibre4"><b class="calibre3">Fakülte’de Sempati</b></i></p>
<p class="calibre1">Fakülte, Üniversite’nin en eski binasıydı. Yüzyıllar geçtikçe her yöne doğru genişlemiş, büyüdükçe daha küçük binaları ve avluları içine almıştı. Uzaktan bakıldığında, kaplayabileceği kadar geniş bir alanı kaplamaya çalışan hırslı bir yosun türüne benziyordu. </p>
<p class="calibre1">Binanın içinde yolunuzu bulmanız oldukça zordu. Koridorlar ol-</p>
<p class="calibre1">madık köşelerden dönüyor, beklenmedik yerlerde son buluyor ve</p>
<p class="calibre1">dolambaçlı güzergahlar izliyordu. Aralarında sadece beş metre bulunan bir odadan diğerine gitmek rahatlıkla yirmi dakika sürebiliyordu. </p>
<p class="calibre1">Tabii tecrübeli öğrencilerin bildikleri kestirme yollar yok değildi; hedefe ulaşmak için hangi çalışma odasından veya konferans</p>
<p class="calibre1">salonundan geçileceği gibi. </p>
<p class="calibre1">Avlulardan en az biri tamamen tecrit edilmişti ve oraya erişim sadece bir pencere aşılarak sağlanabiliyordu. Söylentilere bakılırsa içinde öğrencilerin bulunduğu kimi odaların kapısı tuğlalarla örülerek ebediyen kapatılmıştı. Geceleri bu öğrencilerin hayaletleri koridorlarda geziyor, alınyazılarına feryat ederek Yemekhane’deki yemeklerden yakmıyordu. </p>
<p class="calibre1">İlk dersim Fakülte’deydi. Neyse ki Koğuş’taki komşularım sayesinde Fakülte’de yol bulmanın güçlüğünden haberdardım, bu yüzden</p>
<p class="calibre1">yolumu kaybetmeme rağmen ders başlamadan sınıfıma ulaşabildim. </p>
<p class="calibre1">İlk dersimin verileceği yerin küçük bir tiyatroya benzediğini görmek beni şaşırttı. Yükseltilmiş bir kürsünün karşısına yarım daireler şeklinde kat kat sıralar diziliydi. Kumpanyam büyükçe şehirlerde buna benzer yerlerde gösteriler düzenlemişti. Arkalarda bir yere otururken bu düşünce beni az da olsa rahatlattı. </p>
<p class="calibre1">İçim kıpır kıpır bir halde diğer öğrencilerin sınıfa girmelerini seyrettim. Herkes benden en az birkaç yaş daha büyüktü. Ben ilk otuz sempati bağını kafamdan geçirirken, heyecan içindeki öğrencilerin ardı arkası kesilmiyordu. Sonunda sayımız elliyi buldu. Sınıfın yaklaşık dörtte üçünü doldurmuştuk. Bazıları yanlarında kâğıt kalem ile üzerinde yazmak için mukavva getirmişlerdi. Bazılarının yanlarında</p>
<p class="calibre1"><a id="320"></a>320/853</p>
<p class="calibre1">balmumu tabletler vardı. Benim hiçbir şeyim yoktu, ama fazla en-dişelenmiyordum. Kendimi bildim bileli güçlü bir hafızaya sahip olagelmiştim. </p>
<p class="calibre1">Hemme Hoca içeri girdi ve kürsüye çıkıp taştan yapılma büyük bir çalışma masasının arkasında durdu. Koyu renkli hoca cüppesinin içinde etkileyici görünüyordu. Fısıldaşan öğrencilerin susmaları sadece birkaç saniye sürdü. </p>
<p class="calibre1">“Demek gizemci olmak istiyorsunuz?” dedi Hemme. “Masallardaki</p>
<p class="calibre1">gibi bir sihrin peşindesiniz? Ulu Taborlin’le ilgili şarkıları dinlediniz. </p>
<p class="calibre1">Cayır cayır yanan ateş duvarları, sihirli yüzükler, görünmez pelerinler, asla körelmeyen kılıçlar, uçmanızı sağlayan iksirler.” Başını bıkkınlıkla iki yana salladı. “Eğer böyle şeylerin peşindeyseniz vaktinizi boşa harcamayın, çünkü onları burada bulamayacaksınız. Öyle şeyler yoktur.” </p>
<p class="calibre1">Tam bu noktada içeri giren bir öğrenci geç kaldığını anladı ve hemen boş bir sıraya geçti. Ama Hemme onu gözünden kaçırmadı. “Merhaba. Gelebilmene çok sevindim. Adın ne?” </p>
<p class="calibre1">“Gel,” dedi oğlan endişeyle. “Özür dilerim. Gelirken yolumu...” </p>
<p class="calibre1">“Gel,” diye sözünü kesti Hemme. “Niçin buradasın?” </p>
<p class="calibre1">Gel bir anlığına donakaldıktan sonra konuşmayı becerebildi. “Sempati İlkeleri için.” </p>
<p class="calibre1">“Dersime geç kalınmasından hoşlanmam. Yarma sempati saatlerin-</p>
<p class="calibre1">in gelişimini, armonik hareketi ölçmekte kullanılan eski ve daha isa-betsiz saatlerle aralarındaki farkları ve de zamanın doğru değerlendir-ilmesi hususundaki etkilerini konu alan bir rapor hazırlayacaksın.” </p>
<p class="calibre1">Oğlan oturduğu yerde kıpırdandı. “Peki, Efendim.” </p>
<p class="calibre1">Hemme’nin bu tepkiden hoşlanmış gibi bir hali vardı. “Güzel. Madem öyle, sempati nedir?” </p>
<p class="calibre1">İçeri elinde bir mukavvayla başka bir oğlan daldı. Gençti; yani benden sadece bir iki yaş büyük gözüküyordu. Daha yerine otura-madan Hemme onu durdurdu. “Merhabalar,” dedi aşın kibar bir ses tonuyla. “Adın nedir?” </p>
<p class="calibre1"><a id="321"></a>321/853</p>
<p class="calibre1">“Basil, Efendim,” dedi oğlan, sıraların arasında utanmış bir halde dikilerek. Onu tanıdım. Gizlice mülakatını izlediğim öğrenci adaylarından biriydi. </p>
<p class="calibre1">“Basil, sakın Yll’den geliyor olmayasın?” diye sert bir tebessümle sordu Hemme. </p>
<p class="calibre1">“Hayır, efendim.” </p>
<p class="calibre1">“Ahhh,” dedi Hemme, hüsrana uğramış gibi yaparak. “Yll kabilelerinin güneşe bakarak saati belirlediklerini ve bu sebeple dakiklik kavramına yabancı olduklarını duymuştum. Ama madem Yllli değilsin, geç kalman için geçerli bir sebep göremiyorum. Ya sen görebiliyor musun?” </p>
<p class="calibre1">Basil bir bahane bulmaya çalışırcasına ağzını sessizce açıp kapadı, ama anlaşılan vazgeçti. “Hayır, Efendim.” </p>
<p class="calibre1">“Güzel. Yarma Yll’ın ay takvimi ile şimdiye dek öğrenmen gereken daha doğru ve medeni Atur takvimini kıyaslayan bir rapor hazırlayacaksın. Yerine otur.” </p>
<p class="calibre1">Basil dayak yemiş bir köpek misali hiç ses çıkarmadan yakındaki bir sıraya geçti. </p>
<p class="calibre1">Hemme ders anlatırmış gibi yapmayı tamamen bırakarak geç gele-</p>
<p class="calibre1">cek bir sonraki öğrenci için sessizce pusuda bekledi. İşte bu yüzden bahsi geçen öğrenci tereddüt içinde sınıfa adım attığı sırada içeride çıt çıkmıyordu. </p>
<p class="calibre1">Gelen kişi on sekiz yaşlarında genç bir kızdı. Kadınların erkeklere oranının onda bir olduğu Üniversite’de, kız öğrencilere oldukça az rastlanıyordu. </p>
<p class="calibre1">Kızı görünce Hemme’nin tavrı bir nebze yumuşadı. Onu karşılamak için hemen kürsüden indi. “Ah, merhaba canım. Bugünkü derse henüz başlamadığımıza artık seviniyorum.” Kızı kolundan tuttu ve boştaki ilk sıraya kadar ona eşlik etti. </p>
<p class="calibre1">Kızın bu ilgiden utandığı belliydi. “Özür dilerim, Hemme Hoca. </p>
<p class="calibre1">Fakülte düşündüğümden daha büyükmüş.” </p>
<p class="calibre1"><a id="322"></a>322/853</p>
<p class="calibre1">“Endişelenme,” dedi Hemme kibar bir ses tonuyla. “Önemli olan</p>
<p class="calibre1">artık burada bulunman.” Kızın kâğıtlarını ve mürekkebini dizmesine özenle yardım etti, sonra da kürsüye geri döndü. </p>
<p class="calibre1">Artık derse başlayacağını sanıyordum. Fakat ansızın başını kızdan yana çevirdi. “Affedersiniz, hanımefendi.” İçerideki tek bayan oydu. </p>
<p class="calibre1">“Lütfen kabalığımı bağışlayın. Adınız neydi?” </p>
<p class="calibre1">“Ria.” </p>
<p class="calibre1">“Yoksa Rian’ın kısaltması mı?” </p>
<p class="calibre1">“Evet, öyle,” dedi kız gülümseyerek. </p>
<p class="calibre1">“Rian, lütfen bacaklarını bitiştirir misin?” </p>
<p class="calibre1">Hemme bu ricayı öyle samimi bir sesle dile getirmişti ki sınıftan en ufak bir kıkırdama bile yükselmedi. Rian şaşkın bir halde bacaklarını bitiştirdi. </p>
<p class="calibre1">“Artık cehennemin kapıları da kapandığına göre,” dedi Hemme normal ve kaba ses tonuyla, “derse başlayabiliriz.” </p>
<p class="calibre1">Başladı da, üstelik dersin geri kalanı boyunca kıza tek bir kez bile bakmayarak. Bence kasıtsız bir şekilde de olsa ona iyilik yapıyordu. </p>
<p class="calibre1">Sonraki iki buçuk saat bana çok uzun geldi. Abenthy’den öğren-</p>
<p class="calibre1">mediğim bir şey duyma umuduyla onu pür dikkat dinledim, fakat öyle bir şey yoktu. Hemme sempati ilkelerini anlatmasına anlatıyordu, lâkin bunu çok ama çok basit bir seviyede yaptığını kavramam uzun sürmedi. Bu ders benim için tam anlamıyla vakit kaybıydı. </p>
<p class="calibre1">Ders bittikten sonra basamakları koşarak indim ve Hemme'yi tam kapıdan çıkarken yakaladım. “Hemme Hoca?” </p>
<p class="calibre1">Dönüp bana baktı. “Oh evet, sen o dahi çocuksun. Sınıfımda</p>
<p class="calibre1">olduğunu fark etmemiştim. Anlattıklarım ağır gelmemiştir umarım.” </p>
<p class="calibre1">Dürüst bir cevap vermeyecek kadar kafam çalışıyordu. “Konunun</p>
<p class="calibre1">temelini çok güzel anlattınız, efendim. Bugün ele aldığınız ilkelerin sınıftaki diğer öğrenciler için çok sağlam bir temel teşkil edeceğine hiç</p>
<p class="calibre1"><a id="323"></a>323/853</p>
<p class="calibre1">şüphem yok.” İkili ilişkiler, kumpanyacılar için önde gelen vasıflardan biridir. </p>
<p class="calibre1">İltifatım karşısında biraz göğsünü kabarttı, sonra bana daha</p>
<p class="calibre1">yakından baktı.  <i class="calibre4">“Diğer </i>öğrenciler mi?” diye sordu. </p>
<p class="calibre1">“Korkarım ben temel ilkelere zaten hakimim, efendim. Üç kanunu ve on dört önermeyi iyi biliyorum. Buna ek olarak ilk doksan...” “Evet, evet, anlıyorum,” diyerek sözümü kesti. “Şu an çok meşgulüm. Bu konuyu yarın dersten önce konuşalım.” Döndü ve hızlı adımlarla oradan uzaklaştı. </p>
<p class="calibre1">Yarım somun ekmek hiç yoktan iyidir, diye düşünerek omuz silktim ve Arşive yollandım. Madem Hemme’nin derslerinden bir şey</p>
<p class="calibre1">öğrenemeyecektim, ben de kendi kendimi eğitirdim. </p>
<p class="calibre1">Bu sefer Arşive girdiğimde masanın arkasında genç bir kadın oturuyordu. Uzun siyah saçlarıyla ve ışıltılı gözleriyle çarpıcı bir güzelliğe sahipti. Ambrose’a göre büyük bir gelişmeydi. </p>
<p class="calibre1">Ben masaya yaklaşırken gülümsedi. “Adın ne?” </p>
<p class="calibre1">“Kvothe,” dedim. “Arliden oğlu.” </p>
<p class="calibre1">Kafa sallayıp kayıt defterinin sayfalarını taramaya başladı. </p>
<p class="calibre1">“Ya seninki?” diye sordum, sessizliği bozmak için. </p>
<p class="calibre1">“Fela,” dedi başım kaldırmadan. Sonra kalemiyle defterdeki bir satıra vurdu. “İşte buradasın. İçeri girebilirsin.” </p>
<p class="calibre1">Giriş kapısına ek olarak antrede iki kapı daha vardı. Birinde</p>
<p class="calibre1">İSTİFLER, ötekindeyse KİTAPLAR yazıyordu. İkisi arasındaki farkı bilmediğimden İSTİFLER yazanı seçtim. Zaten istediğim de oydu. Yan yana istiflenmiş raflar dolusu kitap. </p>
<p class="calibre1">Tam elimi kapı koluna atmışken Fela’nın sesi beni durdurdu. </p>
<p class="calibre1">“Affedersin. Buraya ilk defa geliyorsun, değil mi?” </p>
<p class="calibre1">Kapının kolunu bırakmadan kafa salladım. Amacıma öyle yak-</p>
<p class="calibre1">laşmıştım ki. Acaba şimdi ne olacaktı? </p>
<p class="calibre1"><a id="324"></a>324/853</p>
<p class="calibre1">“İstifler sadece Gizemiye öğrencilerine açıktır,” dedi özür dilercesine. Ayağa kalkıp masanın etrafından dolandı ve diğer kapıya kadar gitti. “Benimle gel.” </p>
<p class="calibre1">Kapı kolunu gönülsüzce bırakıp onu takip ettim. </p>
<p class="calibre1">Fela ağır tahta kapıyı açmak için iki elini birden kullanarak uzun masalarla dolu geniş, yüksek tavanlı bir odayı gözler önüne serdi. Bir düzine öğrenci odanın farklı yerlerinde kitap okuyordu. Onlarca sempati lambasının sabit ışığıyla içerisi iyice aydınlanıyordu. </p>
<p class="calibre1">Fela bana sokulup alçak sesle konuştu. “Burası esas okuma alanı. </p>
<p class="calibre1">Temel derslerden çoğu için gereken kitapları burada bulabilirsin.” </p>
<p class="calibre1">Kapıyı ayağıyla açık tutarak odanın duvarlarından birini kaplayan büyük bir raf dizisindeki üç ya da dört yüz kitabı işaret etti. Daha önce hiç bu kadar çok kitabı bir arada görmemiştim. </p>
<p class="calibre1">Fela usulca konuşmayı sürdürdü. “Burası sessiz bir yerdir. Fısıldam-ak dışında konuşulmaz.” Odadaki anormal denebilecek sessizlik benim de dikkatimi çekmişti. “Burada bulunmayan bir kitap istersen</p>
<p class="calibre1">şuradaki masaya ricada bulunabilirsin,” diyerek bir yeri işaret etti. </p>
<p class="calibre1">“Kitap bulunup sana verilir.” </p>
<p class="calibre1">Bir soru sormak için ona doğru döndüğümde bana ne kadar yakın</p>
<p class="calibre1">durduğunu fark ettim. Üniversite’deki en çekici kadınlardan biriyle aramda on santimden daha az bir mesafe olduğunu daha önce görmemem, Arşiv’i ne kadar arzuladığımı anlatıyordur herhalde. “Bir kitabın bulunması genellikle ne kadar zaman alır?” diye alçak sesle sordum, ona aval aval bakmamaya çalışarak. </p>
<p class="calibre1">“Duruma göre değişir,” derken uzun siyah saçlarını omzunun ar-</p>
<p class="calibre1">kasına attı. “Bazen işimiz yoğun olur. Ayrıca bazıları kitap bulmakta diğerlerinden daha başarılıdırlar.” Omuz silkince saçlarının bir kısmı savrulup koluma sürtündü. “Genelde bir saati geçmez.” </p>
<p class="calibre1">Kafa salladım. Tüm Arşiv’i gözden geçiremeyeceğimi öğrenmek</p>
<p class="calibre1">bende hayal kırıklığı yaratmışsa bile heyecanımı koruyordum. Daha önce de dediğim gibi, yarım somun ekmek hiç yoktan iyiydi. </p>
<p class="calibre1"><a id="325"></a>325/853</p>
<p class="calibre1">“Teşekkürler, Fela,” deyip içeri girdim ve o da kapının arkamdan kapanmasına izin verdi. </p>
<p class="calibre1">Ama hemen sonra yanıma geri döndü. “Bir şey daha var,” dedi usulca. “Aslında söylememe bile gerek yok ama buraya ilk defa geliyorsun...” Yüz ifadesi ciddiydi. “Kitaplar bu odada kalmalı. Arşiv’den hiçbir şey çıkartılmaz.” </p>
<p class="calibre1">“Tabii,” dedim. “Doğal olarak.” Bilmiyordum. </p>
<p class="calibre1">Fela gülümseyerek kafa salladı. “Emin olmak istedim, hepsi o. Bir iki sene önce buraya babasının kütüphanesinden kafasına göre kitap almaya alışkın genç bir beyefendi geldi. Lorren’in kaşlarını çattığını ya da sesini yükselttiğini o güne kadar hiç görmemiştim. Ama o çocuğu yolda kitaplarından biriyle yakalayınca...” Gördüklerini dile getire-meyeceğini belirtir gibi başım sağa sola salladı. </p>
<p class="calibre1">Uzun boylu, ağırbaşlı hocayı kızgın bir halde gözümün önünde canlandırmaya</p>
<p class="calibre1">çalıştım, </p>
<p class="calibre1">fakat</p>
<p class="calibre1">başarılı</p>
<p class="calibre1">olamadım. </p>
<p class="calibre1">“Uyarın</p>
<p class="calibre1">için</p>
<p class="calibre1">teşekkürler.” </p>
<p class="calibre1">“Rica ederim.” Fela antreye geri döndü. </p>
<p class="calibre1">Bana gösterdiği masaya yaklaştım. “Nasıl kitap isteyebilirim?” diye oradaki katibe usulca sordum. </p>
<p class="calibre1">Adam bana öğrencilerin adları ve istekleriyle dolu büyük bir kayıt defteri gösterdi. Bazı istekler belirli kitaplar ve yazarlar içinken, ötekiler daha genel bilgilere yönelikti. Kayıtlardan biri gözüme takıldı:</p>
<p class="calibre1">“Basil-Yll ay takvimi. Atur takviminin tarihi.” Odaya bakınınca Hemme’nin dersinde gördüğüm oğlanı bir kitabın üstüne eğilmiş, not-lar alırken buldum. </p>
<p class="calibre1">Deftere yazdım: “Kvothe-Chandrialıların tarihi. Chandrialılarla ve belirtileriyle ilgili ifadeler: siyah gözler, mavi alevler, vs.” </p>
<p class="calibre1">Ardından raflara gidip kitapları gözden geçirmeye başladım. </p>
<p class="calibre1">Birkaçını Ben’den aldığım derslerden hatırlıyordum. Odada yegane ses kâğıda sürtünen kalemlerden ya da çevrilen sayfalardan çıkıyordu. Bu durumdan rahatsızlık duyacağım yerde sessizliği huzur verici buldum. </p>
<p class="calibre1"><a id="326"></a>326/853</p>
<p class="calibre1">Sonradan mezar sessizliğini andıran ortamıyla oraya “Kabir” </p>
<p class="calibre1">denildiğini öğrenecektim. </p>
<p class="calibre1">Sonunda  <i class="calibre4">Sıradan Ejderusların Çiftleşme Davranışları </i> adlı kitap dikkatimi çekti ve onu alıp okuma masalarından birine götürdüm. Bu kitabı seçmemin sebebi, kapağında güzel bir ejderha kabartması olmasıydı. Fakat okumaya başlayınca yaygın bazı efsanelerle ilgili bilimsel araştırmaları içerdiğini gördüm. </p>
<p class="calibre1">Ejderha mitinin büyük olasılıkla çok daha sıradan ejderuslardan türediğini anlatan bölümü yarılamışken yanımda bir katip belirdi. </p>
<p class="calibre1">“Kvothe?” Ben kafa sallayınca kapağı mavi kumaş kaplı bir kitap uzattı. </p>
<p class="calibre1">Kitabı açar açmaz hüsrana uğradım. İçi sağdan soldan derlenmiş</p>
<p class="calibre1">peri masallarıyla doluydu. Faydalı bir şey bulmayı umarak sayfaları çevirmeyi sürdürdüm, ama karşıma çocukları eğlendirmek için</p>
<p class="calibre1">yazılmış saçma sapan maceralardan başka bir şey çıkmadı. Bilirsiniz işte: Cesur bir yetim Chandrialıları kandırır, servet kazanır, prensesle evlenir ve birlikte sonsuza dek mutlu yaşarlar. </p>
<p class="calibre1">İç geçirerek kitabı kapattım. Böyle olabileceğini tahmin etmiştim. </p>
<p class="calibre1">Chandrialılar ailemi öldürene dek ben de onların bir çocuk masalı olduklarını</p>
<p class="calibre1">sanıyordum. </p>
<p class="calibre1">Bu</p>
<p class="calibre1">tür</p>
<p class="calibre1">araştırmalarla</p>
<p class="calibre1">bir</p>
<p class="calibre1">yere</p>
<p class="calibre1">varamayacaktım. </p>
<p class="calibre1">Kayıt masasına döndüm ve uzun uzun düşünüp istek defterine yeni bir satır yazdım: “Kvothe-Amyr Nizamı’nın tarihi. Amyrlerin kökeni. </p>
<p class="calibre1">Amyrlerin çalışmaları.” Satırın sonuna varınca yeni bir satıra geçmeyip masanın arkasındaki katibe baktım. “Amyrlerle ilgili ne varsa razıyım,” dedim. </p>
<p class="calibre1">“Şimdi biraz yoğunuz,” diyen adam odayı işaret etti. Ben içeri girdikten sonra bir düzine öğrenci daha gelmişti. “Ama mümkün olan en kısa zamanda senin için bir şeyler buluruz.” </p>
<p class="calibre1">Masaya döndüm ve çocuk kitabına biraz daha baktıktan sonra, </p>
<p class="calibre1">tekrar ejderusla ilgili olanı elime aldım. Bu seferki bekleyiş çok daha</p>
<p class="calibre1"><a id="327"></a>327/853</p>
<p class="calibre1">uzun sürdü. Tam Susquinian'ın garip bir biçimde kış uykusuna yazları yattığını okurken omzumda hafif bir dokunuş hissettim. Kucağı kitaplarla dolu bir katip veya belki de merhaba demek için uğramış Basil’i görmeyi bekleyerek döndüm. Karşımda kapkara cüppesiyle Lorren</p>
<p class="calibre1">Hoca’yı bulunca çok şaşırdım. </p>
<p class="calibre1">“Gel,” dedi usulca ve kendisini izlememi işaret etti. </p>
<p class="calibre1">Neler olduğunu bilmeden onunla beraber okuma odasından çıktım. </p>
<p class="calibre1">Katip masasının arkasındaki bir merdivenden inip içinde bir masayla iki sandalyenin bulunduğu küçük, sade bir odaya girdik. Arşiv bunun gibi odalarla doluydu. Okuma deliği denilen bu yerler, Gizemiye mensuplarının kendi başlarına oturup ders çalışmaları için tasarlanmıştı. </p>
<p class="calibre1">Lorren istek defterini masaya açtı. “Yeni kâtiplerimizden birine görevinde yardımcı olurken gözüme isteğin ilişti,” dedi. “Chandrialılara ve Amyrlere karşı ilgi mi duyuyorsun?” </p>
<p class="calibre1">Kafa salladım. </p>
<p class="calibre1">“Bunun sebebi eğitmenlerinden aldığın bir ödev mi yoksa?” </p>
<p class="calibre1">Bir an için ona doğruyu söylemeyi düşündüm. Aileme neler</p>
<p class="calibre1">olduğunu, Tarbean’da duyduğum hikâyeyi. </p>
<p class="calibre1">Fakat Chandrialılardan bahsettiğimde Manet’ten aldığım tepki bana bunun ne kadar budalaca olabileceğini göstermişti. Hem zaten onları kendi gözlerimle görene dek ben de Chandrialılara inanmamıştım. </p>
<p class="calibre1">Daha öncesinde biri bana onlarla karşılaştığını söylese o kişiye deli derdim. </p>
<p class="calibre1">Lorren en iyi ihtimalle hayalperest, en kötü ihtimalle de budala bir çocuk olduğumu sanırdı. Ansızın medeniyetin temel taşlarından</p>
<p class="calibre1">birinde, Üniversitenin Baş Arşivcisi’nin karşısında oturduğumun ayırdına vardım. </p>
<p class="calibre1">Bu da bana yeni bir bakış açısı kazandırdı. Bir Rıhtımyanı tavernasında yaşlı bir adamın anlattığı öyküler bana aniden çok uzak ve önemsiz gözüktü. </p>
<p class="calibre1"><a id="328"></a>328/853</p>
<p class="calibre1">Başımı sağa sola salladım. “Hayır, efendim. Sadece merakımı gidermeye çalışıyordum.” </p>
<p class="calibre1">“Meraka karşı büyük saygı duyarım,” dedi Lorren ifadesiz bir sesle. </p>
<p class="calibre1">“Belki seninkini biraz olsun giderebilirim. Amyrler, Atur İmparatorluğu’nun gücünü koruduğu dönemde kilisenin bir parçasıydılar. </p>
<p class="calibre1"> <i class="calibre4">hare. Enim Euge </i> diye de bir sloganları vardı. Çevrildiğinde kabaca</p>
<p class="calibre1">‘herkesin iyiliği için’ anlamına geliyor. Hukuki yetkileri bulunuyordu ve hem dini hem de laik mahkemelerde yargıç olarak görev yapabiliy-orlardı. Hepsi de bir yere kadar dokunulmazlığa sahipti.” Bunların çoğunu zaten biliyordum. “Ama nasıl ortaya çıktılar?” diye sordum. </p>
<p class="calibre1">Skarpi’nin öyküsüne ancak bu kadar yaklaşabilmeye cesaret</p>
<p class="calibre1">edebilmiştim. </p>
<p class="calibre1">“Gezgin yargıçlardan türediler,” dedi Lorren. “Kasabadan kasabaya gezen, küçük Atur yerleşkelerine adalet götüren insanlardan.” </p>
<p class="calibre1">“Yani Atur kökenli miydiler?” </p>
<p class="calibre1">Bana dikkatle baktı. “Başka nereden geleceklerdi ki?” </p>
<p class="calibre1">Bir türlü doğruyu söyleyemedim: Yaşlı bir adamın öyküsü</p>
<p class="calibre1">yüzünden, Amyrlerin kökeninin Atur İmparatorluğu’ndan çok daha eskilere dayandığım düşündüğümü. Günümüzde de varlıklarını</p>
<p class="calibre1">sürdürdüklerini. </p>
<p class="calibre1">Lorren sessizliğimi cevap kabul etti. “Sana bir tavsiyem var,” dedi nazikçe. “Amyrler dramatik figürlerdir. Çocukken hepimiz Amyr</p>
<p class="calibre1">rolüne bürünüp tahta kılıçlarla rol icabı dövüşmüşüzdür. Genç oğlanların böyle hikâyelere ilgi duymaları son derece doğaldır,” Gözlerime baktı. “Fakat bir adam, hele hele bir  <i class="calibre4">gizemci </i> bugüne odaklanmalıdır. </p>
<p class="calibre1">Daha pratik konularla ilgilenmelidir.” </p>
<p class="calibre1">Gözlerini gözlerimden ayırmaksızın sözlerini sürdürdü. “Henüz çok gençsin. Pek çok insan seni sırf bu özelliğine bakarak değerlendirecek-tir.” Konuşmak için bir nefes aldım, ama elini kaldırarak beni durdurdu. “Seni çocuksu fantezilerle uğraşmakla suçlamıyorum. </p>
<p class="calibre1"><a id="329"></a>329/853</p>
<p class="calibre1">Sadece çocuksu fantezilerle uğraşıyormuş gibi  <i class="calibre4">görünmemeni </i> salık veriyorum.” Sözlerini her zamanki kadar sakin bir bakışla noktaladı. </p>
<p class="calibre1">Ambrose’un bana nasıl muamele ettiğini hatırlarken yanaklarımın kızardığını hissettim. </p>
<p class="calibre1">Lorren bir kalem çıkarıp yazdığım satırdaki bazı sözcükleri karaladı. </p>
<p class="calibre1">“Meraka karşı büyük saygı duyarım,” dedi. “Ama başkaları benim gibi düşünmez. Buradaki ilk döneminde boş yere zorlanmam istemem. </p>
<p class="calibre1">Böyle dertlerle boğuşmadan da işinin güç olduğu fikrindeyim.” </p>
<p class="calibre1">Nedense onu hayal kırıklığına uğratmışım gibi bir hisse kapılarak başımı eğdim. “Anlıyorum. Teşekkürler, Efendim.” </p>
<p class="calibre1"><a id="330"></a>OTUZ DOKUZUNCU BÖLÜM</p>
<p class="calibre1"> <i class="calibre4"><b class="calibre3">Yetecek Kadar İp</b></i></p>
<p class="calibre1">Ertesi gün Hemme’nin dersine on dakika erken gidip en ön sırada oturdum. Onunla vakitlice konuşabilmeyi, böylece kendimi can sıkıcı bir dersten kurtarabilmeyi umuyordum. </p>
<p class="calibre1">Maalesef Hemme erken gelmedi. O sınıfın alt kapılarının birinden girip yükseltilmiş kürsüye çıkan üç basamağı tırmanırken konferans salonu doluydu. Yerine geçtikten sonra etrafına bakınarak gözleriyle beni aradı. “Ah evet, genç dahimiz. Lütfen ayağa kalkar mısın?” Neler olduğunu kestiremeden doğruldum. </p>
<p class="calibre1">“Sevindirici bir haberim var,” dedi Hemme. “Bay Kvothe sempatinin ilkelerini bütünüyle kavradığı yönünde beni temin etti. Bu yüzden bugünkü dersi o verecek.” Elini yana doğru açarak beni kürsüye çağırdı. Bana sert gözlerle bakıp gülümsedi. “Bay Kvothe?” </p>
<p class="calibre1">Elbette ki benimle dalga geçiyor, oturduğum sıraya utanç içinde sineceğimi sanıyordu,. </p>
<p class="calibre1">Ama hayatımdaki zorbalardan artık canıma tak etmişti. O nedenle kürsüye çıkıp elini sıktım. İyi bir sahne tonuyla öğrencilere hitap ettim. “Bana tanıdığı bu fırsat için Hemme Hoca’ya teşekkürü bir borç bilirim. Bu çok önemli konuya biraz ışık tutmasına yardımcı olabilirsem ne mutlu bana.” </p>
<p class="calibre1">Bu oyunu başlatan Hemme olduğu için kendini küçük düşürmeden</p>
<p class="calibre1">beni durduramazdı. Elimi sıkarken bana bir kurdun ağaca çıkmış bir kediye attığı türden bir bakış attı. Kendi kendine gülümseyerek kür-süden indi ve ön sırada boşalttığım yere oturdu. Cehaletime duyduğu güvenle oyunun sürmesine göz yumdu. </p>
<p class="calibre1">Hemme orada iki hata yapmamış olsaydı, böyle bir durumla başa</p>
<p class="calibre1">çıkamazdım. Öncelikle dün söylediklerime inanmamıştı. İkincisi, beni mümkün olduğunca çok utandırmayı arzuluyordu. </p>
<p class="calibre1">Kısacası bana kendi kendimi asmama yetecek kadar ip verdiğini</p>
<p class="calibre1">sanıyordu. Anlaşılan bir kez bağlandıktan sonra ilmiği başka birinin de boynuna kolayca geçirebileceğimi düşünmemişti. </p>
<p class="calibre1"><a id="331"></a>331/853</p>
<p class="calibre1">Dönüp sınıfa baktım. “Bugün sempati yasalarına dair uygulamalı bir örnek vereceğim. Fakat zamanımız kısıtlı olduğu için hazırlıklarda yardıma ihtiyaç duyuyorum.” Rasgele bir öğrenciyi işaret eltim. “Rica etsem bana Hemme Hoca’dan bir tel saç getirebilir misin?” </p>
<p class="calibre1">Hemme abartılı bir cömertlikle bir iane verdi. Öğrenci saç telini bana getirirken Hemme hakiki bir keyifle gülümsüyor, yaptığım</p>
<p class="calibre1">hazırlık ne kadar gösterişli olursa utancımın da o kadar büyük olacağını düşünüyordu. </p>
<p class="calibre1">Bu kısa gecikmeden istifade ederek elimde ne gibi malzemeler</p>
<p class="calibre1">olduğuna baktım. Kürsünün bir köşesinde duran küçük bir maltıza ek olarak çekmecelerde yaptığım hızlı bir arama biraz tebeşir, bir prizma, kükürt başlı kibritler, bir büyüteç, birkaç mum ve garip şekillere sahip metal bloklar ortaya çıkardı. Mumlardan üçünü alıp gerisini bıraktım. </p>
<p class="calibre1">Hemme Hocanın saç telini öğrencinin elinden alırken onun Basil, yani dün Hemme’nin rezil ettiği oğlan olduğunu gördüm. </p>
<p class="calibre1">“Teşekkürler, Basil. Rica etsem şu maltızı indirip olabildiğince çabuk yakar mısın?” Basil’in yakınıma getirdiği maltızın küçük bir körüğe sahip olduğunu görünce çok sevindim. O kömürlerin üstüne alkol döküp yakarken ben de sınıfa hitap ettim. </p>
<p class="calibre1">“Sempatiyle ilgili kavramları idrak etmek pek kolay değildir. Ama hepsinin altında üç basit yasa yatar. </p>
<p class="calibre1">“Bunlardan ilki, ‘aradaki benzerlik sempatiyi güçlendirir’ diyen Karşıtlık Doktrini’dir. İkinci yasa olan Köken Ilkesi’ne göre ‘bir şeyin parçası, o şeyin tamamını temsil eder.’ Üçüncüsü yasa olan Korunum Yasası ise ‘enerjinin yoktan var, vardan da yok edilemeyeceğini’ söyler. </p>
<p class="calibre1">Yani üç K.” </p>
<p class="calibre1">Durup kâğıda yazı yazan elli farklı kalemin sesini dinledim. Yanımdaki Basil gayretle körüğü pompalıyordu. Zamanla bundan zevk</p>
<p class="calibre1">alabileceğini düşündüm. </p>
<p class="calibre1">“Henüz tam olarak anlaşılmıyorsa endişe etmeyin. Yapacağım uygulama sayesinde her şey açıkça görülecek.” Aşağıya baktığımda maltızın</p>
<p class="calibre1"><a id="332"></a>332/853</p>
<p class="calibre1">hızla ısınmakta olduğunu gördüm. Basil’e teşekkür edip sığ bir metal tavayı kömürlerin üzerine astım ve erimeleri için iki mumu onun içine bıraktım. </p>
<p class="calibre1">Üçüncü mumu masadaki bir şamdana diktim ve çekmecedeki</p>
<p class="calibre1">kükürt başlı kibritlerden biriyle onu yaktım. Ardından tavayı ateşten aldım ve eriyik haldeki mumu dikkatle masaya dökerek yumruk</p>
<p class="calibre1">büyüklüğünde, yumuşak bir balmumu kütlesi oluşturdum. Başımı</p>
<p class="calibre1">tekrar öğrencilere doğru çevirdim. </p>
<p class="calibre1">“Sempatide yaptıklarınızın çoğu, enerjiyi yeniden yönlendirmekten ibarettir. Sempati bağları enerjinin transferinde kullanılır.” Kütledeki fitilleri ayıkladım ve balmumunu yoğurarak insana benzer bir şekle soktum. “Bahsettiğim ilk yasa, yani ‘benzerlik sempatiyi güçlendirir’</p>
<p class="calibre1">en basit ifadeyle, iki şey birbirine ne kadar çok benziyorsa aralarındaki sempati bağının da o kadar güçlü olması demektir.” Basit bebeği herkesin görmesi için sınıfa doğru tuttum. “Bu,” dedim, “Hemme Hoca.” Odanın farklı farklı yerlerinden kahkahalar yükseldi. “Daha doğrusu Hemme Hoca’nın sempatik temsili, içinizde bunun neden pek de iyi bir temsil olmadığını tahmin etmek isteyen var mı?” </p>
<p class="calibre1">Sınıfa bir sessizlik çöktü. Öğrencilerin bu mesafeli tutumlarının uzunca bir süre devam etmesine izin verdim. Hemme dün hepsinin gözünü korkutmuştu ve tepki verirken ağırdan alıyorlardı. Nihayet odanın arkalarındaki bir öğrenci dedi ki, “Boyutları yüzünden mi?” </p>
<p class="calibre1">Kafa sallayıp sınıfa bakmayı sürdürdüm. </p>
<p class="calibre1">“Çünkü aslı balmumundan oluşmuyor,” dedi bir başkası. </p>
<p class="calibre1">Tekrar kafa salladım. “Şekil itibarıyla ona az da olsa benzemesine karşın bu çok kötü bir sempatik temsil. O yüzden buna dayanan bir sempati bağı güçsüz kalacaktır. Olsa olsa yüzde ikilik bir etkinlikten söz edilebilir. Bu oranı nasıl arttırabiliriz?” </p>
<p class="calibre1">Bu seferki sessizlik ilkinden daha kısa sürdü. “Bebeği büyütebilirsin,” diye önerdi biri. Kafa sallayıp bekledim. Başka sesler de yükseldi. </p>
<p class="calibre1">“Suratını</p>
<p class="calibre1">Hemme</p>
<p class="calibre1">Hocanmkine</p>
<p class="calibre1">benzetebilirsin.” </p>
<p class="calibre1">“Boyayabilirsin.” “Küçük bir cüppe giydir.” Herkes güldü. </p>
<p class="calibre1"><a id="333"></a>333/853</p>
<p class="calibre1">Susmaları için elimi kaldırdım ve bu komutuma ne kadar çabuk uyulduğuna şaşırdım. “Pratikliği bir kenara bırakıp tüm bunları</p>
<p class="calibre1">yaptığımızı farz edelim. Yanımda bir seksen boyunda, tepeden tırnağa giydirilmiş, ustaca hazırlanmış bir Hemme bebeği duruyor.” Elimle işaret ettim. “Tüm bu çabayla bile en fazla yüzde onluk ya da on beşlik bir sempati bağı umabilirsiniz. Hiç ama hiç iyi değil. </p>
<p class="calibre1">“Bu da bizi ikinci yasaya, yani Köken’e getiriyor. Bunu hatırlamanın kolay bir yolu da şudur: ‘bir kez beraber olanlar her zaman beraber-dir.’ Hemme Hoca’nın cömertliği sayesinde elimde saçının bir telini tutuyorum.” Saç telini havaya kaldırdım ve gösterişli bir edayla be-beğin başına yapıştırdım. “Bu kadarcık bir şey sayesinde sempati bağımız bir anda yüzde otuz veya otuz beşlik bir seviyeye çıktı.” </p>
<p class="calibre1">Konuşurken bir yandan da gözüm Hemme’nin üzerindeydi. İlk başta biraz temkinli durmasına rağmen yine o kendini beğenmiş sırıtışını takınmıştı. Uygun bir bağ ve doğru düzgün odaklanmış bir Al ar olmadan dünyadaki tüm balmumunun ve saçların bile bir işe yaramayacağının farkındaydı. </p>
<p class="calibre1">Beni budala sandığından emin olarak ona mumu gösterdim. “İzninizle, Hocam?” Elini görkemli bir hareketle sallayarak arkasına yaslandı ve kendinden emin bir vaziyette kollarını kavuşturdu. </p>
<p class="calibre1">Bağ kurmayı elbette ki biliyordum. Zaten ona da söylemiştim. </p>
<p class="calibre1">Ayrıca Ben bana Alar’ı, yani sopa inancını daha on iki yaşımdayken öğretmişti. </p>
<p class="calibre1">Ama ikisiyle de uğraşmadım. Bebeğin ayağını mum alevine soktum. </p>
<p class="calibre1">Alev titreşirken balmumundan dumanlar yükseldi. </p>
<p class="calibre1">Herkes başını uzatıp Hemme Hocaya bakarken gergin ve heyecanlı bir sessizlik yaşandı. </p>
<p class="calibre1">Hemme şaşırmış gibi yaparak omuz silkti. Fakat gözlerindeki bakış</p>
<p class="calibre1">kapanmak üzere olan bir kapanın çenesine benziyordu. Dudağının kenarı bir sırıtışla kıvrıldı ve oturduğu sıradan kalkmaya davrandı. </p>
<p class="calibre1">“Hiçbir şey hissetmiyorum. Zaten...” </p>
<p class="calibre1"><a id="334"></a>334/853</p>
<p class="calibre1">“Aynen öyle,” dedim, sesimi bir kamçı gibi kullanarak. Şaşıran öğrencilerin dikkati tekrar bana çevrildi. “Peki neden?” Sınıfa beklenti içinde baktım. </p>
<p class="calibre1">“Az önce bahsettiğim üçüncü yasa, yani Korunum yüzünden. ‘Enerji yoktan var edilemeyeceği gibi vardan da yok edilemez, sadece bulunur ya da kaybedilir.’ Saygıdeğer öğretmenimizin ayağının altına bir mum koysam pek bir şey olmazdı. Ve şu an ısının sadece yüzde otuz beş</p>
<p class="calibre1">kadarı transfer olduğu için o kadar küçük bir sonuçla bile</p>
<p class="calibre1">karşılaşmıyoruz.” </p>
<p class="calibre1">Biraz düşünmeleri için duraksadım. “Sempatinin temel sorunu da budur. Enerjiyi nereden bulacağız? Aslında cevap oldukça basit.” Mu-mu üfleyerek söndürdüm, sonra maltızın aleviyle tekrar yaktım. </p>
<p class="calibre1">Gereken birkaç sözcüğü bıyık altından mırıldandım. “Mum ile daha güçlü bir ateş arasında ikinci bir sempati bağı kurarak.Zihnimi ikiye ayırıp biriyle Hemme’yi ve bebeği, öteki parçayla da mumu ve maltızı birbirine bağladım, “istenen etkiyi yaratabiliriz.” </p>
<p class="calibre1">Soğukkanlı bir edayla balmumu bebeğin ayağını mum fitilinin iki buçuk santim kadar yukarısına getirdim. Zaten alevin en sıcak noktası da orasıydı. </p>
<p class="calibre1">Hemme’nin oturduğu yerden şaşkın bir bağrış yükseldi. </p>
<p class="calibre1">Ondan tarafa bakmaksızın en sakin ses tonumla sınıfa hitap etmeyi sürdürdüm. “Anlaşılan bu sefer başarılı olduk.” Sınıf aynı anda gülmeye başladı. </p>
<p class="calibre1">Mumu tekrar üfleyerek söndürdüm. “Bu aynı zamanda akıllı bir</p>
<p class="calibre1">sempaticinin emrindeki gücün iyi bir örneğidir. Bu bebeği doğrudan ateşe atsam neler olacağını düşünebiliyor musunuz?” Bebeği maltızın üstünde tuttum. </p>
<p class="calibre1">Hemme bu hareketimi beklemişçesine hışımla kürsüye çıktı. Belki de yanlış görmüştüm, ama bana ağırlığını daha ziyade sol ayağına ver-iyormuş gibi geldi. </p>
<p class="calibre1"><a id="335"></a>335/853</p>
<p class="calibre1">“Görünüşe bakılırsa dersin geri kalanını Hemme Hoca sürdürmek</p>
<p class="calibre1">istiyor.” Odadan yükselen kahkahalar bu sefer daha gürdü. “Öğrenciler ve dostlar, hepinize teşekkür ederim. Ve mütevazı dersim böylece sona eriyor.” </p>
<p class="calibre1">Tam o anda sahne hilelerimden birini kullandım. Ses ile vücut dili arasında seyircileri alkışa sevk eden bir ilişki vardır. Bunun nasıl yapıldığını tam olarak izah edemem, ama o an istediğim etkiyi yarat-abildim. Kulakları sağır edecek gibi olmasa da muhtemelen Hemme Hocanın ömrü boyunca aldığından daha fazla alkış alarak selam verdim ve dönüp ona baktım. </p>
<p class="calibre1">Hemme aramızdaki birkaç adımlık mesafeyi kapatırken neredeyse</p>
<p class="calibre1">gerileyecektim. Yüzü kıpkırmızıydı ve şakağındaki damar her an pat-layacakmış gibi seğiriyordu. </p>
<p class="calibre1">Yine de sahne eğitimim sayesinde soğukkanlılığımı koruyarak ona aynı bakışlarla karşılık verdim ve sıkması için elimi uzattım. </p>
<p class="calibre1">Hemme’nin alkışa devam eden sınıfa kısaca göz atıp yutkunmasını ve elimi sıkmasını seyretmek beni hiç de azımsanamayacak kadar memnun etti. </p>
<p class="calibre1">Elimi tutuşu acı verecek denli sertti. Balmumu bebeği kullanarak maltızı hafifçe işaret etmeseydim daha da beter olabilirdi. Mümkün olabildiğine inandığımdan çok daha kısa bir zaman zarfında</p>
<p class="calibre1">yüzündeki kırmızılığın yerini kül grisi bir renk aldı. Tutuşu da benzer bir değişim geçirince elimi kurtarabildim. </p>
<p class="calibre1">Nihayet yerlerine oturan öğrencilere son bir selam verdim ve</p>
<p class="calibre1">arkama bir kez bile bakmadan sınıfı terk ettim. </p>
<p class="calibre1"><a id="336"></a>KIRKINCI BÖLÜM</p>
</body>
</html>
