<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_1"><b class="calibre6">Notlar</b></h2>
<p class="calibre1">Kote yaralı omuzlarında Tarihçinin gevşek bedenini taşıyarak Newarre’ye vardığı sırada vakit gece yarısını çoktan geçmişti. Kasabanın evleri ve dükkanları karanlık olsa da Yoltaşı Hanı ışıkla doluydu. </p>
<p class="calibre1">Kapı eşiğinde bekleyen Bast, asabiyetten yerinde duramıyordu. Yaklaşan sureti görünce, bir not kâğıdını hiddetle sallayarak sokaktan aşağı koştu. "Bir not ha? Çekip gidiyorsun ve bana  <i class="calibre4">not </i> bırakıyorsun, öyle mi?” Öfkeyle tısladı. “Neyim ben, rıhtımdan aldığın bir fahişe mi?” </p>
<p class="calibre1">Kote arkasına döndü ve omuzlarını silkerek Tarihçi’nin hareketsiz bedenini Bast’ın kollarına bıraktı. "Bana karşı çıkacağını biliyordum, Bast.” </p>
<p class="calibre1">Bast yabancıyı önünde kolayca tuttu. “İyi bir not bile değildi. ‘Bunu <i class="calibre4">okuyorsan muhtemelen ölmüşümdür’ </i> Bu nasıl bir not böyle?” </p>
<p class="calibre1">“Onu sabaha kadar bulmaman gerekiyordu,” dedi Kote yorgun ar-</p>
<p class="calibre1">gın, birlikte hana doğru yürürlerken. </p>
<p class="calibre1">Bast kollarında taşıdığı adama daha yeni farkına varıyormuşçasına baktı. "Bu da kim?” Yabancıyı biraz sarsarak merakla süzdü, ardından çuval gibi kolayca omzuna attı. </p>
<p class="calibre1">"Yanlış zamanda yollara düşmüş talihsiz bir adam,” dedi Kote kayıt-sızca. “Fazla sarsma. Kafası pek de iyi olmayabilir.” </p>
<p class="calibre1">“Ne demeye çekip gittin ki?” diye bilmek istedi Bast, hana girdikleri sırada. “Arkanda not bırakacaksan, en azından...” Kote’yi hanın ışığında solgun ve hem kan, hem de toz toprak içinde görünce gözleri kocaman açıldı. </p>
<p class="calibre1">“Artık</p>
<p class="calibre1">gönlünce</p>
<p class="calibre1">kaygılanabilirsin,” </p>
<p class="calibre1">dedi</p>
<p class="calibre1">Kote</p>
<p class="calibre1">şaka</p>
<p class="calibre1">yollu. </p>
<p class="calibre1">“Göründüğüm kadar kötü durumdayım.” </p>
<p class="calibre1">“Onları avlamaya çıktın, öyle değil mi?” diye tısladı Bast, sonra gözleri yine kocaman açıldı. “Hayır. Carter’ın öldürdüğü yaratığın bir parçasını sakladın. Sana inanamıyorum. Bana yalan söyledin.  <i class="calibre4">Bana!" </i></p>
<p class="calibre1"><a id="57"></a>57/853</p>
<p class="calibre1">Kote merdivenin başında iç geçirdi. “Yalana mı kızıyorsun, yoksa yalanı yakalayamadığına mı?” diye sordu, basamakları ağır adımlarla çıkmaya başlarken. </p>
<p class="calibre1">Bast öfkeyle söylendi. “Bana güvenemediğine kızıyorum.” </p>
<p class="calibre1">İkinci kattaki çok sayıda odadan birine girip Tarihçiyi soyarlarken ve yatağa güzelce yatırırlarken konuşmalarına ara verdiler. Kote adamın deri çantasıyla seyahat bohçasını yakına bir yere bıraktı. </p>
<p class="calibre1">Kote odanın kapısını arkasından kapatırken dedi ki, “Sana güveniyorum Bast, ama emniyette olmanı istedim. Tek başıma üstesinden gelebileceğimi biliyordum.” </p>
<p class="calibre1">“Yardımım dokunabilirdi, Reshi.” Bast’ın ses tonundan incindiği an-laşılıyordu. “Bunu sen de biliyorsun.” </p>
<p class="calibre1">“Hâlâ da dokunabilir, Bast,” diyen Kote kendi odasına gitti ve daracık yatağının ucuna ilişti. “Yaralarımın dikilmesi gerekiyor.” Göm-leğinin düğmelerini açmaya başladı. “Kendim de yapabilirim, ama omuzlarımın üstüne ve sırtıma ulaşmam zor olur.” </p>
<p class="calibre1">“Saçmalama, Reshi. Ben yaparım.” </p>
<p class="calibre1">Kote eliyle kapıyı işaret etti. “Malzemeler bodrumda.” </p>
<p class="calibre1">Bast hor gören bir tavırla burun kıvırdı. “Yok, kalsın. Kendi iğneler-imi kullanmayı yeğlerim. Ne varsa kemikte var. Senin o ete nefret kıymıkları gibi batan sivri demir şeylerini istemem.” Vücudu baştan aşağı ürperdi. “Akıntı ve taş aşkına, halkının ilkelliği ödümü patlatıy-or.” Bast kapıyı açık bırakarak koşar adımlarla odadan ayrıldı. </p>
<p class="calibre1">Gömleğini yavaşça çıkaran Kote, yaralarına yapışan kurumuş kan onlara asılırken dişini sıkıp yüzünü ekşitti. Bast bir leğen dolusu suyla odaya geri döndüğü sırada suratı eskisi gibi ifadesizdi. Bast ustasının yaralarını temizlemeye başladı. </p>
<p class="calibre1">Kurumuş kan temizlendikçe uzun ve düzgün kesikler daha net</p>
<p class="calibre1">gözükür oldu. Berber usturasıyla veya kırık cam parçalarıyla açılmışa benzeyen</p>
<p class="calibre1">yaralar, </p>
<p class="calibre1">hancının</p>
<p class="calibre1">açık</p>
<p class="calibre1">renkli</p>
<p class="calibre1">teninde</p>
<p class="calibre1">kıpkırmızı</p>
<p class="calibre1"><a id="58"></a>58/853</p>
<p class="calibre1">durmaktaydı. Sayıları belki bir düzineyi buluyordu. Çoğu omuzlarının üstünde toplanmışsa bile sırtında ve kollarında da birkaç tane vardı. </p>
<p class="calibre1">Biri kafasının üstünden başlıyor, kafa derisini kat ederek kulağının arkasında son buluyordu. </p>
<p class="calibre1">“Senden kan akacağını hiç sanmazdım, Reshi,” dedi Bast. “Ne de olsa sana Kansız diyorlar.” </p>
<p class="calibre1">“Her duyduğun öyküye inanma, Bast. Bazıları sana yalan söyler.” </p>
<p class="calibre1">“Eh, durumun sandığım kadar kötü değilmiş,” dedi Bast, ellerini silerek temizlerken. “Yine de kulağının bir parçasını kaybetmediğin için şanslısın. Carter’a saldıranın olduğu gibi yaralı mıydılar?” </p>
<p class="calibre1">“Görebildiğim kadarıyla hayır,” dedi Kote. </p>
<p class="calibre1">“Kaç taneydiler?” </p>
<p class="calibre1">“Beş.” </p>
<p class="calibre1">“Beş mi?” dedi Bast, ağzı açık halde. “O adam kaç tanesini öldürdü?” </p>
<p class="calibre1">“İçlerinden birini bir süreliğine oyaladı,” dedi Kote cömertçe. </p>
<p class="calibre1">“<i class="calibre4">Anpauen, </i> Reshi,” diyen Bast başını iki yana sallarken, dikiş</p>
<p class="calibre1">ipliğinden daha ince bir şeyi bir kemik iğnenin deliğinden geçirdi. “Ölmen gerekirdi.  <i class="calibre4">İki kez </i>ölmen gerekirdi.” </p>
<p class="calibre1">Kote omuz silkti. “Daha önce de ölmem gereken zamanlar oldu, </p>
<p class="calibre1">Bast. Ölümden kurtulmakta oldukça becerikliyimdir.” </p>
<p class="calibre1">Bast işe koyuldu. “Biraz canın yanacak,” derken elleri garip bir has-sasiyete sahipti. “Cidden, Reshi, bunca zamandır hayatta kalmayı nasıl başardığını bilemiyorum.” </p>
<p class="calibre1">Kote tekrar omuz silkip gözlerini kapadı. “Ben de, Bast,” dedi. Sesi bitkin ve güçsüzdü. </p>
<p class="calibre1">Saatler sonra Kote’nin odasının kapısı azıcık aralandı ve Bast içeri baktı. Yavaş ve ölçülü bir tempoda alınıp verilen soluklardan başka bir şey duyamayınca, genç adam hafif adımlarla yatağın yanına kadar gitti ve uyuyan ustasının üstüne eğildi. Yanaklarının rengine baktı, nefesini</p>
<p class="calibre1"><a id="59"></a>59/853</p>
<p class="calibre1">kokladı ve önce alnına, sonra bileğine, son olarak da kalbinin hemen üstündeki gırtlak boşluğuna dokundu. </p>
<p class="calibre1">Bast bunun ardından yatağın yanına bir sandalye çekip oturdu ve ustasına bakarak soluklarını dinledi. Bir ara elini uzatıp adamın yüzüne düşen itaatsiz kızıl saçlarını bir anne şefkatiyle yana çekti. </p>
<p class="calibre1">Sonra da ninniyi andıran hareketli ve tuhaf bir ezgiyle şarkı söylemeye başladı. </p>
<p class="calibre1"> <i class="calibre4">“Bir faninin tutuşmasını, </i></p>
<p class="calibre1"> <i class="calibre4">Sonra gün be </i> gün  <i class="calibre4">sönüp gitmesini</i></p>
<p class="calibre1"> <i class="calibre4">Ne gariptir izlemesi. </i></p>
<p class="calibre1"> <i class="calibre4">Parlak ruhunun kibrit gibi olduğunu</i></p>
<p class="calibre1"> <i class="calibre4">Ve rüzgarın gönlünce davranacağını bilmesi. </i></p>
<p class="calibre1"> <i class="calibre4">Elimden gelse kendi ateşimi verirdim. </i></p>
<p class="calibre1"> <i class="calibre4">Böyle titreşmen neyin habercisi?” </i></p>
<p class="calibre1">Bast’ın sesi azalıp kayboldu. Şarkı bitince kıpırdamadan durdu ve ustasının nefes aldıkça inip kalkan göğsünü seyrederek sabahı etti. </p>
<p class="calibre1"><a id="60"></a>ALTINCI BÖLÜM</p>
<p class="calibre1"> <i class="calibre4"><b class="calibre3">Hatırlamanın Bedeli</b></i></p>
<p class="calibre1">Tarihçi merdivenden inip Yoltaşı Hanı’nın ortak odasına girdiği sırada vakit ertesi akşamın erken saatleriydi. Ayakta zor duran solgun yüzlü adam, yassı deri çantasını kolunun altına sıkıştırmıştı. </p>
<p class="calibre1">Barın arkasında oturan Kote bir kitabın sayfalarını çevirmekteydi. </p>
<p class="calibre1">“Ah, beklenmedik misafirimiz. Başın nasıl?” </p>
<p class="calibre1">Tarihçi bir elini kaldırıp başının arkasına dokundu. “Hızlı hareket edince biraz zonkluyor. Ama hâlâ yerli yerinde.” </p>
<p class="calibre1">“Bunu duyduğuma sevindim,” dedi Kote. </p>
<p class="calibre1">“Burası...” Tarihçi tereddüt içinde etrafına bakındı. “Newarre’de miyiz?” </p>
<p class="calibre1">Kote kafasıyla onayladı. “Newarre’nin tam göbeğindesin.” Elini dramatik bir hareketle savurdu. “Düzinelerce insanın kaldığı kalabalık bir metropoldesin.” </p>
<p class="calibre1">Tarihçi barın arkasında duran kızıl saçlı adama aval aval baktı. </p>
<p class="calibre1">Dengesini korumak için masalardan birine tutundu. “Tanrı’nın yanmış</p>
<p class="calibre1">bedeni aşkına,” diye fısıldadı. “Sen sahiden de osun, değil mi?” Hancı şaşırır gibi oldu. “Affedersin?" </p>
<p class="calibre1">“İnkar edeceğini biliyorum,” dedi katip. “Ama dün gece gördüklerimden sonra...” </p>
<p class="calibre1">Hancı bir elini kaldırarak onu susturdu. “Başına aldığın darbe sonucu birkaç tahtanın yerinden oynaması ihtimalini konuşmadan önce söyle bana, Tinuê yolu ne alemde?” </p>
<p class="calibre1">“Ne?” dedi asabı bozulan Tarihçi. “Tinueye gitmiyordum ki. Ben... </p>
<p class="calibre1">oh. Şey, dün geceyi saymazsak bile yollar epey zorlu. Abbott Sığlığının yakınlarında soyuldum ve o zamandan beri yayayım. Ama seni burada görmek hepsine değdi.” Katip barın üstünde asılı duran kılıca</p>
<p class="calibre1">bakarken derin bir nefes aldı ve yüzünde hafiften kaygılı bir ifade belirdi. “Sana sorun çıkarmak gibi bir niyetim yok. Başına konulan ödül için de gelmedim.” Ürkek bir tebessüm etti. “Zaten istesem de...” </p>
<p class="calibre1"><a id="61"></a>61/853</p>
<p class="calibre1">“İyi,” diye sözünü kesen hancı, beyaz bir keten bez çıkartıp barı silmeye başladı. “Kimsin sen?” </p>
<p class="calibre1">“Bana Tarihçi diyebilirsin.” </p>
<p class="calibre1">“Sana ne diyebileceğimi sormadım,” dedi Kote. “Adın ne?” “Devan. </p>
<p class="calibre1">Devan Lochees.” </p>
<p class="calibre1">Kote barı silmeyi bırakıp başını kaldırdı.  <i class="calibre4">“Lochees </i> mi? Dükle bir akrabalığın...” Kote cümlesini yarıda bırakıp kendi kendine kafa salladı. “Evet, tabii ki var. Sen  <i class="calibre4">bir </i> tarihçi değilsin,  <i class="calibre4">o </i> Tarihçi’sin.” Saçları seyrelmiş adama sert gözlerle bakarak onu baştan aşağı süzdü. “Buna ne buyrulur? Büyük doğrucunun ta kendisi.” </p>
<p class="calibre1">Şöhretinin duyulmasından memnun olduğu kolayca anlaşılan Tari-</p>
<p class="calibre1">hçi biraz gevşedi. “Amacım zorluk çıkarmak değildi. Kendimi yıllardır Devan olarak görmüyorum, hepsi bu. O ismi uzun zaman önce arkamda bıraktım.” Hancıya manalı bir ifadeyle baktı. “Bunu sen daha iyi bilirsin.” </p>
<p class="calibre1">Kote dile getirilmemiş soruyu duymazdan geldi. “Kitabını yıllar evvel okudum.  <i class="calibre4">Sıradan Ejderusların Çiftleşme Davranışları. </i> Kafası öykülerle dolu bir delikanlının aklını başına getirmek için birebir.” </p>
<p class="calibre1">Başını eğip beyaz bezi tekrar barın yüzeyinde gezdirmeye başladı. </p>
<p class="calibre1">“İtiraf etmeliyim ki ejderhaların var olmadıklarını okumak beni hayal kırıklığına uğrattı. Bir oğlan için öğrenmesi zor bir dersti.” </p>
<p class="calibre1">Tarihçi gülümsedi. “Doğrusunu söylemek gerekirse ben de hayal</p>
<p class="calibre1">kırıklığına uğramıştım. Bir efsaneyi aramaya çıktım, onun yerine bir kertenkele buldum. Büyüleyici bir kertenkele, ama yine de kertenkele.” </p>
<p class="calibre1">“Ve şimdi buradasın,” dedi Kote. “Yoksa benim de var olmadığımı ispatlamaya mı geldin?” </p>
<p class="calibre1">Tarihçi tedirgin bir kahkaha attı. “Hayır. Aslına bakarsan ku-</p>
<p class="calibre1">lağımıza bir söylenti...” </p>
<p class="calibre1"> <i class="calibre4">“‘Kulağımıza?’" </i> diye sözünü kesti Kote. </p>
<p class="calibre1"><a id="62"></a>62/853</p>
<p class="calibre1">“Eski dostlarından biriyle seyahat ediyordum. Skarpi’yle.” “Demek seni kanatları altına aldı, öyle mi?” dedi Kote kendi kendine. “Vay can-</p>
<p class="calibre1">ına. Skarpi’nin çırağı.” </p>
<p class="calibre1">“Meslektaşı demek daha doğru olur.” </p>
<p class="calibre1">Yüzü halen ifadesiz olan Kote kafa salladı. “Beni ilk bulanın o olacağını tahmin etmeliydim. İkiniz de dedikoducunun tekisiniz.” </p>
<p class="calibre1">Tarihçi’nin yüzü ekşidi ve ağzına gelen ilk sözcükleri yuttu. Sakin tutu-munu geri kazanmak için biraz çabalaması gerekti. </p>
<p class="calibre1">“Senin için ne yapabilirim?” Kote temiz keten bezi bir kenara</p>
<p class="calibre1">bırakıp en iyi hancı tebessümünü etti. “Yiyecek içecek bir şeyler? Geceyi geçireceğin bir oda?” </p>
<p class="calibre1">Tarihçi tereddüde kapıldı. </p>
<p class="calibre1">“Bende ne ararsan var.” Kote gösterişli bir edayla barın arkasını işaret etti. “Yıllanmış, içimi kolay şarap? Bal likörü? Siyah bira? Tatlı meyve likörü! Erik? Kiraz? Yeşil elma? Böğürtlen?” Kote şişeleri tek tek gösterdi. “E hadi ama, canın bir şeyler çekiyor olmalı!” </p>
<p class="calibre1">Konuşurken sırıtışı giderek genişledi ve dostane bir hancı te-</p>
<p class="calibre1">bessümüne göre çok fazla diş gösterdi. Aynı anda gözlerinde soğuk, sert ve öfkeli bir ifade belirdi. </p>
<p class="calibre1">Tarihçi başını eğdi. “Düşündüm ki...” </p>
<p class="calibre1">“Demek  <i class="calibre4">düşündün,” </i> diye alay eden Kote sahte sırıtışını bıraktı. “Bak ondan kuşkuluyum. Yoksa buraya gelerek beni ne büyük bir tehlikeye attığını  <i class="calibre4">düşünürdün," </i> dedi, son sözcüğü vurgulayarak. </p>
<p class="calibre1">Tarihçi’nin yüzü kıpkırmızı kesildi. “Kvothe’nin korkusuz olduğunu duymuştum,” dedi hararetle. </p>
<p class="calibre1">Hancı omuz silkti. “Sadece rahiplerle ahmaklar korkusuzdurlar ve benim Tanrı’yla aram hiç iyi olmadı.” </p>
<p class="calibre1">Kızdırılmaya çalışıldığının farkına varan Tarihçi kaşlarını çattı. </p>
<p class="calibre1">“Dinle,” diye sakin bir sesle sözlerine devam etti, “son derece dikkatli davrandım. Skarpi’den başka buraya geldiğimi bilen yok. Senden hiç</p>
<p class="calibre1"><a id="63"></a>63/853</p>
<p class="calibre1">kimseye bahsetmedim. Zaten seni bulabileceğimi de sanmıyordum.” </p>
<p class="calibre1">“Yüreğime su serpildi," dedi Kote alay edercesine. </p>
<p class="calibre1">Cesareti kırıldığı anlaşılan Tarihçi dedi ki, “Buraya gelişimin bir hata olabileceğini kabul ediyorum.” Duraksayarak, Kote’ye buna karşı çıkma fırsatı tanıdı. Kote tepki vermedi. Tarihçi alçak ve bezgin bir sesle iç geçirip konuşmayı sürdürdü. “Ama artık olan oldu. Acaba biraz düşünsen...” </p>
<p class="calibre1">Kote başını iki yana salladı. “Uzun zaman önceydi...” </p>
<p class="calibre1">“İki sene bile olmadı,” diye itiraz etti Tarihçi. </p>
<p class="calibre1">"... ve artık o zamanlar olduğum gibi değilim,” diye hiç duraksa-madan cümlesini tamamladı Kote. </p>
<p class="calibre1">“Peki o zamanlar neydin?” </p>
<p class="calibre1">“Kvothe,” diye kestirip attı hancı, daha uzun bir açıklama yapmayı reddederek. “Artık Kote’yim. Hanımı işletiyorum. Bu da biranın üç şil-in, tek kişilik odanınsa bir bakır ettiği anlamına geliyor.” Barı abartılı bir gayretle tekrar silmeye başladı. “Dediğin gibi, ‘olan oldu.’ Öyküler başlarının çaresine bakabilirler.” </p>
<p class="calibre1">“Ama...” </p>
<p class="calibre1">Kote başını kaldırdı ve Tarihçi bir saniyeliğine onun gözlerinin yüzeyinde parıldayan öfkenin ötesine bakabildi. O bir saniye içinde, iyileşemeyecek kadar derin bir yara gibi açık ve kanlı duran ızdırabı gördü. Sonra Kote başını çevirdi ve geriye sadece öfke kaldı. “Bana hatırlamanın bedelini karşılayacak ne teklif edebilirsin ki?” </p>
<p class="calibre1">“Herkes öldüğünü sanıyor.” </p>
<p class="calibre1">“Anlamıyorsun, değil mi?” Kote zevk ve bıkkınlık karışımı bir</p>
<p class="calibre1">ifadeyle başını sağa sola salladı. “Amacım da buydu zaten. Öldüğün zaman insanlar seni aramazlar. Eski düşmanlar senden intikam almaya kalkmazlar. Kimse öykünü dinlemek için gelip başını ağrıtmaz.” Tarihçi vazgeçmeyi reddetti. “Bazıları senin sadece bir söylenti olduğun fikrinde.” </p>
<p class="calibre1"><a id="64"></a>64/853</p>
<p class="calibre1">“Öyleyim de,” dedi Kote rahatça, abartılı bir hareket yaparak. </p>
<p class="calibre1">“Kendi kendini yaratan çok özel bir söylenti. Hakkımdaki en iyi yalanlar  <i class="calibre4">benim </i> ağzımdan çıktı.” </p>
<p class="calibre1">“Senin hiç var olmadığını söylüyorlar,” diye kibarca düzeltti Tarihçi. </p>
<p class="calibre1">Tebessümü belli belirsiz azalan Kote kayıtsızca omuz silkti. Adamın zayıf noktasını sezen Tarihçi sözlerini sürdürdü. “Bazı öyküler seni eli kanlı bir katil olarak resmediyor.” </p>
<p class="calibre1">“Öyleyim.” Kote dönüp barın arkasındaki tezgahı silmeye başladı. . </p>
<p class="calibre1">Önceki kadar kolayca olmasa bile tekrar omuz silkti. “İnsanlar ve insandan daha fazlası olan şeyler öldürdüm. Hepsi de bunu hak etti.” </p>
<p class="calibre1">Tarihçi başını yavaşça iki yana salladı. “Öykülerde ‘suikastçı’ lafı geçiy-or, ‘kahraman’ değil. Esrarengiz Kvothe ile Kralkatili Kvothe</p>
<p class="calibre1">birbirinden çok farklı iki adam.” </p>
<p class="calibre1">Kote silmeyi bırakıp odaya sırtını döndü. Başını kaldırmaksızın bir kez kafa salladı. </p>
<p class="calibre1">“Hattâ bazıları yeni bir Chandrialı olduğunu söylüyor. Gecenin içinde yepyeni bir dehşet. Saçları, akıttığı kan kadar kırmızı biri.” </p>
<p class="calibre1">“Önemli kişiler farkı biliyorlar,” dedi Kote, kendi kendini iknaya çalışırcasına. Fakat bitkin ve ümitsiz sesi inandırıcılıktan yoksundu. </p>
<p class="calibre1">Tarihçi ufak bir kahkaha attı. “Mutlaka. Şimdilik. Ama sen hakikat ile cezbedici bir yalan arasındaki çizginin ne kadar ince olduğunu herkesten iyi bilirsin. Tarih ile keyifli bir hikâyenin arasındaki çizginin de.” </p>
<p class="calibre1">Kote yüzü odanın arka duvarına dönük, elleri tezgahın üzerinde bekledi. Omuzlarına büyük bir ağırlık çökmüşçesine boynu büküktü. </p>
<p class="calibre1">Hiç konuşmuyordu. </p>
<p class="calibre1">Zafer kokusu alan Tarihçi, hevesle ona doğru bir adım attı. </p>
<p class="calibre1">“Bazılarına göre bir kadın...” </p>
<p class="calibre1">“Ne bilirler ki?” Kote’nin sesi, kemiği kesen bir testere gibi sükûneti kesip attı. “Olup bitenleri ne bilirler?” O kadar usulca konuştu ki duymak için Tarihçi’nin nefesini tutması gerekti. </p>
<p class="calibre1"><a id="65"></a>65/853</p>
<p class="calibre1">“Diyorlar ki kadın...” Tarihçi’nin sözleri boğazına düğümlendi; mekana sıradışı bir sükûnet çökmüştü. Odaya sırtı dönük duran</p>
<p class="calibre1">Kote’nin bedeninde bir durgunluk, sıkılı dişleri arasında korkunç bir sessizlik vardı. Temiz beyaz bezi tutan sağ eli yavaşça yumruk oldu. </p>
<p class="calibre1">Yirmi santim ötedeki bir şişe parçalandı. İçerisi kırılan cam sesine ek olarak çilek kokusuyla doldu. O kadar büyük bir suskunluğun içinde bu ses ufacıktı, ama yetti. Sessizliği küçük ve keskin parçacıklara ayırmaya yetti de arttı bile. Ne kadar tehlikeli bir oyun oynadığını anlayan Tarihçi’nin vücudu ansızın buz kesti.  <i class="calibre4">Demek hikâye anlat-makla hikâyenin içinde olmak arasındaki/ark buymuş, </i> diye uyuşmuş</p>
<p class="calibre1">bir vaziyette aklından geçirdi,  <i class="calibre4">korku. </i></p>
<p class="calibre1">Kote katibe doğru döndü. “Onun hakkında ne bilebilirler ki?” diye usulca sordu. Adamın yüzünü görünce Tarihçi’nin nefesi kesildi. Yu-muşak başlı hancı suratı parçalanmış bir maske gibiydi. O suratın altında gözleri biraz bu dünyada ve biraz da başka bir yerde olan, perişan, hatırlayan bir ifade yatıyordu. </p>
<p class="calibre1">Tarihçi kendini duyduğu bir öyküyü düşünürken buldu. Pek çok</p>
<p class="calibre1">öyküden birini. Bu öyküde Kvothe’nin gönlünde yatanı aramaya çıktığı anlatılıyordu. Onu elde etmek için bir iblisi kandırması gerekmişti. </p>
<p class="calibre1">Fakat gönlünde yatanı eline geçirdikten sonra onu bırakmamak için bir melekle dövüşmek zorunda kalmıştı.  <i class="calibre4">İnanıyorum, </i> diye düşündü Tarihçi,  <i class="calibre4">önceden bu sadece bir hikâyeydi, ama artık ona inanabilirim. Bu, melek öldürmüş bir adamın yüzü. </i></p>
<p class="calibre1">“Hakkımda ne bilebilirler ki?” diye sesinde donuk bir öfkeyle sordu Kote. “Tüm bunlar hakkında ne bilebilirler?” Her şeyi; kırık şişeyi, barı, dünyayı kapsarmış gibi gözüken kısa ve hararetli bir hareket yaptı. </p>
<p class="calibre1">Tarihçi yutkunarak boğazındaki kuruluğu gidermeye çalıştı. “Sadece kendilerine söylenenleri.” </p>
<p class="calibre1"> <i class="calibre4">Tıp tıp, tıp tıp. </i> Kırık şişedeki likör, düzensiz bir ritim tutarak yere damlıyordu. “Ahhhh,” diye uzunca iç geçirdi Kote.  <i class="calibre4">Tıp tıp, tıp tıp. </i></p>
<p class="calibre1"><a id="66"></a>66/853</p>
<p class="calibre1">“Uyanık seni. En iyi numaramı bana yutturmaya çalışıyorsun. </p>
<p class="calibre1">Öykümü esir alacaksın.” </p>
<p class="calibre1">“Sadece doğruları söyleyeceğim.” </p>
<p class="calibre1">“Zaten doğrulardan başka hiçbir şey beni alt edemez. Doğrudan</p>
<p class="calibre1">daha sert ne olabilir ki?” Yüzünde hastalıklı, alaycı bir tebessüm belirdi. Uzunca bir süre sessizliği yalnızca yere hafif hafif vuran damlalar uzak tuttu. </p>
<p class="calibre1">Sonunda Kote barın arkasındaki kapıdan geçip gözden kayboldu. </p>
<p class="calibre1">Boş odada tedirginlikle bekleyen Tarihçi kovulup kovulmadığından emin olamadı. </p>
<p class="calibre1">Kote birkaç dakika sonra bir kova sabunlu suyla geri döndü. </p>
<p class="calibre1">Öykücünün bulunduğu tarafa bakmaksızın şişelerini nazikçe, sistemli bir şekilde yıkamaya başladı. Şişelerin altlarını çilekli şaraptan arındırdı ve kendini savunmak istermişçesine onları Tarihçi’yle arasında duran bara dizdi. </p>
<p class="calibre1">“Demek bir söylenti aramaya çıkıp bir adam buldun,” dedi Kote</p>
<p class="calibre1">ifadesiz bir sesle, başını hiç kaldırmadan. “Bazı öyküler duydun. Şimdi de gerçekleri öğrenmek istiyorsun.” </p>
<p class="calibre1">İçi rahatlayan Tarihçi deri çantasını masalardan birinin üstüne koyarken ellerinin hafifçe titremesi karşısında şaşkındı. “Senden bir süre önce haberdar olduk. Kulağımıza çalman, bir dedikodunun fısıltısıydı sadece. Seni sahiden de bulmayı...” Katip ne diyeceğini bilemiyor-muşçasına duraksadı. “Daha yaşlı olduğunu sanıyordum.” “Öyleyim,” </p>
<p class="calibre1">dedi Kote. Tarihçi’nin kafası karışmış gibiydi, fakat bir şey diyemeden önce hancı sözlerine devam etti. “Seni dünyanın bu beş para etmez köşesine ne getirdi?” </p>
<p class="calibre1">“Baedn-Bryt Kontu ile bir randevu,” dedi Tarihçi, biraz gurur-</p>
<p class="calibre1">lanarak. “Üç gün sonra Treya’da.” </p>
<p class="calibre1">Hancı işine ara verdi. “Dört gün içinde Kont’un köşküne gidebileceğini mi sanıyorsun?” diye usulca sordu. </p>
<p class="calibre1"><a id="67"></a>67/853</p>
<p class="calibre1">“Programımın gerisindeyim,” diye itiraf etti Tarihçi. “Atım Abbott Sığlığı’nın yakınlarında çalındı.” Pencereden kararan gökyüzüne bir göz attı. “Ama biraz uykusuz kalmaya itirazım yok. Sabahleyin yola çıkacağım ve başını daha fazla ağrıtmayacağım.” </p>
<p class="calibre1">“Eh, seni uykusuz bırakmayı hiç istemem,” diye alay etti Kote, bakışları tekrar sertleşerek. “Her şeyi tek solukta anlatabilirim.” Genzini temizledi. “ ‘Turnelere çıktım, gezdim, sevdim, kaybettim, güvendim ve ihanete uğradım.’ Bunları yaz, işine yaramazsa da yak gitsin.” “Öyle demek istemedim,” diye atıldı Tarihçi. “İstersen bütün gece bekleyebilirim. Hattâ sabahın birkaç saatinde de.” </p>
<p class="calibre1">“Ne kadar cömertsin,” diye çıkıştı Kote. “Öykümü  <i class="calibre4">bir gecede </i> anlatmamı mı istiyorsun? Hiç kafamı toplamadan? Hiç hazırlanmadan?” </p>
<p class="calibre1">Ağzını sımsıkı kapadı. “Hayır. Git şu kontunla oyalan. Seninle uğraşamam.” </p>
<p class="calibre1">Tarihçi hemen dedi ki, “Zamana ihtiyacın olduğundan eminsen...” </p>
<p class="calibre1">“Evet.” Kote şişeyi bara sertçe bıraktı. “Verdiğinden daha fazla zamana ihtiyaç duyacağım kesin. Ve bu gece ağzımdan tek kelime bile alamayacaksın. Gerçek bir öyküye hazırlanmak vakit alır.” </p>
<p class="calibre1">Tarihçi tedirgin bir ifadeyle kaşlarını çattı ve elini saçlarında gezdirdi. “Yarını öykünü dinlemekle geçirebilirim...” Kote’nin başını iki yana salladığını görünce sesi azalıp gitti. Kısa bir duraksamanın ar-dından kendi kendine konuşurcasına tekrar söze girdi. “Baedn’de bir at bulabilirsem yarının tamamını, gecenin büyük bölümünü ve öbür günün bir parçasını sana ayırabilirim.” Alnını sıvazladı. “Geceleri at binmekten nefret ederim, ama...” </p>
<p class="calibre1">“Bana üç gün lazım,” dedi Kote. “Bundan eminim.” </p>
<p class="calibre1">Tarihçinin beti benzi attı. “Ama... kont.” </p>
<p class="calibre1">Kote umursamaz bir el hareketi yaptı. </p>
<p class="calibre1">“Kimsenin üç güne ihtiyacı yoktur,” dedi Tarihçi, kendinden emin bir sesle. “Bir keresinde ören Velciter’le söyleşi yaptım.  <i class="calibre4">Oren Velciter</i> diyorum. Seksen yaşında, ama iki yüz yıllık yaşamışlığı var. Yalanlarını</p>
<p class="calibre1"><a id="68"></a>68/853</p>
<p class="calibre1">da sayarsan beş yüz yıl. O beni arayıp buldu,” dedi Tarihçi, üstüne basa basa. “Onun öyküsü bile iki günü geçmedi.” </p>
<p class="calibre1">“Teklifim bu,” diye kestirip attı hancı. “Bunu ya doğru düzgün yaparım ya da hiç yapmam.” </p>
<p class="calibre1">“Dur bir dakika.” Tarihçi’nin keyfi yerine geldi. “Durumu tersten ele alıyorum,” dedi, kendi budalalığı karşısında başını sağa sola sallayarak. “Önce kontu ziyaret eder, sonra buraya dönerim. Böylelikle sana istediğin kadar zaman ayırabilirim. Hattâ yanımda Skarpi’yi bile getirebilirim.” </p>
<p class="calibre1">Kote adama derin bir horgörüyle baktı. “Geri geldiğinde burada olacağımı nasıl biliyorsun?” diye sordu. “Söz açılmışken, tüm bu bildiklerinle buradan elini kolunu sallaya sallaya çıkıp gidebileceğini nereden çıkardın?” </p>
<p class="calibre1">Tarihçi dondu kaldı. “Yoksa...” Yutkunup cümlesine baştan başladı. </p>
<p class="calibre1">“Yoksa beni...” </p>
<p class="calibre1">“Öykü üç gün sürecek,” diye sözünü kesti Kote. “Anlatmaya yarın başlayacağım. İşte o kadar.” </p>
<p class="calibre1">Tarihçi gözlerini kapayıp elini yüzünde gezdirdi. Kont elbette ki küplere binecekti. Tekrar gözüne girmek için kim bilir neler yapmak gerekecekti. Buna rağmen... “Öykünü dinleyebilmemin tek yolu buysa kabul ediyorum.” </p>
<p class="calibre1">“Bunu duyduğuma sevindim.” Hancı gevşeyerek hafif bir tebessüm etti. “Abartıyorsun. Üç gün sahiden de bu kadar uzun mu?” Tarihçi’nin ciddi yüz ifadesi geri geldi. “Üç gün çok uzun. Ama yine de...” </p>
<p class="calibre1">Hareketlerindeki kibir kolayca görülebiliyordu. “Yine de,” diyerek sözcüklerin ne kadar yetersiz olduğunu göstermek istercesine elini savurdu, “sen Kvothe’sin.” </p>
<p class="calibre1">Kendine Kote diyen adam şişelerinin arkasından başını kaldırdı. </p>
<p class="calibre1">Dudakları geniş bir tebessümle kıpırdadı. Gözlerinde bir kıvılcım be-lirmişti. Artık daha uzun boylu duruyordu. </p>
<p class="calibre1">“Evet, sanırım öyleyim," dedi Kvothe, çelik gibi bir sesle. </p>
<p class="calibre1"><a id="69"></a>YEDİNCİ BÖLÜM</p>
<p class="calibre1"> <i class="calibre4"><b class="calibre3">Başlangıçlar ve İsimler</b></i></p>
<p class="calibre1">Gün ışığı Yoltaşı’nın içine doldu. Başlangıçlara uygun serin, taze bir ışıktı bu. O gün için su çarkını döndürmeye başlayan değirmenciyi sıyırıp geçti. Dört günlük soğuk metal işçiliğinin ardından demircinin tekrar yakmakta olduğu ocağına vurdu. Bir sonbahar günü daha</p>
<p class="calibre1">başlarken, arabalara bağlanmış atlara ve işe hazır bekleyen</p>
<p class="calibre1">birbirinden keskin oraklara dokundu. </p>
<p class="calibre1">Işık, Yoltaşı’nın içinde Tarihçi'nin yüzüne düştü ve orada bir başlangıcı, bir öykünün ilk sözcüklerini bekleyen boş bir sayfaya değdi. </p>
<p class="calibre1">Işık barı katederek rengarenk şişelerde yüzlerce minik gökkuşağı yarattı ve son bir başlangıç ararcasına kılıca doğru duvarı tırmandı. </p>
<p class="calibre1">Fakat ışık kılıca dokununca hiçbir başlangıç görülmedi. Hattâ kılıcın yansıttığı ışık donuk, cansız ve eski mi eskiydi. Ona bakarken Tarihçi’nin aklına yeni bir günün başlamasına rağmen güz sonunda oldukları ve havanın giderek soğuyacağı geldi. Kılıç bir mevsimin bitmesi, bir yılın sona ermesi yanında, şafağın çok küçük bir başlangıç olduğunun bilinciyle parlıyordu. </p>
<p class="calibre1">Tarihçi, Kvothe’nin bir şeyler söylediğini fark ederek gözlerini kılıçtan ayırdıysa da söylenenleri anlayamadı. “Affedersin?” </p>
<p class="calibre1">“İnsanlar hikâyelerine genelde nasıl başlarlar?" </p>
<p class="calibre1">Tarihçi omuz silkti. “Birçoğu aklına ne gelirse onu anlatır. Ben daha sonra olayları uygun bir sıraya dizerim, gereksiz kısımları çıkarırım, öyküye açıklık getiririm, sadeleştiririm falan.” </p>
<p class="calibre1">Kvothe kaşlarını çattı. “Olmaz öyle şey.” </p>
<p class="calibre1">Tarihçi utangaçça tebessüm etti. “Öykücüler farklıdırlar. Hikâyeler-inin rahat bırakılmasını tercih ederler. Ama dikkatli bir dinleyici kitlesi de isterler. Ben çoğunlukla önce dinler, sonra kaydederim. </p>
<p class="calibre1">Neredeyse kusursuz bir hafızam vardır.” </p>
<p class="calibre1"> <i class="calibre4">“Neredeyse kusursuz </i> bana uymaz." Kvothe bir parmağım dudaklarına bastırdı. “Ne kadar hızlı yazabilirsin?” </p>
<p class="calibre1"><a id="70"></a>70/853</p>
<p class="calibre1">Tarihçi çokbilmiş bir edayla tebessüm etti. “Karşımdakinin konuş-</p>
<p class="calibre1">abileceğinden daha hızlı.” </p>
<p class="calibre1">Kvothe’nin bir kaşı kalktı. “Bunu görmek isterim.” </p>
<p class="calibre1">Tarihçi çantasını açtı. Bir deste kaliteli beyaz kâğıt ve bir hokka mürekkep çıkardı. Bunları özenle dizdikten sonra kalemini mürekkebe batırdı ve Kvothe’ye beklenti içinde baktı. </p>
<p class="calibre1">Kvothe sandalyesinde öne kaykılarak hızla konuştu. “Ben. Sen. O. </p>
<p class="calibre1">Onlar.” Kvothe seyrederken Tarihçi’nin kalemi kâğıt üzerinde âdeta dans etti. “Ben, Tarihçi, okuma yazma bilmediğimi açıkça itiraf ediyorum. Miskin. Hürmetsiz. Karga. Kuvars. Egoliant.  <i class="calibre4">Lhin ta Lu soren</i> <i class="calibre4">hea. </i> Faetonlu genç bir dul iffetine pek düşkünmüş. Günah çıkarmaya gitmiş, çünkü öyle bir saplantısı varmış ki...’ ” Kvothe, Tarihçi’nin nasıl yazdığına daha yakından bakabilmek için biraz eğildi. “İlginç. Tamam, artık durabilirsin.” </p>
<p class="calibre1">Tarihçi tekrar gülümsedi ve kalemini bir parça beze sildi. Önündeki sayfada tek bir satır halinde sıralanmış anlaşılmaz semboller vardı. </p>
<p class="calibre1">“Bir tür kod mu?” diye sesli düşündü Kvothe. “Çok da muntazam</p>
<p class="calibre1">olmuş. Bahse varım kâğıtlarını fazla ziyan etmiyorsundur.” Yazıya daha da yakından bakabilmek için sayfayı kendine doğru çevirdi. </p>
<p class="calibre1">“Kâğıtlarımı hiç ziyan etmem,” dedi Tarihçi gururla. </p>
<p class="calibre1">Kvothe başını kaldırmadan kafa salladı. </p>
<p class="calibre1">“ ‘Egoliant’ ne demek?” diye sordu katip. </p>
<p class="calibre1">“Hımm? Ah, hiçbir şey. Kafamdan uydurdum. Bilmediğin bir kelime seni yavaşlatacak mı görmek istedim.” Kvothe gerindi ve sandalyesini Tarihçi’ninkine yaklaştırdı. “Sen bunun nasıl okunacağını bana öğretir öğretmez başlayabiliriz.” </p>
<p class="calibre1">Tarihçi kuşkulu gözüktü. “Bu çok karmaşık bir...” Kvothe’nin</p>
<p class="calibre1">kaşlarını çattığını görünce iç geçirdi. “Denerim.” </p>
<p class="calibre1">Tarihçi derin bir nefes aldı ve bir satıra semboller yazmaya başladı. </p>
<p class="calibre1">“Konuşurken yaklaşık elli farklı ses çıkarırız. Bunların her birine bir iki kalem darbesinden oluşan bir sembol verdim. Yani hepsi sesten ibaret. </p>
<p class="calibre1"><a id="71"></a>71/853</p>
<p class="calibre1">Hiç bilmediğim bir lisanı bile kâğıda dökmem mümkün.” Parmağıyla işaret etti. “Şuradakilerin tamamı ünlü sesler.” </p>
<p class="calibre1">“Hepsi de dikey çizgilerden oluşuyor,” dedi Kvothe, sayfaya dikkatle bakarak. </p>
<p class="calibre1">Adamın kavrayışı karşısında şaşıran Tarihçi duraksadı. “Şey... evet.” </p>
<p class="calibre1">“Öyleyse ünsüzler de yatay çizgilerden oluşuyor, ha? Ve bunun gibi birleşiyorlar?” Kvothe kalemi alarak sayfaya birkaç işaret koydu. </p>
<p class="calibre1">“Akıllıca. Bir sözcük için iki üç çizgiden fazlasına ihtiyacın yok.” Tarihçi, Kvothe yi sessiz sedasız izleniyordu. </p>
<p class="calibre1">Dikkatini kâğıda vermiş olan Kvothe bunu fark etmedi. “Bu  <i class="calibre4">e </i> sesiyse bunlar da  <i class="calibre4">a </i> sesleri olmalı,” diyerek Tarihçi’nin kaleme aldığı yazı karakteri grubunu işaret etti. “A,  <i class="calibre4">ay, aeh, auh. </i> Demek ki bunlar  <i class="calibre4">oh</i> sesleri oluyor.” Kvothe kendi kendine kafa sallayarak kalemi Tarihçiye geri verdi. “Ünsüzleri göster.” </p>
<p class="calibre1">Ünsüzleri şaşkın bir vaziyette kâğıda döken Tarihçi, yazarken bir yandan da sesleri tek tek okuyordu. Kısa bir süre sonra Kvothe kalemi alıp listeye kendi devam etli ve afallamış durumdaki Tarihçi’den hatası varsa düzeltmesini istedi. </p>
<p class="calibre1">O listeyi tamamlarken Tarihçi onu ağzı açık seyretti. Tüm bu süreç baştan sona on beş dakika sürdü. Kvothe hiç hata yapmadı. </p>
<p class="calibre1">“Harika bir sistem,” diyerek beğenisini dile getirdi Kvothe. “Çok mantıklı. Kendin mi tasarladın?” </p>
<p class="calibre1">Kvothe’nin önündeki sayfada yer alan yazı karakterleriyle dolu satırlara bakan Tarihçi, konuşmadan önce uzunca bir süre duraksadı. </p>
<p class="calibre1">Sonunda Kvothe’nin sorusuna aldırmadan o bir soru sordu. “Tema dilini sahiden de bir günde mi öğrendin?” </p>
<p class="calibre1">Kvothe hafifçe tebessüm ederek masaya baktı. “Bu eski bir hikâye. </p>
<p class="calibre1">Neredeyse unutmuşum. Aslında bir buçuk gün sürdü. Uykusuz geçen bir buçuk gün. Niye sordun?” </p>
<p class="calibre1"><a id="72"></a>72/853</p>
<p class="calibre1">“Üniversite’de duymuştum. Hiç inanmamıştım.” Başını eğip</p>
<p class="calibre1">Kvothe’nin düzgün el yazısıyla kâğıda dökülmüş kendi kod sistemine baktı. “Tamamını mı?” </p>
<p class="calibre1">Kvothe şaşırır gibi oldu. “Ne?” </p>
<p class="calibre1">“Dilin tamamını mı öğrendin?” </p>
<p class="calibre1">“Hayır. Tabii ki hayır,” dedi Kvothe, biraz hırçın bir tavırla. “Sadece bir bölümünü. Büyük bir bölümünü, ama bir şeyin, hele hele bir dilin tamamının öğrenilebileceğine inanmıyorum.” </p>
<p class="calibre1">Kvothe ellerini ovuşturdu. “Şimdi, hazır mısın?” </p>
<p class="calibre1">Tarihçi kendini toparlamak için kafasını iki yana salladı, önüne yeni bir kâğıt koydu ve başıyla işaret verdi. </p>
<p class="calibre1">Kvothe bir elini kaldırarak onu yazmaktan alıkoydu ve dedi ki, “Bu öyküyü daha önce hiç anlatmadım ve bir daha anlatacağımı da sanmıyorum.” Sandalyesinde öne eğildi. “Başlamadan önce bir Edema Ruh olduğumu hatırlamalısın. Caluptena yanmadan önce bile biz</p>
<p class="calibre1">öyküler anlatırdık. Üzerine yazılacak kitaplar olmadan önce. Çalacak bir müzik olmadan önce. İlk ateş alev aldığında onun titrek ışığında biz Ruhların ağzından öyküler dökülürdü. </p>
<p class="calibre1">“Öykü toplayan ve olayları derleyen biri olarak şöhretini duydum.” </p>
<p class="calibre1">Kvothe’nin gözleri çakmaktaşı kadar sert, kırık cam kadar keskin baktı. “Ama sakın ola ki ağzımdan çıkan tek bir kelimeyi bile değiştireyim deme. Lafı dolandırırsam, konudan konuya atlar gibi gözükürsem, gerçek öykülerin nadiren düz bir çizgide gittiğini hatırla.” </p>
<p class="calibre1">Ciddiyetle kafa sallayan Tarihçi, kodunu bir saatten kısa sürede tamamıyla idrak edebilen, hattâ koca bir lisanı tek bir günde öğrenebi-len bir zihni hayalinde canlandırmaya çalıştı. </p>
<p class="calibre1">Kvothe nazikçe tebessüm etti ve odayı hafızasına kazımak ister gibi etrafına bakındı. Tarihçi kalemini mürekkebe batırırken Kvothe üç soluk alacak kadar bir süre, kucağında kavuşturduğu ellerini süzdü. </p>
<p class="calibre1">Sonra konuşmaya başladı. </p>
<p class="calibre1"><a id="73"></a>73/853</p>
<p class="calibre1">“Bir açıdan her şey o kadını şarkı söylerken duyduğumda başladı. </p>
<p class="calibre1">Sesi benimkine karışıyor, kardeşlik ediyordu. Sesi, ruhunun bir port-resiydi âdeta: ateş kadar vahşi, kırık cam kadar keskin, yonca kadar hoş ve temiz.” </p>
<p class="calibre1">Kvothe başını sağa sola salladı. “Hayır. Her şey Üniversite’de başladı. Oraya, hikâyelerde geçen türden sihri öğrenmeye gittim. Ulu Taborlin’inki gibi bir sihri. Rüzgarın adını öğrenmek istiyordum. Ateşi ve yıldırımı. On bin sorunun cevabını bilecek ve arşivlerine erişecektim. Ama Üniversite’de bulduğum şey bir hikâyeden çok farklıydı ve büyük bir hayal kırıklığına uğradım. </p>
<p class="calibre1">“Ama</p>
<p class="calibre1">sanırım</p>
<p class="calibre1">asıl</p>
<p class="calibre1">başlangıç, </p>
<p class="calibre1">yolumu</p>
<p class="calibre1">Üniversiteye</p>
<p class="calibre1">neyin</p>
<p class="calibre1">düşürdüğünde yatıyor. Alacakaranlıktaki beklenmedik ateşler. Kuy-unun dibindeki, buza benzer gözleri olan bir adam. Kan ve yanık saç kokusu. Chandrialı.” Kendi kendine kafa salladı. “Evet. Sanırım her şey o zaman başladı. Bu, çoğu açıdan Chandrialılar hakkında bir öykü.” </p>
<p class="calibre1">Kvothe kendini karanlık bir düşünceden kurtarmak istercesine</p>
<p class="calibre1">başını iki yana salladı. “Ama sanırım ondan da evveline dönmeliyim. </p>
<p class="calibre1">Bu hayat hikâyem gibi bir şey olacaksa yeteri kadar vakit ayırabilirim. </p>
<p class="calibre1">Hatırlanacaksam, bunun övgülerle olmasa bile bir miktar hakikatle olmasını isterim. </p>
<p class="calibre1">“İyi de babam böyle öykü anlattığımı duysa ne derdi? ‘En baştan başla.’ Pekala. Madem ki bir öykü anlatılacak, bari bunu doğru düzgün yapalım.” </p>
<p class="calibre1">Kvothe sandalyesinde öne kaykıldı. </p>
<p class="calibre1">“Bildiğim kadarıyla başlangıçta dünya, Aleph tarafından isimsiz boşlukta yaratıldı. Aleph her şeye bir ad koydu. Ya da hikâyenin ver-siyonuna göre zaten bir adı olan her şeyin adını keşfetti.” </p>
<p class="calibre1">Tarihçi küçük bir kahkaha attıysa da ne başını kaldırdı, ne de yazmaya ara verdi. </p>
<p class="calibre1"><a id="74"></a>74/853</p>
<p class="calibre1">Kvothe kendi kendine gülümseyerek devam etti. “Bakıyorum gülüyorsun. Pekala, konudan sapmamak için yaradılışın merkezinde</p>
<p class="calibre1">olduğumu varsayalım. Bunu yaparken birbirinden sıkıcı sayısız</p>
<p class="calibre1">öyküyü atlayalım: imparatorlukların kurulmasını ve yıkılmasını, kahramanlık destanlarını, trajik aşkları. Önemi olan tek öyküye geçelim.” Tebessümü genişledi. “Benimkine.” </p>
<p class="calibre1">Adım Kvothe. Aşağı yukarı ‘Kıvote’ diye okunur. İsimler önemlidir, çünkü size bir insan hakkında çok şey söylerler. Birinin duymaya hakkı olduğundan çok daha fazla isim duydum. </p>
<p class="calibre1">Ademler bana Maedre derler. Telaffuz şekline bağlı olarak bu, </p>
<p class="calibre1">“Alev”, “Gök Gürültüsü” ya da “Kırık Ağaç” anlamına gelebilir. </p>
<p class="calibre1">Beni görecek olursanız “Alev” ismi hemen aklınıza gelir. Parlak kızıl saçlarım var. Birkaç asır önce doğsaydım herhalde iblis diye</p>
<p class="calibre1">yakılırdım. Saçımı hep kısa kessem de pek asidir. Kendi haline bırakılırsa dimdik durur ve beni alev almışım gibi gösterir. </p>
<p class="calibre1">“Gök Gürültüsü” adınıysa, güçlü bariton sesime ve küçük yaşlarda aldığım epey bir sahne eğitimine borçluyum. </p>
<p class="calibre1">“Kırık Ağaç” adını hep önemsiz buldum. Tabii şimdi düşününce, </p>
<p class="calibre1">bunun kısmen de olsa gerçeği yansıttığını kabul etmeliyim. </p>
<p class="calibre1">İlk hocam bana E’lir derdi, çünkü akıllıydım ve bunun farkınday-dım. İlk sevgilim bana Dulator derdi, çünkü telaffuzu hoşuna giderdi. </p>
<p class="calibre1">Bana Shadicar, Eli Hafif ve Altı Tel dendiği de oldu. Kansız Kvothe, Esrarengiz Kvothe, Kralkatili Kvothe de dediler. Bu isimlerin hepsini hak ettim. Hepsinin bedelini ödedim. </p>
<p class="calibre1">Ama Kvothe olarak yetiştirildim. Babam bir keresinde bunun “bilmek” anlamına geldiğini söylemişti. </p>
<p class="calibre1">Tabii bana daha başka pek çok şey de dendi. Bunların çoğu kaba sözlerdi, lâkin çok azı hak edilmemişti. </p>
<p class="calibre1">Uyuyan höyük krallarından prensesler kaçırdım. Trebon kasabasını yakıp kül ettim. Felurian’la bir gece geçirdim ve hem canıma hem de aklıma mukayyet olabildim. Çoğu insanın alındığından daha küçük bir</p>
<p class="calibre1"><a id="75"></a>75/853</p>
<p class="calibre1">yaşta Üniversite’den atıldım. Başkalarının gündüz gözüyle ağızlarına almaktan bile korktukları yollardan, ay ışığı altında geçtim. Tanrılarla konuştum, kadınlar sevdim ve ozanları ağlatan şarkılar yazdım. </p>
<p class="calibre1">Belki beni duymuşsunuzdur. </p>
<p class="calibre1"><a id="76"></a>SEKİZİNCİ BÖLÜM</p>
<p class="calibre1"> <i class="calibre4"><b class="calibre3">Hırsızlar, Kafirler ve Fahişeler</b></i></p>
<p class="calibre1">Bu öykü, hayat hikâyem gibi bir şey olacaksa en baştan başlamalıyız. </p>
<p class="calibre1">Gerçekte olduğum kişinin ta yüreğinden. Bunun için de başka bir şeye dönüşmeden evvel bir Edema Ruh olduğumu unutmamanız lazım. </p>
<p class="calibre1">Yaygın kanının aksine tüm gezgin sanatçılar birer Ruh değildirler. </p>
<p class="calibre1">Benim kumpanyam üç beş peni karşılığında yollarda maskaralık</p>
<p class="calibre1">yapan, karın tokluğuna şarkı söyleyen zavallı bir şaklabanlar topluluğu değildi. Bizler saray sanatçıları, Lord Greyfallow’un Tayfası’ydık. Çoğu kasabada gelişimiz Kışortası Şenliği ve Solinade Oyunlarının toplamından daha büyük bir olay yaratırdı. Kumpanyamızda en az sekiz at arabası ve iki yüzü aşkın sanatçı mevcuttu: aktörler ve akrobatlar, müzisyenler ve sihirbazlar, hokkabazlar ve soytarılar. Ailem. </p>
<p class="calibre1">Babam gördüklerinizin hepsinden daha iyi bir aktör ve müzisyendi. </p>
<p class="calibre1">Annemin sözcüklere karşı doğal bir yeteneği vardı. İkisi de koyu renkli saçları ve kolayca yükselen kahkahalarıyla güzel insanlardı. İliklerine kadar birer Ruh’tular; zaten onları tanıtmak için bu kadarı yeter de artar bile. </p>
<p class="calibre1">Belki annemin gezgin bir sanatçı olmadan önce bir soylu olması hariç. Bana babamın tatlı müziği ve daha da tatlı sözleriyle kendisini "sefil ve ıç karartıcı bir cehennemden” kurtardığım söylemişti. Herhalde cehennem derken ben çok küçükken akrabalarını ziyarete gittiğimiz Üç Geçit’i kastediyordu. </p>
<p class="calibre1">Ebeveynlerim gerçekte evli değillerdi. Tabii bununla, ilişkilerini herhangi bir kilisede resmileştirmediklerini kastediyorum. Kendilerini evli olarak kabul ediyorlar ve bunu herhangi bir hükümete veya Tanrıya duyurmaya gerek görmüyorlardı. Buna hep saygı duymuşumdur. </p>
<p class="calibre1">Aslında o günlerden bu yana gördüğüm resmen evlenmiş pek çok çiftten daha mutlu ve birbirlerine sadıktılar. </p>
<p class="calibre1">Hamimiz Baron Greyfallow’du ve adı normalde Edema Ruhlara</p>
<p class="calibre1">kapalı olan çoğu kapıyı açıyordu. Karşılığında renklerini, yani yeşille griyi giyiyor ve gittiğimiz her yerde onun ismini duyuruyorduk. Yılda</p>
<p class="calibre1"><a id="77"></a>77/853</p>
<p class="calibre1">bir kez, iki dönüyü köşkünde geçirerek onu ve ev halkını</p>
<p class="calibre1">eğlendiriyorduk. </p>
<p class="calibre1">Bitmeyen bir şenliğin ortasında büyümek mutlu bir çocukluktu. </p>
<p class="calibre1">Kasabalar arasındaki uzun araba yolculuklarında babam bana büyük monologlardan alıntılar okurdu. Çoğunu ezberden söyler, sesi yolun yarım kilometre ilerisine kadar ulaşırdı. Onunla beraber okuduğumu, yan rolleri canlandırdığımı anımsıyorum. Babam özellikle en iyi kısımları denemem konusunda bana cesaret verirdi. Böyle böyle güzel sözleri sevmeyi öğrendim. </p>
<p class="calibre1">Annem ve ben birlikte şarkılar uydururduk. Başka zamanlarda</p>
<p class="calibre1">ebeveynlerim romantik diyalogları canlandırırlarken, ben onları kita-plardan takip ederdim. O zamanlar bunların küçük oyunlar olduğunu sanırdım. Ne kadar kurnazca bir eğitimden geçirildiğimin farkında bile değildim. </p>
<p class="calibre1">Meraklı bir çocuktum: Sık sık soru sorardım ve öğrenmeye hevesliy-dim. Öğretmenlerim akrobatlar ve aktörler olunca çoğu çocuk gibi der-slerimden nefret etmememe şaşmamak lazım. </p>
<p class="calibre1">Yollar o günlerde daha güvenliydi, yine de ihtiyatlı yolcular tedbir olsun diye kumpanyamızla beraber yolculuk ederlerdi. Eğitimimin eksik yönlerini tamamladılar. Sekiz yaşında bir çocuğa ders verdiğini fark etmeyecek kadar sarhoş ya da kibirli bir avukattan Birleşik Eyaletler’in dilini çap pat öğrendim. Neredeyse tüm bir mevsim boyunca bizimle birlikte yolculuk eden Laclith adlı bir avcıdan da ormancılığı. </p>
<p class="calibre1">Kraliyet sarayının kirli işleyişini bana öğretense Modeg’den bir... </p>
<p class="calibre1">cariyeydi. Babamın dediği gibi: “Valeye vale de, maçaya maça. Ama bir fahişeye hep hanımefendi de. Hayatları yeteri kadar zor zaten. Ayrıca kibar davranmaktan kimseye zarar gelmez.” </p>
<p class="calibre1">Hetera belli belirsiz tarçın kokardı ve dokuz yaşımdayken sebebini bilmesem de onu büyüleyici bulurdum. Bana başkalarının yanında lafını etmek istemediğim hiçbir şeyi yalnızken yapmamamı öğretti ve beni uykumda konuşmamam konusunda uyardı. </p>
<p class="calibre1"><a id="78"></a>78/853</p>
<p class="calibre1">Sonra bir de Abenthy vardı; ilk gerçek öğretmenim. Bana diğerlerinin toplamından fazlasını öğretti. O olmasaydı asla bugün olduğum adam olamazdım. </p>
<p class="calibre1">Lütfen ona kızmayın. Niyeti iyiydi. </p>
<p class="calibre1">“Buradan gitmeniz gerek,” dedi başkan. “Kampınızı kasabanın</p>
<p class="calibre1">dışında kurun. Kavga çıkarmadığınız veya size ait olmayan bir şeyi almadığınız müddetçe kimse sizi rahatsız etmez.” Babama sert bir bakış</p>
<p class="calibre1">attı. “Yarın da güle oynaya yola çıkın. Gösteri falan istemem. Öyle şeyler yarardan çok zarar getirir.” </p>
<p class="calibre1">“Fakat lisanslıyız,” diyen babam ceketinin iç cebinden katlı bir parşömen parçası çıkardı. “Hattâ gösteriler düzenlemek bizim</p>
<p class="calibre1">görevimiz.” </p>
<p class="calibre1">Kafasını iki yana sallayan kasaba başkanı, himaye fermanımıza bakmaya yanaşmadı. “Başımıza iş açılır,” diye konuştu, dediği dedik bir tavırla. "Geçen oyun sırasında feci bir kavga çıktı. Fazla alkolün ve fazla heyecanın etkisiyle. Millet kasaba binasının kapılarını söküp masalarını kırdı. Bina kasabaya ait. Onarım masrafları hepimizin cebinden çıktı.” </p>
<p class="calibre1">O zamana kadar arabalarımız epey dikkat çekmişti. Trip</p>
<p class="calibre1">hokkabazlığa başlamıştı. Marion ile karısı doğaçlama bir kukla gösterisi yapıyorlardı. Ben arabamızın arkasından babamı seyrediyordum. </p>
<p class="calibre1">“Sizi veya haminizi gücendirmek istemeyiz,” dedi başkan. “Ama bu kasaba o günkü gibi bir olayı daha kaldıramaz. İyi niyetimin göstergesi olarak hemen yola çıkmanız ve bize sorun çıkarmamanız karşılığında her birinize bir bakır ödemeye razıyım. Toplamda yirmi peni diyelim.” </p>
<p class="calibre1">Yirmi peninin karın tokluğuna çalışan baldırı çıplak bir kumpanya için iyi para olduğunu anlamanız gerek. Fakat bu teklif bizim için bir hakaretti. Başkan sırf o akşam gösteri yapmamız karşılığında bize kırk peni, kasaba binasının ücretsiz kullanımı, iyi bir akşam yemeği ve hanın en iyi yataklarını teklif etmeliydi. Sonuncusunu kibarca</p>
<p class="calibre1"><a id="79"></a>79/853</p>
<p class="calibre1">reddederdik, zira handaki yatakların matah olmadığına hiç şüphe yoktu. Bizimkilerse tam tersiydi. </p>
<p class="calibre1">Babam şaşırmış veya kızmışsa bile göstermedi. “Toparlanın!” diye başını çevirip bağırdı. </p>
<p class="calibre1">Trip en ufak bir abartılı harekette bile bulunmadan hokkabaz</p>
<p class="calibre1">taşlarını çeşitli ceplerine koydu. Kuklalar oyunun ortasında durup da kutulara kaldırılınca birkaç düzine kasabalı koro halinde hüsranını dile getirdi. Rahatlamış gözüken başkan kesesini çıkardı ve içinden iki gümüş peni aldı. </p>
<p class="calibre1">“Barona cömertliğinizden bahsedeceğim,” dedi babam dikkatle, </p>
<p class="calibre1">adam iki peniyi avucuna bırakırken. </p>
<p class="calibre1">Başkanın eli havada kaldı. “Baron mu?” </p>
<p class="calibre1">“Baron Greyfallow.” Babam duraksayarak başkanın yüzünden her-</p>
<p class="calibre1">hangi bir tanıma belirtisi aradı. “Hudumbran’dan Thiren’e kadar doğu bataklıklarının ve Wydeconte Tepeleri’nin lordu.” Babam dönüp ufka baktı.  <i class="calibre4">“Halen </i> Wydeconte Tepeleri’ndeyiz, öyle değil mi?” “Şey, evet,” </p>
<p class="calibre1">dedi başkan. “Ama Derebeyi Semelan...” </p>
<p class="calibre1">“Oh, demek burası Semelan’ın iktası!” diye heyecanla konuşan</p>
<p class="calibre1">babam, nerede olduğunu daha yeni anlamışçasına etrafına bakındı. </p>
<p class="calibre1">“Hani, fidan gibi bir beyefendi? Ufacık da bir sakalı var?” Parmaklarıyla çenesini sıvazladı. Başkan afallamış halde kafa salladı. “Çok cana yakın bir adam. Ayrıca sesi şarkı söylemeye pek yatkın. Onunla geçen Kışortası’nda Baronu eğlendirirken tanışmıştık.” </p>
<p class="calibre1">“Elbette,” diyen başkan uzunca bir süre duraksadı. “Fermanınızı görebilir miyim?” </p>
<p class="calibre1">Başkanın onu okumasını izledim. Bitirmesi biraz zaman aldı, zira babam baronun Montrone Vikontu, Trelliston Lordu gibi unvanlarından çoğunu dile getirmemişti. İşin aslı şuydu: Derebeyi</p>
<p class="calibre1">Semelan’ın bu küçük kasabayı ve etrafındaki tüm toprakları kontrol ettiği doğruydu, fakat Semelan doğrudan Greyfallow’a bağlıydı. Daha</p>
<p class="calibre1"><a id="80"></a>80/853</p>
<p class="calibre1">net konuşmak gerekirse Greyfallow geminin kaptanıydı; Semelan ise güverteyi ovalayıp ona selam veren bir denizci. </p>
<p class="calibre1">Başkan parşömeni katlayıp babama geri verdi. “Anlıyorum.” Hepsi buydu. Özür dilemediği ya da babama daha fazla para teklif etmediği için çok şaşırdığımı hatırlıyorum. </p>
<p class="calibre1">Babam da bir süre duraksadı, sonra devam etti. “Kasaba sizin yetki alanınızda, bayım. Ama biz gösterimizi her halükarda sahneleyeceğiz. </p>
<p class="calibre1">Ya burada olacak ya da kasaba sınırının hemen dışında.” “Kasaba binasını kullanamazsınız,” diye kestirip attı başkan. “Tekrar harap olmasına izin veremem.” </p>
<p class="calibre1">“Gösterimizi tam burada düzenleyebiliriz,” dedi babam, çarşı meydanını işaret ederek. “Yeteri kadar açık alan var ve kimsenin kasaba dışına çıkması gerekmez.” </p>
<p class="calibre1">Başkanın tereddüdü karşısında gözlerime inanamadım. Bazen yerel binalar yeteri kadar büyük olmadığından açık alanda oynamayı tercih ederdik. Arabalarımızdan ikisi tam da bu ihtimale karşılık sahne olabilecek şekilde tasarlanmıştı. Fakat on bir yıllık hafızamda ki, açık alanda oynamaya  <i class="calibre4">mecbur bırakıldığımız </i> zamanları saymak için iki elimin parmakları fazla gelirdi. Ve yerleşim yerlerinin dışında gösteri sahnelediğimiz hiç olmamıştı. </p>
<p class="calibre1">Zaten buna gerek de kalmadı. Başkan nihayet kafa salladı ve</p>
<p class="calibre1">babama yaklaşmasını işaret etti. Arabanın arkasından sessizce indim ve dediklerinin son kısmını duyacak kadar yaklaştım. "... buranın halkı Tanrı’dan korkar. Müstehcen veya kafir şeyler istemem. Buradan geçen son kumpanya başımıza bir sürü iş açtı. İki kez kavga çıktı, ipe asılı çamaşırlar kayboldu ve Branston’un kızlarından biri kaçtı.” Öfkeden köpürüyordum. Babamın başkana sivri dilini göstermesini, </p>
<p class="calibre1">sıradan gezgin sanatçılarla Edema Ruhlar arasındaki farkı açıklamasını bekledim. Biz hırsızlık yapmazdık. Gösteri düzenlediğimiz salonun birkaç sarhoş tarafından tarumar edileceği kadar işlerin kontrolden çıkmasına asla göz yummazdık. </p>
<p class="calibre1"><a id="81"></a>81/853</p>
<p class="calibre1">Lâkin babam tek kelime bile etmeyerek kafa sallamakla yetindi ve dönüp arabamıza gitti. Verdiği bir işaretle girip tekrar hokkabazlığa başladı. Kuklalar yine kutularından çıktı. </p>
<p class="calibre1">Babam arabanın etrafından dolanırken beni atların arkasına yarı saklanmış vaziyette buldu. “Yüzündeki ifadeye bakılırsa her şeyi duymuşsun,” dedi hınzır bir tebessümle. “Bırak gitsin, oğlum. Neza-ketine</p>
<p class="calibre1">olmasa</p>
<p class="calibre1">bile</p>
<p class="calibre1">açıksözlülüğüne</p>
<p class="calibre1">şapka</p>
<p class="calibre1">çıkarmak</p>
<p class="calibre1">lazım. </p>
<p class="calibre1">Başkalarının sessizce içlerinde saklayacaklarını o açık açık dile getiriyor. Büyük kasabalara inmemiz gerektiğinde neden herkesi çiftler halinde gönderdiğimi sanıyorsun?” </p>
<p class="calibre1">Sözlerinin doğru olduğunu biliyordum. Yine de genç bir oğlan için yutması zor bir lokmaydı. “Yirmi peni,” dedim burun kıvırarak. “Sanki bize sadaka veriyor.” </p>
<p class="calibre1">Bir Edema Ruh olarak büyümenin en zor tarafı da buydu. Gittiğimiz her yerin yabancısıydık. Çoğu insan bizi serseri ve dilenci olarak görür, hattâ bazıları bizi hırsız, kafir ve fahişe yerine koyardı. Haksız yere suçlanmak zordur, ama hayatlarında bir kitap açıp okumamış veya yaşadıkları yerden yirmi kilometre bile uzaklaşmamış kişilerin sana tepeden bakması daha da zordur. </p>
<p class="calibre1">Babam gülerek, saçlarımı sertçe okşadı. “Ona sadece acı, oğlum. Biz yarın yollara döneceğiz, ama o son nefesine kadar kendi çekilmezliğine katlanmak zorunda.” </p>
<p class="calibre1">“Cahil herifin teki,” dedim buruk bir ifadeyle. </p>
<p class="calibre1">Babam omzumu sıkıca kavrayarak yeteri kadar konuştuğumu be-</p>
<p class="calibre1">lirtti. “Herhalde Atur’a yaklaştığımız için böyle oluyor. Yarın güneye yöneleceğiz; daha yeşil çayırlara, daha cana yakın insanlara, daha güzel kadınlara.” Bir kulağını arabaya doğru çevirdi ve beni dirseğiyle dürttü. </p>
<p class="calibre1">“Ağzınızdan çıkan her şeyi duyabiliyorum,” diye içeriden tatlı tatlı seslendi anneni. Babam sırıtarak bana göz kırptı. </p>
<p class="calibre1"><a id="82"></a>82/853</p>
<p class="calibre1">“Peki hangi oyunu sahneleyeceğiz?” diye sordum babama. “Aman</p>
<p class="calibre1">müstehcen bir şey olmasın ha. Buranın halkı Tanrı’dan korkar.” </p>
<p class="calibre1">Babam bana baktı. “Sen olsan hangisini seçerdin?” </p>
<p class="calibre1">Uzun uzun kafa yordum. “Brightfield Döngüsü’nden bir şeyi</p>
<p class="calibre1">sahnelerdim.  <i class="calibre4">Yolu Açmak </i> falan.” </p>
<p class="calibre1">Babam yüzünü buruşturdu. “Pek de güzel bir oyun değil.” </p>
<p class="calibre1">Omuz silktim. “Farkı anlamazlar. Hem o oyun ağzına kadar</p>
<p class="calibre1">Tehlu’yla dolu, o yüzden kimse müstehcen olduğundan yakınmaz.” </p>
<p class="calibre1">Başımı göğe doğru kaldırdım. “Umarım oyunun ortasında yağmur</p>
<p class="calibre1">yağmaz.” </p>
<p class="calibre1">Babam bulutlara baktı. “Yağacak. Ama yağmur altında tiyatro oyna-maktan daha kötü şeyler de var.” </p>
<p class="calibre1">“Mesela yağmur altında tiyatro oynamak ve bir de üstüne laf yemek gibi mi?” </p>
<p class="calibre1">Başkan tez adımlarla çıkageldi. Alnı boncuk boncuk terle kaplıydı ve bir süredir koşuyormuşçasına soluk soluğaydı. “Birkaç konsey üyesiyle konuştum. Kasaba binasını kullanmanızda sakınca olmadığına karar verdik.” </p>
<p class="calibre1">Babamın vücut dili kusursuzdu. Gücendiği, fakat hiçbir laf etmeyecek kadar kibar davrandığı son derece açıktı. “Size zorluk çıkarmayı hiç istemem...” </p>
<p class="calibre1">“Hayır, hayır. Zorluk çıktığı falan yok. Hattâ ısrar ediyorum.” “Madem öyle, pekala.” </p>
<p class="calibre1">Başkan gülümsedi ve oradan aceleyle uzaklaştı. </p>
<p class="calibre1">“Eh, böylesi daha iyi oldu,” diyen babam iç geçirdi. “Henüz kemer sıkmamıza gerek yok.” </p>
<p class="calibre1">“Kelle başı yarım peni. Doğru duydunuz. Kellesi olmayana beleş. </p>
<p class="calibre1">Teşekkürler, bayım.” </p>
<p class="calibre1">Kapıda duran Trip, oyunu izlemek isteyen herkesin para öded-</p>
<p class="calibre1">iğinden emin oluyordu. “Kelle başı yarım peni. Şu yanakları pembe</p>
<p class="calibre1"><a id="83"></a>83/853</p>
<p class="calibre1">pembe hanımefendiden bir buçuk kelle ücreti almam lazım. Üstüme vazife olduğundan falan değil ha.” </p>
<p class="calibre1">Trip kumpanyanın ağzı en iyi laf yapan üyesiydi ve bu sayede</p>
<p class="calibre1">gevezelik ya da kabadayılık ederek içeri girmek isteyebileceklere ondan iyi kimse mani olamazdı. Yeşil-gri soytarı kıyafeti içindeyken Trip canı hemen hemen ne isterse söyler ve sözleri hep yanına kâr kalırdı. </p>
<p class="calibre1">“Merhaba, anacığım. Ufaklık için para ödemene gerek yok, ama</p>
<p class="calibre1">içeride cıyaklamaya başlarsa ya hemen ağzına meme ver ya da dışarı çıkar.” Trip sonu gelmez lakırdısına devam etti. “Doğru duydunuz, yarım peni. Evet bayım, boş kafa için de yarım peni.” </p>
<p class="calibre1">Trip’in çalışmasını izlemek hep keyif verici olsa da, dikkatimin büyük bölümü çeyrek saat kadar önce kasabaya öteki taraftan girmiş</p>
<p class="calibre1">arabadaydı. Başkan onu süren yaşlı adamla tartışmış, sonra da öfkeyle çekip gitmişti. Şimdi de yanılmıyorsam kasabanın zabitlerinden biri olan uzun boylu ve eli sopalı biriyle beraber arabaya geri gidiyordu. </p>
<p class="calibre1">Merakıma yenik düştüm ve elimden geldiğince göze çarpmayarak at arabasına yollandım. Duyabilecek kadar yaklaştığımda başkan ile yaşlı adam yine tartışıyorlardı. Asabi ve tedirgin gözüken zabitse yakında bir yerde bekliyordu. </p>
<p class="calibre1">“... sana söyledim. Lisansım yok. Lisansa  <i class="calibre4">gerek de </i> yok. Bir seyyar satıcının lisansa ihtiyacı olur mu? Ya bir tenekecinin?” </p>
<p class="calibre1">“Sen tenekeci değilsin,” dedi başkan. “Kendini öyle tanıtmaya</p>
<p class="calibre1">kalkma.” </p>
<p class="calibre1">“Kendimi öyle tanıttığım falan yok,” diye çıkıştı yaşlı adam. “Ben hem tenekeci hem de seyyar satıcıyım ve ikisinden de fazlasıyım. Ben bir  <i class="calibre4">gizemciyim, </i> seni laf ebesi budala.” </p>
<p class="calibre1">“Aynen öyle,” dedi başkan inatla. “Buranın ahalisi Tanrı'dan korkar. </p>
<p class="calibre1">Kimsenin üstüne vazife olmayan karanlık şeylerle uğraşılmasına karşıyız. Senin gibilerin başımıza açabilecekleri dertleri istemeyiz.” </p>
<p class="calibre1"><a id="84"></a>84/853</p>
<p class="calibre1">“Benim gibiler mi?” dedi yaşlı adam. “Benim gibileri ne bilirsin? </p>
<p class="calibre1">Herhalde son elli yıldır buralara uğrayan bir gizemci olmamıştır.” </p>
<p class="calibre1">“Bizce mahzuru yok. Gerisingeri dön ve geldiğin gibi çek git.” </p>
<p class="calibre1">“Senin kalın kafan yüzünden geceyi yağmur altında geçirecek</p>
<p class="calibre1">değilim,” dedi yaşlı adam hararetle. “Bir oda tutmak ya da sokakta iş</p>
<p class="calibre1">yapmak için senden izin almama gerek yok. Artık git başımdan, yoksa <i class="calibre4">benim gibilerin </i> neler yapabileceklerini yakından görürsün.” Başkanın yüzünde beliren anlık korkunun yerini hemen hiddet aldı. Başını çevirmeden zabite işaret verdi. “Öyleyse serserilik ve saldırgan davranış suçuyla geceyi hapiste geçireceksin. Diline hakim olmayı öğrene-bilirsen seni sabahleyin yolcu ederiz.” Zabit sopasını aşağıda tutarak arabaya ihtiyatla yaklaştı. </p>
<p class="calibre1">Yerini koruyan yaşlı adam bir elini kaldırdı. Üstü kapalı at arabasının kenarlarından koyu kızıl bir ışık çıktı. “Daha fazla yaklaşayım deme,” dedi meşum bir sesle. “Yoksa fena olur.” </p>
<p class="calibre1">Anlık bir şaşkınlığın ardından bu tuhaf ışığın yaşlı adam tarafından arabanın içine yerleştirilmiş bir çift sempati lambasından geldiğini anladım. Bunu daha önce Lord Greyfallow’un kütüphanesinde</p>
<p class="calibre1">görmüştüm. Sempati lambası normal fenerlerden daha parlak olup mum gibi titreşmezdi ve çok daha uzun bir süre dayanırdı. Ayrıca aşırı derecede pahalıydı. Bu küçük kasabada hiç kimsenin sempati lambası görmek bir yana, duymadığından bile emindim. </p>
<p class="calibre1">Işık artmaya başlayınca zabit olduğu yerde kalakaldı. Fakat başka bir şey yaşanmayınca dişini sıkıp arabaya doğru yürümeyi sürdürdü. </p>
<p class="calibre1">Yaşlı adamın yüzünde kaygılı bir ifade belirdi. “Ağır ol bakalım,” </p>
<p class="calibre1">dedi, arabadan gelen kızıl ışık azalmaya başlarken. “Yoksa...” </p>
<p class="calibre1">“Kapa gaganı, seni gidi ihtiyar bunak,” dedi zabit. Elini bir fırının içine daldırırcasına ani bir hareketle gizemcinin kolunu tuttu. Yine hiçbir şey olmayınca kendine güveni arttı ve gülümsedi. “İblisliklerine devam edersen kafam kırmayacağımı zannetme." </p>
<p class="calibre1"><a id="85"></a>85/853</p>
<p class="calibre1">“Aferin, Tom,” dedi rahatladığı her halinden anlaşılan başkan. “Getir bakalım şu herifi. Araba için bir başkasını yollarız.” </p>
<p class="calibre1">Zabit sırıtarak yaşlı adamın kolunu kıvırdı. Gizemcinin beli büküldü ve kısa bir acı nidası attı. </p>
<p class="calibre1">Saklandığım yerden gizemcinin yüz ifadesinin bir saniye içinde kaygıdan ızdıraba, sonra da öfkeye dönüştüğünü gördüm. Ağzı oynamaya başladı. </p>
<p class="calibre1">Uyarıda bulunmaksızın bastıran bir fırtına gibi, bir anda şiddetli bir rüzgar çıktı. Rüzgar yaşlı adamın arabasına çarpınca arabanın iki tekeri yerden kalktı, sonra güm diye tekrar indi. Zabit, Tanrı’dan tokat yemişçesine tökezleyip yere kapaklandı. Rüzgar öyle güçlüydü ki ben bile on metre ötede, saklandığım yerde biri arkamdan itmiş gibi ileri doğru bir adım atmak zorunda kaldım. </p>
<p class="calibre1">“Defolun!” diye hiddetle bağırdı yaşlı adam. “Başımı belaya sokmayın! Kanınızı ateşe verir, içinizi buz ve demir gibi bir korkuyla dol-dururum!” Sözleri kulağım tanıdık gelse de bir türlü çıkaramadım. </p>
<p class="calibre1">Hem başkan hem de zabit gerisingeri dönüp kaçtı. Gözleri faltaşı gibi açık, ürkmüş atlarınkiler gibi fıldır fıldırdı. </p>
<p class="calibre1">Rüzgar çıktığı kadar çabucak kesildi. Ani esinti beş saniyeden uzun sürmüş olamazdı. Halkın çoğu kasaba binasında toplandığından, buna benden, başkandan, zabitten ve yaşlı adamın koşum takımlarının içinde istiflerini bozmaksızın bekleyen eşeklerinden başka birinin tanıklık ettiğinden şüpheliydim. </p>
<p class="calibre1">“Bu temiz yeri pis varlıklarınızdan arındırın,” diye kendi kendine homurdandı gizemci, kaçmalarını seyrederken. “Hükmettiğim ismin gücü adına size emrediyorum.” </p>
<p class="calibre1">Sözlerinin neden bu kadar tanıdık geldiğini nihayet anladım. Daeonica’daki şeytan çıkarma sahnesinden alıntı yapıyordu. Pek bilinen bir oyun değildi. </p>
<p class="calibre1">Yaşlı adam arabasına doğru döndü ve doğaçlamaya başladı. “Sizi bir yaz günündeki tereyağına çeviririm. Sizi rahip ruhlu birer şaire</p>
<p class="calibre1"><a id="86"></a>86/853</p>
<p class="calibre1">dönüştürürüm. Sizi limon sosuyla doldurup pencereden dışarı at-arım.” Yere tükürdü. “Piç kuruları.” </p>
<p class="calibre1">En sonunda öfkesi diner gibi oldu. Uzun bitkinlikle iç geçirdi. “Eh, herhalde bundan kötü gidemezdi,” diye homurdandı, zabitin büktüğü kolunu ovarak. “Acaba peşlerine başkalarını da takıp geri gelirler mi?” </p>
<p class="calibre1">Bir anlığına yaşlı adamın benimle konuştuğunu sandım. Sonra ger-</p>
<p class="calibre1">çeği anladım. Eşekleriyle konuşuyordu. </p>
<p class="calibre1">“Bence de hayır,” dedi onlara. “Ama yanıldığım olmadı değil. Kasaba sınırına yakın durup yulafımızdan geriye ne kalmış bir bakalım, olur mu?” </p>
<p class="calibre1">Güçbela arabasının arkasına çıktı. Kısa bir sürenin ardından büyük bir kova ve neredeyse tamamen boşalmış bez bir çuvalla göründü. </p>
<p class="calibre1">Çuvalı ters çevirip içindekini kovaya döktü ve sonuç karşısında ümitsizliğe kapılır gibi oldu. Kendine bir avuç aldıktan sonra kovayı ay-ağıyla eşeklere doğru itti. “Bana öyle bakmayın,” dedi onlara. “İdareli gitmemiz lazım. Hem zaten siz otlanabilirsiniz de.” </p>
<p class="calibre1">Avuç dolusu işlenmemiş yulafı yerken eşeklerden birini seviyor, ara sıra durup ağzından yulaf kabuğu tükürüyordu. </p>
<p class="calibre1">Bu sahne karşısında, eşeklerinden başka konuşacak kimsesi</p>
<p class="calibre1">olmadan, tek başına yol tepen bu yaşlı adam karşısında içim cız etti. </p>
<p class="calibre1">Biz Edema Ruhların işi zordu, ama en azından birbirimize sahiptik. </p>
<p class="calibre1">Bu adamın kimsesi yoktu. </p>
<p class="calibre1">“Medeniyetten çok uzaklaştık, çocuklar. Bana ihtiyacı olanlar bana güvenmiyorlar, bana güvenenlerse ücretimi ödeyemiyorlar.” Yaşlı adam kesesinin içine bir göz attı. “Bir buçuk penimiz kalmış, yani fazla seçeneğimiz yok. Bu gece ıslanmak mı isteriz, yoksa yarın aç kalmak mı? Hiç iş yapamayacağız, o yüzden ikisinden birini seçmek</p>
<p class="calibre1">zorundayız.” </p>
<p class="calibre1">Yaşlı adamın arabasının yanında ne yazdığını okuyabilene kadar binanın etrafında gizlice dolandım. Tabelada şunlar yazıyordu: <b class="calibre3">ABENTHY: USTA GİZEMCİ</b></p>
<p class="calibre1"><a id="87"></a>87/853</p>
<p class="calibre1"><b class="calibre3">Katip. Su bulucu. Kimyager. Dişçi. </b></p>
<p class="calibre1"><b class="calibre3">Nadir mallar mevcuttur. Her derde şifa bulunur. </b></p>
<p class="calibre1"><b class="calibre3">Kayıp eşyalar aranır. Bozuk ne varsa mayalanır. </b></p>
<p class="calibre1"><b class="calibre3">Fal bakılmaz. Aşk iksiri satılmaz. Büyü yapılmaz. </b></p>
<p class="calibre1">Saklandığım binanın arkasından çıkar çıkmaz Abenthy beni fark</p>
<p class="calibre1">etti. “Merhabalar. Yardımcı olabilir miyim?” </p>
<p class="calibre1">“ ‘Onarılır’ yerine ‘mayalanır’ yazmışsın,” diye belirttim. </p>
<p class="calibre1">Şaşırmış gibi gözüktü. “Aslında bu bir espri,” diye açıkladı. “İçki yapmaktan biraz anlarım da.” </p>
<p class="calibre1">“Ah. Bira,” dedim kafa sallayarak. “Anladım.” Elimi cebimden</p>
<p class="calibre1">çıkardım. “Bir peniye bana satabileceğin bir şey var mı?” </p>
<p class="calibre1">Sevinç ile merak arasında sıkışmış gibi bir hali vardı. “Ne</p>
<p class="calibre1">arıyorsun?” </p>
<p class="calibre1">“Biraz lasilyum bakıyordum.” Geçen ay bir düzine kez sahnelediğim-iz  <i class="calibre4">Güzel Garien </i> adlı oyun, aklımı entrikalarla ve suikastlarla doldurmuştu. </p>
<p class="calibre1">“Birinin seni zehirleyeceğinden mi çekiniyorsun?” diye biraz</p>
<p class="calibre1">şaşırarak sordu. </p>
<p class="calibre1">“Pek sayılmaz. Ama bana kalırsa panzehir almak için ihtiyaç duyana kadar beklersen çok geç kalmışsın demektir.” </p>
<p class="calibre1">“Sanırım sana bir penilik satabilirim,” dedi yaşlı adam. “Zaten o kadarı senin cüssende biri için bir doz olur. Ama lasilyum kendi başına tehlikelidir. Sadece belli zehirlere tesir eder. Yanlış bir zamanda alırsan kendine zarar verebilirsin.” </p>
<p class="calibre1">“Ah,” dedim. “Bak bunu bilmiyordum.” Oyunda her derde iyi gelen şaşmaz bir şifa olarak tanıtılıyordu. </p>
<p class="calibre1">Abenthy düşünceli bir edayla dudaklarını sıvazladı. “Bu arada sana bir</p>
<p class="calibre1">şey</p>
<p class="calibre1">sorabilir</p>
<p class="calibre1">miyim?” </p>
<p class="calibre1">Kafa</p>
<p class="calibre1">salladım. </p>
<p class="calibre1">“Şuradaki</p>
<p class="calibre1">kimin</p>
<p class="calibre1">kumpanyası?” </p>
<p class="calibre1"><a id="88"></a>88/853</p>
<p class="calibre1">“Bir açıdan benim sayılır,” dedim. “Ama diğer bir açıdan babamın, çünkü gösteriyi o yönetir ve arabaların nereye gideceğini o belirler. </p>
<p class="calibre1">Ama aynı zamanda Baron Greyfallow’un da, çünkü hamimiz o. Biz</p>
<p class="calibre1">Lord Greyfallow’un Tayfası’yız.” </p>
<p class="calibre1">Bu sözler yaşlı adamın hoşuna gitmiş gibiydi. “Sizi duydum. İyi bir kumpanyasınız. Güzel bir şöhretiniz var.” </p>
<p class="calibre1">Sahte bir tevazu göstermek için sebep bulamadığımdan kafa sallamakla yetindim. </p>
<p class="calibre1">“Acaba baban benim gibi bir yardımcıyla ilgilenir mi?” diye sordu. </p>
<p class="calibre1">“Aktörlükle aram pek iyi sayılmaz, ama elim işe yatkındır. Size kurşun, cıva ve arsenikle dolu olmayan yüz boyaları ve rujlar hazırlayabilirim. </p>
<p class="calibre1">Bir çırpıda temiz ve parlak ışıklar da kurabilirim. Hattâ isterseniz farklı farklı renklerde.” </p>
<p class="calibre1">Fazla düşünmeme gerek yoktu; mumlar pahalıydı ve rüzgara karşı dayanıksızdı. Meşalelerse pis ve tehlikeliydi. Ayrıca kumpanyadaki herkes kozmetik malzemelerinin zararını erken yaşlarda öğrenirdi. Üç günde bir suratına zehir çalarken yaşlı, tecrübeli bir sanatçı haline gelmek güçtü ve daha yirmi beşinde kendi kendine sayıklayan zırdelinin teki olup çıkardın. </p>
<p class="calibre1">“Belki de haddim değil,” dedim sıkması için elimi uzatırken, “ama müsaadenle aramıza hoşgeldin diyen ilk ben olayım.” </p>
<p class="calibre1">Bu yaşadıklarımı ve yaptıklarımı tamamen, açıkça anlatan bir hayat hikâyesi olacaksa, Ben’i kumpanyamıza alma sebeplerimin bütünüyle fedakârca olmadığını belirtmeliyim. Kaliteli kozmetik malzemelerinin ve temiz ışıkların kumpanyamıza fayda sağlayacağı doğruydu. Ayrıca yaşlı adamın bir başına yol tepmesine üzüldüğüm de. </p>
<p class="calibre1">Ama bütün bunların altında merakım yatıyordu. Abenthy’yi açık-</p>
<p class="calibre1">layamadığım garip ve harika bir şey yaparken görmüştüm. Sempati lambalarıyla yaptığı hileden bahsetmiyorum, bunun ne olduğunu hemen anlamıştım; cahil kasabalıları kandırmak için düzenlenen bir gösteriydi. </p>
<p class="calibre1"><a id="89"></a>89/853</p>
<p class="calibre1">Fakat hemen ardından yaptığı şey bambaşkaydı. Rüzgarı çağırmış, rüzgar da çıkıp gelmişti. Bu sihirdi. Gerçek sihir. Ulu Taborlin’in hikâyelerinde duyduğum, altı yaşımdan beri inanmadığım türde bir sihir. Artık neye inanacağımı bilemiyordum. </p>
<p class="calibre1">İşte bu yüzden, sorularıma cevap bulabilmek için onu kumpan-</p>
<p class="calibre1">yamıza davet etmiştim. Henüz farkında değildim, ama aslında</p>
<p class="calibre1">rüzgarın adını arıyordum. </p>
<p class="calibre1"><a id="90"></a>DOKUZUNCU BÖLÜM</p>
<p class="calibre1"> <i class="calibre4"><b class="calibre3">Ben’in Yanında Araba Yolculuğu</b></i></p>
<p class="calibre1">Tanıştığım ilk gizemci olan Abenthy, genç bir oğlan için tuhaf ve heyecan verici biriydi. Tüm bilimlere hakimdi: botanik, astronomi, psikoloji, anatomi, simya, kimya, jeoloji... </p>
<p class="calibre1">Biraz tıknaz olup yerinde duramayan ışıltılı gözlere sahipti. Başının arkasında bir tutam saç bulunuyorsa da (hakkında en iyi hatırladığım şey bu) kaşları yoktu. Daha doğrusu vardı da, simya alanındaki uğraşları yüzünden ikide bir yandıkları için daimi bir yeniden doğuş</p>
<p class="calibre1">aşamasındaydılar. Kaşlarının bu hali onu aynı anda hem şaşkın hem de meraklı gösteriyordu. </p>
<p class="calibre1">Kibar konuşur, sık sık güler ve zekâsını asla başkalarını rencide etmekte kullanmazdı. Bacağı kırık bir denizci gibi küfrederdi, ama sadece eşeklerine. Eşeklerin adları Alfa ve Betaydı. Abenthy kimsenin bakmadığını sandığı zamanlarda onları havuç ve şekerle beslerdi. En sevdiği şey kimyaydı ve babam bir damıtıcıyı ondan daha iyi kullanan birini tanımadığını söylerdi. </p>
<p class="calibre1">Kumpanyamızdaki ikinci gününde onun arabasından inmez</p>
<p class="calibre1">olmuştum. Ona sorular sorardım ve o da cevap verirdi. Sonra o</p>
<p class="calibre1">benden şarkı isterdi ve ben de babamın arabasından ödünç aldığım bir lavta ile ona bir şeyler tıngırdatırdım. </p>
<p class="calibre1">Hattâ arada sırada şarkı bile söylerdi. Berrak ve pervasız tenor sesi hep kalasına göre çıkar, notaları yanlış yerlerde arardı. Böyle olduğu zamanlarda da sık sık durup kendi kendine gülerdi. İyi bir adamdı ve içinde en ufak bir kötülük yoktu. </p>
<p class="calibre1">Kumpanyamıza katılalı fazla geçmemişti ki ona gizemciliğin nasıl bir şey olduğunu sordum. </p>
<p class="calibre1">Bana düşünceli gözlerle baktı. “Hiç daha önce bir gizemci tanıdın mı?” </p>
<p class="calibre1">“Bir keresinde yolda kırılan bir dingili onarması için birine para ödemiştik.” Durup düşündüm. “Balık taşıyan bir kervanla beraber iç kesimlere doğru gidiyordu.” </p>
<p class="calibre1"><a id="91"></a>91/853</p>
<p class="calibre1">Abenthy elini küçümseyici bir hareketle savurdu. “Yok be evlat. Ben <i class="calibre4">gizemcilerden </i> bahsediyorum. Taze etlerin bayatlamaması için kervan güzergahlarında bir oraya bir buraya seyahat eden zavallı bir</p>
<p class="calibre1">soğukçudan değil.” </p>
<p class="calibre1">“Aradaki fark nedir?” diye sordum, böyle sormamın beklendiğini sezerek. </p>
<p class="calibre1">“Eh,” dedi, “bunu açıklamak biraz zaman alabilir...” </p>
<p class="calibre1">“Zamandan bol ne var.” </p>
<p class="calibre1">Abenthy beni bakışlarıyla tarttı. Bunu bekliyordum. Gözlerindeki ifade, “Göründüğün kadar genç konuşmuyorsun,” diyordu. Bu gerçeği bir an önce kavramasını umuyordum. Size bir çocuk gibi hitap</p>
<p class="calibre1">edilmesi çok can sıkıcıdır, çocuk olsanız bile. </p>
<p class="calibre1">Derin bir nefes aldı. “Bir insan sırf bir iki numara biliyor diye gizemci olmaz. Kırık kemikleri alçıya almayı veya Eld Vintic okumayı bilse dâhi. Belki sempatiden bile biraz anlayabilir. Ama...” </p>
<p class="calibre1">“Sempati mi?” diye olabildiğince kibar bir şekilde sözünü kestim. </p>
<p class="calibre1">“Siz ona herhalde büyü diyorsunuzdur,” dedi Abenthy çekinerek. </p>
<p class="calibre1">“Aslında değil.” Omuz silkti. “Ama sempati bilmek bile seni gizemci yapmaz. Gerçek bir gizemci olabilmek için Üniversite’de Gizemiye’yi bitirmek gerekir.” </p>
<p class="calibre1">Gizemiye deyince aklımda iki düzine yeni soru belirdi. Bunun o kadar da çok olmadığını düşünebilirsiniz, ama sürekli yanımda</p>
<p class="calibre1">taşıdığım elli soruyu da hesaba katarsanız patlamaya hazırdım. Sadece irademi sonuna kadar zorlayarak sessiz kalabildim ve Abenthy’nin sözlerine devam etmesini bekledim. </p>
<p class="calibre1">Ancak Abenthy tepkimi fark etmişti. “Demek Gizemiye’yi duydun, öyle mi?” Keyifli bir hali vardı. “Önce neler duyduğunu anlat.” Bu istek, ihtiyaç duyduğum tek bahaneydi. “Temper Glen’deki bir</p>
<p class="calibre1">oğlandan duyduğuma göre, kolun koparsa Üniversite’de yerine dikebi-lirlermiş. Sahiden öyle mi? Bazı öykülerde Ulu Taborlin’in her şeyin</p>
<p class="calibre1"><a id="92"></a>92/853</p>
<p class="calibre1">adını öğrenmek için oraya gittiği anlatılır. İçinde binlerce kitap olan bir kütüphane varmış. Cidden o kadar çok kitap var mı?” </p>
<p class="calibre1">Diğer sorular cevap veremeyeceği kadar süratle geçip gittiğinden Abenthy sadece sonuncusunu yanıtladı. “Aslında binden fazla var. On kere on bin kitap. Daha da fazla. Ömrün boyunca okuyabileceğinden fazlası.” Sesi belli belirsiz bir özlem taşıyordu. </p>
<p class="calibre1">Okuyabileceğimden daha fazla kitap mı? İşte bundan şüpheliydim. </p>
<p class="calibre1">Ben sözlerine devam etti. “Nasıl ki her gezgin sanatçı Edema Ruh değilse, kervanlarda gördüklerin de -yiyeceklerin bozulmasını önleyen muskacılar, su bulucular, falcılar, kurbağa yiyenler- gerçek gizemci değildirler. Biraz simya, biraz sempati, biraz da şifacılık biliyor olabilirler.” Başını iki yana salladı. “Ama  <i class="calibre4">gerçek </i> gizemci değiller. </p>
<p class="calibre1">“Çoğu kimse öyleymiş gibi davranır. Üzerlerine cüppe giyip caka satarlar, sonra da cahillerin ve enayilerin parasını alırlar. Ama gerçek bir gizemciyi tanımanın bir yolu vardır.” </p>
<p class="calibre1">Abenthy boynundan incecik bir zincir çıkarıp bana verdi. İlk defa bir Gizemiye guldeni görüyordum. Üzerine anlaşılmaz bazı yazıların kazındığı yassı bir kurşun parçasından ibaret olan bu şey pek de etkileyici görünmüyordu. </p>
<p class="calibre1">“İşte bu gerçek bir  <i class="calibre4">gilthe. </i> Ya da diğer adıyla gulden,” diye hoşnut bir tavırla açıkladı Abenthy. “Kimin gizemci olduğunu, kimin olmadığını anlamanın en kesin yolu budur. Kumpanyanıza katılmadan önce</p>
<p class="calibre1">baban benimkine bakmak istedi. Görmüş geçirmiş bir adam olduğu belli.” Bana muzip bir kayıtsızlıkla baktı. “Epey nahoş, değil mi?” </p>
<p class="calibre1">Dişlerimi sıkarak kafa salladım. Guldene dokunur dokunmaz elim âdeta buz kesmişti. Önündeki ve arkasındaki işaretleri yakından incelemek istiyordum, ama iki kez soluk alıp verene dek, kolum, bütün gece üzerinde yatmışım gibi omzuma kadar uyuşmuştu. Yeteri kadar uzun bir süre tutarsam bütün vücudumun uyuşup uyuşmayacağını</p>
<p class="calibre1">merak ettim. </p>
<p class="calibre1"><a id="93"></a>93/853</p>
<p class="calibre1">Fakat bunu saptayamadım, zira araba yoldaki bir çukura girdi ve uy-uşmuş vaziyetteki elimin guldeni arabanın ayak tahtasına düşürmesine ramak kaldı. Abenthy onu kaptı ve kıkırdayarak boynuna geçirdi. </p>
<p class="calibre1">“Buna nasıl katlanabiliyorsun?” diye sordum, elimi ovuşturarak canlandırmaya çalışırken. </p>
<p class="calibre1">“Sadece başkalarına böyle oluyor,” diye açıkladı. “Sahibine sıcak bir his veriyor. İşte bir gizemci ile sadece su bulmak veya hava durumunu tahmin etmek konusunda yetenekli birini birbirinden böyle</p>
<p class="calibre1">ayırabilirsin.” </p>
<p class="calibre1">“Trip’in de bunlara benzer bir kabiliyeti var,” dedim. "Zarları hep yedi getirebiliyor.” </p>
<p class="calibre1">“O başka şey,” diyerek güldü Abenthy. “Bir maharet kadar açık-</p>
<p class="calibre1">lanamaz bir şey değil.” Sürücü koltuğunda biraz kaykıldı. “İyi ki de değil. Birkaç yüzyıl öncesine kadar birinin mahareti olduğu anlaşılırsa o kişi ayvayı yemiş demekti. Tehlinler maharetlere iblis alametleri derlerdi ve maharet sahibi insanları yakarlardı.” Abenthy’nin morali bozulmuş gibiydi. </p>
<p class="calibre1">“Trip’i bir iki kez hapisten kurtarmamız gerekti,” dedim, konuyu değiştirmek için. “Ama onu yakmaya çalışan biri çıkmadı.” </p>
<p class="calibre1">Abenthy yorgunlukla tebessüm etti. “Trip’in bir çift hileli zarı olsa gerek. Herhalde kartlar için de yine kurnazca bir hilesi vardır. Bu vakitlice uyarın için teşekkür ederim, ama maharet bambaşka bir şeydir.” </p>
<p class="calibre1">Hafife alınmaya katlanamazdım. “Trip cam pahasına bile olsa hile yapamaz,” dedim, amaçladığımdan daha sert bir sesle. “Ve kumpanyadaki herkes düzgün zarla hileli zarı ayırt edebilir. Trip hep yedi atar. </p>
<p class="calibre1">Kimin zarını kullandığının önemi yok. Biri onun üzerine bahse girerse o kişi de yedi atar. Üstünde zar olan bir masaya bile çarpsa zarlar yedi gelir.” </p>
<p class="calibre1"><a id="94"></a>94/853</p>
<p class="calibre1">“Hımm.” Abenthy kendi kendine kafa salladı. “Öyleyse özür dilerim. </p>
<p class="calibre1">Bu dediğin kulağa maharet gibi geliyor. Bir ara kendi gözlerimle de görmek isterim.” </p>
<p class="calibre1">Kafa salladım. “Ona kendi zarlarını ver. Yıllardır oynadığı yoktu.” </p>
<p class="calibre1">Aklıma bir fikir geldi. “Ama bu maharete artık sahip olmayabilir.” </p>
<p class="calibre1">Abenthy omuz silkti. "Maharetler öyle kolayca geçip gitmez. Doğup büyüdüğüm Staup’ta mahareti olan birini tanıyordum. Bitkilerle arası aşırı derecede iyiydi.” Benim göremediğim bir şeye bakarken</p>
<p class="calibre1">Abenthy’nin sırıtışı kayboldu. “Başkalarının domatesleri daha yeni yeni yetişirken onunkiler kıpkırmızı olurdu. Kabakları hep daha büyük ve daha tatlıydı. Üzümlerinin şarap haline getirilmeden önce şişelen-mesine gerek kalmazdı...” Sesi azalıp duyulmaz hale geldi ve gözleri dalıp gitti. </p>
<p class="calibre1">“Onu yaktılar mı?” diye sordum, gençlere özgü o marazi merakla. </p>
<p class="calibre1">“Ne? Hayır, tabii ki hayır. O kadar da yaşlı değilim.” Bana sahte bir sertlikle baktı. “Bölgede bir kuraklık yaşanınca kasabadan kovuldu. </p>
<p class="calibre1">Zavallı anneciği üzüntüden yataklara düştü.” </p>
<p class="calibre1">Kısa bir sessizlik yaşandı. Teren ile Shandi’nin iki araba önümüzde <i class="calibre4">Domuz Çobanı ve Bülbülün </i> provasını yaptıklarını duyabiliyordum. </p>
<p class="calibre1">Abenthy de dalgın bir edayla onları dinliyor gibiydi. Teren, Fain’in bahçe monologunun ortalarında sözlerini unutunca suskunluğumu</p>
<p class="calibre1">bozdum. “Üniversite’de oyunculuk öğretiyorlar mı?” diye sordum. </p>
<p class="calibre1">Bu soru karşısında keyfi biraz yerine gelen Abenthy başını iki yana salladı. “Pek çok şey öğretiyorlar, ama onu değil.” </p>
<p class="calibre1">Dönüp baktığımda Abenthy’nin ışıltılı gözlerle bana baktığını</p>
<p class="calibre1">gördüm. </p>
<p class="calibre1">“O şeylerden bazılarını bana da öğretir misin?" diye sordum. </p>
<p class="calibre1">Gülümsedi. İşte bu kadar basitti. </p>
<p class="calibre1">Abenthy daha sonra her bilimi bana kısaca tanıttı. Kimyaya karşı duyduğu sevgiye rağmen çok yönlü bir eğitimin daha iyi olduğu</p>
<p class="calibre1">kanısındaydı. Sekstantı, pusulayı, sürgülü cetveli ve abaküsü</p>
<p class="calibre1"><a id="95"></a>95/853</p>
<p class="calibre1">kullanmayı öğrendim. Daha da önemlisi işimi bunları kullanmaksızın yapmayı öğrendim. </p>
<p class="calibre1">Bir dönü içinde arabasındaki tüm kimyasalları tanımlayabilir</p>
<p class="calibre1">oldum. İki ay sonra likörleri içilemeyecek denli yoğun bir hale getirene kadar damıtabiliyor, yaraları sarabiliyor, kırılan kemikleri alçıya alabiliyor ve bulgularına bakarak yüzlerce hastalığı teşhis edebiliyordum. </p>
<p class="calibre1">Dört farklı afrodizyak, gebelik önleyici üç farklı karışım, iktidarsızlık için dört ilaç ve sadece “genç kızın yardımcısı” denilip geçilen iki iksir hazırlayabiliyordum. Abenthy bu sonuncusunun ne amaçla kullanıldığı üzerinde fazla durmasa da bazı kuşkularım vardı. </p>
<p class="calibre1">Bir düzine zehir ile asidin, yüz farklı ilaç ile şifa iksirinin formülünü öğrendim; üstelik bazılarının işe yaradığı bile oluyordu. Şifalı bitkiler konusundaki bilgi dağarcığımı pratikte olmasa bile teoride ikiye katladım. Abenthy bana Kızıl demeye başladı ve ben de ona Ben diye hitap eder oldum; ilk başta misilleme, sonradan dostluk amacıyla. </p>
<p class="calibre1">Sadece şimdilerde, üzerinden onca zaman geçtikten sonra, Ben’in beni Üniversite’de olacaklara ne kadar dikkatle hazırladığını anlıyorum. Bunu üstü kapalı bir şekilde yapıyordu. Normal derslere ek olarak günde bir iki kez basit bir zihin egzersizi veriyor ve başka bir şeye geçmeden önce bu egzersizi tamamlamam gerekiyordu. Bazen bana</p>
<p class="calibre1">Tirani’yi bir oyun tahtası kullanmadan kafamda oynattırıyordu. </p>
<p class="calibre1">Bazen de bir konuşmanın orta yerinde duruyor, son birkaç dakikada söylediği her şeyi kelimesi kelimesine tekrarlatıyordu. </p>
<p class="calibre1">Bu egzersizler sahne için yaptığım basit ezberlerin çok ötesindeydi. </p>
<p class="calibre1">Farklı şekillerde çalışmayı öğrenen zihnim giderek kuvvetleniyordu. </p>
<p class="calibre1">Vücudunuzun gün boyu odun kestikten, yüzdükten veya seviştikten sonra hissettiği gibi bir histi bu. Kendinizi bitkin, dermansız, ama bir o kadar da ilahi hissedersiniz ya, işte bu da ona benziyordu. Aradaki fark zekâmın bitkin ama genişlemiş, uyuşmuş ama potansiyel anlamda</p>
<p class="calibre1">güçlenmiş</p>
<p class="calibre1">hissetmesiydi. </p>
<p class="calibre1">Zihnimin</p>
<p class="calibre1">uyanmaya</p>
<p class="calibre1">başladığını</p>
<p class="calibre1">sezebiliyordum. </p>
<p class="calibre1"><a id="96"></a>96/853</p>
<p class="calibre1">Nasıl ki hızla akan su, kumdan yapılmış bir barajı süpürür gider, ben de gelişme kaydettikçe ivme kazanıyordum. Geometrik artışın ne olduğunu bilmiyor olabilirsiniz, fakat vaziyeti en iyi bu şekilde açıklayabilirim. </p>
<p class="calibre1">Günler geçtikçe, Ben, sırf gıcıklık etmek için uydurduğuna yarı yarıya ikna olduğum zihin egzersizlerini bana öğretmeyi sürdürdü. </p>
<p class="calibre1"><a id="97"></a>ONUNCU BÖLÜM</p>
<p class="calibre1"> <i class="calibre4"><b class="calibre3">Alar ve Birkaç Taş</b></i></p>
<p class="calibre1">Ben yerden yumruk iriliğinde bir taş alıp bana gösterdi. </p>
<p class="calibre1">“Bu taşı bırakırsam ne olur?” </p>
<p class="calibre1">Biraz düşündüm. Ders sırasında sorulan basit sorular nadiren ba-sitlik içerirdi. Sonunda en bariz cevabı verdim. “Herhalde yere düşer.” </p>
<p class="calibre1">Ben’in bir kaşı kalktı. Son birkaç aydır onu epey meşgul ediyordum ve henüz kaşlarını kazara yakacak zamanı bulamamıştı. “Herhalde mi? </p>
<p class="calibre1">Sofistler gibi konuşuyorsun, evlat. Taşın düşmediği hiç oldu mu?” </p>
<p class="calibre1">Ona dil çıkardım. “Sakın bana çokbilmişlik taslamaya kalkma. </p>
<p class="calibre1">Mantık yürütmenin hep doğru olmadığını bana sen öğrettin.” </p>
<p class="calibre1">Ben sırıttı. “Peki. Düşeceğine inandığını söylesek olur mu?” </p>
<p class="calibre1">“Olur.” </p>
<p class="calibre1">“Bunu bıraktığım zaman yukarı düşeceğine inanmanı istiyorum.” </p>
<p class="calibre1">Sırıtışı büyüdü. </p>
<p class="calibre1">Denedim. Zihin jimnastiği gibi bir şeydi bu. Bir süre sonra kafa salladım. “Tamam.” </p>
<p class="calibre1">“Ne kadar çok inanıyorsun?” </p>
<p class="calibre1">“Pek değil,” diye itiraf ettim. </p>
<p class="calibre1">“Bu taşın uçup gideceğine inanmanı istiyorum. Hem de dağları</p>
<p class="calibre1">titretecek, ağaçları köklerinden sökecek bir inançla.” Biraz duraksadı, sonra taktik değiştirir gibi oldu. “Tanrı’ya inanıyor musun?” </p>
<p class="calibre1">“Tehlu’ya mı? Bir yere kadar.” </p>
<p class="calibre1">“Yetmez. Ebeveynlerine inanıyor musun?” </p>
<p class="calibre1">Hafif bir tebessüm ettim. “Bazen. Ama şu anda onları</p>
<p class="calibre1">göremiyorum.” </p>
<p class="calibre1">Dudak büküp güldü ve tembellik ettiklerinde Alfa ile Beta’yı dürt-mekte kullandığı değneği çıkardı. “Peki buna inanıyor musun, E’lir?” </p>
<p class="calibre1">Bana sadece fazla inat ettiğimi düşündüğü zamanlarda böyle hitap ederdi. Yakından bakmam için değneği uzattı. </p>
<p class="calibre1"><a id="98"></a>98/853</p>
<p class="calibre1">Gözlerinde haşin bir pırıltı vardı. Şansımı zorlamamaya karar verdim. “Evet.” </p>
<p class="calibre1">“Güzel.” Değneği arabanın yanına vurarak sert bir ses çıkardı. Sesin kendisine yönelik olup olmadığına karar veremeyen Alfa’nın kulaklarından biri o tarafa doğru döndü. “İşte ben böyle bir inanç istiyorum. </p>
<p class="calibre1">Buna  <i class="calibre4">Alar </i> denir: sopa inancı. Bu taşı bıraktığımda kuş gibi özgürce uçup gidecek.” </p>
<p class="calibre1">Değneği azıcık sağa sola salladı. “Ve o saçma sapan felsefelerinden bahsetmeye kalkma, yoksa seni pişman ederim.” </p>
<p class="calibre1">Kafa salladım. Önceden öğrendiğim bir tekniği kullanarak zihnimi boşalttım ve tüm gücümle inanmaya yoğunlaştım. Terlemeye</p>
<p class="calibre1">başladım. </p>
<p class="calibre1">On dakika kadar sonra tekrar kafa salladım. </p>
<p class="calibre1">Ben taşı bıraktı. Taş yere düştü. </p>
<p class="calibre1">Başım ağrımaya başlıyordu. </p>
<p class="calibre1">Taşı yerden aldı. “Uçtuğuna inanıyor musun?” </p>
<p class="calibre1">“Hayır!” Surat asarak şakaklarımı ovdum. </p>
<p class="calibre1">“Güzel. Uçmadı da. Sakın budalalık edip olmayan şeylere kendini inandırma. Bu üzerinde yürümesi zor bir çizgidir; ama sempati, iradesi zayıf olanlara göre bir sanat değildir.” </p>
<p class="calibre1">Taşı tekrar uzattı. “Uçacağına inanıyor musun?” </p>
<p class="calibre1">“Ama uçmadı ki!” </p>
<p class="calibre1">“Fark etmez. Tekrar dene.” Taşı salladı. “Alar, sempatinin temelidir. </p>
<p class="calibre1">İradeni</p>
<p class="calibre1">dünyaya</p>
<p class="calibre1">yansıtacaksan</p>
<p class="calibre1">neye</p>
<p class="calibre1">inanacağını</p>
<p class="calibre1">kontrol</p>
<p class="calibre1">edebilmelisin.” </p>
<p class="calibre1">Denedim de denedim. O güne kadar yaptığım en zor şeydi bu. Neredeyse tüm akşamüstünü aldı. </p>
<p class="calibre1">Sonunda Ben taşı bir kez daha bırakırken aksi yöndeki bulgulara rağmen taşın düşmeyeceği inancımı koruyabildim. </p>
<p class="calibre1"><a id="99"></a>99/853</p>
<p class="calibre1">Taşın yere düştüğünü duydum ve başımı kaldırıp Ben’e baktım. </p>
<p class="calibre1">“Anladım,” dedim soğukkanlılıkla, biraz da kibirlenerek. </p>
<p class="calibre1">İnanmamasına rağmen bunu itiraf etmek istemiyormuş gibi benden tarafa göz ucuyla baktı. Yere diz çöktü ve tırnağını kullanarak taşla oynadı. Sonra omuz silkti ve onu tekrar kaldırdı. “Bıraktığım zaman taşın hem düşeceğine hem de düşmeyeceğine inanmanı istiyorum.” Ve sırıttı. </p>
<p class="calibre1">O gece geç yattım. Burnum kanasa da yüzümde tatminkâr bir te-</p>
<p class="calibre1">bessüm vardı. Zihnimde birbirinden zıt iki farklı inanç taşıyordum ve bunların ahenksiz şarkısıyla uykuya daldım. </p>
<p class="calibre1">Aynı anda iki farklı şey düşünmek son derece verimli olmasının yanı sıra kendi kendinle düet yapmaya benziyordu. Bu en sevdiğim oyun-lardan biri haline geldi. İki günlük egzersizin ardından düeti üçlüye çıkarmayı başardım. Kısa zaman içinde oyun kartlarını karıştırmanın ve bıçaklarla hokkabazlık yapmanın zihinsel karşılığını becerir olmuştum. </p>
<p class="calibre1">Daha pek çok ders vardı, ama hiçbiri Alar kadar önemli değildi. Ben bana Taşın Kalbi’ni, yani duygularını ve önyargılarını bir kenara bırakıp canının istediğini açıkça düşünmeyi öğretti. Ona göre Taşın Kalbinde ustalaşan bir adam, tek bir gözyaşı bile dökmeden kardeşinin cenazesine katılabilirdi. </p>
<p class="calibre1">Bir de Taşı Aramak diye bir oyun öğretti. Oyunun amacı zihninin bir bölümüyle hayali bir taşı hayali bir odaya saklamak, sonra başka bir bölümüyle de taşı bulmaya çalışmaktı. </p>
<p class="calibre1">Bu egzersiz insana zihnini kontrol etmeyi öğretiyordu. Taşı Aramak oyununu gerçekten oynayabilirsen sempati için gereken demir gibi bir Alar geliştiriyorsun demekti. </p>
<p class="calibre1">Aynı anda iki farklı şey düşünebilmek son derece faydalı olsa bile bunu başarmak için gereken eğitim en iyi ifadeyle yıldırıcıydı; kimi zamansa düpedüz ürkütücü. </p>
<p class="calibre1"><a id="100"></a>100/853</p>
<p class="calibre1">Hatırlıyorum da, bir keresinde taşı neredeyse bir saat boyunca aradıktan sonra diğer yanına onu nereye sakladığımı sormuş, </p>
<p class="calibre1">karşılığında</p>
<p class="calibre1">taşı</p>
<p class="calibre1">hiç</p>
<p class="calibre1">saklamadığımı</p>
<p class="calibre1">öğrenmiştim. </p>
<p class="calibre1">Aslında</p>
<p class="calibre1">vazgeçmeden önce taşı ne kadar uzun süre arayacağımı anlamak</p>
<p class="calibre1">istemiştim. Aynı anda kendinize hem kızdığınız, hem de güldüğünüz oldu mu? Bu en hafif tabiriyle çok ilginç bir duygudur. </p>
<p class="calibre1">Başka bir seferde zihnimin öteki yarısından ipuçları istedim ve bunun üzerine kendi kendimle alay ettim. Çoğu gizemcinin zırdeli olmasa bile eksantrik olduğuna şaşmamak lazım. Ben’in de dediği gibi; sempati, iradesi zayıf olanlara göre bir şey değildi. </p>
<p class="calibre1"><a id="101"></a>ON BİRİNCİ BÖLÜM</p>
<p class="calibre1"> <i class="calibre4"><b class="calibre3">Demiri Bağlamak</b></i></p>
<p class="calibre1">Abenthy’nin arabasının arkasında oturuyordum. Yüzlerce şişeyi ve keseyi barındıran, bin farklı kokuyla dolu bu yere bayılıyordum. Bazen genç zihnime bir tenekecinin el arabasından bile daha eğlenceli göründüğü olurdu, ama o gün değil. </p>
<p class="calibre1">Bir gece önce sağanak yağmur yağınca yollar çamur deryasına dön-müştü. Kumpanya belirli bir programı izlemediğinden yolların kuruması için bir iki gün beklemeye karar vermiştik. Bu sık rastlanılan bir olaydı ve Ben’in eğitimimi ilerletmesi için mükemmel bir zamana denk gelmişti. İşte bu yüzden Ben’in arabasının arkasındaki ahşap bir çalışma masasının başında oturuyor, vaktimin zaten bildiğim konul-arda ders dinlemekle boşa geçtiğine hayıflanıyordum. </p>
<p class="calibre1">Düşüncelerimi açığa vurmuş olmalıyım ki Abenthy iç geçirerek</p>
<p class="calibre1">yanıma oturdu. “Pek de beklediğin gibi çıkmadı, değil mi?” </p>
<p class="calibre1">Bu ses tonunun derse kısa bir ara anlamına geldiğini bildiğimden biraz gevşedim. Ben masanın üstünde duran demir meteliklerden bir avuç aldı ve düşünceli bir edayla birbirlerine vurdu. </p>
<p class="calibre1">Bana baktı. “Hokkabazlığı bir anda mı öğrendin? Beş topu aynı anda çevirmeyi? Bıçakları da?” </p>
<p class="calibre1">Hafızamda canlanan anı karşısında biraz yüzüm kızardı. Trip ilk başta üç topu denememe izin vermemiş, bana iki topla hokkabazlık yaptırmıştı. Onları birkaç sefer elimden düşürdüğüm bile olmuştu. </p>
<p class="calibre1">Ben’e bunları söyledim. </p>
<p class="calibre1">“Demek öyle,” dedi Ben. “Bu numarada ustalaşırsan sana başka bir tane daha öğretirim.” Ayağa kalkıp derse devam etmesini bekledim, ama yapmadı. </p>
<p class="calibre1">Derin bir nefes aldım ve bir daha bana ders verirken Ben’i fazla yormamayı kararlaştırdım. “Artık Cealdimliler denilen eskinin</p>
<p class="calibre1">göçebeleri, standart bir para birimi belirleyen ilk topluluk oldular. İşte o küçük külçelerden birini beş parçaya ayırırsan beş metelik elde edersin." Örnekleme amacıyla beşer meteliği iki sıra halinde yan yana</p>
<p class="calibre1"><a id="102"></a>102/853</p>
<p class="calibre1">koydum. Bu şekilde küçük metal külçelere benzediler. “On metelik bir mangıra karşılık gelir; on mangırsa...” </p>
<p class="calibre1">“Bu kadarı yeterli,” diye beni şaşırtarak sözümü kesti Ben. “Demek bu iki metelik,” dedi, daha yakından görmem için bir çift sikkeyi parmaklan arasında tutarak, “aynı külçeden kesilmiş olabilir, öyle mi?” </p>
<p class="calibre1">“Aslında muhtemelen farklı külçelerden...” Bakışları karşısında cümlemi yanda bıraktım. “Tabii.” </p>
<p class="calibre1">“Demek hâlâ onları birbirine bağlayan bir şey var, doğru mu?” Bana yine manalı gözlerle baktı. </p>
<p class="calibre1">Aslında onunla hemfikir değildim, ama ona karşı çıkmaya hiç niyetim yoktu. “Doğru.” </p>
<p class="calibre1">İkisini de masaya geri koydu. “Yani birini kıpırdattığında öteki de kıpırdamak, ha?” </p>
<p class="calibre1">Sözün uzamaması için onu doğruladım, ardından birini kıpırdatmak için elimi uzattım. Ama Ben başını sağa sola sallayarak beni durdurdu. </p>
<p class="calibre1">“Öncelikle bunu onlara hatırlatmalısın. Hattâ onları ikna etmelisin.” </p>
<p class="calibre1">Bir kâse çıkardı ve içine bir damla çam reçinesi damlattı. Meteliklerden birini reçineye batırıp diğerine yapıştırdı, anlamadığım bir-dizi sözcük sıraladı ve sikkelerin arasındaki reçineyi sicim gibi uzatarak onları birbirinden yavaşça ayırdı. </p>
<p class="calibre1">Mangırlardan birini elinde tutarken diğerini masaya bıraktı. Sonra bir şey daha mırıldanıp gevşedi. </p>
<p class="calibre1">Elini kaldırdı ve masadaki metelik bu hareketi taklit etti. Elini birkaç kez döndürünce kahverengi demir parçası havada inip kalktı. </p>
<p class="calibre1">Önce bana, sonra da sikkeye baktı. “Sempati yasası, büyünün en temel parçalarından biridir. İki nesne birbirine ne kadar çok benziyorsa aradaki sempati bağının da o kadar güçlü olacağını söyler. Bağ ne kadar büyükse nesneler birbirini o kadar kolay etkiler.” </p>
<p class="calibre1">“Bu çok yuvarlak bir tanımlama.” </p>
<p class="calibre1"><a id="103"></a>103/853</p>
<p class="calibre1">Ben sikkeyi bıraktı. Eline bulaşmış reçineyi fazla başarı sağlamaksızın bir beze silmeye çalışırken yüzündeki öğretmen maskesinin yerini bir sırıtış aldı. Bir müddet düşündü. “Kulağa lüzumsuz geliyor, öyle değil mi?” </p>
<p class="calibre1">Kararsızca kafa salladım; ders esnasında şaşırtmacalı sorulara sıkça rastlıyordum. </p>
<p class="calibre1">“Bunun yerine rüzgarı çağırmayı mı öğrenmek istiyorsun?” Bana</p>
<p class="calibre1">yine o ışıltılı gözlerle baktı. Bir sözcük mırıldanınca arabanın üstünü kapatan bez hışırdadı. </p>
<p class="calibre1">Suratımda yabani bir sırıtışın belirdiğini hissettim. </p>
<p class="calibre1">“Şansına küs, E’lir.” Onun sırıtışı da yabaniydi. “Yazmadan önce harfleri öğrenmelisin. Şarkılar çalmadan önce parmaklarını tellere nasıl basacağını kavramaksın.” </p>
<p class="calibre1">Bir parça kâğıt alıp üzerine birkaç sözcük karaladı. “İşin püf noktası Alar’ı aklından çıkarmamak. Nesnelerin birbirine bağlı olduğuna inanmalısın. Hattâ öyle olduğunu  <i class="calibre4">bilmelisin.’’ </i> Kâğıdı bana verdi. “Burada sesli okunuşu yazıyor. Buna Paralel Hareketin Sempatik Bağı denir. </p>
<p class="calibre1">Üzerinde çalış.” Yaşlı ve kaşları olmadan saçlarına kır düşmüş haliyle öncekinden de daha yabani bir görünüme sahipti. </p>
<p class="calibre1">Ben ellerini yıkamaya gitti, Taşın Kalbi’ni kullanarak zihnimi boşalttım. Az sonra hissiz bir sükûnetin içinde yüzüyordum. Biraz reçine kullanarak iki metal parçasını birbirine yapıştırdım. Meteliklerin birbirine bağlı olduğuna yönelik Alar’ı, yani sopa inancını aklıma sabitledim. Sözcükleri telaffuz etim, sikkeleri birbirinden ayırdım, son sözcüğü de söyleyip bekledim. </p>
<p class="calibre1">İçim güçle dolmadı. Vücudumu sıcak veya soğuk basmadı. Üstüme</p>
<p class="calibre1">bir yerlerden gelen parlak bir ışık huzmesi vurmadı. </p>
<p class="calibre1">Hayal kırıklığına uğramıştım. En azından Taşın Kalbi’ndeyken</p>
<p class="calibre1">uğrayabileceğim kadar. Elimdeki sikkeyi kaldırdım ve masanın</p>
<p class="calibre1">üstündeki de benzer şekilde kalktı. Bu yaptığımın büyü olduğuna hiç</p>
<p class="calibre1"><a id="104"></a>104/853</p>
<p class="calibre1">şüphe yoktu. Ama tatmin olmamıştım. Beklediğim... ne beklediğimi bilmiyordum. Yine de bu olmadığı muhakkaktı. </p>
<p class="calibre1">Günün geri kalanını Abenthy’nin öğrettiği basit sempati bağı üzerinde denemeler yaparak geçirdim. Hemen hemen her şeyin birbirine bağlanabileceğini keşfettim. Demir bir metelik ile gümüş bir talent, bir taş ile bir parça meyve, iki tuğla, bir parça toprak ile eşeklerden biri. </p>
<p class="calibre1">Çam reçinesine gerek olmadığını anlamam neredeyse iki saatimi aldı. </p>
<p class="calibre1">Sorduğum zaman Ben reçinenin sadece yoğunlaşmaya yardımcı</p>
<p class="calibre1">olduğunu itiraf etti. Sanırım bunu kendiliğimden çözmeme şaşırmıştı. </p>
<p class="calibre1">Müsaadenizle sempatiyi kısaca özetleyeyim. Zaten bu işlerin nasıl yürüdüğüne dair genel bir açıklamadan fazlasına ihtiyaç duyacağınızı sanmam. </p>
<p class="calibre1">Öncelikle enerji yok edilemeyeceği gibi yoktan da var edilemez. Bir meteliği kaldırdığınızda masanın üstündeki de kalkıyorsa ikisinin birden ağırlığını hissedersiniz, çünkü aslında ikisini de aynı anda kaldırıyorsunuzdur. </p>
<p class="calibre1">Teoride durum böyledir. Ama pratikte üç tane metelik kaldırır gibi olursunuz. Hiçbir sempati bağı kusursuz değildir. Nesneler</p>
<p class="calibre1">birbirinden ne kadar farklıysa, boşa harcanan enerji miktarı da o kadar fazladır. Bunu bir su değirmenine su taşıyan altı delik bir su kanalı olarak düşünün. İyi bir sempati bağının çok az kaçağı vardır ve enerjinin çoğu kullanılır. Kötü bir bağ ise deliklerle doludur; harcadığınız çabanın çok ufak bir bölümü hedefine ulaşır. </p>
<p class="calibre1">Mesela bir parça tebeşirle bir su şişesini birbirine bağlamaya çalıştım. İkisi arasında fazla benzerlik yoktu, bu yüzden şişenin ağırlığı yarım kilo olmasına rağmen tebeşiri kaldırırken otuz kilo kaldırıyormuşum gibi hissettim. Kurduğum en iyi bağ, ortadan ikiye kırdığım bir dalın parçaları arasındaydı. </p>
<p class="calibre1">Sempati hakkındaki bu ufak uygulamayı kavradıktan sonra Ben</p>
<p class="calibre1">bana başka şeyler de öğretti. Düzinelerce sempati bağını. Gücümü yönlendirmem için yüz farklı numarayı. Bunların her biri, daha yeni yeni konuşmaya başladığım engin bir kelime dağarcığında farklı birer</p>
<p class="calibre1"><a id="105"></a>105/853</p>
<p class="calibre1">sözcüktü. Çalışmalarım genellikle en hafif tabiriyle usandırıcı geçiyordu. </p>
<p class="calibre1">Abenthy bana daha başka alanlarda bölük pörçük dersler vermeyi sürdürdü; tarih, aritmetik ve kimya. Ama ben asıl, sempati konusunda öğrettiklerini yalayıp yutuyordum. Sırlarını benimle parça parça paylaşıyor, birini vermek için öncekinde ustalaşmamı bekliyordu. Yine de bu konuya, öğrenmeye yönelik doğal yeteneğimden daha yatkın gibiydim. Bu yüzden aradaki beklemeler fazla uzun sürmüyordu. </p>
<p class="calibre1">Üzerinde yürüdüğüm yolun dümdüz olduğu gibi bir iddiam yok. </p>
<p class="calibre1">Beni bu kadar hevesli bir öğrenci yapan merakım, aynı zamanda</p>
<p class="calibre1">başımı sık sık belaya sokmama yol açıyordu. </p>
<p class="calibre1">Bir akşam ebeveynlerim için kamp ateşi yakarken annem beni bir gün önce öğrendiğim bir tekerlemeyi söylerken yakaladı. Arkamda olduğunu bilmediğim için kütükleri üst üste dizerken dalgın bir edayla konuşuyordum:</p>
<p class="calibre1"> <i class="calibre4">“Siyah elbisesinin altına gizlediği Vardır Leydi Lackless’ın yedi</i> <i class="calibre4">farklı </i>şeyi  <i class="calibre4">Biri takılmayacak bir yüzük Bir diğeri söylenmeyecek bir</i> <i class="calibre4">sözcük Kocasının mumunun yanı başında Kulpsuz bir kapının arkasında Durur bir kutu, ne kilitli ne de kapaklı Lackless koyar buna</i> <i class="calibre4">kocasının taşlarını Bir sır vardır kafasında Uyumasa da görür bir</i> <i class="calibre4">rüya Üzerinde gidilmeyen bir yolda Lackless hayallere dalar ara</i> <i class="calibre4">sıra.” </i></p>
<p class="calibre1">Küçük bir kızın ip atlarken bu tekerlemeyi söylediğini duymuştum. </p>
<p class="calibre1">Sadece iki kez dinlemek ezberlememe yetmişti. Zaten çoğu çocuk tekerlemesi gibi akılda kalıcıydı. </p>
<p class="calibre1">Ama annem beni duydu ve gelip ateşin yanında durdu. “Ne diyorsun öyle, tatlım?” Ses tonu öfkeli çıkmadığı halde memnun olmadığını da anlamıştım. </p>
<p class="calibre1">“Fallows’ta kulağıma çalınan bir şey,” diye kaçamak bir yanıt verdim. Uğradığımız kasabalardaki çocuklarla oyun oynamam yasaktı. </p>
<p class="calibre1">Güvensizliğin yerini  <i class="calibre4">çabucak hoşnutsuzluk alır, </i> derdi babam</p>
<p class="calibre1"><a id="106"></a>106/853</p>
<p class="calibre1">kumpanyamızın yeni üyelerine,  <i class="calibre4">bu yüzden kasabalarda birbirinizden</i> <i class="calibre4">ayrılmayın ve başkalarına karşı kibar davranın. </i> Ateşe birkaç dal parçası daha bıraktım. </p>
<p class="calibre1">Annem bir süre sessiz kaldı. Tam meseleyi uzatmayacağını ummaya başlıyordum ki tekrar konuştu. “Pek de güzel bir tekerleme değilmiş. </p>
<p class="calibre1">Hiç durup ne hakkında olduğunu düşündün mü?” </p>
<p class="calibre1">Düşünmemiştim. Kulağa saçma sapan bir tekerleme gibi geliyordu. </p>
<p class="calibre1">Fakat şöyle bir gözden geçirdikten sonra içindeki bariz cinsel imayı kavradım. “Şimdi anladım. Bilmiyordum.” </p>
<p class="calibre1">Yüz ifadesi biraz yumuşadı ve elini uzatıp saçlarımı okşadı. </p>
<p class="calibre1">“Ağzından çıkan her söz üzerinde iyi düşün, tatlım.” </p>
<p class="calibre1">Başım dertten kurtulmuşa benziyordu, ama sormadan edemedim. </p>
<p class="calibre1">“Bunun  <i class="calibre4">Onca Bekleyişin Ardından’</i>ın bazı kısımlarından ne farkı var? </p>
<p class="calibre1">Mesela Fain’in, Leydi Perial’a şapkasını sorduğu kısımdan? ‘O kadar çok adamın ağzından duydum ki bana da uyup uymayacağını bir de kendi gözlerimle göreyim dedim.’ Neyden bahsettiği kolayca</p>
<p class="calibre1">anlaşılıyor.” </p>
<p class="calibre1">Annemin ağzını sımsıkı kapadığını gördüm. Kızmamıştı ama yine de hoşnut değildi. “Aradaki farkı sen bana söyle,” dedi. </p>
<p class="calibre1">Bu tür tuzak sorulardan nefret ederdim. Aradaki fark açıkça or-tadaydı: Biri başımı belaya sokacak, diğeri sokmayacaktı. Soru üzerinde yeteri kadar düşündüğümü göstermek için bir süre bekledim, ar-dından başımı iki yana salladım. </p>
<p class="calibre1">Annem ateşin önünde diz çöküp ellerini ısıttı. “Aradaki fark... git ocağı getir, olur mu?” Beni hafifçe itti ve ben de arabamıza doğru koşar adımlarla uzaklaştım. “Aradaki fark  <i class="calibre4">birine </i> bir laf etmek ile  <i class="calibre4">biri</i> <i class="calibre4">hakkında </i> bir laf etmektir. İlki kaba bir davranış olabilir, ama İkincisi daima dedikodudur.” </p>
<p class="calibre1">Üç ayaklı ocağı getirdim ve annemin onu ateşin üzerine kurmasına yardım ettim. “Ayrıca Leydi Perial sadece bir oyun karakteridir. Leydi</p>
<p class="calibre1"><a id="107"></a>107/853</p>
<p class="calibre1">Lackless ise incinebilecek duygulara sahip gerçek bir insan.” Başını kaldırıp bana baktı. </p>
<p class="calibre1">“Bilmiyordum," diye suçlu suçlu itiraz ettim. </p>
<p class="calibre1">Herhalde içler acısı bir görünüm sergiledim ki annem bana sarıldı ve beni öptü. “Üzülecek bir şey yok, canım. Sadece düşünmeden bir şey yapma.” Elini saçlarımda gezdirirken güneş gibi gülümsedi. “Bu akşamki yemek için biraz tatlı ısırganotu bulursan, hem bana hem de Leydi Lackless’a kendini affettirebilirsin sanırım.” </p>
<p class="calibre1">Ben de nasihatten kurtulup bir süreliğine yol kenarındaki ağaçların arasında oynamak için bahane arıyordum. Sözcükler annemin ağzını daha yeni terk etmişken koşup gittim. </p>
<p class="calibre1">Ben’le beraber geçirdiğim zamanın büyük bölümünün boş vaktim</p>
<p class="calibre1">olduğunu da belirtmeliyim. Kumpanyadaki olağan görevlerimden hâlâ sorumluydum. Gerektiği zaman yamak vazifesi üstleniyor, dekorların boyanmasına ve kostümlerin dikilmesine yardım ediyordum. Geceleri atları tımar ediyor, bir oyun sırasında gök gürültüsüne ihtiyaç olunca sahne arkasında ince bir sac tabakasını silkeliyordum. </p>
<p class="calibre1">Ama boş zamanımın derslerle geçmesinden şikayetim yoktu. Çocuklara özgü o bitmez tükenmez enerjim ve bilgiye karşı duyduğum</p>
<p class="calibre1">giderilemez açlık, sonraki seneyi hayatımın en mutlu dönemi kıldı. </p>
<p class="calibre1"><a id="108"></a>ON İKİNCİ BÖLÜM</p>
<p class="calibre1"> <i class="calibre4"><b class="calibre3">Yapbozun İç İçe Geçen Parçaları</b></i></p>
<p class="calibre1">Yazın sonuna doğru beni derinden sarsarak huzur içindeki dalgın-lığımdan uyandıran bir konuşmaya kulak misafiri oldum. Çocukken geleceğe pek kafa yormayız. Bu masumiyetimiz sayesinde çoğu</p>
<p class="calibre1">yetişkinin aksine hayatın tadını çıkarabiliriz. Gelecek kaygısı duymaya başladığımız gün, çocukluğumuzu geride bıraktığımız gündür. </p>
<p class="calibre1">Vakit akşamdı ve kumpanya yol kenarında kamp kurmuştu. </p>
<p class="calibre1">Abenthy bana yeni bir sempati egzersizi vermişti: Daimi Harekete Aktarılan Değişken Isı Kuralı ya da bunun gibi fiyakalı bir şey. </p>
<p class="calibre1">Bu biraz zor bir egzersizdi, ama bir yapbozun iç içe geçen parçaları gibi yerine cuk oturmuştu. Yaklaşık on beş dakika sürmüştü, fakat Abenthy’nin ses tonuna bakılırsa, o en azından üç dört saat süreceğini sanmıştı. </p>
<p class="calibre1">Neyse, onu aramaya çıktım. Kısmen bir sonraki dersimi öğrenmek, kısmen de hava atabilmek için. </p>
<p class="calibre1">Ebeveynlerimin arabasına kadar izini sürdüm; Onları görmeden</p>
<p class="calibre1">epey önce kulağıma sesleri çalındı. Sesleri net gelmiyordu; hani uzaktaki bir konuşmada geçen sözleri mırıldanma gibi işitirsiniz ya, işte öyle. Fakat yaklaşırken bir sözcüğü apaçık duydum:  <i class="calibre4">Chandrialılar. </i></p>
<p class="calibre1">Bunu duyar duymaz da olduğum yerde kalakaldım. Kumpanyadaki</p>
<p class="calibre1">herkes babamın yeni bir şarkı üzerinde çalıştığını biliyordu. Ne zaman gösteri yapmak için bir yerde konaklasak babam eski hikâyeler ve tekerlemeler dinlemek için kasabalıların ağzını arıyordu. </p>
<p class="calibre1">Önce Lanre hakkında hikâyeler topladı. Sonra sıra eski peri masallarına, öcü ve hayalet efsanelerine geldi. Ardından Chandrialılar hakkında sorular sormaya başladı... </p>
<p class="calibre1">Bu aylar önceydi. Son yarım senede Chandrialılar hakkındaki soruları artarken Lanre, Lyra ve diğerleri hakkındakiler iyiden iyiye azalmıştı. Babamın yazdığı şarkıların çoğu tek bir mevsimde biterdi, fakat bu seferki ikinci yılına giriyordu. </p>
<p class="calibre1"><a id="109"></a>109/853</p>
<p class="calibre1">Bilmeniz gereken bir şey daha var: Söylenmeye hazır hale gelmeden, babam kimselere şarkılarından bir fısıltı dâhi duyurmazdı. Sürece yalnızca annem dahildi, zira babamın yazdığı her şarkıda onun da</p>
<p class="calibre1">parmağı vardı. Müziğin zekâsı babama aitti. En iyi sözlerse anneme. </p>
<p class="calibre1">Tamamlanmış bir şarkıyı dinlemek için bir dönü veya ay beklediğin-iz zaman bu bekleyiş şarkının tadına tat katar. Fakat bir senenin ar-dından heyecan geçmeye başlar. O zamana kadarsa bir buçuk yıl</p>
<p class="calibre1">geçmişti ve kumpanyadakiler meraktan çatlayacak gibiydiler. Bu da babamla annem çalışırken birinin arabamıza fazlaca sokulduğu durumlarda sert sözlere yol açıyordu. </p>
<p class="calibre1">İşte bu yüzden sessiz adımlarla ebeveynlerimin ateşine yaklaştım. </p>
<p class="calibre1">İzinsiz dinlemek hiç de hoş bir huy değildir, ama zaten o zamandan beri çok daha kötü huylar edindim. </p>
<p class="calibre1">"... pek olmadı,” dediğini duydum Ben’in. “Ama isterim.” </p>
<p class="calibre1">“Konu hakkında kültürlü biriyle konuşmaktan memnuniyet du-</p>
<p class="calibre1">yarım.” Babamın gür baritonu, Ben’in tenoruna tezat teşkil ediyordu. </p>
<p class="calibre1">“Batıl inançlı köylülerden bıktım usandım ve...” </p>
<p class="calibre1">Biri ateşe odun atınca çıkan çatırtıda babamın sözleri duyulmaz oldu. Cesaret edebildiğim kadar hızlı hareket ederek ebeveynlerimin arabasının gölgesine geçtim. </p>
<p class="calibre1">”... hayalet kovalar gibiyim. Bu öyküyü bir araya getirmeye çalışmak akıl işi değil. Keşke hiç başlamasaydım.” </p>
<p class="calibre1">“Yok daha neler,” dedi annem. “Bu en iyi eserimiz olacak; sen de biliyorsun.” </p>
<p class="calibre1">“Yani diğer hepsinin türediği orijinal bir öykü olduğunu mu</p>
<p class="calibre1">düşünüyorsunuz?” diye sordu Ben. “Lanre’nin tarihsel bir kökeni olduğunu mu?” </p>
<p class="calibre1">“Tüm bulgular bunu gösteriyor,” dedi babam. “Mavi gözlü bir</p>
<p class="calibre1">kadının bir düzine torununa bakıp içlerinden onunun mavi gözleri olduğunu görmek gibi bir şey bu. Ninelerine çektikleri belli. Aynı şeyi daha önce de yaptım ve bu konuda oldukça başarılıyımdır. ‘Duvarların</p>
<p class="calibre1"><a id="110"></a>110/853</p>
<p class="calibre1">Altında’ şarkısını da yine böyle yazdım. Ama...” Babamın iç geçirdiğini duydum. </p>
<p class="calibre1">“Öyleyse sorun ne?” </p>
<p class="calibre1">“Hikâye zaman içinde yaşlanmış,” diye açıkladı annem. “Sanki artık torunlara değil de büyük-büyük-torunlara bakıyor gibiyiz.” </p>
<p class="calibre1">“Ve bunlar dört bir yana dağılmışlar,” diye söylendi babam. “Nihayet birini bulduğumda beş gözü olduğunu görüyorum: iki yeşil, bir mavi, bir kahverengi ve bir de açık yeşil. Bir sonrakinin tek bir gözü oluyor ve sürekli renk değiştiriyor. Tüm bunlardan nasıl bir sonuç çıkarabilirim ki?” </p>
<p class="calibre1">Ben genzini temizledi. “Tüyler ürpertici bir benzetme,” dedi. “Ama Chandrialılar konusunda bana dilediğince akıl danışabilirsin. Yıllar içinde pek çok hikâye dinledim.” </p>
<p class="calibre1">“Bilmek istediğim ilk şey gerçekten kaç tane oldukları,” dedi babam. </p>
<p class="calibre1">“Çoğu hikâyede yedi deniyor, ama bu bile belirsiz. Bazılarında üç, bazılarında beş tane oldukları söyleniyor. Hattâ  <i class="calibre4">Felior’un </i> Düşüşünde tam on üç Chandrialı geçiyor: Atur’daki tüm kentler için bir tane ve başkent için bir tane daha.” </p>
<p class="calibre1">“İşte buna cevap verebilirim,” dedi Ben. “Yedi. Bundan büyük</p>
<p class="calibre1">ölçüde eminim. Aslında sayıları adlarının da bir parçası.  <i class="calibre4">Chaen </i> yedi demektir.  <i class="calibre4">Chaendia </i> ise ‘onlardan yedi tane’ anlamına gelir. </p>
<p class="calibre1">Chandrialılar.” </p>
<p class="calibre1">“Bak bunu bilmiyordum,” dedi babam. “<i class="calibre4">Chaen. </i> Bu hangi dil oluyor? </p>
<p class="calibre1">Yllice mi?” </p>
<p class="calibre1">“Kulağa Tema gibi geliyor,” dedi annem. </p>
<p class="calibre1">“Doğru bildin,” dedi Ben anneme. “Aslında Temic dilinden. </p>
<p class="calibre1">Tema’dan yaklaşık bin yıl daha eski bir dil.” </p>
<p class="calibre1">“İşte şimdi oldu,” dediğini duydum babamın. “Keşke sana bir ay önce danışsaymışım. Peki yaptıkları şeyleri neden yaptıklarını biliyor olabilir misin?” Babamın ses tonuna bakarak cevap beklemediğini anladım. </p>
<p class="calibre1"><a id="111"></a>111/853</p>
<p class="calibre1">“Zaten işin gizemi de burada yatıyor, öyle değil mi?” diyen Ben kıkırdadı. “Onları hikâyelerde duyduğun diğer öcülerden daha korkutucu yapan işte bu yönleri. Hayaletler intikam peşindedirler, iblislerse ruhunun. Öcüler aç ve soğukturlar. Bu da onları ürkütücü olmaktan çıkarır. Anlayabildiğimiz şeyleri kontrol etmeye çalışırız. Ama Chandrialılar bulutsuz bir gökyüzünden düşen bir yıldırım gibidirler. </p>
<p class="calibre1">Sadece yıkıma yol açarlar. Yaptıklarının kafiyesi veya amacı yoktur.” </p>
<p class="calibre1">“Şarkımda ikisi de var,” dedi babam, sert ve kararlı bir sesle. "Zaman içinde bölük pörçük dinlediğim öykülerden Chandrialıların</p>
<p class="calibre1">amaçlarını çıkardığımı sanıyorum. Zaten en can sıkıcı olan da bu: işin zor kısmını hallettim, ama küçük ayrıntılar beni çok yoruyor." </p>
<p class="calibre1">“Demek amaçlarını bildiğini sanıyorsun?” dedi Ben merakla. “Teor-in nedir?” </p>
<p class="calibre1">Annem hafifçe kıkırdadı. “Hayır, Ben. Diğerleri gibi sen de beklemek zorundasın. Bu şarkı üzerinde o kadar çok çalıştık ki bitmeden kimseye tüyo verecek değiliz.” </p>
<p class="calibre1">Ben’in sesindeki hüsranı açıkça duydum. “Bunun sizinle beraber seyahat etmem için kurduğunuz şeytani bir tuzak olduğundan eminim,” diye homurdandı. “Kahrolası şeyi dinleyene kadar yanınızdan ayrılamayacağım. ” </p>
<p class="calibre1">“Öyleyse onu tamamlamamıza yardım et,” dedi annem. “Bir diğer</p>
<p class="calibre1">kilit nokta da, Chandrialıların belirtileri. Herkes onların gelişini gösteren bazı belirtiler olduğunda hemfikir, ama kimse ne oldukları konusunda anlaşamıyor.” </p>
<p class="calibre1">“Bir düşüneyim...” dedi Ben. “Tabii ki en barizi mavi alev. Ama bunu doğrudan Chandrialılara bağlayabileceğimizden emin değilim. Mavi alev bazı öykülerde iblis alameti sayılır. Bazılarındaysa fey yaratıkların veya çeşitli sihirlerin.” </p>
<p class="calibre1">“Ayrıca madenlerde tehlike işaretidir,” diye belirtti annem. </p>
<p class="calibre1">“Öyle mi?” diye sordu babam. </p>
<p class="calibre1"><a id="112"></a>112/853</p>
<p class="calibre1">Annem kafa salladı. “Fener alevi maviye çalmaya başlarsa havada grizu olduğunu anlarsın.” </p>
<p class="calibre1">“Tanrı aşkına, kömür madeninde grizu,” dedi babam. “Ya ışığını söndürüp karanlıkta kaybolursun ya da söndürmeyip havaya uçarsın. </p>
<p class="calibre1">İblislerden daha korkutucu bir düşünce bu.” </p>
<p class="calibre1">“Bazı gizemcilerin alık köylüleri kandırmak için özel olarak hazırlanmış mumlar ya da meşaleler kullandıklarını da itiraf etmeliyim,” dedi Ben, utanırcasına genzini temizleyerek. </p>
<p class="calibre1">Annem bir kahkaha attı. “Kimlerle konuştuğunu unutuyorsun, Ben. </p>
<p class="calibre1">Biz bu tür gösterileri kimsenin başına kakmayız. Aslına bakarsan mavi mumlar  <i class="calibre4">Daconica'nın </i> bir sonraki gösteriminde çok işimize yarayabi-lir. Tabii onlardan birkaç tane bulabilirsen.” </p>
<p class="calibre1">“Bakarım,” dedi Ben keyifli bir sesle. “Diğer belirtilerden biri de Chandrialıların keçi gibi gözlere sahip olmaları. Ya da simsiyah gözlere. Hattâ gözlerinin hiç olmadığı bile söylenir. Sıkça duyduğum bir şey de şu: Chandrialılar yakınlardaysa etraftaki bitkiler ölürmüş. </p>
<p class="calibre1">Tahta çürür, metal paslanır, tuğlalar kırılırmış...” Biraz duraksadı. </p>
<p class="calibre1">“Ama bunun farklı farklı belirtiler mi, yoksa bir tane mi olduğunu bilmiyorum.” </p>
<p class="calibre1">“Nelerle uğraştığımı görüyorsun,” dedi babam surat asarak. “Üstelik bir de hepsinin aynı belirtileri mi gösterdiği, yoksa her bir Chandrialının farklı belirtilere mi sahip olduğu sorusu var.” </p>
<p class="calibre1">“Sana söyledim,” dedi annem bıkkınlıkla. “Her birinin farklı bir belirtisi var. Kulağa en mantıklı gelen de bu.” </p>
<p class="calibre1">“Sevgili karımın en sevdiği teori,” dedi babam. “Ama uymuyor. Bazı öykülerde tek belirtinin mavi alev olduğu söylenir. Bazılarında hayvanlar çılgına döner ama mavi alev falan yoktur. Bazılarındaysa simsiyah gözlere sahip bir adam, çılgına dönen hayvanlar ve de mavi alev yer alır.” </p>
<p class="calibre1">“Bunu sana daha önce de anlattım,” diyen annemin sesindeki asabiyet, bu tartışmayı daha önce de yaptıklarını gösteriyordu. “Daima bir</p>
<p class="calibre1"><a id="113"></a>113/853</p>
<p class="calibre1">arada olmaları gerekmiyor. Üçerli veya dörderli gruplar halinde geziyor olabilirler. Biri yakındaki ateşlerin sönmesine sebep oluyorsa, bunu <i class="calibre4">hepsinin birden </i> yaptığı sanılabilir. Bu da öykülerdeki farklılıkları açıklamaya yeter. Farklı sayılar ve farklı belirtiler nasıl gruplandıklarına bağlı.” </p>
<p class="calibre1">Babam bir şeyler homurdandı. </p>
<p class="calibre1">“Karının kafası çalışıyor, Ari,” dedi Ben sinirleri yatıştırmak için. </p>
<p class="calibre1">“Onu bana kaça satarsın?” </p>
<p class="calibre1">“Maalesef işlerimde ona ihtiyaç duyuyorum. Ama kısa süreliğine kiralamakla ilgilenirsen anlaşabileceğimize...” Bir şaplak sesinin ar-dından babamın baritonu bir acı nidasıyla yükseldi. "Aklına gelen başka belirtiler var mı?” </p>
<p class="calibre1">“Dokununca çok soğuk bir his veriyorlarmış. Tabii böyle bir şey nasıl bilinebilir hiçbir fikrim yok. Yakınlarında ateş yakılamadığını duydum. Tabii bu, mavi alev iddiasıyla çelişiyor. Belki de...” </p>
<p class="calibre1">Rüzgar hızlanarak ağaçları oynattı. Yaprakların hışırtısı Ben’in sözlerini boğdu. Gürültüden faydalanarak birkaç adım daha yaklaştım. </p>
<p class="calibre1">"... ‘gölgelere boğmak’ anlamına gelebilir, artık bu her ne demekse,” </p>
<p class="calibre1">dediğini duydum babamın, rüzgar yine azaldığında. </p>
<p class="calibre1">Ben homurdandı. “Bilemeyeceğim. Bir öyküde gölgeleri yanlış</p>
<p class="calibre1">istikamete, yani ışığa doğru baktığı için kendilerini ele verdiklerini duymuştum. Başka bir öyküde içlerinden birine ‘gölgelere sarınmış’</p>
<p class="calibre1">deniyordu. İsmi, Gölgelere Sarınmış Bir Şey’di. Ama bir türlü</p>
<p class="calibre1">hatırlayamıyorum...” </p>
<p class="calibre1">“İsimlerden bahsetmişken, sorun yaşadığım bir diğer konu da bu,” </p>
<p class="calibre1">dedi babam. “Topladığım bir iki düzine isim hakkında görüşlerini almak isterim. En başta...” </p>
<p class="calibre1">“Aslında, Ari,” diye sözünü kesti Ben, “onları yüksek sesle söylemezsen memnun olurum. Yani isimlerini. İstersen toprağa falan yazabilirsin ya da gidip bir yazı tahtası getirebilirim, ama onları söylemezsen</p>
<p class="calibre1"><a id="114"></a>114/853</p>
<p class="calibre1">çok daha rahat ederim. Hani derler ya, emin olmak pişman olmaktan yeğdir.” </p>
<p class="calibre1">Kampa derin bir sessizlik çöktü. Beni duyduklarından korkarak bir ayağım havada kalakaldım. </p>
<p class="calibre1">“Hadi ama, bana öyle tuhaf tuhaf bakmayı kesin,” diye tafra yaptı Ben. </p>
<p class="calibre1">“Sadece şaşırdık, Ben,” diye yükseldi annemin nazik sesi. “Batıl in-ançlı birine benzemiyorsun da.” </p>
<p class="calibre1">“Değilim zaten,” dedi Ben. “Ama dikkatliyim. Arada fark var.” “Elbette,” dedi babam. “Öyle demek...” </p>
<p class="calibre1">“Sözlerini müşterilerine sakla, Ari,” diye asabi bir sesle babamın sözünü kesti Ben. “Açığa vurmayacak kadar iyi bir aktörsün, ama biri üşütük olduğumu düşündüğü zaman anlarım.” </p>
<p class="calibre1">“Böyle bir şey beklemiyordum, hepsi bu,” dedi babam özür dilercesine. “Sen eğitimli birisin. Chandrialı lafını ettiğim anda insanların demire dokunmalarından veya biralarının bir kısmını yere dökmelerinden içim sıkıldı. Ben sadece öykülerle ilgileniyorum, karanlık sanat-larla değil.” </p>
<p class="calibre1">“Bana kulak verin. Beni yaşlı bir budala sanmanızı istemediğim kadar hoşlanıyorum sizden,” dedi Ben. “Ayrıca sizinle daha sonra konuşmak istediğim bir şey var, ama önce beni ciddiye almanız lazım.” </p>
<p class="calibre1">Rüzgar hızını arttırdı; gürültüsünü son birkaç adımımı saklamakta kullandım. Ailemin arabasına iyice sokulup bir yaprak perdesinin ar-dından oraya göz attım. Üçü bir kamp ateşinin başındaydı. Kesik bir ağaç kütüğünün üzerinde oturan Ben kahverengi pelerinine sıkıca sarınmıştı. Ebeveynlerim onun karşısındaydılar. Annem babama sokulmuştu ve omuzlarına bir battaniye örtmüşlerdi. </p>
<p class="calibre1">Ben toprak bir testiden deri bir bardağa bir sıvı döküp anneme verdi. Konuşurken ağzından buhar çıkıyordu. “Atur taraflarında iblislere nasıl bakarlar?” diye sordu. </p>
<p class="calibre1"><a id="115"></a>115/853</p>
<p class="calibre1">“Korkuyla.” Babam bir parmağını şakağına vurdu. “Onca din beyinlerini mayıştırır.” </p>
<p class="calibre1">“Peki ya Vintas’ta?” diye sordu Ben. “Oradakilerin hatırı sayılır bir bölümü Tehlin’dir. Onlar da mı aynı şekilde düşünürler?” </p>
<p class="calibre1">Annem başını iki yana salladı. “Öyle şeyleri aptallık olarak görürler. </p>
<p class="calibre1">İblis lafını genellikle mecazi anlamda kullanırlar.” </p>
<p class="calibre1">“Madem öyle, Vintas’ta geceleri neyden korkulur?” </p>
<p class="calibre1">“Feylerden,” dedi annem. </p>
<p class="calibre1">Babam da aynı anda konuştu. “Draugarlardan.” </p>
<p class="calibre1">“İkiniz de haklısınız, tabii ülkenin neresinde bulunduğunuza bağlı olarak,” dedi Ben. “Ve burada, Birleşik Eyaletler’de insanlar her iki fikre de kıçlarıyla gülerler.” Etraftaki ağaçları işaret etti. “Ama buralarda da sonbahar gelip çattığında ayak sürüyenlerden çekinirler.” </p>
<p class="calibre1">“Hayat böyledir işte,” dedi babam. “İyi bir kumpanyacı olmak, seyir-cilerinin neye inandıklarını bilmekten geçer.” </p>
<p class="calibre1">“Hâlâ kafamda birkaç tahtanın eksik olduğunu sanıyorsunuz,” dedi Ben keyifle. “Bakın, yarın Biren’de durursak ve biri size ormanda ayak sürüyenler olduğunu söylerse ona inanır mıydınız?” Babam başını iki yana salladı. “Ya bunu iki kişi söylerse?” Aynı tepki. </p>
<p class="calibre1">Ben kütüğünde öne doğru biraz eğildi. “Peki ya bir düzine insan tam bir içtenlikle etrafta ayak sürüyenler...” </p>
<p class="calibre1">“Tabii ki inanmazdık,” dedi babam kızarak. “Bu çok saçma bir iddia olurdu.” </p>
<p class="calibre1">“Elbette öyle,” diye doğruladı Ben, bir parmağını kaldırarak. “Ama asıl soru şu: Ormana girer miydiniz?” </p>
<p class="calibre1">Babam bir süreliğine hiç kıpırdamadan düşündü. </p>
<p class="calibre1">Ben kafa salladı. “Söylenenlere inanmasanız bile kasabanın</p>
<p class="calibre1">yarısının yaptığı bir uyarıyı ciddiye almamak budalalık olurdu. Ayak sürüyenlerden değilse neyden korkarsınız?” </p>
<p class="calibre1">“Ayılardan.” </p>
<p class="calibre1"><a id="116"></a>116/853</p>
<p class="calibre1">“Haydutlardan.” </p>
<p class="calibre1">“Bunlar bir kumpanyacı için normal korkular,” dedi Ben. “Ama</p>
<p class="calibre1">köylüler bu korkuları tam olarak anlayamazlar. Her yerin kendine özgü batıl inançları vardır ve herkes nehrin karşı tarafında yaşayanların inançlarına gülüp geçer.” Ebeveynlerime ciddi bir bakış attı. </p>
<p class="calibre1">“Peki hiç Chandrialılar hakkında neşeli bir öykü duyduğunuz oldu mu? Bahse girerim ki olmamıştır.” </p>
<p class="calibre1">Annem kısa bir süre düşündükten sonra başını iki yana salladı. </p>
<p class="calibre1">Babam aynı şeyi yapmadan önce içkisinden uzun bir yudum aldı. </p>
<p class="calibre1">“Chandrialıların orada bir yerde olduklarını, bulutsuz gökyüzünden düşen bir yıldırım gibi ortaya çıktıklarını söylemiyorum. Ama nereye giderseniz gidin herkes onlardan korkar. Bunun geçerli bir sebebi olsa gerek.” </p>
<p class="calibre1">Ben sırıtarak bardağını eğdi ve birasından geriye kalanları toprağa döktü. “Hem isimler ilginç şeylerdir. Tehlikeli şeyler.” Ebeveynlerime manalı bir bakış attı. “İşte bunu iyi biliyorum,  <i class="calibre4">çünkü </i> eğitimli bir adamım. Azıcık batıl inancım da yok değil tabii...” Omuz silkti. “Eh, ben ihtiyarın tekiyim. Bu yüzden isteklerime saygı göstermek</p>
<p class="calibre1">zorundasınız.” </p>
<p class="calibre1">Babam düşünceli bir edayla kafa salladı. “Herkesin Chandrialılara aynı gözle bakmasını hiç fark etmemem ne tuhaf. Bunu şimdiye kadar görmem gerekirdi.” Kendini toparlamak istercesine başını sağa sola salladı. “Sanırım isimlerden daha sonra da bahsetsek olur. Peki senin bizimle konuşmak istediğin konu neydi?” </p>
<p class="calibre1">Yakalanmadan önce oradan gizlice ayrılmaya hazırlandım, fakat tek bir adım bile atamadan Ben’in ağzından çıkanlar beni olduğum yere çiviledi. </p>
<p class="calibre1">“Ailesi olduğunuz için görmekte zorlanabilirsiniz, ama genç Kvothe çok akıllı bir çocuk.” Ben bardağını tekrar doldurup babama uzattı. </p>
<p class="calibre1">Babam reddetti. “Aslında ‘akıllı’ demek yetmez. Hem de hiç.” Annem ağzına götürdüğü bardağın üzerinden Ben’i süzdü. “Oğlumuzla biraz</p>
<p class="calibre1"><a id="117"></a>117/853</p>
<p class="calibre1">vakit geçiren herkes bunu anlayabilir, Ben. Böyle bir konudan</p>
<p class="calibre1">bahsedilmesi için bir sebep göremiyorum. Hele hele senin tarafından.” </p>
<p class="calibre1">“Durumu tam anlamıyla kavradığınızı sanmıyorum,” dedi Ben, </p>
<p class="calibre1">ayaklarını ateşe doğru uzatarak. “Lavta çalmayı ne kadar kolay öğrendi?” </p>
<p class="calibre1">Babam konunun aniden değişmesi karşısında şaşırır gibi oldu. “Oldukça kolay. Niye ki?” </p>
<p class="calibre1">“Kaç yaşındaydı?” </p>
<p class="calibre1">Babam dalgın bir halde sakalını sıvazladı. Onun suskunluğunda annemin sesi bir flütünki gibi çıktı. “Sekiz.” </p>
<p class="calibre1">“Peki lavta çalmayı siz ne zaman öğrendiniz? Kaç yaşında</p>
<p class="calibre1">olduğunuzu hatırlıyor musunuz? Ne gibi zorluklar çektiğinizi?” Babam sakalına asılmayı sürdürdü, fakat yüzü artık daha düşünceliydi ve gözleri uzaklara dalıp gitmişti. </p>
<p class="calibre1">Abenthy sözlerine devam etti. “Her akordu, parmağını koyması</p>
<p class="calibre1">gereken her noktayı hiç takılmadan, hiç yakınmadan tek seferde öğrendiğine bahse girerim. Ve aynı hatayı iki kez yaptığı hiç olmadı, değil mi?” </p>
<p class="calibre1">Babam biraz kaygılı gibiydi. “Genelde öyleydi, ama herkes gibi onun da sıkıntı çektiği oldu. E akordunda. Üst ve alt E’de epey zorluk yaşadı.” </p>
<p class="calibre1">Annem usulca lafa girdi. “Ben de hatırlıyorum canım, ama sanırım sebep ellerinin ufacık olmasıydı. Henüz öyle küçüktü ki...” </p>
<p class="calibre1">“Yine bahse girerim ki bu durum bile ona fazla vakit kaybet-</p>
<p class="calibre1">tirmemiştir,” dedi Ben. “Harika elleri var; annem onlara sihirbaz parmakları derdi.” </p>
<p class="calibre1">Babam gülümsedi. “Anasına çekmiş. Narin ama kuvvetli. Bulaşık</p>
<p class="calibre1">yıkamak için birebir, öyle değil mi kadın?” </p>
<p class="calibre1">Annem ona hafifçe vurdu, sonra babamın ellerinden birini tuttu ve görmesi için Ben’e doğru uzattı. “Elleri asıl babasına çekmiş; zarif ve</p>
<p class="calibre1"><a id="118"></a>118/853</p>
<p class="calibre1">nazik. Genç soylu kızları baştan çıkarmak için birebir.” Babam itiraz edecek gibi olduysa da annem ona aldırış etmedi. “Bu gözlerle ve bu ellerle kadın avına çıktığı zaman kimse güvende değil demektir.” </p>
<p class="calibre1">“Baştan çıkarmak değil canım, kur yapmak,” diye kibarca düzeltti babam. </p>
<p class="calibre1">“Fark etmez,” diyerek omuz silkti annem. “İkisi de iffetli kadınların koştukları bir yarış.” Babamın elini kucağında tutarak ona yaslandı. </p>
<p class="calibre1">Başını hafifçe eğdi, babam da daveti kabul ederek onu ağzının kenarından öptü. </p>
<p class="calibre1">“Amin,” dedi Ben, bardağını şerefe kaldırarak. </p>
<p class="calibre1">Babam diğer kolunu anneme dolayıp onu hafifçe sıktı. “Hâlâ ne demek istediğini anlamıyorum, Ben.” </p>
<p class="calibre1">“Her şeyi böyle şıp diye öğreniyor ve hata yaptığı neredeyse hiç olmuyor. Ona söylediğiniz tüm şarkıları ezberlediğine bahse girerim. </p>
<p class="calibre1">Arabamdaki malzemeleri de benden iyi biliyor.” </p>
<p class="calibre1">Testiyi alıp tıpasını çıkardı. “Ama mesele sadece her şeyi ezber-lemesi değil. Anlıyor da. Ona göstermek istediklerimin yarısını kendiliğinden öğrendi.” </p>
<p class="calibre1">Ben annemin bardağını tekrar doldurdu. “Daha on birinde. Onun</p>
<p class="calibre1">yaşındaki bir oğlanın böyle konuştuğunu hiç duydunuz mu? Bu</p>
<p class="calibre1">yeteneğinin büyük bölümü aydın bir ortamda yaşamasından kaynaklanıyor.” Ben arabaları işaret etti. “Ama on birindeki çoğu çocuğun derdi tasası suda taş kaydırmak ve kedileri kuyruklarından ağaca asmaktan ibarettir.” </p>
<p class="calibre1">Annem zillerin çınlaması gibi bir sesle güldü, fakat Abenthy’nin yüz ifadesi ciddiydi. “Doğru söylüyorum. Onun yaptıklarının yarısını başarsa göbek atacak daha büyük öğrencilerim oldu.” Sırıttı. “Ellerine ve zekâsının çeyreğine sahip olsaydım bir sene içinde gümüş tabaklarda yemek yiyor olurdum.” </p>
<p class="calibre1">Bir sükûnet yaşandı. Sonra annem usulca konuştu. “Küçücük bir bebekken yerde emeklediği zamanları hatırlıyorum. İzler, sürekli izlerdi. </p>
<p class="calibre1"><a id="119"></a>119/853</p>
<p class="calibre1">Dünyayı yutmak istermiş gibi gözüken o parlak gözleriyle.” Sesi az da olsa titriyordu. Babam kolunu tekrar ona doladı ve annem de başını babamın göğsüne yasladı. </p>
<p class="calibre1">Bunu izleyen sessizlik daha uzundu. Tam oradan ayrılmayı</p>
<p class="calibre1">düşünüyordum ki babam sessizliği bozdu. “Ne yapmamızı önerirsin?” </p>
<p class="calibre1">Sesine hafif bir endişe ile babalara özgü o gurur karışıyordu. </p>
<p class="calibre1">Ben nazikçe gülümsedi. “Vakit geldiğinde ona ne gibi seçenekler sunabileceğinizi düşünmenizden başka hiçbir şey. En iyilerden biri olarak dünyada iz bırakacak.” </p>
<p class="calibre1">“Neyin en iyisi?” diye gürledi babam. </p>
<p class="calibre1">“Neyi seçerse. Burada kalırsa bir sonraki Illien olacağından hiç şüphem yok.” </p>
<p class="calibre1">Babam gülümsedi, lllien kumpanyacıların kahramanıdır. Tarihteki tek ünlü Edema Ruh’tur. En eski, en güzel şarkılarımız onun eseridir. </p>
<p class="calibre1">Dahası, tabii öykülere inanırsanız, lllien lavtayı yeniden icat et-miştir. Usta bir lavtacı olan lllien ilkel, dayanıksız ve kullanışsız saray lavtasını bugün çalınan harika, çok amaçlı, yedi telli kumpanyacı lavtasına dönüştürmüştür. Aynı öykülerde lllien’in lavtasında sekiz tel bulunduğu da iddia edilir. </p>
<p class="calibre1">“lllien. Bak bundan hoşlandım,” dedi annem. “Benim küçük</p>
<p class="calibre1">Kvothe’mi dinlemek için krallar kilometrelerce öteden ayağına</p>
<p class="calibre1">gelecekler.” </p>
<p class="calibre1">“Müziğiyle taverna kavgalarını ve sınır savaşlarını sona erdirecek.” </p>
<p class="calibre1">Ben gülümsedi. </p>
<p class="calibre1">“Vahşi kadınlar kucağına oturacaklar,” dedi babam coşkuyla, “ve göğüslerini başına dayayacaklar.” </p>
<p class="calibre1">Hayret dolu bir suskunluk yaşandı. Sonra annem sert bir sesle</p>
<p class="calibre1">yavaşça konuştu. “Sanırım Vahşi hayvanlar başlarını onun kucağına koyacaklar’ demek istedin.” </p>
<p class="calibre1">“Öyle mi?” </p>
<p class="calibre1"><a id="120"></a>120/853</p>
<p class="calibre1">Ben öksürdü ve sözlerine devam etti. “Gizemci olmaya karar verirse bahse varım ki yirmi dördüncü yaşına kalmadan kral ona randevu verir. Tüccar olmayı kafasına sokarsa öldüğü zaman dünyanın yarısına sahip olacağına hiç şüphem yok.” </p>
<p class="calibre1">Babamın kaşları çatıldı. Ben gülümseyip dedi ki, “Sonuncusu için endişelenme. Tüccar olamayacak kadar meraklı.” </p>
<p class="calibre1">Ben sonraki sözcüklerini dikkatle seçercesine duraksadı. “Üniversite ye alınacağından hiç kuşkunuz olmasın. Tabii yıllar sonra. Oraya en erken on yedi yaşında girebilir, ama bu konuda...” Ben’in sonraki sözcüklerini duymadım bile. Üniversite! Ona çoğu çocuğun Fey</p>
<p class="calibre1">Sarayı’na, sadece hayal edilebilecek esrarlı bir yere baktığı gibi bakar olmuştum. Küçük bir kasaba boyutunda bir okul. On kere on bin kitap. </p>
<p class="calibre1">Sorabileceğim tüm soruların cevabını bilen insanlar... </p>
<p class="calibre1">Dikkatimi tekrar onlara verdiğimde ortalık sessizdi. </p>
<p class="calibre1">Babam kollarında tuttuğu anneme baktı. “Bu ne demek oluyor, </p>
<p class="calibre1">kadın? Yoksa yıllar önce gezgin bir tanrıyla yatağa mı girdin? Durum böyleyse gizem çözüldü demektir.” </p>
<p class="calibre1">Annem ona şaka yollu vurdu, sonra yüzünde dalgın bir ifade belirdi. </p>
<p class="calibre1">“Düşünüyorum da on iki yıl kadar önce bir adam çıkageldi. Beni öpücüklere ve şarkılara boğdu. Benden iffetimi aldı ve beni evimden kaçırdı.” Duraksadı. “Ama saçları kızıl değildi. O olamaz.” Babama bakıp muzipçe gülümsedi. Babamın utanmış gibi bir hali vardı. Sonra annem onu öptü. Babam da onu. </p>
<p class="calibre1">İşte bugün onları böyle hatırlıyorum. Üniversite düşüncesi kafamda dans ederek oradan sıvıştım. </p>
<p class="calibre1"><a id="121"></a>ON ÜÇÜNCÜ BÖLÜM</p>
<p class="calibre1"> <i class="calibre4"><b class="calibre3">Ara - Et ve Kemik</b></i></p>
<p class="calibre1">Yoltaşı Hanı’nda çıt çıkmıyordu. Sessizlik boş odada oturan iki adamı kuşatmış durumdaydı. Kvothe konuşmayı bırakmıştı ve ellerine bakıyor gibi dursa bile, gerçekte gözleri çok uzaklara dalıp gitmişti. Nihayet başını kaldırdı; kalemini mürekkep hokkasının üzerinde hazır bekleterek masanın karşısında oturan Tarihçi’yi görünce şaşırmış gibi gözüktü. </p>
<p class="calibre1">Kvothe tuttuğu nefesini mahcup bir edayla saldı ve Tarihçiye</p>
<p class="calibre1">kalemini bırakmasını işaret etti. Tarihçi bir iki saniye durduktan sonra istenileni yaptı ve kalemini temiz bir beze silip masaya bıraktı. </p>
<p class="calibre1">“Boğazım kurudu,” diye ansızın duyurdu Kvothe, bu sözlerden önce kendisi şaşırmışçasına. “Çok susadım. Herhalde nicedir hikâye anlatmadığımdandır.” Sandalyesinden hızla kalktı ve boş bara doğru masa labirentinin içinde ilerledi. “Sana ne istersen verebilirim: siyah bira, beyaz şarap, baharatlı elma şırası, çikolata, kahve...” </p>
<p class="calibre1">Tarihçi’nin bir kaşı kalktı. “Varsa çikolata harika olur. Böyle bir şeyi bunun gibi bir yerde...” Genzini kibarca temizledi. “Şey, bulmayı beklemiyordum.” </p>
<p class="calibre1">“Yoltaşı’nda ne ararsan bulunur,” diyen Kvothe dalgın bir el</p>
<p class="calibre1">hareketiyle boş odayı gösterdi. “Tabii müşteri hariç.” Barın altından bir testi çıkardı ve elinde tarttıktan sonra masaya bıraktı. Testi tahtaya çarptığında boş bir ses çıkardı. Kvothe iç geçirip seslendi. “Bast! Biraz şıra getirir misin?” </p>
<p class="calibre1">Odanın arkasındaki koridorda anlaşılmaz bir cevap yankılandı. </p>
<p class="calibre1">“Bast,” dedi Kvothe azarlamasına, duyulamayacak kadar alçak gibi çıkan bir sesle. </p>
<p class="calibre1">“Gel de kendin al, seni miskin herif!” diye bodrumdan bağırdı ses. </p>
<p class="calibre1">“Şu an işim var.” </p>
<p class="calibre1">“Kendisi yardımcın mı olur?” diye sordu Tarihçi. </p>
<p class="calibre1">Kvothe dirseklerini bara dayayıp hoşgörülü bir ifadeyle tebessüm etti. </p>
<p class="calibre1"><a id="122"></a>122/853</p>
<p class="calibre1">Kısa bir sürenin ardından tahta bir merdiveni çıkan bir çift sert tabanlı çizmenin sesi duyuldu. Bast bıyık altından söylenerek odaya girdi. </p>
<p class="calibre1">Sade giyinmişti: siyah bir pantolonun içine sokulmuş uzun kollu siyah bir gömlek ve yine siyah renkli, yumuşak deri çizmeler. Neredeyse güzel diye nitelendirilebilecek narin ve keskin hatlı bir yüze sahipti. </p>
<p class="calibre1">Gözleri çarpıcı bir mavi renkteydi. </p>
<p class="calibre1">Tuhaf ama göze kötü gelmeyen bir yürüyüşle testiyi bara kadar</p>
<p class="calibre1">taşıdı. “Tek bir müşteri için mi?” diye sitem etti. “Gelip kendin alamadın mı? Beni  <i class="calibre4">Celum Tinture</i>’nin başından kaldırdın. Okuyayım diye neredeyse bir aydır başımın etini yiyordun.” </p>
<p class="calibre1">“Bast, Üniversite’de öğretmenlerini izinsiz dinleyen öğrencilere ne yaparlar biliyor musun?” diye kasıntılı bir tavırla sordu Kvothe. </p>
<p class="calibre1">Bast elini göğsüne koyup kendini savunmaya kalktı. </p>
<p class="calibre1">“Bast...” Kvothe ona sert bir bakış attı. </p>
<p class="calibre1">Ağzını kapayan Bast bir an için açıklama yapmaya kalkacak gibi gözüktü, sonra omuzları sarktı. “Nasıl bildin?” </p>
<p class="calibre1">Kvothe hafifçe güldü. “Bugüne kadar o kitabın yanına bile yak-</p>
<p class="calibre1">laşmıyordun. Ya ansızın çok çalışkan bir öğrenci haline geldin ya da az önce bir suç işliyordun.” </p>
<p class="calibre1">“Üniversite’de öğretmenlerini izinsiz dinleyen öğrencilere ne yaparlar?” diye merakla sordu Bast. </p>
<p class="calibre1">“En ufak bir fikrim yok.  <i class="calibre4">Ben </i> hiç yakalanmadım. Herhalde seni karşıma oturtup hikâyemin geri kalanını sana zorla dinletmek yeterli bir ceza olacaktır. Ama kaba davranıyorum,” diyen Kvothe ortak odayı işaret etti. “Misafirimizi ihmal ediyoruz.” </p>
<p class="calibre1">Tarihçi’nin hiç de sıkılmış gibi bir hali yoktu. Bast odaya girer girmez Tarihçi onu meraklı gözlerle izlemeye başlamıştı. Konuşma devam ederken de yüz ifadesi giderek daha şaşkın ve dikkatli bir hale bürünmüştü. </p>
<p class="calibre1"><a id="123"></a>123/853</p>
<p class="calibre1">Bast hakkındaki bir şeyi belirtmek münasip olacaktır. Bast ilk bakışta sıradan, hattâ biraz çekici genç bir adama benziyordu. Fakat farklı bir havası vardı. Mesela yumuşak deri çizmeler giyerdi. En azından ilk bakışta öyle sanırdınız. Fakat ona göz ucuyla bakarsanız ve o sırada uygun bir gölgedeyse bambaşka bir şey görebilirdiniz. </p>
<p class="calibre1">Ve düzgün, daha doğrusu baktığı şeyi olduğu gibi gören bir beyniniz varsa, gözlerinde bir tuhaflık fark ederdiniz. Beyniniz kendi</p>
<p class="calibre1">beklentilerine kanmamak gibi nadir bir yeteneğe sahipse o gözlerde bambaşka, tuhaf ve harikulade bir şey bulabilirdiniz. </p>
<p class="calibre1">İşte bu yüzden Tarihçi biraz ötesindeki Kvothe’nin genç öğrencisine bakıyor, </p>
<p class="calibre1">onda</p>
<p class="calibre1">neyin</p>
<p class="calibre1">farklı</p>
<p class="calibre1">olduğunu</p>
<p class="calibre1">anlamaya</p>
<p class="calibre1">çalışıyordu. </p>
<p class="calibre1">Aralarındaki konuşma sona erdiği sırada Tarihçi’nin bakışları en hafif tabiriyle dikkatli, en ağırıyla da kabaydı. Bast nihayet bara sırtını döndüğü zaman Tarihçi’nin gözleri fark edilir ölçüde aralandı ve zaten solgun olan yüzü iyice soldu. </p>
<p class="calibre1">Tarihçi hemen gömleğinin içine uzanıp boynunda asılı duran şeyi çekip aldı. Onu masanın üzerine, uzanabileceği bir mesafeye, kendisiyle Bast’ın arasına koydu. Tüm bunlar yarım saniye içinde olup bitmiş ve gözleri bardaki siyah saçlı adamdan bir an bile olsun</p>
<p class="calibre1">ayrılmamıştı. Metal diski iki parmağıyla sıkıca masaya bastırırken yüz ifadesi sakindi. </p>
<p class="calibre1">“Demir,” dedi adam. Sesi, itaat edilmesi gereken bir buyruk-</p>
<p class="calibre1">muşçasına garip bir tınıya sahipti. </p>
<p class="calibre1">Bast karnına yumruk yemiş gibi iki büklüm oldu. Dişlerini göstererek hırıltı ile çığlık arası bir ses çıkardı. Sıradışı bir süratle hareket ederek bir elini başına doğru kaldırdı ve ileri atılmak için gerildi. </p>
<p class="calibre1">Bu olay ani bir nefes alıncaya kadar olup bitti. Fakat her nasılsa Kvothe’nin uzun parmaklı eli Bast’ın bileğini tutuverdi. Bunun ne farkına varan, ne de umursayan Bast hızla Tarihçiye doğru atıldı, ancak Kvothe’nin eli bir kelepçeymiş gibi durmak zorunda kaldı. Bast kendini kurtarmak için hışımla debelendiyse de, kolunu ileri uzatmış</p>
<p class="calibre1"><a id="124"></a>124/853</p>
<p class="calibre1">bir vaziyette barın arkasında duran Kvothe çelik ya da taş kadar hareketsizdi. </p>
<p class="calibre1">“Dur!” Kvothe’nin sesi bir emir gibi havada yankılandı. Takip eden sessizlikte yankılanan sözleri sert ve öfkeliydi. “Bugüne kadar pek çok yakınımı kaybettim. Bir de arkadaşlarım arasındaki bir kavgaya göz yumacak değilim.” Gözleri Tarihçiyi buldu. “Yaptığını boz, yoksa ben bozarım.” </p>
<p class="calibre1">Sarsılmış durumdaki Tarihçi duraksadı. Sonra ağzı sessizce hareket etti ve hafif bir titremeyle elini masanın üstünde duran donuk metal dairenin üzerinden çekti. </p>
<p class="calibre1">Yay gibi gergin durumdaki Bast kısa bir süreliğine Kvothe’nin elinde bez bebek misali kıpırtısız kaldı. Sonra kendini toparlamayı başararak bara dayandı. Kvothe ona uzun ve dikkatli bir bakış attı, ardından bileğini bıraktı. </p>
<p class="calibre1">Bast gözlerini Tarihçi’den ayırmaksızın bir tabureye oturdu. Yaralı biri gibi ağır ağır hareket ediyordu. </p>
<p class="calibre1">Ve değişmişti. Tarihçi’yi süzen gözleri hâlâ çarpıcı bir okyanus mavisi renginde olsa da artık pırlantalar veya ormandaki derin su birikintileri gibi tek bir renkten ibaretti. Ayrıca yumuşak deri çizmelerinin yerini bir çift zarif toynak almıştı. </p>
<p class="calibre1">Kvothe otoriter bir tavırla Tarihçi’ye yaklaşmasını işaret etti. İki kalın bardak çıkardı ve rasgele bir şişe seçer gibi gözüktü. O bardakları bara bırakırken Bast ile Tarihçi birbirlerini huzursuz gözlerle süzüyorlardı. </p>
<p class="calibre1">“Şimdi,” dedi Kvothe öfkeyle, “ikinizin de hareketi normaldi, ama bu makul davrandığınız anlamına gelmiyor. Gelin baştan başlayalım.” </p>
<p class="calibre1">Derin bir nefes aldı. “Bast, seni Tarihçi olarak da bilinen Devan Lochees’le tanıştırmak isterim. Kendisi büyük bir öykücü, anımsayıcı ve katip olarak nam salmıştır. Ayrıca keçileri topyekün kaçırmadıysam Gizemiye’nin önde gelen bir mensubu olup en azında Re’lar</p>
<p class="calibre1"><a id="125"></a>125/853</p>
<p class="calibre1">seviyesindedir ve muhtemelen dünyada demirin adını bilen yirmi kadar insandan biridir. </p>
<p class="calibre1">“Lâkin,” diye devam etti Kvothe, “tüm bu başarılarına rağmen az önceki intihar saldırısında gösterdiği akılsızlığa bakarak, dünyadan haberinin olmadığını söyleyebilirim. Herhalde ilk defa ahaliden birini görme şansı yakaladı.” </p>
<p class="calibre1">Tarihçi bu tanıtım sırasında ifadesiz bir yüzle durarak Bast’ı karşısındaki bir yılanmışçasına seyretti. </p>
<p class="calibre1">“Tarihçi; Remmen oğlu, Alacakaranlık ve Tehvyth Mael Prensi Bastas’la tanış. Eğitim vermek talihsizliğine düştüğüm en akıllı ve  <i class="calibre4">tek</i> öğrenci. Göz bağlayıcı, barmen ve dostum. </p>
<p class="calibre1">“Kendisi yüz elli yıllık yaşamından ve benim verdiğim neredeyse iki senelik eğitimden sonra bile bazı önemli hususları göz ardı etmeyi başarmaktadır. Bunların ilki de şu: Demir bağlayacak kadar hüneri: bir Gizemiye mensubuna saldırmak aptalcadır.” </p>
<p class="calibre1">“Önce o bana saldırdı!” dedi Bast hararetle. </p>
<p class="calibre1">Kvothe onu soğukkanlılıkla süzdü. “Haketmediğini söylemedim</p>
<p class="calibre1">Aptalca dedim.” </p>
<p class="calibre1">“Yine de kazanırdım.” </p>
<p class="calibre1">“Büyük ihtimalle. Ama yaralanırdın. O da ya yaralanır ya da ölürdü. </p>
<p class="calibre1">Onu misafirim olarak tanıttığımı hatırlamıyor musun?” </p>
<p class="calibre1">Bast sessiz kaldı. Yüzündeki hiddet yerini korudu. </p>
<p class="calibre1">“İşte,” dedi Kvothe, narin bir güleryüzlülükle, “tanıştınız.” </p>
<p class="calibre1">“Çok memnun oldum,” dedi Bast buz gibi bir sesle. </p>
<p class="calibre1">“Ben de,” karşılığını verdi Tarihçi. </p>
<p class="calibre1">“İkinizin arkadaş olmaması için ortada hiçbir sebep yok,” diye devam eden Kvothe’nin sesi biraz sertlik kazandı. “Ve arkadaşlar birbirleriyle böyle konuşmazlar.” </p>
<p class="calibre1">Birbirlerine bakan Bast ile Tarihçi en ufak bir kıpırtı göstermediler. </p>
<p class="calibre1"><a id="126"></a>126/853</p>
<p class="calibre1">Kvothe’nin sesi iyice alçaldı. “Bu ahmaklığı bir kenara bırakmaya-caksanız ikiniz de çekip gidin. Biriniz ufacık bir hikâye kırıntısıyla kalır, ötekiyse kendine yeni bir öğretmen aramaya başlar. Katlanmay-acağım tek bir şey varsa o da inatçı bir kibirdir.” </p>
<p class="calibre1">Kvothe’nin ses tonu aralarındaki bakışı böldü. Ve gözlerini ona çevirdikleri zaman barın arkasında bambaşka birini buldular. Neşeli hancının yerini karanlık ve haşin biri almıştı. </p>
<p class="calibre1">Ne  <i class="calibre4">kadar genç, </i> diye hayretle düşündü Tarihçi.  <i class="calibre4">Yirmi beşinden</i> <i class="calibre4">büyük olamaz. Bunu niye daha önce görmedim? İsterse beni bir dal</i> <i class="calibre4">parçası gibi ikiye bölebilir. Bir anlığına bile olsa onu nasıl hancı</i> <i class="calibre4">sanabildim? </i></p>
<p class="calibre1">Sonra Kvothe’nin gözlerine baktı. O gözlerdeki yeşil öylesine</p>
<p class="calibre1">kararmıştı ki neredeyse siyah gibi duruyordu.  <i class="calibre4">İşte görmeye geldiğim</i> <i class="calibre4">kişi bu, </i> diye aklından geçirdi Tarihçi.  <i class="calibre4">Krallara nasihat veren, eski yollardan sadece ve sadece aklının kılavuzluğunda geçen adam bu. </i></p>
<p class="calibre1"> <i class="calibre4">Üniversite’de adından hem övgüyle hem de küfürle bahsedilen adam</i> <i class="calibre4">bu. </i></p>
<p class="calibre1">Kvothe sırayla her ikisine de baktı; ikisi de onunla uzun süre göz teması kuramadı. Mahcup bir duraksamanın ardından Bast elini uzattı. Tarihçi bir saniyeliğine tereddüt edip kolunu ateşe daldırırcasına o eli aceleyle tuttu. </p>
<p class="calibre1">Hiçbir şey olmadığı için ikisinin de şaşırmış gibi bir hali vardı. </p>
<p class="calibre1">“İnanılmaz, değil mi?” diye onları payladı Kvothe. “Beş parmak ve altındaki kan. O elin diğer ucunda etten kemikten birinin bulunabileceğine insanın inanası gelmiyor.” </p>
<p class="calibre1">İki adamın da yüz ifadelerine mahcubiyet karıştı. Sonra birbirlerinin elini bıraktılar. </p>
<p class="calibre1">Kvothe yeşil şişeden bardaklara bir sıvı döktü. Bu basit hareket onu değiştirmiş gibiydi. Az öncesine kadar barın ardında duran kara gözlü adam gitmiş, yerine eski hali geri gelmişti. Bir eli keten bir bezin altında saklı hancıya bakarken Tarihçi’nin içi cız etti. </p>
<p class="calibre1"><a id="127"></a>127/853</p>
<p class="calibre1">“Şimdi,” diyen Kvothe bardakları onlara doğru itti, “bu içkileri alın, şu masaya oturun ve konuşmaya başlayın. Geri geldiğimde birinizi ölü bulmak veya hanın yandığını görmek istemiyorum. Anlaştık mı?” </p>
<p class="calibre1">Bast utangaçça tebessüm ederken Tarihçi bardakları alıp masaya götürdü. Onun peşinden giden Bast tam oturacakken bara kadar geri gidip şişeyi aldı. </p>
<p class="calibre1">“Fazla kaçırmayın,” diye uyardı onları Kvothe, arka odaya geçmeden önce. “Öykümü dinlerken sızıp kalmanızı istemiyorum.” </p>
<p class="calibre1">Kvothe mutfağa girdiği sırada ikili gergin, ağır aksak bir muhabbete başlamıştı. Kvothe birkaç dakika sonra peynir, bir somun kara ekmek, soğuk tavuk eti, sosis, tereyağı ve bir tabak balla çıkageldi. </p>
<p class="calibre1">Daha büyük bir masaya geçtiler. Telaşla sağa sola koşuşturan</p>
<p class="calibre1">Kvothe her açıdan bir hancıya benziyordu. Onu çaktırmadan seyreden Tarihçi, kendi kendine bir şarkı mırıldanarak sosisleri yiyen bu adamın bir iki dakika önce barın arkasında duran kara gözlü ve korkunç adamla aynı kişi olduğuna inanmakta zorlanıyordu. </p>
<p class="calibre1">Tarihçi kâğıdını ve kalemini önüne alırken Kvothe dalgın bir yüzle pencereden giren güneş ışınlarının açısına baktı. Sonunda Bast’a doğru döndü. “Anlattıklarımın ne kadarını duydun?” </p>
<p class="calibre1">“Çoğunu, Reshi.” Bast gülümsedi. “Kulaklarım keskindir.” </p>
<p class="calibre1">“Güzel Başa dönecek kadar vaktimiz yok.” Derin bir nefes aldı. </p>
<p class="calibre1">“Kaldığımız yerden devam edelim. Kendinizi hazırlayın; hikâye artık daha karanlık bir hal alıyor. Ufukta bulutlar belirecek.” </p>
<p class="calibre1"><a id="128"></a>ON DÖRDÜNCÜ BÖLÜM</p>
<p class="calibre1"> <i class="calibre4"><b class="calibre3">Rüzgarın Adı</b></i></p>
<p class="calibre1">Kış, gezgin bir kumpanya için işlerin az olduğu bir zamandır. Fakat Abenthy bu zamanı iyi değerlendirerek bana nihayet gerçek anlamda sempati öğretmeye başladı. Yine de özellikle çocukların konu alındığı durumlarda olduğu gibi hakikat, beklenti kadar heyecan verici</p>
<p class="calibre1">çıkmadı. </p>
<p class="calibre1">Sempatinin beni hayal kırıklığına uğrattığını söylemem yanlış olur. </p>
<p class="calibre1">Ama cidden hayal kırıklığına uğramıştım. Büyünün böyle bir şey olmasını beklemiyordum. </p>
<p class="calibre1">Faydalı olduğuna hiç şüphe yoktu. Ben sempati kullanarak gös-</p>
<p class="calibre1">terilerimiz için farklı farklı ışıklar yaratıyordu. Sempatiyle, çakmak taşı kullanmadan ateş yakabiliyor, ağır bir nesneyi bir sürü ip ya da kaldıraç kullanmaksızın kaldırabiliyordu. </p>
<p class="calibre1">Fakat onu ilk gördüğümde Ben her nasılsa rüzgarı çağırmıştı. O</p>
<p class="calibre1">yaptığı alelade bir sempati değil, tıpkı masal kitaplarındaki gibi bir büyüydü. Asıl öğrenmek istediğim sır da oydu. </p>
<p class="calibre1">Bahar, buzları çözeli epey olmuştu ve kumpanya Birleşik Eyaletler’in batısındaki ormanlardan ve tarlalardan geçiyordu. Ben her zamanki gibi Abenthy’nin arabasında oturuyordum. Yaz yüzünü daha yeni yeni gösteriyordu ve her yer yemyeşildi. </p>
<p class="calibre1">Son bir saat sessizlik içinde geçmişti. Dizginleri tek eliyle tutan Ben sürücü koltuğunda uyuklarken araba bir taşa çarptı ve ikimizi de daldığımız miskinlikten çıkardı. </p>
<p class="calibre1">Ben koltuğunda daha dik oturdu ve Sana-Bir-Bilmecem-Var diye</p>
<p class="calibre1">düşünür olduğum bir ses tonuyla konuştu. “Bir güğüm dolusu suyu nasıl kaynatırsın?” </p>
<p class="calibre1">Etrafıma bakınınca yol kenarında irice bir kaya gördüm ve onu</p>
<p class="calibre1">işaret ettim. “Şu kaya güneş altında beklediği için sıcak olsa gerek. </p>
<p class="calibre1">Onu güğümdeki suya bağlarım ve taştaki ısıyı kullanarak suyu</p>
<p class="calibre1">kaynatırım.” </p>
<p class="calibre1"><a id="129"></a>129/853</p>
<p class="calibre1">“Taşı suya bağlamak pek de verimli olmaz,” diye beni payladı Ben. </p>
<p class="calibre1">“Sadece on beşte biri kadarını suyu ısıtmakta kullanabilirsin.” “Yine de işe yarar.” </p>
<p class="calibre1">“Haklısın, ama bu baştan savma bir çözüm. Daha iyisini yapabi-</p>
<p class="calibre1">lirsin, E’lir.” </p>
<p class="calibre1">Bunun ardından Alfa ile Beta’ya bağırmaya koyularak keyfinin yerinde olduğunu gösterdi. Eşekler her zamanki gibi sözlerini soğukkanlılıkla karşıladılar, üstelik de başta kusursuz bir ahlaka sahip Beta olmak üzere, hiçbir eşeğin isteyerek yapamayacağından emin olduğum şeylerle suçlanmalarına rağmen. </p>
<p class="calibre1">Ben bağırıp çağırmaya ara vererek bana bir soru sordu. “Şu kuşu nasıl düşürürsün?” Eliyle yol kenarındaki bir başak tarlasının üzerinde uçmakta olan bir şahini işaret etti. </p>
<p class="calibre1">“Herhalde öyle bir şey yapmam. Bana bir zararı dokunmadı.” “Teorik açıdan.” </p>
<p class="calibre1">“Teorik açıdan öyle bir şey yapmayacağımı söylüyorum.” </p>
<p class="calibre1">Ben kıkırdadı. “Anlat bana, E’lir. Öyle bir şeyi nasıl  <i class="calibre4">yapmayacağını</i> bana tam olarak anlat. Ayrıntılı bir şekilde.” </p>
<p class="calibre1">“Teren’den onu vurmasını isterim.” </p>
<p class="calibre1">Ben düşünceli bir ifadeyle kafa salladı. “Güzel, güzel. Ama bu mesele seninle kuş arasında. O şahin,” deyip elini öfkeyle savurdu, “annen hakkında ileri geri konuşuyor.” </p>
<p class="calibre1">“Ah. Öyleyse annemin onurunu bizzat korumam gerekir.” </p>
<p class="calibre1">“İlla ki.” </p>
<p class="calibre1">“Elimin altında bir tüy var mı?” </p>
<p class="calibre1">“Hayır.” </p>
<p class="calibre1">“Hay Tehlu belasını...” Kınayıcı bakışları karşısında cümlemin geri kalanını yuttum. “İşimi hiç kolaylaştırmayacaksın, değil mi?” “Bu sinir bozucu huyumu, kafası gereğinden fazla çalışan bir öğrencimden</p>
<p class="calibre1"><a id="130"></a>130/853</p>
<p class="calibre1">kaptım.” Gülümsedi. “Bir tüye sahip olsan ne yapardın?” “Tüyü kuşa bağlar, sonra da kül suyuna batırırdım.” </p>
<p class="calibre1">Ben daha yeni yeni çıkan kaşlarını çattı. “Ne tür bir bağla</p>
<p class="calibre1">bağlardın?” </p>
<p class="calibre1">“Kimyasal bağla. Muhtemelen ikinci katalitikle.” </p>
<p class="calibre1">Düşünceli bir duraksama yaşandı. “İkinci katalitik...” Ben çenesini sıvazladı. “Tüyü o kadar düzgün kılan yağı çözmek için mi?” </p>
<p class="calibre1">Kafa salladım. </p>
<p class="calibre1">Başını kaldırıp kuşa baktı. “Bunu hiç düşünmemiştim,” dedi sakin bir beğeniyle. Sözünü iltifat kabul ettim. </p>
<p class="calibre1">“Yine de,” dedi tekrar bana doğru dönüp, “elinde hiç tüy yok. Kuşu nasıl düşürürsün?” </p>
<p class="calibre1">Birkaç dakika boyunca kafa yormama rağmen aklıma hiçbir şey</p>
<p class="calibre1">gelmedi. Bari bunu daha farklı bir derse çevireyim dedim. </p>
<p class="calibre1">“Rüzgarı çağırıp,” deyiverdim, “kuşu gökyüzünden söker alırım.” </p>
<p class="calibre1">Ben bana amacımı tam olarak bildiğini gösteren kurnaz bir bakış at-tı. “Peki bunu nasıl yaparsın, E’lir?” </p>
<p class="calibre1">Kış ayları boyunca sakladığı sırrı benimle nihayet paylaşmaya hazır olabileceğini sezdim. Tam o anda aklıma bir fikir geldi. </p>
<p class="calibre1">Derin bir nefes aldım ve ciğerlerimdeki havayla dışarıdakini</p>
<p class="calibre1">birbirine bağlayacak sözcükleri sarf ettim. Alar’ı zihnime kazıdım, baş-</p>
<p class="calibre1">parmağımla işaret parmağımı ağzıma götürdüm ve dudaklarımı büzüp onların arasından üfledim. </p>
<p class="calibre1">Arkamdan esen hafif bir rüzgar saçlarımı dalgalandırdı ve arabanın üstünü örten muşambayı gerdi. Bu öylesine bir tesadüften fazlası olmayabilirdi, ama yine de yüzümde sevinç dolu bir tebessümün belirdiğini hissettim. Kısa bir süre boyunca bana hayretten donuklaşmış bir ifadeyle bakan Ben’e deli gibi sırıtmaktan başka bir şey yapmadım. </p>
<p class="calibre1">Sonra suyun derinliklerine dalmışım gibi göğsümün sıkıştığını fark ettim. </p>
<p class="calibre1"><a id="131"></a>131/853</p>
<p class="calibre1">Nefes almaya çalıştıysam da başaramadım. Kafam karışmış bir</p>
<p class="calibre1">halde denemeyi sürdürdüm. Sanki sırtüstü yere düşmüştüm ve</p>
<p class="calibre1">ciğerlerimdeki bütün hava boşalmıştı. </p>
<p class="calibre1">Ne yapmış olduğumu bir anda kavradım. Vücudumdan soğuk ter</p>
<p class="calibre1">boşaldı ve göğsümü, boynumu, açık ağzımı işaret ederek Ben’in göm-leğini tuttum. </p>
<p class="calibre1">Bana bakarken Ben’in hayret dolu yüzü kül gibi oldu. </p>
<p class="calibre1">Her şeyin ne kadar durgun olduğunu fark ettim. Etrafta yaprak</p>
<p class="calibre1">kımıldamıyordu. Arabanın sesi bile çok uzaklardan gelircesine</p>
<p class="calibre1">boğuktu. </p>
<p class="calibre1">Zihnimi dolduran dehşet tüm düşüncelerimi bastırdı. Elimi</p>
<p class="calibre1">boğazıma atarak gömleğimi yırttım. Kalp atışlarım kulaklarımda zonkluyordu. Nefes almaya çalışırken göğsüme bir ağrı saplanıyordu. </p>
<p class="calibre1">Ben daha önce hiç görmediğim kadar hızlı hareket ederek beni lime lime olmuş gömleğimden tuttu ve arabanın sürücü koltuğundan aşağı attı. O da indi ve beni kaldırıp yol kenarındaki çimlerin üzerine öyle bir vurdu ki ciğerlerimde hava olsaydı tamamen boşalırdı. </p>
<p class="calibre1">Umutsuzca çırpınırken yüzümden yaşlar aktı. Öleceğimi biliyor, gözlerimin sıcak ve kıpkırmızı olduklarını hissediyordum. Uyuşmuş ve buz gibi soğuk ellerle toprağı çılgınca kazıdım. </p>
<p class="calibre1">Birinin bağırdığının farkındaydım, ama ses çok uzaklardan gelir gibiydi. Ben başımda diz çökmüşse de arkasındaki gökyüzü hızla kararıyordu. Ben’in duyamadığım bir şeye kulak verir gibi dalgın bir hali vardı. </p>
<p class="calibre1">Sonra bana baktı. Tek hatırladığım çok uzaklardaymış gibi duran, korkunç bir güçle dolu, ifadesiz ve soğuk gözleriydi. </p>
<p class="calibre1">Bana bakmayı sürdürdü. Ağzı oynadı. Rüzgarı çağırdı. </p>
<p class="calibre1">Fırtınadaki bir yaprak gibi titredim. Gök gürültüsü karanlığım oldu. </p>
<p class="calibre1">Sonra Abenthy’nin beni ayağa kaldırdığını hatırlıyorum. Diğer arabaların durduğunun ve meraklı yüzlerin bize baktıklarının hayal meyal</p>
<p class="calibre1"><a id="132"></a>132/853</p>
<p class="calibre1">farkındaydım. Annem arabamızdan çıkıp geldi. Ben kıkırdayarak ve temin edici sözler sarf ederek onu yolun yarısında karşıladı. O sırada derin derin solumakla uğraştığım için sözcükleri anlayamadım. </p>
<p class="calibre1">Diğer arabalar ağır ağır yola çıkarlarken Ben’in peşinden onunkine gittim. Ben muşambayı yerinde tutan ipleri kontrol edermiş gibi yaparak oyalandı. Kendimi biraz toparladım ve ona elimden geldiği kadar yardım ettim. O sırada kumpanyanın son arabası da yanımızdan geçip gitti. </p>
<p class="calibre1">Başımı kaldırdığımda Ben öfke dolu gözlerle bana bakıyordu. “Ne yaptığını sanıyordun?” diye tısladı. “Ha? Ne? Ne yaptığını sanıyordun?” Onu daha önce hiç böyle, yani vücudu hiddetten kasılmış</p>
<p class="calibre1">halde görmemiştim. Sinirden titriyordu. Bana vurmak için elini kaldırdı... sonra da durdu. Hemen ardından eli aşağı indi. </p>
<p class="calibre1">Sistematik bir çalışmayla geriye kalan son birkaç ipi de kontrol edip arabaya çıktı. Başka ne yapacağımı bilemediğimden onu takip ettim. </p>
<p class="calibre1">Ben dizginleri şaklatınca Alfa ile Beta arabayı harekete geçirdiler. </p>
<p class="calibre1">Artık sıranın sonundaydık. Ben dümdüz ileri bakıyordu. Gömleğimin önündeki yırtığa dokundum. Havada gergin bir sessizlik vardı. </p>
<p class="calibre1">Geriye baktığımda yaptığımın ne kadar aptalca olduğunu anladım. </p>
<p class="calibre1">Nefesimi dışarıdaki havaya bağladığımda soluk almam imkânsız hale gelmişti. Ciğerlerim o kadar havayı hareket ettirecek kadar güçlü değildi; bunu başarabilmem için göğsümün körük gibi olması</p>
<p class="calibre1">gerekirdi. Yaptığım şey bir nehri içip bitirmeye ya da bir dağı kaldırmaya çalışmak gibi bir şeydi. </p>
<p class="calibre1">O huzursuz sessizliğin içinde iki saat yol aldık. Güneş ağaçların tepesine dokunduğu sırada Ben nihayet derin bir soluk aldı ve onu pat-larcasına geri verdi. Dizginleri elime tutuşturdu. </p>
<p class="calibre1">Ona dönüp baktığımda ne kadar yaşlı olduğunu ilk defa fark ettim. </p>
<p class="calibre1">Yaşının atmışa yaklaştığını evvelden beri biliyordum, ama onu daha önce hiç bu halde görmemiştim. </p>
<p class="calibre1"><a id="133"></a>133/853</p>
<p class="calibre1">“Orada annene yalan söyledim, Kvothe. Olup bitenlerin son kısmını gördü ve senin için endişelendi.” Konuşurken bakışları önümüzdeki arabadan ayrılmıyordu. “Ona gösteri amacıyla bir şey üzerinde</p>
<p class="calibre1">çalıştığımızı söyledim. Annen çok iyi bir kadın. Yalandan fazlasını hak ediyor.” </p>
<p class="calibre1">Izdırap dolu, bitmek tükenmek bilmez bir suskunlukla uzun süre yol aldık. Buna rağmen sıranın ilerisiden “Gritaş!” seslerinin yükseldiğini duyduğumda güneşin batmasına hâlâ bir iki saat vardı. Çimlik arazide giden arabanın sarsıntıları Ben’i daldığı karamsar düşüncelerden çıkardı. </p>
<p class="calibre1">Etrafına bakınca güneşin hâlâ gökyüzünde olduğunu gördü. “Niye bu kadar erken duruyoruz? Yola ağaç mı devrilmiş?” </p>
<p class="calibre1">“Gritaş.” İlerideki arabaların tepelerinden görülebilen taş kütlesini işaret ettim. </p>
<p class="calibre1">“Ne?” </p>
<p class="calibre1">“Bazen yolda onlardan bir tanesiyle karşılaştığımız olur.” Yol kenarındaki küçük ağaçların ardında yükselen gritaşı bir kez daha gösterdim. Çoğu gritaş gibi o da yaklaşık dört metre yüksekliğinde kaba bir dikdörtgen şeklinde yontulmuştu. Etrafında toplanmakta olan arabalar, onun kaskatı varlığı karşısında silik kalıyordu. “Onlara dikilitaş da denir, ama dik durmayıp yan yatmışlarla da karşılaştığımız oldu. Birine rastlayınca çok acelemiz yoksa o günlük mola veririz.” Gevezelik ettiğimin farkına vararak durdum. </p>
<p class="calibre1">“Ben onları daha farklı bir isimle tanıyordum. Yoltaşları,” dedi Ben usulca. Yaşlı ve bitkin bir hali vardı. Kısa süre sonra sordu: "Bir gritaş</p>
<p class="calibre1">bulunca neden durursunuz?” </p>
<p class="calibre1">“Hep dururuz işte. Yolculuğumuza ara vermemiz için bir baha-</p>
<p class="calibre1">nedir.” Azıcık düşündüm. “Sanırım şans getirdiklerine inanılıyor." Sohbeti sürdürmek, Ben’in ilgisini çekmek için söyleyecek daha fazla şey-im olsun isterdim, ama başka bir şey düşünemedim. </p>
<p class="calibre1"><a id="134"></a>134/853</p>
<p class="calibre1">“Olabilir tabii.” Ben eşekleri taşın öteki tarafındaki bir yere, diğer arabaların çoğundan uzağa yönlendirdi. “Akşam yemeği civarında yanıma gel. Konuşmamız gerek.” Bana bakmadan döndü ve Alfa’yı arabadan çözmeye başladı. </p>
<p class="calibre1">Ben’i daha önce hiç bu halde görmemiştim. Aramızın bozul-</p>
<p class="calibre1">duğundan endişelenerek ebeveynlerimin arabasına koştum. </p>
<p class="calibre1">Annemi yeni yakılmış bir ateşin önünde otururken buldum. Ateşi harlamak amacıyla içine çalı çırpı atıyordu. Arkasında oturan babamsa onun boynuna ve omuzlarına masaj yapmaktaydı. Koşan ayaklarımın sesini duyunca başlarını kaldırdılar. </p>
<p class="calibre1">“Bu akşam yemeğimi Ben’le beraber yiyebilir miyim?” </p>
<p class="calibre1">Annem önce babama, sonra da bana baktı. "Onu rahatsız etmen doğru olmaz, canım.” </p>
<p class="calibre1">“O davet etti. Hemen gidersem kamp kurmasına yardım edebilirim.” </p>
<p class="calibre1">Annem omuzlarını oynattı ve babam masaja devam etti. Annem</p>
<p class="calibre1">bana gülümsedi. “Pekala, ama geç saatlere kadar yanında kalma. Bana bir öpücük ver bakayım.” Kollarını uzattı, ben de ona sarıldım ve yanağından öptüm. </p>
<p class="calibre1">Babam da beni öptü. “Gömleğini versene. Annen yemek hazırlarken bana yapacak bir iş çıkar.” Gömleğimi sıyırdı ve üzerindeki yırtıkları yokladı. “Bunun işi bitmiş.” </p>
<p class="calibre1">Açıklama yapmak için bir şeyler gevelemeye başladım, ama babam beni susturdu. “Biliyorum, biliyorum, isteyerek olmadı. Bundan sonra daha dikkatli davranmaya çalış, yoksa gelecek sefere kendi gömleğini kendin dikersin. Sandığında yeni bir tane var. Oraya kadar gitmişken bir zahmet benim için de iğne iplik alıver.” </p>
<p class="calibre1">Hemen arabanın arkasına koşup kendime yeni bir gömlek aldım. </p>
<p class="calibre1">İğne iplik ararken annemin şarkı söylediğini işittim:</p>
<p class="calibre1"> <i class="calibre4">“Akşamleyin güneş hızla batarken, </i></p>
<p class="calibre1"><a id="135"></a>135/853</p>
<p class="calibre1"> <i class="calibre4">Seni yukarılardan seyredeceğim Vakit geçip de sen geri dönmezken Aşkımı kalbime gömeceğim. ” </i></p>
<p class="calibre1">Babam ona karşılık verdi:</p>
<p class="calibre1"> <i class="calibre4">“Akşamleyin ışıklar azalır Ayaklarım nihayet eve yollanır Rüzgar</i> <i class="calibre4">söğütlerin arasında dolanır Ocağımızın ateşini söndürme ne olur. ” </i></p>
<p class="calibre1">Ben arabadan çıkarken babam annemi dramatik bir pozda kucak-</p>
<p class="calibre1">lamıştı ve onu öpüyordu. İğne ipliği yırtık gömleğimin yanına bırakıp bekledim. İyi bir öpücüktü. Babamı dikkatle izledim, çünkü gelecekte benim de bir bayanı öpmem gerekebileceğini biliyor, öyle bir durumda doğru düzgün bir iş çıkarmak istiyordum. </p>
<p class="calibre1">O sırada babam beni fark etti ve annemi ayağa kaldırdı. “Gösteri için yarım peni borçlusunuz, bayım,” dedi gülerek. “Niye hâlâ buradasın, çocuk? Aynı yarım peni üzerine bahse girerim ki kafana bir soru takılmıştır.” </p>
<p class="calibre1">“Gritaşlarda niye duruyoruz?” </p>
<p class="calibre1">“Gelenek, oğlum,” dedi babam, gösterişle kollarını açarak. “Ve de batıl inanç. Zaten ikisi birbirinin aynı değil midir? Hem şansımızın açılması için duruyoruz, hem de beklenmedik bir tatil herkesin hoşuna gittiği için.” Biraz duraksadı. “Onlar hakkında bildiğim bir şiir vardı. </p>
<p class="calibre1">Nasıldı bakayım?..” </p>
<p class="calibre1"> <i class="calibre4">“Uykumuzda bile çeketaş gibidir Gritaş yol kenarında dikilir Seni</i> <i class="calibre4">Fey’in derinliklerine alıp götürür Dere tepe demeden geçirir Gritaş</i></p>
<p class="calibre1"> <i class="calibre4">bir şey bir şeydir.” </i></p>
<p class="calibre1">Alt dudağına asılırken babamın gözleri birkaç saniyeliğine dalıp gitti. Sonunda başını iki yana salladı. “Son dizeyi bir türlü çıkartamadım. Zaten şiiri oldum olası sevmem. Müziğe dökülmeyen sözcükler nasıl hatırlanabilir ki?” Sözcükleri kendi kendine sessizce mırıldanırken alnı kırıştı. </p>
<p class="calibre1">“Çeketaş nedir?” diye sordum. </p>
<p class="calibre1">“Mıknatısın eski bir adıdır,” diye açıkladı annem. “Diğer tüm demirleri kendine çeken bir metal parçasıdır. Bir sene önce bir sergide</p>
<p class="calibre1"><a id="136"></a>136/853</p>
<p class="calibre1">görmüştüm.” Hâlâ kendi kendine bir şeyler söyleyen babama baktı. </p>
<p class="calibre1">“Mıknatısı Peleresin’de görmüştük, öyle değil mi?” </p>
<p class="calibre1">“Hımm? Ne?” Bu soru onu düşüncelerinden çekip aldı. “Evet. Peleresin’de.” Tekrar dudağına asılarak kaşlarını çattı. “Her şeyi unutsan bile şunu sakın unutma, oğlum: Şair, şarkı söyleyemeyen bir müzisy-endir. Sözcükler dinleyicinin yüreğine dokunmadan önce aklına</p>
<p class="calibre1">uğramalıdır ve bazı kimselerin aklı çok küçük birer hedeftir. Fakat dinleyici ne kadar küçük ya da inatçı bir akla sahip olursa olsun, müzik ne yapar eder onun yüreğine dokunur.” </p>
<p class="calibre1">Annem kibar hanımefendilere yakışmayan bir ses çıkardı. “Seni gidi gösteriş budalası. Yaşlanıyorsun, hepsi bu.” Dramatik bir sesle iç geçirdi. “Ah, hayat ne tuhaftır; bir adamın yitirdiği ikinci şey hafızasıdır.” </p>
<p class="calibre1">Babam gücenmiş bir poz takındıysa da annem ona aldırış etmeyerek bana dedi ki, “Kumpanyacıların gritaşlarda konaklamalarına sebep olan tek gelenek tembelliktir. O şiir şöyle bir şeydi galiba:</p>
<p class="calibre1">Mevsim  <i class="calibre4">ne olursa olsun</i></p>
<p class="calibre1"> <i class="calibre4">Düşerim yollara</i></p>
<p class="calibre1"> <i class="calibre4">Yükümü bırakacak</i></p>
<p class="calibre1"> <i class="calibre4">Bir amaç ararım</i></p>
<p class="calibre1"> <i class="calibre4">İster mıknatısla, ister çeketaşla.” </i></p>
<p class="calibre1">Annemin arkasına geçerken babamın gözlerinde karanlık bir parıltı vardı. “Yaşlı ha?” diye alçak sesle konuştu, annemin omuzlarına tekrar masaj yapmaya başlayarak. “Kadın, sana hatanı göstermeye</p>
<p class="calibre1">niyetliyim.” </p>
<p class="calibre1">Annem muzipçe tebessüm etti. “Bayım, ben de buna izin vermeye.” </p>
<p class="calibre1">Onları muhabbetlerinde baş başa bırakmaya karar verip Ben’in arabasına yollanmıştım ki babamın arkamdan seslendiğini duydum. </p>
<p class="calibre1">“Yarın öğle yemeğinden sonra gam çalışır mıyız? Ve de  <i class="calibre4">Tinbertin’in</i> ikinci perdesini?” </p>
<p class="calibre1"><a id="137"></a>137/853</p>
<p class="calibre1">“Peki.” Hafif bir koşu tutturdum. </p>
<p class="calibre1">Ben’in arabasına vardığımda Alfa ile Betayı çoktan çözmüştü ve onları tımar etmekle meşguldü. Kuru yaprakları giderek büyüyen bir dal ve çalı çırpı piramidiyle çevreleyerek bir kamp ateşi hazırladım. İşim bitince Ben’in oturduğu yere doğru döndüm. </p>
<p class="calibre1">Yine sessizlik. Konuşmadan önce sözcüklerini özenle seçtiğini görür gibi oldum. “Babanın yeni şarkısı hakkında ne biliyorsun?” “Lanre hakkında olan mı?” diye sordum. “Pek bir şey değil. Babamı tanırsın. </p>
<p class="calibre1">Şarkısı bitene kadar kimsenin duymasına izin vermez. Benim bile.” </p>
<p class="calibre1">“Ben şarkının kendisinden bahsetmiyorum,” dedi Ben. “Arkasındaki hikâyeden bahsediyorum. Lanre’nin hikâyesinden.” </p>
<p class="calibre1">Babamın geçen seneden beri topladığı düzinelerce hikâye üzerinde düşünerek genel bilgileri derlemeye çalıştım. “Lanre bir prensmiş,” </p>
<p class="calibre1">dedim. “Veya bir kral. Önemli biri. Dünyadaki herkesten daha güçlü olmak istiyormuş. Güçlenmek için ruhunu satmış, ama bir şey ters gitmiş ve sonrasında delirmiş mi ne. Ya da sanırım bir daha uyuyamaz olmuş ve...” Ben’in başını sağa sola salladığını görünce durdum. </p>
<p class="calibre1">“Ruhunu satmamış,” dedi Ben. “O dediğin saçmalığın daniskası.” </p>
<p class="calibre1">Derin bir iç geçirdi; bu hareketi yüzünden söner gibi oldu. “Yanlış bir yol izliyorum. Babanın şarkısını boş ver. Hele bitirsin, ondan sonra konuşuruz. Lanre’nin öyküsünü bilmek sana yeni bir bakış açısı kazandırabilir.” </p>
<p class="calibre1">Ben derin bir nefes alıp baştan başladı. “Diyelim ki altı yaşında ve aklı bir karış havada bir oğlun var. Çevresine ne kadar zarar verebilir?” </p>
<p class="calibre1">Nasıl bir cevap beklediğinden emin olamadığım için duraksadım. </p>
<p class="calibre1">Herhalde en iyisi basit bir yanıt olacaktı. “Fazla değil.” </p>
<p class="calibre1">“Diyelim ki yaşı yirmi oldu, ama aklı hâlâ bir karış havada. Ne kadar tehlikelidir?” </p>
<p class="calibre1">En bariz cevapta karar kıldım. “Öncekinden daha fazla. Ama hâlâ çok tehlikeli değildir.” </p>
<p class="calibre1">“Peki ya eline bir kılıç verirsen?” </p>
<p class="calibre1"><a id="138"></a>138/853</p>
<p class="calibre1">Nihayet kafama dank etti ve gözlerimi kapadım. “Çok, çok daha</p>
<p class="calibre1">fazla. Anlıyorum, Ben. Sahiden de anlıyorum. Güç iyidir hoştur ve aptallık genelde zararsızdır. Ama ikisinin bileşimi tehlikelidir.” </p>
<p class="calibre1">“Ağzımdan aptal lafı hiç çıkmadı,” diye düzeltti Ben. “Sen akıllı birisin. Bunu ikimiz de biliyoruz. Fakat düşüncesiz davranabiliyorsun. </p>
<p class="calibre1">Akıllı ama düşüncesiz bir insan çok ama çok tehlikeli olabilir. Dahası ben sana birbirinden tehlikeli bazı şeyler öğretiyorum.” Abenthy hazırlamış olduğum yığına baktı, sonra eline bir yaprak alıp bir şeyler mırıldandı ve çalı çırpının ortasında küçük bir alevin belirmesini seyretti. Bana doğru döndü. “Öyle basit bir şey yaparken bile kendini öldürebilirdin.” Keyifsizce bir tebessüm etti. “Veya rüzgarın adını ararken.” </p>
<p class="calibre1">Başka bir şey daha diyecek gibi oldu, ama sonra durdu ve ellerini yüzüne sürttü. Derin bir iç geçirirken tüm enerjisini harcamış gibiydi. </p>
<p class="calibre1">Ellerini çektiğinde yüzü bitkin bir haldeydi. “Yaşın kaçtı bakayım?” </p>
<p class="calibre1">“Gelecek ay on iki olacağım.” </p>
<p class="calibre1">Başını iki yana salladı. “Bunu unutmak öyle kolay ki. Hiç yaşına uygun davranmıyorsun.” Eline bir dal parçası alıp ateşi dürttü. </p>
<p class="calibre1">“Üniversiteye girdiğimde on sekizimdeydim,” dedi. “Senin şimdi bildiklerin kadarını öğrenmem ancak yirmi yaşımda mümkün oldu.” </p>
<p class="calibre1">Gözlerini ateşe dikti. “Üzgünüm, Kvothe. Bu gece yalnız kalmak istiyorum. Biraz düşünmem lazım.” </p>
<p class="calibre1">Sessizce kafa salladım. Arabasına gittim, üç ayaklı ocağına ilaveten çaydanlık, su ve çay buldum. Bunları ona götürüp usulca yanına bıraktım. Ona arkamı döndüğümde Ben hâlâ ateşe bakıyordu. </p>
<p class="calibre1">Ailemin beni bir süre daha beklemediğini bildiğimden ormana girdim. Benim de düşünmem gerekenler vardı. Ben’e en azından bu</p>
<p class="calibre1">kadarını borçluydum. Keşke elimden daha fazlası gelseydi. </p>
<p class="calibre1">Ben’in eski normal, neşeli haline dönmesi tam bir dönüyü buldu. </p>
<p class="calibre1">Ama o zaman bile ilişkimiz eskisi gibi olmadı. Hâlâ sıkı birer dosttuk, </p>
<p class="calibre1"><a id="139"></a>139/853</p>
<p class="calibre1">lâkin aramızda bir mesafe vardı ve kendini kasıtlı olarak benden uzak tuttuğunu görebiliyordum. </p>
<p class="calibre1">Dersler durma noktasına geldi. Daha yeni yeni başladığım simya çalışmalarıma bir son vererek beni kimyayla sınırlandırdı. Sigaldri öğretmeyi ise tamamen reddetti. Bu da yetmezmiş gibi sempati derslerinde sadece benim için güvenli olduğunu düşündüğü konulara yer verdi. </p>
<p class="calibre1">Bu gecikmelere bozulsam da dilimi tuttum. Sorumluluk sahibi ve bilinçli olduğumu gösterirsem Ben’in zamanla rahatlayacağına ve aramızın normale döneceğine inancım tamdı. Biz bir aileydik ve ara-mızdaki bir sorunun önünde sonunda çözüleceğini biliyordum. Tek gereken zamandı. </p>
<p class="calibre1">Zamanımızın hızla azaldığının farkında değildim. </p>
<p class="calibre1"><a id="140"></a>ON BEŞİNCİ BÖLÜM</p>
</body>
</html>
