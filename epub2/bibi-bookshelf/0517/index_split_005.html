<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_4"><b class="calibre6">Parmaklar ve Teller</b></h2>
<p class="calibre1">Başlangıçta bir makine gibiydim; beni canlı tutacak faaliyetleri hiç düşünmeden yerine getiriyordum. </p>
<p class="calibre1">Yakaladığım ikinci ve üçüncü tavşanları yedim. Bir miktar yabani böğürtlen buldum. Kök bulmak için toprağı kazdım. Dördüncü günün sonunda hayatta kalmak için gereken her şeye sahiptim: etrafı taşlarla çevrili bir ateş çukuru ve lavtam için bir korunak. Hattâ acil durumlar için küçük bir gıda stokum bile vardı. </p>
<p class="calibre1">Bir de hiç gerek duymadığım bir şeye sahiptim: zaman. Temel ihtiyaçlarımı giderdikten sonra yapacak hiçbir şeyim olmadığını gördüm. </p>
<p class="calibre1">Sanırım zihnimin küçük bir bölümü, işte bu zaman uyanmaya başladı. </p>
<p class="calibre1">Sakın kendimi toparladığımı zannetmeyin. Bir dönü öncesinde</p>
<p class="calibre1">olduğum kişi değildim. Ne yaparsam yapayım zihnimin tamamını kullanıyor, beynimin geçmişi hatırlayabilecek hiçbir bölümünü boş</p>
<p class="calibre1">bırakmıyordum. </p>
<p class="calibre1">Giderek zayıflayıp pejmürde bir hal aldım. Bazen güneş, bazen de yağmur altında uyudum ve yumuşak çimlerin, nemli toprağın ya da sivri taşların üzerinde sadece kederin verebileceği bir kayıtsızlıkla yattım. Etrafıma sadece yağmur yağdığı zamanlarda dikkat ettim, çünkü yalnız öyle zamanlarda lavtamı çıkaramıyordum ve bu da bana ızdırap veriyordu. </p>
<p class="calibre1">Tabii bol bol lavta çaldım. Tek tesellim buydu. </p>
<p class="calibre1">İlk ayın sonunda parmaklarım taş kadar sert nasırlar bağlamıştı ve lavtayı saatlerce çalabilir hale gelmiştim. Hafızamdaki tüm şarkıları tekrar tekrar çaldım. Sonra kısmen hatırladığım şarkılara geçerek unuttuğum bölümleri elimden geldiğince doldurdum. </p>
<p class="calibre1">Nihayet uyandığım andan tekrar uyuduğum âna kadar çalabilir hale geldim. Bildiğim şarkıları bırakıp yenilerini uydurmaya başladım. </p>
<p class="calibre1">Daha önce de şarkı yazmıştım; hattâ babama yardım ettiğim bile olmuştu. Ama artık bu işe tüm dikkatimi veriyordum. Şarkılarımdan bazıları bugün bile aklımdadır. </p>
<p class="calibre1"><a id="167"></a>167/853</p>
<p class="calibre1">Çalmaya başladıktan kısa bir zaman sonra... bunu nasıl</p>
<p class="calibre1">tanımlayabilirim? </p>
<p class="calibre1">Şarkılardan başka bir şey çalar oldum. Güneş çimleri ısıttığında ve havadaki hafif bir esinti sizi serinlettiğinde kendinizi farklı hissedersiniz ya, işte ben de öyle hissedene kadar çaldım da çaldım. Çıkan ses</p>
<p class="calibre1">“Sıcak Çimler ve Serin Esinti” gibi çıkana dek çaldım. </p>
<p class="calibre1">Sadece kendim için çalıyordum, ama sözünü sakınmayan bir dinley-iciydim. Rüzgarın Yapraklan Savuruşunu’nu çıkarana dek üç gün boyunca lavla çaldığımı hatırlıyorum. </p>
<p class="calibre1">İkinci ayın sonunda etrafımdaki şeyleri onları gördüğüm ve hissettiğim kadar kolayca çalabiliyordum: Bulutların Ardında Batan Güneş, Su İçen Kuşlar, Eğreltiotlarını Kaplayan Çiğ. </p>
<p class="calibre1">Üçüncü ayın bir yerinde çalacak şeyler bulmak için dışarı bakmayı bırakıp kendi içime bakmaya başladım. Ben’le Beraber Arabada Gitmek, Ateşin Karşısında Babamla Beraber Şarkı Söylemek, Shandi’nin Dansım Seyretmek, Dışarıda Hava Güzel Olduğunda Yapraklara Basarak Yürümek, Annemin Tebessümü gibi şeyler çalar oldum. </p>
<p class="calibre1">Bu şeyleri çalmanın içimi sızlattığını söylememe gerek yoktur herhalde. Ama çektiğim acı, lavta tellerinde gezinen narin parmaklar gibiydi. Kanayan yüreğimin yakında nasır tutacağım umuyordum. </p>
<p class="calibre1">Yazın sonuna doğru tellerden biri onarılamayacak biçimde koptu. O</p>
<p class="calibre1">günün büyük bölümünü ne yapacağımı bilemeden sessiz bir durgunluk içinde geçirdim. Zihnim hâlâ uyuşmuş bir haldeydi ve büyük bölümü uykudaydı. Soruna eski zekâmın silik bir gölgesiyle yaklaştım. </p>
<p class="calibre1">Yeni bir tel yapamayacağıma ya da elde edemeyeceğime karar verdikten sonra oturup altı telle çalmayı öğrenmeye başladım. </p>
<p class="calibre1">Bir dönü içinde altı teli neredeyse yedisi kadar iyi kullanır oldum. </p>
<p class="calibre1">Üç dönü sonra Yağmur Yağmasını Beklerken’i çalarken ikinci tel de koptu. ' </p>
<p class="calibre1">Bu sefer hiç tereddüt etmeden işlevsiz' teli çıkarıp attım ve tekrar öğrenmeye başladım. </p>
<p class="calibre1"><a id="168"></a>168/853</p>
<p class="calibre1">Hasat’ın ortalarında üçüncü tel koptu. Neredeyse yarım gün</p>
<p class="calibre1">uğraştıktan sonra üç kopuk telin çok fazla olduğunu anladım. Bu yüzden çakımı, yarım top ipliğimi ve Ben’in kitabını yırtık pırtık bo-hçama sardım. Ardından babamın lavtasını omzuma vurup yürümeye koyuldum. </p>
<p class="calibre1">Güz Yapraklarını Düşüren Kar’ı, Nasır Tutmuş Parmaklan ve Dört Telli Lavta’yı mırıldanmaya çalıştım, fakat çalmakla aynı şey değildi. </p>
<p class="calibre1">Planım bir yol bulup bir kasabaya varana dek onu takip etmekti. </p>
<p class="calibre1">Bunları nerede bulabileceğime, hangi istikamette bulunabileceklerine veya adlarının ne olabileceğine dair hiçbir fikrim yoktu. Birleşik Eyaletlerin güneyinde bir yerde olduğumu biliyordum, ama tam konu-mum kazıp çıkarmak istemediğim diğer anılarımla beraber zihnimin derinlerinde bir yere gömülüydü. </p>
<p class="calibre1">Hava durumu karar vermeme yardımcı oldu. Sonbahar serinliğinin yerini kış soğuğu almaktaydı. Havanın güneyde daha sıcak olduğunu biliyordum. Daha iyi bir planım da olmadığından güneşi sol omzuma aldım ve katedebildiğim kadar mesafe katetmeye çalıştım. </p>
<p class="calibre1">Sonraki bir dönü boyunca epey zorlandım. Yanımda taşıdığım az</p>
<p class="calibre1">miktardaki gıda kısa sürede tükendi ve acıktığımda durup meyve toplamak zorunda kaldım. Bazı günler su bulamadığım oluyordu; bul-duğum zaman da onu içine koyup yanımda taşıyabileceğim bir şeyim yoktu. Üzerinde ilerlediğim küçük araba yolu daha büyük bir yolla birleşti ve o da daha büyüğüyle. Pabuçlarımın içinde ayaklarım soyu-lup su topladı. Bazı geceler çok soğuk geçiyordu. </p>
<p class="calibre1">Yolda hanlar bulduğum oluyordu, ama at yalaklarından su çalmam hariç onlardan hep uzak durdum. Aynı şekilde birkaç küçük kasabayla, da karşılaştım, fakat benim daha büyük bir yere ihtiyacım vardı. </p>
<p class="calibre1">Çiftçilerin lavta telleriyle işi olmazdı. </p>
<p class="calibre1">İlk başta ne zaman bir arabanın veya atın yaklaştığını duysam topallayarak kendimi yol kenarına atıyordum. Ailemin öldürüldüğü akşamdan beri kimseyle tek kelime etmemiştim. On iki yaşındaki bir çocuktan ziyade vahşi bir hayvan gibiydim. Ama sonunda yol çok büyük ve</p>
<p class="calibre1"><a id="169"></a>169/853</p>
<p class="calibre1">işlek bir hal aldı. Ben de kendimi saklanmaktan çok yürür halde bulmaya başladım. Nihayet trafiğe göğüs gerdim ve fazla dikkat</p>
<p class="calibre1">çekmediğimi görmek içimi rahatlattı. </p>
<p class="calibre1">Bir sabah bir saatten az yürümüşken arkadan bir arabanın yak-</p>
<p class="calibre1">laştığını duydum. Yol iki arabanın yan yana gidebileceği kadar genişti, ama ne olur ne olmaz diye yol kenarındaki otlara yanaştım. </p>
<p class="calibre1">“Hey, çocuk!” diye arkamdan bağırdı sert bir erkek sesi. Dönüp bakmadım. “Merhaba, çocuk!” </p>
<p class="calibre1">Yine arkama bakmaksızın yoldan çıkarak kenardaki çimlerin arasına girdim. Gözlerimi ayaklarıma diktim. </p>
<p class="calibre1">Araba yavaşça yanıma yanaştı. Ses az öncekinden iki kat daha gür böğürdü. “Çocuk, çocuk!” </p>
<p class="calibre1">Başımı kaldırınca güneşe karşı gözlerini kısan yaşlı ve pörsümüş bir adamla karşılaştım. Yaşı kırkla yetmiş arasında bir yerdeydi. Yanında geniş omuzlu, alelade yüzlü genç bir adam oturuyordu. Baba ile oğul olduklarını tahmin ettim. </p>
<p class="calibre1">“Sağır mısın, çocuk?” Yaşlı adam sözcüğü  <i class="calibre4">saar </i> diye telaffuz etmişti. </p>
<p class="calibre1">Başımı iki yana salladım. </p>
<p class="calibre1">“Öyleyse aptal mısın?” </p>
<p class="calibre1">Başımı tekrar sağa sola salladım. “Hayır.” Biriyle konuşmak çok garip geliyordu. Sesim kullanılmaya kullanılmaya paslanıp sertleşmiş</p>
<p class="calibre1">gibi bir tuhaf çıkıyordu. </p>
<p class="calibre1">Bana gözlerini kısarak baktı. “Şehre mi gidiyorsun?” </p>
<p class="calibre1">Tekrar konuşmak istemediğimden kafa sallamakla yetindim. </p>
<p class="calibre1">“Gel öyleyse.” Başıyla arabanın arkasını işaret etti. “Sam senin gibi ufak bir veledi çektiğine aldırmaz.” Katırının sağrısını sıvazladı. </p>
<p class="calibre1">Razı gelmek kaçıp gitmekten daha kolaydı. Ayrıca pabuçlarımı dolduran ter ayaklarımdaki yaraları yakıyordu. Üstü açık arabaya</p>
<p class="calibre1">arkadan yanaştım ve kasasına çıktıktan sonra lavtamı yanıma çektim. </p>
<p class="calibre1"><a id="170"></a>170/853</p>
<p class="calibre1">Kasanın dörtte üçü büyük çuvallarla doluydu. Birkaç tane yamru yumru kabak, ağzı açık bir çuvaldan kasaya saçılmıştı. </p>
<p class="calibre1">Yaşlı adam dizginleri şaklattı. “Deh!” dedi ve katır gönülsüzce yola koyuldu. Başıboş kabaklardan bir iki tanesini ağzı açılmış çuvala geri koydum. Yaşlı çiftçi başını çevirip bana tebessüm etti. “Sağol, çocuk. </p>
<p class="calibre1">Benim adım Seth ve bu da Jake. Otursan iyi olacak. Yoldaki bir tüm-seğe rast gelirsek aşağı düşebilirsin.” Sebepsiz yere tedirgin olarak, ne beklemem gerektiğini bilmeksizin çuvallardan birinin üstüne</p>
<p class="calibre1">oturdum. </p>
<p class="calibre1">Yaşlı çiftçi dizginleri oğluna verip aralarındaki bir bohçadan büyük ve kahverengi bir ekmek çıkardı. Ekmekten kocaman bir parça kopardı, üzerine kalın bir tabaka tereyağı sürdü ve bana uzattı. </p>
<p class="calibre1">Bu basit iyilik karşısında içim cız etti. Ekmek yemeyeli yarım sene olmuştu. Yumuşak ve sıcaktı; tereyağı da tatlı. Bir parçasını bohçama tıkıştırarak sonraya sakladım. </p>
<p class="calibre1">Suskun geçen çeyrek saatin ardından yaşlı adam bana doğru döndü. </p>
<p class="calibre1">“O şeyi çalmayı bilir misin, çocuk?” Lavta kutusunu işaret etti. </p>
<p class="calibre1">Kutuya sarıldım. “Bozuk.” </p>
<p class="calibre1">“Ah,” dedi hayal kırıklığıyla. Benden inmemi isteyecek sandım, ama onun yerine gülümseyerek yanındaki delikanlıyı işaret etti. “Öyleyse biz seni eğlendiririz.” </p>
<p class="calibre1">Tanrı'dan bile daha eski bir meyhane şarkısı olan Tenekeci Tanner'ı söylemeye başladı. Bir saniye sonra oğlu da ona katıldı. Sert seslerinin yarattığı o basit ahenk bana başka at arabalarını, farklı şarkıları ve unutulmuş bir evi hatırlatarak yüreğimi sızlattı. </p>
<p class="calibre1"><a id="171"></a>YİRMİNCİ BÖLÜM</p>
<p class="calibre1"> <i class="calibre4"><b class="calibre3">Kanlı Ellerden Sıkılı Yumruklara</b></i></p>
<p class="calibre1">Öğle civarında araba yeni bir yola saptı. Bu seferki bir nehir kadar genişti ve taşlarla döşeliydi. İlk başta sadece bir avuç yolcu ile bir iki tane at arabası göze çarpıyordu, fakat yalnız geçirdiğim onca zamanın ardından bu bile bana kalabalık geliyordu. </p>
<p class="calibre1">Şehrin içlerine doğru ilerledikçe alçak binalar yerlerini yüksek dükkanlara ve hanlara bıraktı. Ağaçların ve bahçelerin yerini ara sokaklar ve seyyar satıcılar aldı. Koca bir nehri andıran yol yüzlerce el arabası ve yayayla, irili ufaklı düzinelerce at arabasıyla, kimi zaman da tek tük atlılarla dolup taştı. </p>
<p class="calibre1">Yere vuran toynakların ve bağıran insanların sesleri duyuluyor; bira, ter, çöp ve katran kokuları havayı dolduruyordu. Bunun hangi şehir olduğunu merak ettim, tabii bir de burada daha önce bulunup... </p>
<p class="calibre1">Dişlerimi sıkarak kendimi başka şeyler düşünmeye zorladım. </p>
<p class="calibre1">“Neredeyse vardık,” diye o gürültünün içinde bağırdı Seth. Yol en sonunda bir çarşıya çıktı. Arabalar uzaklardan gelen gök gürültüsü gibi seslerle sokak taşlarının üzerinde ilerliyordu. Etrafta insanlar pazarlık yapıyor, münakaşa ediyorlardı. Bir yerlerde çocuğun biri tiz ve yüksek hıçkırıklarla ağlıyordu. Bir süre rasgele dolaştıktan sonra bir kitapçı dükkanının önünde boş bir yer bulduk. </p>
<p class="calibre1">Seth arabayı durdurdu. O ve oğlu zorlu yolculuğun ardından ger-inirlerken ben aşağı atladım. Sonra bir tür sözsüz mutabakatla arabanın kasasındaki çuvalları indirip yol kenarına yığmalarına yardım ettim. </p>
<p class="calibre1">Yarım saat sonra çuval yığınlarının arasında dinleniyorduk. </p>
<p class="calibre1">Seth bir eliyle gözlerini gölgeleyerek bana baktı. “Bugün şehirde n’apacaksın, çocuk?” </p>
<p class="calibre1">“Lavta tellerine ihtiyacım var,” dedim. İşte o zaman babamın</p>
<p class="calibre1">lavtasının nerede olduğunu bilmediğimi fark ettim. Çılgınca etrafıma bakındım. Lavta arabada ya da yerde değildi. Ayrıca ne duvara, ne de çuvallara dayalı duruyordu. İçim içimi yerken onu içi boş bir çuvalın</p>
<p class="calibre1"><a id="172"></a>172/853</p>
<p class="calibre1">altında gördüm. Yanına kadar gittim ve kutuyu titreyen ellerle yerden aldım. </p>
<p class="calibre1">Yaşlı çiftçi bana sırıtarak baktı ve az önce boşalttığımız boğumlu kabaklardan bir çiftini bana uzattı. “Eld’in bu tarafında yetişen en güzel aşkabaklarından bir çiftini eve götürsen kim bilir anan nasıl sevinir.” </p>
<p class="calibre1">“Hayır, yapamam,” dedim, çamuru kazan kanlı parmakların ve</p>
<p class="calibre1">yanık saç kokusunun anısını kafamdan atarak. “Y-Yani ben...” diye geveleyerek lavtamı göğsüme bastırdım ve birkaç adım geriledim. </p>
<p class="calibre1">Seth ilk kez karşılaşmışız gibi bana daha yakından baktı. Ansızın nasıl göründüğümü hayal ederek utandım: hırpani ve bir deri bir kemik. Lavtaya sıkıca sarılarak bir adım daha geriledim. Çiftçi ellerini indirdi ve gülümsemesi soldu. “Ah, çocuğum,” dedi usulca. </p>
<p class="calibre1">Kabakları yere bıraktı, ardından bana bakıp nazik bir ciddiyetle konuştu. “Ben ve Jake güneş batana kadar buradayız. O zamana kadar aradığını bulabilirsen bizimle beraber çiftliğimize gelebilirsin. Hanım ve ben şu aralar bir çift daha elin yardımına hayır demeyiz. Sana kapımız sonuna kadar açık. Öyle değil mi, Jake?” </p>
<p class="calibre1">Jake de dürüst yüzünde bir acıma ifadesiyle bana bakıyordu. “Tabii, Baba. Zaten biz çıkmadan hemen önce annem de aynı şeyi dedi.” </p>
<p class="calibre1">Yaşlı çiftçi beni o ciddi bakışlarla süzmeye devam etti. “Buna Denizyanı Meydanı denir,” diyerek yeri işaret etti. “Hava kararana kadar, hattâ belki biraz daha buradayız. Bizimle gelmek istersen buraya geri dön.” Gözlerinde kaygılı bir ifade belirdi. “Beni duydun mu? Bizimle gelebilirsin.” </p>
<p class="calibre1">Niye yaptığımı bilmeden adım adım gerilemeyi sürdürdüm. Tek</p>
<p class="calibre1">bildiğim onlarla gidersem açıklama yapmak, hatırlamak zorunda</p>
<p class="calibre1">kalacağımdı. Hiçbir şey o kapıyı açmaktan daha kötü olamazdı... </p>
<p class="calibre1">“Hayır. Hayır, teşekkürler,” diye geveledim. “Zaten çok yardım ettiniz. Ben iyiyim." Geri geri giderken deri önlüklü bir adama çarptım. </p>
<p class="calibre1">Ürkerek arkama döndüm ve oradan koşarak kaçtım. </p>
<p class="calibre1"><a id="173"></a>173/853</p>
<p class="calibre1">Birinin bana seslendiğini duydum, ama kalabalığın gürültüsü o sesi çabucak bastırdı. Kalbim göğsümde hızla atarken koştum da koştum. </p>
<p class="calibre1">Tarbean bir uçtan ötekine bir günde yürüyemeyeceğiniz kadar</p>
<p class="calibre1">büyüktür. Dolambaçlı caddelerinde ve çıkmaz sokaklarında kay-</p>
<p class="calibre1">bolmamayı başarsanız bile. </p>
<p class="calibre1">Aslında orası için büyük demek yetersiz kalıyordu. Kocaman, </p>
<p class="calibre1">muazzamdı. İnsan denizleri, bina ormanları, nehir kadar geniş yolları vardı. Sidik, ter, kömür dumanı ve katran kokuyordu. Aklım başımda olsaydı oraya asla gitmezdim. </p>
<p class="calibre1">Kısa zaman içinde kayboldum. Ya çok erken ya da çok geç döndüm, sonra iki yüksek binanın arasındaki dar bir kanyonu andıran bir ara sokaktan geçerek hatamı telafi edeyim dedim. Sokak, daha uygun bir yatak bulmak için oradan ayrılmış bir nehrin, eski ve boş yatağı gibi dolambaçlıydı. Duvar önleri, binaların arasındaki çatlaklar ve kapı eşikleri çöple doluydu. Birkaç dönüş yaptıktan sonra burnuma ölü bir şeyin kokusu çalındı. </p>
<p class="calibre1">Bir köşeyi daha döndüm ve gözlerimin önünde acı şimşekleri</p>
<p class="calibre1">çakınca yanımdaki duvara doğru sendeledim. Kaba ellerin beni</p>
<p class="calibre1">kollarımdan tuttuğunu hissettim. </p>
<p class="calibre1">Gözlerimi açtığımda benden büyük bir oğlanla karşılaştım. Benimkinin iki katı kadar bir cüsseye, siyah saçlara ve vahşi gözlere sahipti. </p>
<p class="calibre1">Yüzünü kaplayan kir tabakası ona sakallı görünümü veriyor, genç si-masına garip bir zalimlik katıyordu. </p>
<p class="calibre1">Başka iki oğlan beni çekerek duvardan uzaklaştırdı. Biri kolumu bükünce acıyla bağırdım. Büyük oğlan çıkardığım ses karşısında sırıtarak elini saçlarında gezdirdi. "Burada ne arıyorsun, Nah? Kayıp mı oldun?” Sırıtışı genişledi. </p>
<p class="calibre1">Uzaklaşmaya çalıştım, ama oğlanlardan biri bileğimi bükünce durmak zorunda kaldım. “Hayır.” </p>
<p class="calibre1">"Kaybolmuşa benziyor, Pike,” dedi sağımdaki oğlan. Solumdakiyse dirseğiyle başıma vurdu ve sokak etrafımda birkaç kez döndü. </p>
<p class="calibre1"><a id="174"></a>174/853</p>
<p class="calibre1">Pike bir kahkaha attı. </p>
<p class="calibre1">“Marangozhaneleri arıyordum,” diye biraz sersemlemiş halde</p>
<p class="calibre1">mırıldandım. </p>
<p class="calibre1">Pike’ın yüzünde canice bir ifade belirdi. Beni omuzlarımdan sıkıca tuttu. “Sana soru sordum mu?” diye bağırdı. “Konuşmana izin verdim mi?” Suratıma kafa attı ve sert bir çatırtıyla beraber bir acı patlaması yaşadım. </p>
<p class="calibre1">“Hey, Pike.” Ses çok uzaklardan gelir gibiydi. Bir ayak lavta kutumu dürterek yere devirdi. “Hey, Pike, şuna bak.” </p>
<p class="calibre1">Pike yere çarpan lavta kutusunun çıkardığı boğuk sese doğru döndü. </p>
<p class="calibre1">“Ne çaldın böyle, Nalt?” </p>
<p class="calibre1">“Onu çalmadım.” </p>
<p class="calibre1">Kollarımı tutan oğlanlardan biri güldü. “Tabii, hasta ninene ilaç ala-bilesin diye onu sana amcan verdi.” Ben gözyaşlarımdan kurtulmak için gözlerimi kırpıştırırken yine bir kahkaha attı. </p>
<p class="calibre1">Kutunun mandalları açılırken üç klik sesi duydum. Sonra lavta, kutusundan çıkartılırken belirgin ve ahenkli bir tıngırtı yükseldi. </p>
<p class="calibre1">“Bunu kaybettiğin için ninen çok üzülecek, Nalt,” dedi Pike usulca. </p>
<p class="calibre1">“Tehlu’nun topuğu aşkına!” diye bağırdı sağımdaki oğlan. “Pike, böyle bir şeyin ne kadar ettiğinin farkında mısın? Altın değerinde, Pike!” </p>
<p class="calibre1">“Tehlu’nun adını öyle anma,” dedi solumdaki. </p>
<p class="calibre1">“Ne?” </p>
<p class="calibre1">“ 'Başın sıkışmadıkça Tehlu’yu ağzına alma, çünkü Tehlu bakar her düşüncene, davranışına,’ ” diye ezberinden söyledi oğlan. </p>
<p class="calibre1">“Bu şey yirmi talent etmiyorsa Tehlu o parlak çüküyle üstüme işesin. </p>
<p class="calibre1">Diken’e en az altı talente satabiliriz. O kadar parayla ne yapılır biliyor musun?” </p>
<p class="calibre1"><a id="175"></a>175/853</p>
<p class="calibre1">“Böyle konuşmayı bırakmazsan hiçbir şey yapamayacaksın. Tehlu</p>
<p class="calibre1">bizi koruyup kollar, ama kindardır da.” İkinci oğlanın sesi hürmetkar ve korku doluydu. </p>
<p class="calibre1">“Gene kilisede yattın, değil mi? Pire kapar gibi din kapmışsın.” </p>
<p class="calibre1">“Bak kafanı kırarım, ona göre.” </p>
<p class="calibre1">“Anan tek penilik bir fahişe.” </p>
<p class="calibre1">“Anama laf etme, Lin.” </p>
<p class="calibre1">“Hem de  <i class="calibre4">demir </i> penilik.” </p>
<p class="calibre1">O zamana kadar gözlerimdeki yaşlardan kurtulmuştum ve yere</p>
<p class="calibre1">çömelmiş Pike’ı görebiliyordum. Lavtamdan büyülenmiş gibiydi. Benim güzel lavtamdan. Onu tutup kirli elleriyle tekrar tekrar çevirirken gözlerinde hülyalı bir ifade vardı. O korku ve ızdırap pusunun içinde benliğimi yavaş yavaş bir dehşet kaplamaya başladı. </p>
<p class="calibre1">Arkamdaki iki ses giderek yükselirken içimde kor gibi bir öfke hissettim. Gerildim. Onlarla dövüşemezdim, ama lavtamı alıp yakınlardaki bir kalabalığa karışabilirsem onlardan kaçabileceğimi ve tekrar güvende olabileceğimi biliyordum. </p>
<p class="calibre1">"... yine de anan bildiğini okudu. Ama artık adam başı yarım peni alıyor. Zaten sen de bu yüzden kendini dine bu kadar kolay kaptırıyorsun,” diye utkuyla konuşmasını bitirdi ilk oğlan. </p>
<p class="calibre1">Sağ kolum artık pek de sıkı tutulmuyordu. Fırlamaya hazır bir halde gerildim. </p>
<p class="calibre1">“Ama uyarın için sağol. Tehlu’nun böyle zırvalara bayıldığını duydum ve...” </p>
<p class="calibre1">Oğlanlardan biri diğerine saldırınca kollarım serbest kalıverdi. Pike ile aramdaki mesafeyi üç adımda kapadım ve lavtayı sapından tutup çektim. </p>
<p class="calibre1">Fakat Pike düşündüğümden ya daha hızlı ya da daha kuvvetliydi. </p>
<p class="calibre1">Lavtayı ondan kurtaramadım. Enstrümanın sapma asılmamla birlikte Pike’ı da ayağa kaldırmış oldum. </p>
<p class="calibre1"><a id="176"></a>176/853</p>
<p class="calibre1">Hüsranım ve öfkem içimden taştı. Lavtayı bırakıp kendimi Pike’ın üstüne attım. Suratını ve boynunu delicesine tırmaladım, ama Pike ona ciddi bir zarar veremeyeceğim kadar çok sokak kavgası görüp geçirmişti. Tırnaklarımdan biri kulağından çenesine kadar yüzünü kesti. Sonra beni tutup duvara kadar itti. </p>
<p class="calibre1">Kafam tuğlalara çarptı. Kırık dökük duvara bastırılıyor olmasaydım yere düşerdim. Soluk almaya çalışınca o âna dek durmaksızın</p>
<p class="calibre1">haykırdığımı fark ettim. </p>
<p class="calibre1">Pike bayat ter ve eski yağ kokuyordu. Elleriyle kollarıma bastırarak beni duvara daha da sert mıhladı. Lavtamı düşürmüş olması gerektiğinin hayal meyal farkındaydım. </p>
<p class="calibre1">Yine derin bir nefes alıp körlemesine debelendim ve o esnada başımı tekrar duvara vurdum. Bir ara yüzümün önünde omzunu bulunca onu tüm gücümle ısırdım. Teninin dişlerimin arasında yarıldığım hissettim ve ağzıma kan tadı geldi. </p>
<p class="calibre1">Pike haykırarak kendini geri attı. Nefes alırken göğsümdeki yakıcı acı karşısında yüzümü ekşittim. </p>
<p class="calibre1">Ben daha hareket edemeden, hattâ düşünemeden, Pike beni bir kez daha tuttu ve ardarda iki kez duvara vurdu. İleri geri savrulan başım duvara çarptı. Sonra beni gırtlağımdan yakaladı, arkasına çevirdi ve yere çaldı. </p>
<p class="calibre1">İşte sesi o zaman duydum ve âdeta her şey bir anda durdu. </p>
<p class="calibre1">Kumpanyam katledildikten sonra rüyamda ebeveynimi kanlı canlı</p>
<p class="calibre1">ve şarkı söylerken gördüğüm oldu. Rüyamda ölümleri bir hata, bir yanlış anlaşılma, yeni bir oyunun provasıydı. Ve böylece kısa bir süreliğine de olsa içimi kemiren azaptan kurtuluyordum. Onlara sarılıyor ve aptalca endişeme hep beraber gülüp geçiyorduk. Onlarla beraber şarkılar söylüyordum ve bir anlığına her şey yoluna giriyordu. </p>
<p class="calibre1">Her şey. </p>
<p class="calibre1">Ama sonra ormandaki pınarın başında yapayalnız uyanıyordum. </p>
<p class="calibre1">Burada ne işim vardı? Ailem neredeydi? </p>
<p class="calibre1"><a id="177"></a>177/853</p>
<p class="calibre1">Ardından bir yaranın tekrar açılması gibi tüm olup bitenleri hatırlıyordum. Ailem ölmüştü ve ben bir başımaydım. Ve kısa bir süreliğine üzerimden kalkan o koca ağırlık beni yine, üstelik de ona hazır olmadığım için daha da beter eziyordu. Yere sırtüstü uzanıyor, yüreğim sızlayarak ve hızla soluyarak gözlerimi karanlığa dikiyor, bir daha hiçbir şeyin yolunda gitmeyeceğini içimde bir yerde biliyordum. </p>
<p class="calibre1">Pike beni yere attığında vücudum babamın lavtasının altımda ezildiğini neredeyse fark etmeyecek kadar uyuşmuş durumdaydı. Çıkan ses ölen bir rüyaya ait gibiydi ve göğsümde o aynı hastalıklı, nefes kesici acıyı tekrar canlandırdı. </p>
<p class="calibre1">Etrafıma bakınınca Pike'in soluk soluğa durduğunu ve omzunu tut-tuğunu gördüm. Oğlanlardan biri diğerinin karnına çökmüştü. Artık boğuşmuyorlardı; ikisi de afallamış gözlerle benden tarafa bakıyordu. </p>
<p class="calibre1">Tahta kıymıklarının battığı yerlerden kanayan ellerime sersem gözlerle baktım. </p>
<p class="calibre1">"Bu minik piç kurusu beni ısırdı,” dedi Pike usulca, olup bilenlere inanamıyormuşçasına. </p>
<p class="calibre1">"Kalk üstümden,” dedi yerde yalan oğlan. </p>
<p class="calibre1">"Sana öyle şeyler dememeni söylemiştim. Bak neler oldu.” </p>
<p class="calibre1">Pike’ın ifadesi değişti ve yüzü kıpkırmızı kesildi. "Beni ısırdı!” diye bağırdı ve başıma vahşice bir tekme savurdu. </p>
<p class="calibre1">Lavtaya zarar vermeksizin tekmeden sakınmaya çalıştım. Tekme</p>
<p class="calibre1">böbreğime geldi ve beni kırık lavtanın üzerine sererek onun daha da parçalanmasına yol açtı. </p>
<p class="calibre1">"Tehlu’yla dalga geçersen neler olur görüyor musun?” </p>
<p class="calibre1">“Bırak artık Tehlu’yu. Üstümden kalk da git o şeyi al. Hâlâ Dikene satabiliriz.” </p>
<p class="calibre1">“Ne yaptığına bak!” diye tepemde ulumayı sürdürdü Pike. Gövdeme isabet eden bir tekme beni yerde birkaç kez yuvarladı. Görüş alanımın kenarlan kararmaya başlamıştı. Dikkatimin dağılmasından neredeyse</p>
<p class="calibre1"><a id="178"></a>178/853</p>
<p class="calibre1">memnun olacaktım. Fakat daha derindeki acı hâlâ yerini koruyordu. </p>
<p class="calibre1">Kanlı ellerimi sıkarak yumruk yaptım. </p>
<p class="calibre1">“Şu yuvarlak şeyler iyi durumda gibi. Gümüşe benziyorlar. Bahse varım onları iyi bir paraya satabiliriz.” </p>
<p class="calibre1">Pike ayağını yine geri çekti. Kendimi korumak için ellerimi</p>
<p class="calibre1">kaldırmaya çalıştım, ama kollarım sadece seğirmekle yetindi ve Pike beni karnımdan tekmeledi. </p>
<p class="calibre1">“Şuradakini almayı unutma...” </p>
<p class="calibre1">“Pike. Pike!” </p>
<p class="calibre1">Pike beni yine tekmeledi. Güçsüzce sokak taşlarına kustum. </p>
<p class="calibre1">“Hey siz, durun! Şehir Muhafızları!” diye bağırdı yeni bir ses. Anlık bir hareketsizlikten sonra koşan ayakların sesi yükseldi. Hemen ar-dından yere sertçe vuran bir çift çizme yanımdan geçip gitti. </p>
<p class="calibre1">Gözlerim kararmadan önce son hissettiğim şey göğsümdeki ağrı</p>
<p class="calibre1">oldu. </p>
<p class="calibre1">Birinin ceplerimi tersyüz etmesiyle karanlıktan çıktım. Beyhude yere gözlerimi açmaya çalıştım. </p>
<p class="calibre1">Kendi kendine homurdanan bir ses duydum. “Hayatını kur-</p>
<p class="calibre1">tarmamın karşılığı bu mu olacaktı? Bir bakır ve bir çift şilin mi? Bir akşamlık içki parası mı? Seni gidi beş para etmez hergele.” Adam ciğerlerinden gelen bir sesle öksürdü ve burnum bayat içki kokusuyla doldu. “Nasıl da bağırıyordun. Bir kız gibi çığlık atmasaydın buraya nah gelirdim.” </p>
<p class="calibre1">Bir şeyler söylemeye çalıştım, ama ağzımdan sadece bir inilti çıktı. </p>
<p class="calibre1">“Eh, hâlâ hayattasın. Bu da bir şeydir.” Hırıldayarak doğruldu, sonra da ayak sesleri giderek uzaklaştı. </p>
<p class="calibre1">Bir süre sonra gözlerimi açabildim. Görüşüm bulanıktı ve burnum, başımın geri kalanından daha büyük gibi geliyordu. Hafifçe yokladım. </p>
<p class="calibre1">Kırılmıştı. Ben’in öğrettiklerini hatırlayarak ellerimi ona iki yandan</p>
<p class="calibre1"><a id="179"></a>179/853</p>
<p class="calibre1">bastırdım ve hızla yerine oturttum. Acıyla bağırmamak için dişlerimi sıkarken gözlerim yaşlarla doldu. </p>
<p class="calibre1">Gözlerimi hızla kırpıştırdıktan sonra sokağı az önceki acı dolu bulanıklıkla görmediğimi fark ederek rahatladım. Küçük bohçamın</p>
<p class="calibre1">içindekiler yerlere saçılmıştı: yarım top iplik, körelmiş bir çakı, <i class="calibre4">Söylem ve Mantık ve </i> de çiftçinin bana öğle yemeği için verdiği ekmek parçasından geriye kalanlar. Ekmeği alalı yıllar geçmiş gibiydi. </p>
<p class="calibre1">Çiftçi. Aklıma Seth ile Jake geldi. Yumuşacık ekmek ve tereyağı. </p>
<p class="calibre1">Şarkılar söyleyerek arabada gitmek. Güvenli bir yer, yeni bir ev... </p>
<p class="calibre1">Bu beklenmedik anıyı büyük bir panik izledi. Sokağa bakınırken bu ani hareket yüzünden başıma ağrılar girdi. Çöpleri ellerimle eşeleyerek korkunç derecede tanıdık gelen bazı tahta parçaları buldum. Etrafımdaki dünya belli belirsiz kararırken onlara ses çıkarmadan baktım. </p>
<p class="calibre1">Yukarıda ince bir şerit halinde uzanan gökyüzüne bir göz attığımda, alacakaranlığa doğru morardığını gördüm. </p>
<p class="calibre1">Acaba saat kaçtı? Ben’in kitabına diğerlerinden daha çok özen</p>
<p class="calibre1">göstererek eşyalarımı alelacele topladım ve Denizyanı Meydanının bulunduğunu umduğum yöne doğru topallayarak yürüdüm. </p>
<p class="calibre1">Meydanı bulduğumda alacakaranlığın son ışıkları da gökten silin-mişti. Birkaç at arabası, tek tük müşterilerin arasında ağır ağır ilerliyordu. Meydanın bir tarafından diğerine delicesine topallayarak beni şehre getirmiş yaşlı çiftçiyi aradım. O çirkin, yamru yumru kabakları gözüme kestirmeye çalıştım. </p>
<p class="calibre1">Seth’in önüne park ettiği kitapçı dükkanını nihayet bulduğumda soluk soluğaydım. Seth ve arabası ortalarda yoktu. Arabanın geride bıraktığı boşluğa çöküp o âna kadar aldırış etmemeye uğraştığım düzinelerce yaradan gelen ağrı ve sızıyı hissettim. </p>
<p class="calibre1">Onları teker teker yokladım. Kaburgalarımdan birkaçı ağrıyordu, fakat kırıldılar mı ya da sadece kıkırdak doku mu zarar gördü</p>
<p class="calibre1">bilemedim. Kafamı hızla çevirdiğimde başım dönüyor, midem bu-</p>
<p class="calibre1">lanıyordu; herhalde beyin sarsıntısı geçirmiştim. Kırık burnuma ek</p>
<p class="calibre1"><a id="180"></a>180/853</p>
<p class="calibre1">olarak sayabileceğimden daha fazla morluğa ve bereye sahiptim. </p>
<p class="calibre1">Ayrıca karnım acıkmıştı. </p>
<p class="calibre1">Bunlardan sadece sonuncusu için bir şeyler yapabilirdim. Ekmeğimden geriye kalanı çıkarıp yedim. Yetmediyse de hiç yoktan iyiydi. Bir at yalağından su içerken tatsız ve ekşi olduğunu umursamayacak kadar susamış haldeydim. </p>
<p class="calibre1">Oradan çekip gitmeyi düşündüm, lâkin durumum sebebiyle şehir</p>
<p class="calibre1">dışına kadar yürümek saatlerimi alırdı. Hem ayrıca orada beni kilometrelerce uzanan tarlalardan başka bir şey beklemiyordu. Orada rüzgardan korunabileceğim ağaçlar, ateş yakmakla kullanabileceğim odunlar, tuzak kurup yakalayabileceğim tavşanlar, kazıp çıkartabile-ceğim bitki kökleri, yatak yapabileceğim süpürgeotları yoktu. </p>
<p class="calibre1">O kadar açtım ki kamım taş gibi sertleşmişti. Burada en azından burnuma pişmiş tavuk kokuları geliyordu. Normalde gidip kokunun kaynağını arardım, ama hem başım dönüyor, hem de kaburgalarım</p>
<p class="calibre1">sızlıyordu. Belki yarın biri bana yiyecek bir şeyler verirdi. O an için çok yorgundum. Uyumaktan başka hiçbir şey yapmak istemiyordum. </p>
<p class="calibre1">Sokak taşları güneşten aldıkları ısıyı hızla kaybediyor ve rüzgar hızını arttırıyordu. Rüzgardan korunmak için kitapçının kapı eşiğine girdim. Tam içim geçecekken dükkanın kapısı açıldı ve sahibi bana bir tekme savurarak defolup gitmemi yoksa muhafızları çağıracağını söyledi. Elimden geldiği kadar büyük bir hızla topallayarak oradan uzaklaştım. </p>
<p class="calibre1">Bunun ardından bir ara sokakta bazı boş kasalar buldum. Yaralı ve bitkin bir halde arkalarında kıvrılıp yattım. Gözlerimi kapadım ve karnım tokken, etrafım beni seven insanlarla doluyken sıcacık bir yatakta yatmanın nasıl bir şey olduğunu hatırlamamaya çalıştım. </p>
<p class="calibre1">Tarbean’da yaşadığım yaklaşık üç yılın ilk gecesi işte böyle geçti. </p>
<p class="calibre1"><a id="181"></a>YİRMİ BİRİNCİ BÖLÜM</p>
<p class="calibre1"><b class="calibre3">Bodrum, Ekmek ve Kova</b></p>
<p class="calibre1">Öğle yemeği vaktinden hemen sonraydı. Daha doğrusu yiyecek bir şeyler bulabilseydim öyle olacaktı. Tüccarlar Meydanı’nda dilenmekle meşguldüm ve o zamana dek iki tekme (bir muhafız, bir paralı asker), üç itekleme (iki arabacı, bir denizci), pek mümkün olmayan anatomik bir durumla ilgili bir küfür (yine bir denizci) ve mesleği belirsiz yaşlıca, itici bir adamdan gelen bir tükürük kazanmıştım. </p>
<p class="calibre1">Ve de bir demir şilin. Tabii bunu insani bir merhametten ziyade olasılık yasalarına bağlıyordum. Kör bir domuz bile arada sırada kendine bir meşe palamudu bulabilir. </p>
<p class="calibre1">Neredeyse bir aydır Tarbean’da yaşıyordum ve dün ilk defa hırsızlık girişiminde bulunmuştum. Bu benim için talihsiz bir başlangıç</p>
<p class="calibre1">olmuştu. Elim bir kasabın cebinde yakalanmıştım. Bu yüzden başımın yan tarafına öyle şiddetli bir darbe yemiştim ki bugün hızla ayağa kalkmaya veya yürümeye çalıştığımda başım dönüyordu. İlk hırsızlık maceram pek de cesaret verici sonlanmadığı için bugünü dilenmekle geçirmeye karar vermiştim. Durumum halen belirsizdi. </p>
<p class="calibre1">Açlıktan midem büzülüyordu ve tek şilinlik bayat ekmeğin bana pek faydası olmayacaktı. Farklı bir caddeye geçmeyi düşünürken bir oğlanın yolun karşısındaki küçük bir dilenciye doğru koştuğunu gördüm. Bir süre aralarında heyecanlı bir konuşma geçti, sonra oradan süratle uzaklaştılar. </p>
<p class="calibre1">Eski merakımın solgun bir gölgesiyle onları takip ettim. O ikisini gün ortasında işlek bir caddeden ayırabilen şey dikkate değer olmalıy-dı. Belki de Tehlinler yine ekmek dağıtıyorlardı. Veya bir meyve arabası devrilmiş olabilirdi. Muhafızların birini asmaları da mümkündü. </p>
<p class="calibre1">Böyle bir şeye yarım saatimi ayırabilirdim. </p>
<p class="calibre1">Oğlanları dolambaçlı sokaklarda takip ettim, ta ki bir köşeyi</p>
<p class="calibre1">döndüklerini ve bir merdivenden inerek yanmış bir binanın bodrumuna girdiklerini görene dek. Sağduyum içimdeki ufacık merak kıvıl-cımını söndürdü ve daha fazla ilerlemedim. </p>
<p class="calibre1"><a id="182"></a>182/853</p>
<p class="calibre1">Az sonra ellerinde birer parça kahverengi ekmekle geri geldiler. </p>
<p class="calibre1">Gülüşüp itişerek biraz ötemden geçmelerim izledim. Yaşı altıdan büyük olamayacak küçük çocuk beni görünce el salladı. </p>
<p class="calibre1">“Hâlâ biraz var,” diye seslendi ağız dolusu ekmeğin arasından. “Ama acele etsen iyi olur.” </p>
<p class="calibre1">Sağduyum tam bir dönüş yaptı ve ihtiyatla merdivenden aşağı indim. Basamakların sonunda kırık bir kapıdan geriye kalan birkaç çürük kalas mevcuttu. İçeride kısa bir koridorun loş ışıklı bir odaya çıktığını görebiliyordum. Sert bakışlı genç bir kız başını kaldırmaksızın yanımdan geçip gitti. O da elinde bir ekmek parçası tutuyordu. </p>
<p class="calibre1">Kırık kapı kalaslarının üstünden aşarak soğuk, rutubetli karanlığa girdim. Bir düzine adımın ardından beni olduğum yere çivileyen alçak bir inilti duydum. Ses bir hayvandan çıkmış gibiydi, fakat kulağım kaynağının bir insan gırtlağı olduğunu söylüyordu. </p>
<p class="calibre1">Koridorun sonunda ne beklediğimi bilmiyordum, ama bulduğum</p>
<p class="calibre1">şey beklediğime hiç benzemiyordu. Balık yağıyla yanan iki eski fener, koyu renkli taş duvarlara silik gölgeler düşürüyordu. Odada hepsi dolu altı karyola mevcuttu. Bebekten birazcık daha büyük iki çocuk taş zeminde bir battaniyeyi paylaşıyordu ve bir diğeri de bir paçavra yığınının üstüne kıvrılıp yatmıştı. Benim yaşlarımdaki bir oğlan başını duvara dayamış vaziyette karanlık bir köşede oturuyordu. </p>
<p class="calibre1">Oğlanlardan biri rüya görüyormuşçasına karyolasında hafifçe</p>
<p class="calibre1">kıpırdandı, fakat ortada bir tuhaflık vardı. Hareketi çok zorlu, çok gergindi. Daha yakından bakınca gerçeği gördüm. Oğlan karyolaya bağlıy-dı. Hepsi öyleydi. </p>
<p class="calibre1">Oğlan iplerini zorlayarak koridorda duyduğum sesi çıkardı. Uzun iniltisi artık daha belirgindi. “Aaaaaaaaaaaah.” </p>
<p class="calibre1">Gibea Dükü’yle ilgili tüm öyküler bir saniye içinde aklımdan</p>
<p class="calibre1">geçiverdi. Kilise dur demeden önce o ve adamlarının yirmi yıl boyunca insanları kaçırıp onlara işkence ettiklerine dair öyküler. </p>
<p class="calibre1"><a id="183"></a>183/853</p>
<p class="calibre1">“Ne ne,” diye bir ses geldi yan odadan. Ses garip bir tınıyla çıkıyordu; aslında soru sormazmış gibi. </p>
<p class="calibre1">Karyoladaki oğlan iplerine asıldı. “Aaaaah-beeeeh.” </p>
<p class="calibre1">Bir adam ellerini yırtık pırtık cüppesinin önüne silerek kapıdan içeri girdi. “Ne ne,” diye aynı sorgusuz ses tonuyla tekrarladı. Sesi yaşlı ve bitkindi, ama sabırlı bir karaktere sahipti. Ağır bir taşın veya yavrularını besleyen bir anne kedinin sabrına. Gibea Dükü gibi birinden beklediğim bir ses değildi bu. </p>
<p class="calibre1">“Ne ne. Sus bakayım, Tanee. Bir yere gittiğim yok. İşte buradayım.” </p>
<p class="calibre1">Çıplak ayakları taş zemine basarken şap şap sesler çıkartıyordu. </p>
<p class="calibre1">Üstümdeki gerginliğin kalktığını hissettim. Burada her ne oluyorsa ilk başta düşündüğüm kadar meşum değildi. </p>
<p class="calibre1">Oğlan içeri giren adamı görünce iplerine asılmayı bıraktı. </p>
<p class="calibre1">“Eeeeaaaah,” dedi ve iplere bir kez daha yüklendi. </p>
<p class="calibre1">“Ne?” İşte bu seferki bir soruydu. </p>
<p class="calibre1">“Eeeeeeaaaah.” </p>
<p class="calibre1">“Hımm?” Yaşlı adam dönüp baktı ve beni ilk defa gördü. “Oh. Merhaba.” Tekrar yataktaki oğlana baktı. “Bugün pek akıllısın. Meğer Tanee bir misafirimiz olduğunu söylemek için beni çağırıyormuş!” </p>
<p class="calibre1">Tanee’nin yüzünde ürkütücü bir sırıtış belirdi ve sert, uğultulu bir soluk verdi. Çıkan ızdıraplı sese rağmen güldüğü belliydi. </p>
<p class="calibre1">Çıplak ayaklı adam dönüp bana baktı. “Seni tanıyamadım. Buraya daha önce de geldin mi?” </p>
<p class="calibre1">Başımı iki yana salladım. </p>
<p class="calibre1">“Eh, biraz ekmeğim var, üstelik sadece iki günlük. Benim için biraz su taşırsan yiyebileceğin kadar alabilirsin." Bana baktı. “Uyar mı?” </p>
<p class="calibre1">Kafa salladım. Odada karyolalar dışında mobilya niyetine sadece bir sandalye, bir masa ve kapıların birinin yanında duran kapaksız bir fıçı vardı. Dört somun iri ve yuvarlak ekmek masaya üst üste dizilmişti. </p>
<p class="calibre1"><a id="184"></a>184/853</p>
<p class="calibre1">Adam da kafa salladı, sonra dikkatle sandalyeye doğru yürüdü. Ay-ağını yere basmaktan acı çekercesine ağır ağır ilerliyordu. </p>
<p class="calibre1">Sandalyeye varıp kendini onun üstüne attıktan sonra kapının</p>
<p class="calibre1">yanındaki fıçıyı işaret etti. “Kapının ilerisinde bir tulumba ve bir kova var. Acele etme. Yarışta değilsin.” Konuşurken dalgın bir edayla bacak bacak üstüne attı ve çıplak ayaklarından birini ovmaya başladı. </p>
<p class="calibre1"> <i class="calibre4">Yetersiz kan dolaşımı, </i> diye düşündü uzun zamandır kullanmadığım bir parçam.  <i class="calibre4">Artan enfeksiyon tehlikesi ve kayda değer bir rahatsızlık</i> <i class="calibre4">hissi. Ayaklar ve bacaklar yerden kaldırılmalı, ovulmalı ve söğüt ka-buğu, kafur ökseotu karışımıyla hazırlanan sıcak bir merhemle</i> <i class="calibre4">kaplanmalı. </i></p>
<p class="calibre1">“Kovayı ağzına kadar doldurma. Kendine zarar vermeni ya da</p>
<p class="calibre1">yerlere su dökmeni istemem. Burası zaten yeterince rutubetli.” Ayağını yavaşça yere koydu ve battaniyenin üstünde huzursuzca kıpırdanmaya başlayan minik çocuklardan birini kucağına almak için eğildi. </p>
<p class="calibre1">Fıçıyı doldururken adamı göz ucuyla süzdüm. Saçları gri olmasına ve yavaş, dikkatli adımlarla yürümesine rağmen pek yaşlı değildi. </p>
<p class="calibre1">Belki kırk, belki daha gençti. Asıl rengini ve şeklini tahmin edemeyeceğim kadar dikilip yamanmış uzun bir cüppe giyiyordu. Üstü başı benimki kadar yırtık pırtık olsa bile benden temizdi. Tabii bu temiz olduğu anlamına gelmiyordu, sadece benden daha temizdi. Zaten öyle olmaması pek mümkün değildi. </p>
<p class="calibre1">Adı Trapis’ti. O yamalı cüppe, sahip olduğu yegane giysiydi. </p>
<p class="calibre1">Yaşamının neredeyse her ânını başkalarının ilgilenmediği çaresiz insanlara bakmakla geçiriyordu. Bunların çoğu küçük oğlanlardı. Tanee gibi bazılarının kendi kendilerini incitmemeleri veya yataklarından düşmemeleri için bağlanmaları gerekiyordu. İki sene önce havale geçirmiş Jaspin gibilerse başkalarına zarar vermemeleri için</p>
<p class="calibre1">bağlanıyorlardı. </p>
<p class="calibre1">Aciz, sakat, katatonik, spastik... Trapis hepsine aynı bitmez tükenmez sabırla bakıyordu. Onun bir kez bile şikayet ettiğini duymadım, </p>
<p class="calibre1"><a id="185"></a>185/853</p>
<p class="calibre1">hattâ sürekli şiş duran ve ona kesintisiz bir acı yaşatan ayakları konusunda bile. </p>
<p class="calibre1">Biz çocuklara elinden geldiği kadar yardım ediyor, yeteri kadar yiyeceği varsa bizlerle paylaşıyordu. Onun için su taşıyor, yer siliyor, ayak işlerine koşuyor ve ağlamamaları amacıyla bebekleri kucağımıza alıyorduk. Karşılığında yiyecek bir şey olmadığında bile bir yudum su, yorgun bir tebessüm ve bize paçavralar içindeki hayvanlara değil de insanlara bakar gibi bakan gözler kazanıyorduk. </p>
<p class="calibre1">Tarbean’ın bu köşesinde bizim gibi ümitsiz yaratıklarla Trapis’ten başka ilgilenen yok gibiydi. Biz de karşılığında onu yalnızca hayvan-larda görülen sessiz bir vahşilikle seviyorduk. Biri Trapis’e el kaldıracak olsa gözünü kan bürümüş yüzden fazla çocuk o kişiyi sokak ortasında paramparça ederdi. </p>
<p class="calibre1">O ilk aylarda bodrumuna sık sık uğradım, ama zaman geçtikçe zi-yaretlerim seyreldi. Trapis ile Tanee iyi birer ahbaptılar. Hiçbirimiz fazla konuşma gereği duymuyorduk ve ben bu durumdan hoşnuttum. </p>
<p class="calibre1">Ama diğer sokak çocuklarından son derece tedirgin olduğum için yanlarına pek sık gitmiyor, sadece başım sıkıştığında ya da paylaşacak bir şey bulduğumda uğruyordum. </p>
<p class="calibre1">Orada fazla bulunmamama rağmen şehirde tekmelenmeyeceğim, </p>
<p class="calibre1">kovalanmayacağım veya üzerime tükürülmeyecek bir yer olduğunu</p>
<p class="calibre1">bilmek güzeldi. Çatılarda yalnız başımayken Trapis ile bodrumunun varlığı bana huzur veriyordu. Neredeyse istediğin zaman geri dönülebilecek bir ev gibiydi. Neredeyse. </p>
<p class="calibre1"><a id="186"></a>YİRMİ İKİNCİ BÖLÜM</p>
<p class="calibre1"> <i class="calibre4"><b class="calibre3">İblislerin Zamanı</b></i></p>
<p class="calibre1">Tarbean’daki o ilk aylarda pek çok şey öğrendim. </p>
<p class="calibre1">En iyi yemek artıklarının hangi han ve restoranların çöplüklerinde bulunduğunu, gıdaları zehirlenmeden yemek için en fazla ne kadar çürümüş olmaları gerektiğini öğrendim. </p>
<p class="calibre1">Rıhtımın yakınındaki, etrafı duvarla çevrili bina kompleksinin Tehlu Tapınağı olduğunu öğrendim. Tehlinler kimi zaman ekmek dağıtırlar, payımıza düşen somunu vermeden önce bize dua ettirirlerdi. Dua etmekten gocunmuyordum. Dilenmekten daha kolaydı. Bazen gri cüp-</p>
<p class="calibre1">peli rahipler daha da çok dua etmem için beni kiliseye çağırırlardı, fakat kulağıma bazı söylentiler çalınmıştı ve benden ne zaman böyle bir şey istense, henüz ekmeğimi almamış bile olsam kaçıp giderdim. </p>
<p class="calibre1">Saklanmayı öğrendim. Eski bir tabakhanenin üzerinde üç çatı</p>
<p class="calibre1">birleşerek rüzgardan ve yağmurdan korunaklı bir barınak meydana getiriyordu. Ben’in kitabını çuval bezine sarıp oradaki kirişlerin altına sakladım. Kutsal bir emanetmiş gibi ona nadiren dokunuyordum. </p>
<p class="calibre1">Geçmişimden geriye kalan tek şey o kitaptı ve onu güvende tutmak için her türlü tedbiri alıyordum. </p>
<p class="calibre1">Tarbean’ın kocaman olduğunu öğrendim. Kendi gözlerinizle</p>
<p class="calibre1">görmedikçe bunu anlayamazsınız. Tıpkı okyanus gibi. Size sudan ve dalgalardan bahsedebilirim, ama kıyısında durmadığınız müddetçe boyutlarını idrak etmeniz mümkün değildir. Ortasında bulunmadığınız, her tarafınız uçsuz bucaksız sularla çevrili olmadığı sürece kafanız bir türlü basmaz. Ancak o zaman ne kadar ufak ve güçsüz olduğunuzu kavrayabilirsiniz. </p>
<p class="calibre1">Tarbean’ın büyüklüğünün bir sebebi de her biri kendine has bir karaktere sahip binlerce küçük parçaya bölünmüş olmasıdır. Aşağılar, Celep Meydanı, Akarlar, Ortakent, Yağcılar, Ayarcılar, Rıhtımyanı, Katranyolu, Dikişçiler Caddesi... Tarbean’da ömrünüz boyunca yaşas-anız bile her yerini tanıyamazsınız. </p>
<p class="calibre1"><a id="187"></a>187/853</p>
<p class="calibre1">Fakat şehir genel anlamda iki bölüme ayrılır: Suyanı ve Tepeyanı. </p>
<p class="calibre1">Suyanı fakir insanların, yani dilencilerin, hırsızların ve fahişelerin yaşadıkları yerdir. Tepeyanı ise zenginlerin, yani avukatların, siy-asetçilerin ve cariyelerin bölgesiydi. </p>
<p class="calibre1">Tarbean’a geleli iki ay olmuşken, dilenmeyi bir de Tepeyanı’nda deneyeyim dedim. Şehir kışın pençesindeydi ve Kışortası Şenliği yüzünden sokaklar her zamankinden daha tehlikeliydi. </p>
<p class="calibre1">Bu durum beni hayrete düşürüyordu. O genç yaşıma kadar her kış</p>
<p class="calibre1">mevsiminde kumpanyamız o veya bu kasabada bir Kışortası Şenliği düzenlemişti. İblis maskeleri takarak Kara Matem’e kadar yedi gün boyunca kasabalıları şaka yollu korkutur, onlara neşe saçardık. Babam Encanis’i o kadar inandırıcı canlandırırdı ki onu sahiden karşınızda sanırdınız. Daha da önemlisi, babam aynı zamanda hem korkutucu hem de dikkatli davranabilirdi. İpler kumpanyamızın dindeyken kimsenin kılma bile zarar gelmezdi. </p>
<p class="calibre1">Fakat Tarbean’da durum farklıydı. Ah, şenliğin özü tıpatıp aynıydı. </p>
<p class="calibre1">İnsanlar cafcaflı renklere boyalı maskeler takarak kentte dört dönerler, olmadık haylazlıklar yaparlardı. Geleneksel siyah maskesini takan Encanis ise daha büyük sorunlar çıkarırdı. Ayrıca onu hiç görmememe rağmen gümüş maskeli Tehlu’nun da daha seçkin muhitlerde dolanarak vazifesini yerine getirdiğinden emindim. Dediğim gibi, şen-liğin  <i class="calibre4">özü </i> aynen mevcuttu. </p>
<p class="calibre1">Ama bu öz daha farklı icra ediliyordu. Öncelikle Tarbean tek bir kumpanyanın yeteri kadar iblis tedarik edemeyeceği kadar büyüktü. </p>
<p class="calibre1">Bunu yapmaya yüz kumpanya bile yetmezdi. Tarbean’daki kiliseler de profesyonellere para vererek mantıklı ve güvenli davranacakları yerde iblis maskeleri satmak gibi daha kârlı bir yola başvuruyordu. </p>
<p class="calibre1">İşte bu yüzden Kara Matem’in ilk gününde on bin iblis kent sokaklarında başıboş dolanıyordu. Canlarının istediği her türlü hınzırlığı yapabilen on bin  <i class="calibre4">amatör </i> iblis. </p>
<p class="calibre1">Bu ilk bakışta genç bir hırsızın istifade edebileceği ideal bir fırsat şeklinde görülebilir, ama aslında durum tam tersiydi. İblislerin en</p>
<p class="calibre1"><a id="188"></a>188/853</p>
<p class="calibre1">yoğun olarak bulundukları yer Suyanı’ydı. Bunların büyük bölümü Tehlu’nun sesini duyunca kaçarak ve iblisliklerini makul bir çerçevede tutarak düzgün davransa bile bazıları böyle yapmazdı. Kara Matem’in ilk birkaç günü oldukça tehlikeliydi ve ben de zamanımın çoğunu gözlerden uzak durarak geçirdim. </p>
<p class="calibre1">Fakat Kışortası yaklaştıkça ortalık duruldu. İnsanlar maskelerini kaybettikçe veya oyundan sıkıldıkça iblislerin sayısı hızla azaldı. Bunlardan bir kısmının Tehlu tarafından elendiğine hiç şüphe yoktu, ama Tehlu tek kişiydi. Yedi gün içinde Tarbean’ın tamamını kontrol altına alması mümkün değildi. </p>
<p class="calibre1">Tepeyanı’na yapacağım yolculuk için Matem’in son gününü seçtim. </p>
<p class="calibre1">İnsanların morali Kışortası Günü hep yüksek olur ve bu durum dilenmeyi kolaylaştırır. Daha da iyisi, iblislerin sayısı fark edilir ölçüde azalmıştı ki bu da sokakların tekrar güvenli hale gelmesi demekti. </p>
<p class="calibre1">Çalacak</p>
<p class="calibre1">ekmek</p>
<p class="calibre1">bulamadığım</p>
<p class="calibre1">için</p>
<p class="calibre1">karnım</p>
<p class="calibre1">guruldayarak</p>
<p class="calibre1">akşamüstünün erken saatlerinde yola çıktım. Tepeyanı’na giderken az da olsa heyecana kapılıyordum. Belki de bir parçam Kışortası'nı ailemle beraber geçirmenin nasıl bir şey olduğunu hatırlıyordu: sıcak bir yemek ve sonrasında sıcak bir yatak. Belki de Tehlu’nun zaferini kutlamak için sokaklarda yakılan yaprak yığınlarının kokusu başımı döndürmüştü. </p>
<p class="calibre1">O gün iki şey öğrendim. Birincisi dilencilerin neden Suyanı’nda kaldıkları, ikicisiyse kilise ne söylerse söylesin Kışortası’nın iblislerin zamanı olduğuydu. </p>
<p class="calibre1">Bir sokaktan çıkınca kentin bu kısmıyla geldiğim yer arasındaki farkı bir çırpıda gördüm. </p>
<p class="calibre1">Suyanı’nda tüccarlar müşterilerine dil dökerler, onları dükkanlarına çekmeye çalışırlardı. Başarısız olduklarındaysa kavga çıkarmaktan hiç çekinmezlerdi; müşterilere küfrederler, hattâ düpedüz üzerlerine yürürlerdi. </p>
<p class="calibre1"><a id="189"></a>189/853</p>
<p class="calibre1">Buradaysa dükkan sahipleri tedirgin ifadelerle ellerini ovuşturuyorlardı. Gelip geçenlere eğilerek selam veriyorlar, yaltaklanıyorlar, saygıda kusur etmiyorlardı. Sesler asla yükseltilmiyordu. Suyanı’nın acımasız ortamından sonra kendimi resmi bir baloya katılmış gibi hissediyordum. Herkesin giysileri yepyeniydi. Herkes temizdi ve herkesin bir tür karmaşık sosyal dansa iştirak eder gibi bir hali vardı. </p>
<p class="calibre1">Ama burada da gölgeler mevcuttu. Etrafı kolaçan ederken karşımdaki ara sokakta sürten iki adam saptadım. Kan kırmızı ve sert görünümlü maskeleri oldukça güzeldi. Birinin maskesinin ağzı kocaman açıktı ve diğerinin sipsivri dişleri gözler önüne seriliydi. Ayrıca üzerlerinde benim de tasvip ettiğim geleneksel, siyah başlıklı birer cüppe bulunuyordu. Suyanı’ndaki iblislerin çoğu uygun giyinmek konusunda özen göstermiyordu. </p>
<p class="calibre1">İblisler, sokaktan aşağı kol kola girmiş, sakin sakin yürüyen bir çiftin peşine takıldılar. Neredeyse yüz adım boyunca onları sinsice takip ettiler, sonra biri beyefendinin şapkasını kaptığı gibi yakınındaki bir kar yığınına soktu. Diğeri de kadına kabaca sarılarak onu yerden kaldırdı. Kadın çığlık atarken bastonunu kaptırmamak için ilk iblisle itişip kakışan adamın şaşkınlığı her halinden belliydi. </p>
<p class="calibre1">Neyse ki hanımefendi soğukkanlılığını korudu. “<i class="calibre4">Tehus! Tehus!” </i> diye bağırdı.  <i class="calibre4">“Tehus antausa eha!" </i></p>
<p class="calibre1">Tehlu’nun adı karşısında kırmızı maskeli iki suret önce yere sindi, sonra da gerisingeri dönüp koşarak uzaklaştı. </p>
<p class="calibre1">Çevredeki herkes tezahürat etti. Dükkan sahiplerinden biri beyefendiye şapkasını almasında yardımcı oldu. Olayın bu kadar medeni bir biçimde cereyan etmesi beni şaşırtmıştı. Anlaşılan kentin iyi tarafında iblisler bile kibardılar. </p>
<p class="calibre1">Gördüklerimden cesaret bularak kalabalığı taradım ve en uygun</p>
<p class="calibre1">hedefleri tespit etmeye çalıştım. Genç bir kadına yaklaştım. Açık mavi bir elbise giyiyordu ve omuzlarına beyaz bir kürk sarmıştı. Uzun ve sapsarı saçları özenle yüzünün etrafına yayılmıştı. </p>
<p class="calibre1"><a id="190"></a>190/853</p>
<p class="calibre1">Yanma vardığım zaman durdu ve başını eğip bana baktı. Bir elini ağzına götürürken şaşkın bir ses çıkardığını duydum. “Sadaka verir misiniz, bayan?” Elimi uzatıp birazcık titrettim. Sesim de titriyordu. </p>
<p class="calibre1">“Lütfen.” Kendimi hissettiğim kadar küçük ve ümitsiz gözükme gayreti içindeydim. İnce, gri kar tabakasının üzerinde ağırlığımı bir ayağımdan ötekine verip durdum. </p>
<p class="calibre1">“Seni zavallı şey,” dedi usulca, neredeyse duyamayacağım kadar alçak bir sesle. Yanındaki çantasını karıştırırken gözlerini benden ya ayıramıyor ya da ayırmak istemiyordu. Bir anlığına para kesesinin içine bakıp bir şey çıkardı. Uzattığı şeyi avucuma alırken bir sikkenin soğuk, güven verici ağırlığını hissettim. </p>
<p class="calibre1">“Sağolun, bayan,” dedim otomatik bir şekilde. Başımı eğip avucuma baktığımda parmaklarımın arasında gümüşi bir parıltı gördüm. Avucumu açınca bir gümüş peniyle karşılaştım. Kocaman bir gümüş</p>
<p class="calibre1">peniyle. </p>
<p class="calibre1">Hayretten ağzım açık kaldı. Bir gümüş peni on bakır peniye veya elli demir peniye bedeldi. Dahası tam bir ay boyunca karnımı tıka basa doyurmama yeterdi. Bir demir peni karşılığında geceyi Kızıl Göz’de yerde yatarak geçirebilirdim. İkisiyle akşam ateşinin önünde uyuyabi-lirdim. Bir battaniye alıp çatıların arasına saklayabilir, kış boyunca sı-</p>
<p class="calibre1">cak kalabilirdim. </p>
<p class="calibre1">Başımı kaldırdığımda kadın hâlâ acır gözlerle bana bakıyordu. </p>
<p class="calibre1">Bunun ne anlama geldiğini bilemezdi. “Bayan, teşekkür ederim,” dedim çatlak bir sesle. Kumpanyada söylediğimiz bir sözü anımsadım. </p>
<p class="calibre1">“Tüm hikâyeleriniz mutlu, yürüdüğünüz yollar kısa ve düz olsun.” </p>
<p class="calibre1">Bana gülümsedi. O esnada bir şeyler demiş olabilirdi, ama ensemde hissettiğim garip bir duyguyla dikkatim dağıldı. Biri bana bakıyordu. </p>
<p class="calibre1">Sokakta ya belli başlı şeylere yönelik bir hassasiyet kazanırsın ya da sefil ve kısa bir hayat sürersin. </p>
<p class="calibre1">Etrafımı kolaçan edince bir dükkan sahibinin bulunduğum yönü</p>
<p class="calibre1">işaret ederek bir muhafızla konuştuğunu gördüm. Konuştuğu adam bir Suyanı muhafızı değildi. Sinekkaydı tıraşlıydı ve dimdik</p>
<p class="calibre1"><a id="191"></a>191/853</p>
<p class="calibre1">duruyordu. Üzerinde metal çivili deri bir yelek vardı ve kolu uzunluğunda pirinç kaplama bir sopa taşıyordu. Esnafın sözlerinden bazıları kulağıma kadar geldi. </p>
<p class="calibre1">"... müşterileri kaçırtıyor. Kim böyle bir durumda gelip çikolata...” </p>
<p class="calibre1">Tekrar benden tarafı işaret ederek duyamadığım bir şeyler söyledi. “... </p>
<p class="calibre1">sana kim para ödüyor? Aynen öyle. Belki de bu konuda...” Muhafız başını çevirip bulunduğum yöne doğru baktı. Göz göze geldik. Dönüp kaçmaya başladım. </p>
<p class="calibre1">İncecik ayakkabılarım yeri kaplayan hafif kar örtüsünde kayarken gördüğüm ilk ara sokağa daldım. İlkinden ayrılan ikinci bir sokağa saparken muhafızın ağır çizmelerinin patırtısını işitebiliyordum. </p>
<p class="calibre1">Göğsüm yanarak gidebileceğim, saklanabileceğim bir yer bakındım. </p>
<p class="calibre1">Fakat kentin bu bölümünü hiç bilmiyordum. İçine dalabileceğim çöp yığınları, penceresinden girebileceğim yanmış bir bina yoktu. Sivri ve donmuş bir taş parçasının ayakkabılarımdan tekinin tabanını</p>
<p class="calibre1">yardığını hissettim. Acı içindeki ayağımla kendimi koşmaya zorladım. </p>
<p class="calibre1">Üçüncü kez döndükten sonra kendimi bir çıkmaz sokakta buldum. </p>
<p class="calibre1">Tam duvarlardan birine tırmanıyorken bir el beni ayak bileğimden yakalayıp aşağı çekti. </p>
<p class="calibre1">Başım sokak taşlarına çarpınca dünya etrafımda döndü. Muhafız</p>
<p class="calibre1">beni bir bileğimden ve saçlarımdan tutarak yerden kaldırdı. “Kendini çok mu akıllı sanıyorsun?” dedi soluk soluğa, sıcak nefesini yüzüme vurarak. Deri ve ter kokuyordu. “Kaçmaman gerektiğini bilecek kadar büyüksün.” Beni öfkeyle sarsıp saçlarıma asıldı. Sokak gözlerimin önünde sallanırken acıyla bağırdım. </p>
<p class="calibre1">Beni sertçe duvara dayadı. “Tepeyanı’na gelmemen gerektiğini bilmen gerekirdi.” Beni şiddetle sarstı. “Yoksa aptal mısın, çocuk?” </p>
<p class="calibre1">“Hayır,” dedim sersemlemiş bir halde, boştaki elimle serin duvarı yoklayarak. </p>
<p class="calibre1">Cevabım onu kızdırmış gibiydi. “Hayır mı?” dedi bağırarak. “Başımı derde soktun, çocuk. Hesabımı kesebilirler. Madem ki aptal değilsin, </p>
<p class="calibre1"><a id="192"></a>192/853</p>
<p class="calibre1">öyleyse sana bir ders vermek lazım.” Beni gerisingeri çevirip yere çaldı. </p>
<p class="calibre1">Sokağı kaplayan pis karların üstünde kaydım. Dirseğim yere çarptı ve kolum boydan boya uyuştu. Bir aylık yiyecek, sıcak bir battaniye ve bir çift kuru pabucu tutan avucum açıldı. Kıymetli metal parçası uçup gitti ve en ufak bir ses bile çıkarmadan yere düştü. </p>
<p class="calibre1">Bunu hayal meyal fark ettim. Sopa havada ıslık çalıp bacağıma indi. </p>
<p class="calibre1">Muhafız hırıldamasına konuştu. “Sakın bir daha Tepeyanı’na geleyim deme, anladın mı?” Sopa bu sefer de kürek kemiklerimin arasına vurdu. “Devetüyü Sokağı’ndan sonrası senin gibi piç kurularına kapalıdır. Tamam mı?” deyip elinin tersiyle suratıma bir tokat attı. </p>
<p class="calibre1">Başım karla kaplı sokak taşlarına doğru savrulurken ağzımda kan tadı aldım. </p>
<p class="calibre1">Muhafız bana tıslarken tortop kapandım. “Değirmen Sokağı ve</p>
<p class="calibre1">Değirmen Çarşısı benim mıntıkamdır. Seni bir daha orada görmek istemiyorum. Sakın. Bir daha. Geri. Geleyim Deme.” Ağzından çıkan her sözcüğü sopasının bir darbesiyle vurguladı. “Anlaşıldı mı?” </p>
<p class="calibre1">Ezilmiş karların üstünde tir tir titreyerek dayağın sona ermesi, artık çekip gitmesi için dua ettim. “Anlaşıldı mı?” Karnıma yediğim bir tek-meyle içimde bir yer yırtılır gibi oldu. </p>
<p class="calibre1">Haykırdım ve sanırım bir şeyler geveledim. Bana bir tekme daha at-tı, sonra da oradan uzaklaştı. </p>
<p class="calibre1">Bayılmış ya da bir süreliğine sersemlemiş olmalıyım. Kendime</p>
<p class="calibre1">geldiğimde hava kararıyordu. İliklerime kadar üşümüştüm. Çamurlu karlar ve ıslak çerçöp içinde emekleyerek gümüş peniyi aradım. Parmaklarım</p>
<p class="calibre1">soğuktan</p>
<p class="calibre1">öylesine</p>
<p class="calibre1">donmuştu</p>
<p class="calibre1">ki</p>
<p class="calibre1">onları</p>
<p class="calibre1">güçlükle</p>
<p class="calibre1">oynatabiliyordum. </p>
<p class="calibre1">Gözlerimden biri şişip kapanmıştı ve ağzımda kan tadı vardı, ama alacakaranlığın ışığı tamamen tükenene dek arayışımı sürdürdüm. Ara sokak katran gibi karardıktan sonra bile durmadım; oysa ki şans eseri denk gelsem bile donmuş vaziyetteki parmaklarımın sikkeyi hisse-demeyeceğini biliyordum. </p>
<p class="calibre1"><a id="193"></a>193/853</p>
<p class="calibre1">Duvardan destek alarak ayağa kalktım ve yürümeye başladım. Yaralı ayağım yüzünden yavaş ilerleyebiliyordum. Attığım her adımda</p>
<p class="calibre1">bacağıma bir ağrı saplanıyordu; ağırlığımın bir kısmını onun üzerinden almak için duvarı koltuk değneği gibi kullanmaya çalıştım. </p>
<p class="calibre1">Suyanı’na, kentin artık evim gibi hissettiğim bölümüne vardım. Ay-ağım soğuktan iyice uyuşmuş ve kaskatı kesilmişti. Mantıklı bir tarafım bundan endişe duysa bile acıyan yerlerimden birinin eksilmesi beni sevindiriyordu. </p>
<p class="calibre1">Saklanma yerime daha kilometreler vardı ve topallayarak pek de hızlı ilerleyemiyordum. Bir ara düşmüş olmalıyım; onu değilse bile karların içinde yüzükoyun yattığımı ve kendimi ne kadar rahat hissettiğimi hatırlıyorum. Uykunun kaim bir battaniye gibi, ölüm gibi üzerimi örttüğünün farkındaydım. </p>
<p class="calibre1">Gözlerimi kapadım. Issız sokağın derin sessizliği hâlâ aklımdadır. </p>
<p class="calibre1">Korkmayacak kadar uyuşmuş ve bitkin bir haldeydim. O hezeyanımın içinde ölümün ateş ve gölgeden kanatlara sahip bir kuş olduğunu hayal ettim. Tepemde dönüyor, sabırla beni bekliyordu... </p>
<p class="calibre1">Uykuya daldım ve koca kuş yanan pençeleriyle beni sardı. Harika bir sıcaklık hissettim. Sonra pençeleri beni parçalayarak içime girdi ve... </p>
<p class="calibre1">Hayır, biri beni sırtüstü çevirirken hissettiğim kaburgalarımın ağrısıydı bu. </p>
<p class="calibre1">Şişmemiş gözümü uykulu uykulu açınca tepemde bir iblisin</p>
<p class="calibre1">dikildiğini gördüm. O afallamış durumumda, iblis maskeli adamın görüntüsü beni tamamen ayılttı. Az önce hissettiğim cezbedici sıcaklık kaybolarak vücudumu kurşun gibi ağır bir halde bıraktı. </p>
<p class="calibre1">“Sana söyledim. Karlarda bir çocuk yatıyor!” İblis beni ayağa</p>
<p class="calibre1">kaldırdı. </p>
<p class="calibre1">Artık uyanık olduğum için maskenin kapkara olduğunu fark ettim. </p>
<p class="calibre1">Bu Encanis, yani İblislerin Efendisi’ydi. Ben her an düşecekmiş gibi ayakta dururken Encanis üzerimdeki karların bir kısmım eliyle</p>
<p class="calibre1">süpürdü. </p>
<p class="calibre1"><a id="194"></a>194/853</p>
<p class="calibre1">Sağlam gözümle parlak yeşil maskeli bir suretin yakında bir yerde durduğunu gördüm. “Hadi artık...” dedi dişi iblis ısrarla, sivri dişleri arasından boğuk çıkan bir sesle. </p>
<p class="calibre1">Encanis kadına aldırış etmedi. “İyi misin?” </p>
<p class="calibre1">Verecek bir yanıt düşünemedim, o yüzden adam siyah cüppesinin</p>
<p class="calibre1">yeniyle karları süpürmeye devam ederken dengemi korumak üzerine yoğunlaştım. Kulağıma uzaktan gelen borazan sesleri çalındı. </p>
<p class="calibre1">Diğer iblis kaygılı gözlerle yoldan aşağı baktı. “Onlarla aramızdaki mesafeyi korumazsak başımız belada demektir,” diye endişeyle tısladı. </p>
<p class="calibre1">Encanis koyu renkli eldivenleriyle saçımdaki karları da süpürdü, sonra biraz duraklayıp yüzüme daha yakından baktı. Siyah maskesini bulanık görüyordum. </p>
<p class="calibre1">“Tanrı’nın bedeni aşkına, Holly, biri bu çocuğu fena benzetmiş. </p>
<p class="calibre1">Üstelik de Kışortası Günü’nde.” </p>
<p class="calibre1">“Muhafız,” diye hırıldamayı becerdim. Sözcüğü telaffuz ederken ağzıma yine kan geldi. </p>
<p class="calibre1">“Donuyorsun,” dedi Encanis. Kollarımı ve bacaklarımı ovmaya</p>
<p class="calibre1">başlayarak kan dolaşımımı hızlandırmaya çalıştı. “Bizimle gelmen gerek.” </p>
<p class="calibre1">Borazan sesleri yine duyuldu, üstelik de daha yakından. Borazan seslerinin arasına bir kalabalığın gürültüsü karışıyordu. </p>
<p class="calibre1">“Aptallık etme," dedi diğer iblis. “Şehirde sağa sola koşturabilecek halde değil.” </p>
<p class="calibre1">“Burada kalacak halde de değil,” diye çıkıştı Encanis. Kollarıma ve bacaklarıma sertçe masaj yapmayı sürdürdü. Uzuvlarımı tekrar hissetmeye başlıyordum, ama bu bir dakika önce uykuya dalmak üzereyken vücudumu kaplayan huzur verici sıcaklıkla dalga geçercesine iğne batmasını andıran bir histi. Encanis ne zaman bir şişliğe dokunsa oraya bıçak saplanır gibi oluyordu, fakat vücudum irkilemeyecek kadar bitkindi. </p>
<p class="calibre1"><a id="195"></a>195/853</p>
<p class="calibre1">Yeşil maskeli iblis yaklaşıp arkadaşının omzunu tuttu. “Artık gitmek zorundayız, Gerek! Nasılsa biri onunla ilgilenir.” Onu çekerek götürmeye çalıştıysa da başarılı olamadı. “Bizi burada bulurlarsa bunu bizim yaptığımıza sanırlar.” </p>
<p class="calibre1">Siyah maskenin ardındaki adam küfretti, ardından kafa sallayarak cüppesinin altını yoklamaya başladı. “Tekrar yatma sakın,” dedi ivedi bir sesle. “Ve hemen bir yere git. Isınabileceğin bir yere.” Kalabalık artık konuşmaları ayırt edebileceğim, at toynaklarının takırtılarıyla tahta tekerlerin gıcırtılarını duyabileceğim kadar yaklaşmıştı. Siyah maskeli adam elini uzattı. </p>
<p class="calibre1">Avucundaki şeye odaklanmam birkaç saniye sürdü. Kaybettiğimden daha kalın ve ağır bir gümüş talentti. Neredeyse düşünemeyeceğim kadar büyük bir paraydı bu. “Hadi, al şunu.” </p>
<p class="calibre1">Başlıklı siyah peleriniyle, siyah maskesiyle, siyah eldivenleriyle karanlığın vücuda gelmiş haliydi âdeta. Encanis ay ışığında parlayan bir parça gümüşle önümde duruyordu. Daeonica’da Tarsus’un ruhunu sattığı sahne aklıma geldi. </p>
<p class="calibre1">Talenti aldım, ama elim öylesine uyuşmuştu ki sikkeyi hissedemiyordum. Parmaklarımın onu tuttuğundan emin olmak için başımı eğip bakmam gerekti. Elimden koluma doğru bir ısının yayıldığını hayal ettim. Artık kendimi daha güçlü hissediyordum. </p>
<p class="calibre1">“Eldivenlerimi de al.” Onları çıkarıp göğsüme bastırdı. Sonra ben daha bir teşekkür bile edemeden yeşil iblis maskeli kadın velinimetimi alıp götürdü. İkisinin ardından baktım. Kara cüppeleriyle ay ışığı altındaki</p>
<p class="calibre1">Tarbean</p>
<p class="calibre1">sokaklarının</p>
<p class="calibre1">grili</p>
<p class="calibre1">tonlarında</p>
<p class="calibre1">iki</p>
<p class="calibre1">gölgeyi</p>
<p class="calibre1">andırıyorlardı. </p>
<p class="calibre1">Aradan bir dakika bile geçmeden bir şenlik alayının meşale ışıkları köşeyi dönüp bana doğru geldi. Şarkı söyleyen, bağırıp çağıran yüz farklı erkek ve kadın sesi üzerime dev bir dalga gibi çarptı. Sırtımı bir duvara dayayana kadar geriledim, ardından girintili bir kapı eşiği bulana dek güçsüz adımlarla yan yan yürüdüm. </p>
<p class="calibre1"><a id="196"></a>196/853</p>
<p class="calibre1">Bulunduğum noktadan şenlik alayını seyrettim. İnsanlar bağrışıp gülüşerek koca bir nehir gibi akıp geçtiler. Dört beyaz atın çektiği bir arabanın üzerinde tüm ihtişamıyla Tehlu duruyordu. Bembeyaz</p>
<p class="calibre1">cüppesinin yakası ve manşetleri kürk kaplıydı. Arabanın yanında yürüyen gri cüppeli rahipler çanlar çalıyorlar, ilahiler okuyorlardı. Pek çoğu tövbekar rahiplere özgü ağır demir zincirler taşıyordu. </p>
<p class="calibre1">Konuşmalar ve çan sesleri, ilahiler ve zincir şıkırtıları birleşerek bir tür müzik meydana getiriyordu. Tüm gözler Tehlu’ya çevriliydi. Hiç kimse bir kapı eşiğinin gölgesinde bekleyen beni görmedi. </p>
<p class="calibre1">Herkesin geçmesi neredeyse on dakikayı buldu. Ancak ondan sonra eşikten ayrılıp dikkatle eve yöneldim. Fazla hızlı ilerleyemesem de avucumdaki sikke bana güç veriyordu. Hissiz elimden düşmediğinden emin olmak için on adımda bir durup ona bakıyordum. Bana verilen eldivenleri giymek istiyor, ama sikkeyi düşürüp karların arasında içtireceğimden korkuyordum. </p>
<p class="calibre1">Geri dönmem ne kadar sürdü bilmiyorum. Yürümenin beni biraz</p>
<p class="calibre1">ısıtmasına rağmen ayaklarım hâlâ kütük gibiydi. Başımı çevirip ar-dıma baktığımda her iki ayak izimden birinin kanlı olduğunu gördüm. </p>
<p class="calibre1">Bu manzara bana garip bir güven veriyordu. Kanayan bir ayak, donup kaskatı olmuş bir ayaktan daha iyiydi. </p>
<p class="calibre1">Bildiğim ilk handa, Gülen Adam’da durdum. Han şarkılar, kahka-</p>
<p class="calibre1">halar ve kutlamalarla dolup taşıyordu. Ön kapıdan uzak durup hanın arkasındaki sokağa yöneldim. Mutfak kapısının önünde işten</p>
<p class="calibre1">kaytararak gevezelik eden bir çift genç kız vardı. </p>
<p class="calibre1">Duvarı baston gibi kullanarak onlara doğru yürüdüm. Yanlarına</p>
<p class="calibre1">varana dek beni fark etmediler. Beni görünce daha genç olanının ağzından bir hayret nidası koptu. </p>
<p class="calibre1">Bir adım daha yaklaştım. “Biriniz bana yiyecek ve bir battaniye getirebilir mi? Ücretini ödeyebilirim.” Elimi uzatınca ne kadar titrediği beni korkuttu. Yüzümün yanına dokunduğum parmaklarım kanla</p>
<p class="calibre1">kaplıydı. Ağzımın içi bile acıyor, konuşmak canımı yakıyordu. </p>
<p class="calibre1">“Lütfen.” </p>
<p class="calibre1"><a id="197"></a>197/853</p>
<p class="calibre1">Kısa bir süreliğine afallamış bir sessizlik içinde bana baktılar. Sonra aralarında bakıştılar ve büyük olanı diğerine içeri girmesini işaret etti. </p>
<p class="calibre1">İkinci kız tek kelime etmeksizin kapıdan geçti. On altı yaşlarındaki ötekisi bana yaklaşıp elini uzattı. </p>
<p class="calibre1">Sikkeyi ona verdim ve kolumu serbest bırakarak yanıma düşmesine müsaade ettim. Kız sikkeye baktı ve beni uzun uzun süzdükten sonra içeriye girip kayboldu. </p>
<p class="calibre1">Açık kapıdan işlek bir hanın iç ısıtıcı, kıpır kıpır sesleri geliyordu: yapılan sohbetlerin kahkahalarla bezeli mırıltıları, birbirine çarpan cam şişelerin çınlamaları ve masalara vuran tahta maşrapaların tok gürültüsü. </p>
<p class="calibre1">Ve tüm bunların arasında, arka planda çalan bir lavta. </p>
<p class="calibre1">Enstrümandan çıkan melodi tüm o gürültülerin arasında boğuldu</p>
<p class="calibre1">boğulacaktı, fakat bir annenin bir düzine oda öteden çocuğunun ağlamasını duyması gibi ben de onu duydum. Müzik ailenin, </p>
<p class="calibre1">dostluğun ve aidiyetin bir hatırasıydı âdeta. İçimi burkuyor, dişlerimi sızlatıyordu. Ellerim bir anlığına soğuktan ağrımayı bıraktı ve içlerinden geçen tanıdık bir müzik hissinin hasretiyle yandı. </p>
<p class="calibre1">Ayağımı sürüyerek yavaş bir adım attım. Duvara sürtünerek müziği duymaz olana dek kapı eşiğinden uzaklaştım. Sonra bir adım daha at-tım, ta ki ellerim yine soğuktan ağrıyana ve göğsümdeki sızı kırık ka-burgalardan başka bir şeyden gelmeyene kadar. Bunlar daha basit, dayanması daha kolay acılardı. </p>
<p class="calibre1">Kızlar ne zaman geri geldiler bilmiyorum. Daha genç olanı bir şeye sanlı bir battaniye uzattı. Onu ağrıyan göğsüme bastırdım. Boyutlarına göre fazla ağır gibiydi, ama kollarım kendi ağırlıkları altında bile titrediği için kestirmesi güçtü. Büyükçe kız küçük ve dolgun bir para kesesi uzattı. Onu öyle sıkı tuttum ki soğuk ısırması geçiren parmaklarım sızladı, </p>
<p class="calibre1">Kız bana baktı. “İstersen ateşin yanında yatabilirsin.” </p>
<p class="calibre1"><a id="198"></a>198/853</p>
<p class="calibre1">Daha genci hemen kafa salladı. “Nattie kızmaz.” Bir adım atıp</p>
<p class="calibre1">koluma doğru uzandı. </p>
<p class="calibre1">Kendimi ondan geriye atarken düşmeme ramak kaldı. “Hayır!” </p>
<p class="calibre1">Bağırmak istemiştim, ama sözcük inilti şeklinde çıkmıştı. “Bana dokunma.” Sesim titriyor, fakat bunun öfkeden mi yoksa korkudan mı olduğunu bilmiyordum. Arkamdaki duvara doğru sendeledim. Sesim kulaklarıma boğuk geliyordu. “Ben iyiyim.” </p>
<p class="calibre1">Daha genç olanı ellerini indirerek ağlamaya başladı. </p>
<p class="calibre1">“Gidecek bir yerim var,” diye geveleyerek arkama döndüm. Olab-</p>
<p class="calibre1">ildiğince süratle oradan ayrıldım. Neyden kaçtığımı bilmiyordum, tabii o şey insansa o başka. Çok iyi öğrendiğim bir ders de buydu: İnsanlar acı anlamına geliyordu. Arkamdan boğuk hıçkırıklar yükseldiğini duydum. Köşeye varana kadar epeyce bir zaman geçmiş gibiydi. </p>
<p class="calibre1">Saklanma yerime, yani iki binanın çatısının çıkıntı yapan bir</p>
<p class="calibre1">üçüncüyle buluştuğu noktaya vardım. Oraya kadar tırmanmayı nasıl becerdim bilmiyorum. </p>
<p class="calibre1">Battaniyenin içinde bir şişe dolusu baharatlı şarap, bir somun taze ekmek ve iki yumruğumdan daha büyük bir hindi göğsü vardı. Kar su-lusepkene çevirdiği sırada battaniyeye sıkıca sarınıp rüzgardan korunaklı bir köşeye çekildim. Arkamdaki bacanın sıcacık tuğlaları öyle harikaydı ki. </p>
<p class="calibre1">Şaraptan çektiğim ilk fırt ağzımdaki yarayı ateş gibi yaktı, ama İkincisi o kadar acı vermedi. Ekmek yumuşacık, hindiyse hâlâ sıcaktı. </p>
<p class="calibre1">Geceyarısı şehirdeki tüm çanlar çalmaya başlayınca uyandım. İnsanlar bağırarak sokaklarda koşuşturuyorlardı. Kara Matem’in yedi günü geçmiş, Kışortası geride kalmıştı. Yeni bir yıl başlamıştı. </p>
<p class="calibre1"><a id="199"></a>YİRMİ ÜÇÜNCÜ BÖLÜM</p>
</body>
</html>
