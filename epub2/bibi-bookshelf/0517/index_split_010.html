<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_8"><b class="calibre6">Diken</b></h2>
<p class="calibre1">Başındaki aksilikler dışında ilk dönemim oldukça rahat geçti. </p>
<p class="calibre1">Revir’de derslere girerek insan vücudu ve onun nasıl iyileştirileceği hakkında daha çok şey öğrendim. Wilem üzerinde Siarucamı geliştirdim ve karşılığında ona Atur dilinde yardım ettim. </p>
<p class="calibre1">Zahiriyehane’nin sallarına katılarak cam üfleme, alaşımları</p>
<p class="calibre1">karıştırma, tel dokuma, metal işleme ve taş yontma alanları üzerinde çalıştım. Yaptığım iş zor olmasa da Kilvin her dönünün sonunda bana bir, bazen de iki mangır veriyordu. Sistematik zihninde büyük bir çetele tuttuğundan, herkesin kaç saat çalıştığını dikkatle hesa-pladığından kuşkulanıyordum. </p>
<p class="calibre1">Diğerleri kadar bilimsel olmayan şeyler de öğrendim. Gizemiye</p>
<p class="calibre1">yatakhanesindeki komşularımdan bazıları bana köpek nefesi denilen bir oyun gösterdiler. Ben de karşılığında onlara psikoloji, olasılık ve el çabukluğu konularında doğaçlama dersler verdim. Onlar beni oyunlarına çağırmaktan vazgeçene kadar yaklaşık iki talent kazandım. </p>
<p class="calibre1">Wilem ve Simmon’la sıkı dost oldum. Başka arkadaşlarım da vardı, ama bunlar hem sayıca azdı, hem de bana onlar kadar yakın değillerdi. </p>
<p class="calibre1">Çok kısa bir zamanda E’lirliğe yükselişim, Üniversite’deki öğrencilerle aramı açmıştı. Bana karşı ister öfke ister hayranlık beslesinler, pek çoğu benimle yakınlık kurmaya yanaşmıyordu. </p>
<p class="calibre1">Tabii bir de Ambrose vardı. Bizi sırf düşman ifadesiyle</p>
<p class="calibre1">nitelendirmek, ilişkimizin karakterini çarpıtmak olur. Aslında karşılıklı nefretimizi daha verimli bir biçimde sürdürebilmek için bir tür iş ortaklığına girmiş iki insan gibiydik. </p>
<p class="calibre1">Ambrose’la aramdaki düşmanlığa rağmen epey boş vaktim kalıy-</p>
<p class="calibre1">ordu. Bu vakti Arşiv’de geçiremediğim için bir kısmını giderek artan şöhretimi korumaya harcıyordum. </p>
<p class="calibre1">Üniversite’ye dramatik başlangıcım ortalığı epey karıştırmıştı. </p>
<p class="calibre1">Gizemiye’ye diğer öğrenciler gibi üç dönemde değil üç günde geçmiş-</p>
<p class="calibre1">tim. Neredeyse iki yıllık bir farkla okuldaki en genç öğrenciydim. </p>
<p class="calibre1"><a id="409"></a>409/853</p>
<p class="calibre1">Hocalardan birini sınıfının gözü önünde küçük düşürmüş, üstüne üstlük okuldan atılmamayı başarmıştım. Kırbaçlandığım zaman ne bağırmış, ne de kan akıtmıştım. </p>
<p class="calibre1">Bütün bunlar yetmezmiş gibi bir de Elodin Hoca’yı, beni Çöm-</p>
<p class="calibre1">lekhane’nin damından aşağı atacak kadar kızdırdığım konuşuluyordu. </p>
<p class="calibre1">Bu söylentiyi düzeltmeye kalkışmadım, zira kulağa utanç verici hakikatten daha iyi geliyordu. </p>
<p class="calibre1">Kısacası hakkımda pek çok söylenti dolaşıyordu ve ben de bundan faydalanmaya karar vermiştim. Şöhret bir tür zırh ya da gerektiği zaman göz korkutmakta kullanılabilecek bir silah gibidir. Madem ki gizemci olacaktım, bari iyi tanınan bir gizemci olayım diyordum. </p>
<p class="calibre1">Bu yüzden hakkımda ufak tefek bilgilerin yayılmasına izin verdim: Okula bir tavsiye mektubu olmaksızın kabul edilmiştim. Hocalar benden harç parası alacakları yerde bana üç talent vermişlerdi. Tarbean sokaklarında yaşamış, kafamı çalıştırarak hayatta kalmıştım. </p>
<p class="calibre1">Hattâ saçmalıktan ibaret bazı dedikodular bile uydurdum. Bunlar o kadar akıl almaz şeylerdi ki, gerçek olmadıkları açıkça anlaşılsa bile insanlar duyduklarını tekrarlamadan edemiyorlardı. Damarlarımda iblis kanı dolaşıyordu. Karanlıkta görebiliyordum. Geceleri sadece bir saat uyuyordum. Dolunay çıktığı zaman kimsenin anlayamadığı bir dil kullanarak uykumda konuşuyordum. </p>
<p class="calibre1">Koğuş’taki eski ranza arkadaşım Basil bu dedikoduların yayılmasına yardım ediyordu. Ben hikâyeler uyduruyordum, Basil bunları birkaç kişiye anlatıyordu, sonra da oturup bir orman yangını gibi her tarafı kaplamalarını seyrediyorduk. Eğlenceli bir hobiydi. </p>
<p class="calibre1">Fakat şöhretimi asıl arttıran şey Ambrose’la aramdaki husumetti. </p>
<p class="calibre1">Güçlü bir soylunun en büyük erkek evladına açık açık meydan okumam herkesi hayrete düşürüyordu. </p>
<p class="calibre1">O dönem birkaç kez dramatik biçimlerde karşılaştık. Ayrıntılarla canınızı sıkmayacağım. Yollarımız kesiştiğinde çevremizdeki herkesin duyabileceği kadar yüksek bir sesle hakkımda atıp tutuyor veya üstü</p>
<p class="calibre1"><a id="410"></a>410/853</p>
<p class="calibre1">kapalı hakaretlerde bulunuyordu. “Saçını kime kestirdiğini gerçekten çok merak ediyorum...” gibi. </p>
<p class="calibre1">Azıcık sağduyu sahibi herkes küstah soylularla nasıl başa</p>
<p class="calibre1">çıkılacağını bilir, tıpkı Tarbean’da başına bela olduğum o terzi gibi. </p>
<p class="calibre1">Edilen hakaretlere katlanır, boynunuzu büker ve işin bir an önce bit-mesini beklersiniz. </p>
<p class="calibre1">Ama ben  <i class="calibre4">daima </i> karşılık veriyordum. Ambrose her ne kadar keskin bir zekâya ve iyi laf yapan bir ağza sahip olsa da, benim kumpanyacı çenemle yarışması mümkün değildi. Ben sahnelerde büyümüştüm ve kıvrak Ruh zekâm her zaman üste çıkmamı garantiliyordu. </p>
<p class="calibre1">Yine de Ambrose bir kirpiden sakınamayacak kadar aptal bir köpek gibi gelip gelip beni buluyordu. Bana havlıyor, sonra da bir surat dolusu dikenle çekip gidiyordu. Ve yollarımız ne zaman ayrılsa birbirimizden biraz daha fazla nefret ediyorduk. </p>
<p class="calibre1">Davranışlarım insanların gözünden kaçmıyordu ve ilk dönemin</p>
<p class="calibre1">sonunda gözü karalık derecesinde cesur biri olarak tanınır hale gelmiştim. Fakat aslında korkusuzdum, hepsi bu. </p>
<p class="calibre1">Bakın, bu ikisi birbirinden farklıdır. Tarbean’dayken gerçek korku nedir öğrenmiştim. Açlıktan, zatürreeden, tabanı çivili çizme giyen muhafızlardan, camdan yapılma bıçak taşıyan oğlanlardan korkardım. </p>
<p class="calibre1">Ambrose’a kafa tutmak benim için gerçek bir cesaret gerektirmiyordu. </p>
<p class="calibre1">Sadece onun karşısında korku duymuyordum. Onu kendini bir halt zanneden palyaçonun teki olarak görüyor, zararsız biri sanıyordum. </p>
<p class="calibre1">Budalalık ediyordum. </p>
<p class="calibre1"><a id="411"></a>KIRK SEKİZİNCİ BÖLÜM</p>
<p class="calibre1"> <i class="calibre4"><b class="calibre3">Ara - Farklı Türde Bir Sessizlik</b></i></p>
<p class="calibre1">Bast sandalyesinde oturuyor, ellerini kucağında hareketsiz tutmaya çalışıyordu. Kvothe en son konuşalı beri on beş nefes saymıştı. Üç adamın etrafında parlak bir ışık havuzu gibi toplanmış masumane sessizlik, karararak farklı türde bir sessizliğe dönüşmeye başlıyordu. Bast bir nefes daha -on altıncı- aldı ve geldiğinden korktuğu âna kendini hazırladı. </p>
<p class="calibre1">Bast’ın hiçbir şeyden korkmadığını söylemek ona hakaret olurdu, zira yalnızca ahmaklar ve rahipler hiçbir şeyden korkmazlar. Fakat çok az şeyin onun cesaretini kırdığı doğruydu. Mesela yükseklerden hoşlanmazdı. Ve o bölgelerde ortaya çıkıp gökyüzünü karartan, </p>
<p class="calibre1">koskoca meşe ağaçlarını kökünden söken büyük yaz fırtınaları ona kendini çok küçük ve çaresiz hissettirirdi. </p>
<p class="calibre1">Fakat işin aslı hiçbir şeyin onu bütünüyle korkutmadığıydı; ne fırtınalar, ne yüksek merdivenler, ne de scraeller. Bast’ın bu cesareti korkusuzluğunda yatıyordu. Hiçbir şey onun betini benzini attıramaz, attırsa bile bu durum uzun sürmezdi. </p>
<p class="calibre1">Ah, elbette ki zarar görme düşüncesinden hoşlanmıyordu. Demir bir silahla yaralanmak, sıcak kömürle yakılmak gibi şeylerden. Fakat zarar görmek istememesi bu tür şeylerden korktuğu anlamına gelmezdi. Sadece onların gerçekleşmesini istemiyordu, hepsi bu. Bir şeyden ciddi ciddi korkmanız için onu kafanıza takmanız gerekir. Ve Bast hiçbir şeyi kafasına takmadığından korktuğu da yoktu. </p>
<p class="calibre1">Ama insan değişir. On yıl evvel hoşuna giden bir kıza meyve toplamak için bir ağaca tırmanırken eli kayıvermişti. Bir dakika boyunca ağaçta baş aşağı asılı kalmış, sonra yere düşmüştü. O uzun dakika sırasında içine küçük bir korku yerleşmiş ve o zamandan beri de kaybolmamıştı. </p>
<p class="calibre1">Aynı şekilde Bast son zamanlarda yeni bir korku öğrenmişti. Bir yıl öncesine kadar aklı başında bir adamın olmayı umabileceği kadar korkusuzdu, fakat artık sessizlikten korkuyordu. Hareket eden ve gürültü çıkaran şeylerin yokluğunun yarattığı sıradan sessizlikten</p>
<p class="calibre1"><a id="412"></a>412/853</p>
<p class="calibre1">değil. Bast kimi zaman görünmez bir örtü gibi ustasının etrafında to-planan derin, bitkin sessizlikten korkuyordu. </p>
<p class="calibre1">Bast yeniden nefes aldı; on yedinci kez. O derin sessizliğin odayı işgal etmesini beklerken ellerini endişeyle ovuşturmamaya çalıştı. </p>
<p class="calibre1">Sessizliğin netleşmesini ve Yoltaşı’nda biriken serin suskunluğun kıyısında dişlerini göstermesini bekledi. Onun nasıl geldiğini biliyordu; kışları topraktan sızıp yollardaki teker oyuklarını doldurmuş su birikintilerini kaskatı yapan ayaz gibi. </p>
<p class="calibre1">Fakat Bast bir nefes daha alamadan önce Kvothe sandalyesinde</p>
<p class="calibre1">dimdik oturdu ve Tarihçiye kalemini bırakmasını işaret etti. Bast sessizliğin ürküp yerden havalanmış kara bir kuş gibi kaçtığını sezerken ağlayacak gibiydi. </p>
<p class="calibre1">Kvothe asabiyet ile teslimiyet arasında asılı duran bir sesle iç geçirdi. “İtiraf etmeliyim ki,” dedi, “hikâyenin bir sonraki bölümüne nasıl başlayacağımı bilmiyorum.” </p>
<p class="calibre1">Sessizliğin uzamasından korkan Bast araya girdi. “Neden önce en önemli şeyden bahsetmiyorsun? Gerekirse daha sonra diğer konulara geri dönersin.” </p>
<p class="calibre1">“Keşke o kadar basit olsaydı,” diye çıkıştı Kvothe. “Nedir en önemli olan? Sihrim mi, yoksa müziğim mi? Zaferlerim mi, yoksa başarısızlıklarım mı?” </p>
<p class="calibre1">Suratı kıpkırmızı kesilen Bast dudağını ısırdı. </p>
<p class="calibre1">Kvothe ansızın uzun bir soluk verdi. “Üzgünüm, Bast. İlk başta boş</p>
<p class="calibre1">gibi gözüken tüm tavsiyelerin gibi bu da iyi bir tavsiye.” Sandalyesini masadan geriye itti. “Ama devam etmeden önce daha fazla göz ardı edemeyeceğim bazı ihtiyaçlarımı gidermem gerekiyor. Lütfen bana bir dakikalığına izin verir misiniz?” </p>
<p class="calibre1">Tarihçi ile Bast da onunla beraber ayağa kalkıp gerindiler ve kendi ihtiyaçlarını giderdiler. Bast fenerleri yaktı. Kvothe yine peynir, ekmek ve baharatlı sosis getirdi. Karınlarını doyururlarken sohbet etmeye</p>
<p class="calibre1"><a id="413"></a>413/853</p>
<p class="calibre1">yönelik bazı kibar girişimlerde bulundular, fakat akılları başka yerde, daha doğrusu hikâyedeydi. </p>
<p class="calibre1">Her şeyin yarısını Bast mideye indirdi. Tarihçi’nin payı hatırı sayılır ama makuldü. Kvothe sadece birkaç lokma yedi, sonra sözlerini</p>
<p class="calibre1">sürdürdü. “Öyleyse devam edelim. Müzik ve sihir. Zafer ve</p>
<p class="calibre1">başarısızlık. Bir düşünün. Hikâyemizin neye ihtiyacı var? Henüz hangi hayati unsurdan yoksun?” </p>
<p class="calibre1">"Kadınlar, Reshi,” diye atıldı Bast. “Hikâye kadınların eksikliğini çekiyor.” </p>
<p class="calibre1">Kvothe gülümsedi. “Kadınlar değil, Bast. O kadın.” Dönüp Tarihçi’ye baktı. “Şüphesiz bölük pörçük bir şeyler duymuşsundur. Şimdi sana onunla ilgili gerçekleri anlatacağım. Lâkin böyle bir güçlüğün üstesinden gelemeyebilirim.” </p>
<p class="calibre1">Tarihçi kalemini aldı, ama onu mürekkebe batıramadan önce</p>
<p class="calibre1">Kvothe elini kaldırdı. “Başlamadan önce bir şey diyeyim. Geçmişte hikâyeler anlattım, sözcüklerle tablolar çizdim, ağır yalanları ve daha da ağır gerçekleri dile getirdim. Bir keresinde kör bir adama renklerin şarkısını söyledim. Yedi saat çaldım ama emeğime değdi. Sonunda onları görebildiğini söyledi; yeşiliyle, kırmızısıyla, sarısıyla. Sanırım o bile bundan daha kolaydı. Yani sadece sözcükleri kullanarak o kadını anlamanı sağlamaya çalışmaktan. Onu hiç görmedin, sesini hiç</p>
<p class="calibre1">duymadım. Bilemezsin.” </p>
<p class="calibre1">Kvothe adama kalemini eline almasını işaret etti. “Yine de deneyeceğim. Artık perde arkasında sırasını bekliyor. Sahneyi onun gelişi için hazırlayalım...” </p>
<p class="calibre1"><a id="414"></a>KIRK DOKUZUNCU BÖLÜM</p>
<p class="calibre1"> <i class="calibre4"><b class="calibre3">Vahşi Şeylerin Doğası</b></i></p>
<p class="calibre1">Sahiden vahşi olan şeylere yaklaşırken ihtiyatlı davranılmalıdır. Gizlilik hiçbir işe yaramaz. Vahşi şeyler gizliliğin ne olduğunu hemen an-larlar: bir yalan ve bir tuzak. Vahşi şeyler bazen gizlilik üzerine oyunlar oynamalarına ve bu yüzden kimi zaman av olmalarına rağmen ona asla yenik düşmezler. </p>
<p class="calibre1">İşte bu yüzden mevzu bahis edilecek kadına yaklaşırken gizlilikten çok ihtiyata başvurmalıyız. Bu kadının vahşiliği öyle bir seviyede ki ona bir hikâyede bile hızlı yaklaşmaya çekiniyorum. Aceleci davranırsam onun tasavvurunu bile korkutup kaçırtabilirim. </p>
<p class="calibre1">İhtiyatlı davranmak uğruna önce onunla nasıl tanıştığımdan bahsedeceğim. Bunu yaparken de beni gönülsüzce bile olsa nehrin ötesindeki Imre’ye götüren olayları dile getirmeliyim. </p>
<p class="calibre1">İlk dönemimi cebimde üç talent ve tek bir mangırla bitirdim. Kısa bir süre öncesine kadar bu bana bir servet gibi görünürdü. Şimdiyse, bir sonraki dönemin harç parasına ve Koğuş’ta bir karyolaya yetmesi için dua ediyordum. </p>
<p class="calibre1">Üniversite’deki her dönemin son dönüsü, bir sonraki dönemin kayıt sınavlarına ayrılırdı. Dersler iptal edilir ve hocalar her gün birkaç saat boyunca öğrencileri sözlü olarak sınarlardı. Bir sonraki dönemin harç ücreti de gösterilen performansa göre belirlenirdi. Sınava hangi gün ve saatte girileceği bir çekilişle saptanırdı. </p>
<p class="calibre1">O kısa mülakatlar büyük bir öneme sahipti. Birkaç soruyu bilem-emeniz dahi harç ücretinizi kolaylıkla ikiye katlayabilirdi. Buna bağlı olarak dönünün ileriki günlerine büyük değer biçiliyordu, zira sonradan sınanacak öğrencilere ders çalışmaları ve hazırlık yapmaları için daha fazla zaman kalıyordu. Çekiliş düzenlendikten sonra sınav tarihlerine yönelik hararetli pazarlıklar yapılırdı. Herkes kendine uygun bir zamanı seçmek isterken, hem para hem de çeşitli kıyaklar el değiştirirdi. </p>
<p class="calibre1"><a id="415"></a>415/853</p>
<p class="calibre1">Ben Zapt’ın öğle saatlerinden birini çekecek kadar şanslıydım. İsteseydim sıramı satabilirdim, fakat ilave zamanı ders çalışmak için kullanmayı seçtim. Hocalarımdan birkaçı benden hazzetmediğinden, </p>
<p class="calibre1">büyüleyici bir performans sergilemem gerektiğinin farkındaydım. Önceden başvurduğum gizlice gözetleme yöntemi söz konusu bile değildi. </p>
<p class="calibre1">Bunun artık okuldan atılma sebebi olduğunu biliyordum ve böyle bir riske giremezdim. </p>
<p class="calibre1">Wil ve Sim'le beraber ders çalışarak geçirdiğim uzun günlere rağ-</p>
<p class="calibre1">men mülakat zorluydu. Sorulardan çoğunu kolayca cevapladım, fakat Hemme bana açık açık düşmanca davranarak birden fazla cevabı olan sorular soruyor, böylece söylediğim hiçbir şeyin doğru olmamasını sağlıyordu. Hemme'ye garezinde arka çıktığı anlaşılan Brandeur da bana epey yüklendi. Lorren’in kafasından geçenleri anlamak mümkün değildi, fakat bana yönelik hoşnutsuzluğunu görmekten ziyade sezdim. </p>
<p class="calibre1">Soruların ardından ben yerimde duramazken hocalar harç ücretimi kararlaştırmaya koyuldular. Sesler ilk başta sakin ve alçak çıkmasına karşın kısa sürede yükseldi. Sonunda Kilvin ayağa kalkıp işaret parmağını Hemme’ye doğru uzattı ve bir yandan bağırırken bir</p>
<p class="calibre1">yandan da tekrar tekrar masaya vurdu. Hemme öfkeden köpüren, </p>
<p class="calibre1">bağırıp çağıran yüz kırk kiloluk Zahiriyeci karşısında soğukkanlılığını benim yapabileceğimden çok daha iyi korudu. </p>
<p class="calibre1">Şansölye durumu kontrol altına alabildikten sonra öne çıkmam</p>
<p class="calibre1">söylendi ve faturam kesildi. “E’lir Kvothe. Sonbahar dönemi. Harç: 3</p>
<p class="calibre1">Tin. 9 Mn. 7 Fe.” </p>
<p class="calibre1">Sahip olduğumdan sekiz metelik fazlası. Hocalar Salonu’ndan</p>
<p class="calibre1">ayrılırken içimdeki endişeyi bastırmaya çalışarak yarın öğlene kadar daha fazla parayı nereden bulabileceğimi düşünüyordum. </p>
<p class="calibre1">Nehrin bu yakasındaki iki Cealdimli faizciye uğradım. Tahmin et-tiğim gibi bana incecik bir şilin bile vermediler. Şaşırmasam da bu te-crübe bana diğer öğrencilerden ne kadar farklı olduğumu bir kez daha hatırlattı. Onların harçlarını ödeyen, onlara masraflarını karşılamaları için harçlık veren aileleri vardı. Başları sıkıştıklarında borç almakta</p>
<p class="calibre1"><a id="416"></a>416/853</p>
<p class="calibre1">kullanabilecekleri saygıdeğer soyadlarına sahiptiler. Satabilecekleri ya da rehin bırakabilecekleri eşyaları vardı. Hiç olmadı geri dönebile-cekleri bir evleri mevcuttu. </p>
<p class="calibre1">Ben bunların hiçbirine sahip değildim. Harç ücreti için sekiz mangır daha bulamazsam dünyada gidebileceğim hiçbir yer yoktu. </p>
<p class="calibre1">En basit seçenek bir arkadaştan borç almak gibi gözüküyordu, fakat az sayıdaki dostuma, onları para yüzünden kaybetmeyi göze alamayacağım kadar çok değer veriyordum. Babamın dediği gibi: “Dostunu kaybetmenin iki kesin yolu vardır; biri borç almak, ötekisiyse vermektir.” </p>
<p class="calibre1">Hem ayrıca fukaralığımı kendime saklamak için elimden geleni</p>
<p class="calibre1">yapıyordum. Gurur aptalca bir duygudur, ama çok da güçlüdür. Başka çarem kalmadıkça onlardan para istemeyecektim. </p>
<p class="calibre1">Yankesicilik yapmayı kısa bir süreliğine aklımdan geçirdim, fakat bunun kötü bir fikir olduğunu biliyordum. Elim birinin cebindeyken yakalanırsam bir tokattan fazlasıyla cezalandırıldım. En iyi ihtimalle hapse atılır ve mahkeme önüne çıkardım. En kötü ihtimalle de</p>
<p class="calibre1">boynuza gelir ve Bir Gizemiye Mensubuna Uygunsuz Davranış suçuyla Üniversite’den atılırdım. Böyle bir riske giremezdim. </p>
<p class="calibre1">Bana bir tefeci, yani çaresiz durumdaki insanlara borç veren o tehlikeli adamlardan biri lazımdı. Onlardan romantik bir üslupta bakır şahinler diye bahsedildiğini duymuş olabilirsiniz, fakat genelde şilin-ciler veya verdiciler olarak adlandırılırlar. Adları ne olursa olsun onlara her yerde rastlamak mümkündür. İşin zor kısmı onları bulmaktır. </p>
<p class="calibre1">Yaptıkları iş en iyi ifadeyle yarı yasal olduğundan genellikle gizli kapaklı çalışırlar. </p>
<p class="calibre1">Lâkin Tarbean’da yaşamak bana bir iki şey öğretmişti. Üniversitenin etrafındaki köhne tavernalarda birkaç saat geçirip insanlarla havadan sudan sohbet ederek, onlara havadan sudan sorular sordum. Daha sonra Yamuk Peni adlı bir rehinci dükkanına uğrayıp dükkan sahibine daha kapsamlı birkaç soru yönelttim. Sonunda gitmem gereken yeri öğrendim: nehrin karşısındaki Imre. </p>
<p class="calibre1"><a id="417"></a>ELLİNCİ BÖLÜM</p>
<p class="calibre1"> <i class="calibre4"><b class="calibre3">Pazarlık</b></i></p>
<p class="calibre1">Imre, Üniversite’den üç kilometre kadar uzakta, Omethi Nehri’nin doğu tarafında bulunuyordu. Hızlı bir at arabasıyla Tarbean’a sadece iki günlük mesafede olduğundan çok sayıda zengin soylunun, siy-asetçinin ve saray erkanının orada bir evi vardı. Birleşik Eyaletlerin yönetim merkezine yeteri kadar yakınken çürümüş balık, sıcak katran ve sarhoş denizcilerin kusmuk kokularına uzaktı. </p>
<p class="calibre1">Imre bir sanat merkeziydi. Orada müzisyenler, tiyatrocular, </p>
<p class="calibre1">heykeltıraşlar, dansçılar ve şairler de dahil yüzlerce farklı türde sanatçıya rastlamak mümkündü. Kasabanın sanat konusunda bu kadar</p>
<p class="calibre1">tercih edilmesinin sebebi, her sanatçının en çok ihtiyaç duyduğu şeye sahip olmasıydı; kadirşinas, hali vakti yerinde bir seyirci topluluğu. </p>
<p class="calibre1">Imre aynı zamanda Üniversiteye yakınlığından da fayda sağlıyordu. </p>
<p class="calibre1">Sıhhi tesisata ve sempati lambalarına erişim, kasabanın havasının kalitesini arttırıyordu. Kaliteli cam bulmak oldukça kolaydı, bu yüzden pencerelere ve aynalara sıkça rastlanıyordu. Pahalı olmalarına rağmen gözlük ve diğer türde lensler de her daim satıştaydı. </p>
<p class="calibre1">Tüm bunlara rağmen iki kasaba arasında sıcak bir ilişki olduğu söylenemezdi. Imre halkının büyük bölümü sadece birkaç kilometre ötede, sabah akşam yanma bile yaklaşılmaması gereken karanlık</p>
<p class="calibre1">güçlerle uğraşan bin farklı zihin bulunmasından hoşlanıyordu. Sade bir vatandaşla konuşurken dünyanın bu bölgesinde yaklaşık üç asırdır hiçbir gizemcinin yakılmamış olduğunu unutmak kolaydı. </p>
<p class="calibre1">Doğrusunu söylemek gerekirse Üniversite’de yaşayanlar da Imre</p>
<p class="calibre1">halkını küçümsüyorlar, kasabalıları zevkine düşkün ve kibirli görüyorlardı. Güzel sanatların bu kadar el üstünde tutulması Üniversite’de havai bir durum olarak görülüyordu. Üniversite’yi bırakan öğrenciler için genellikle “nehri geçti” denirdi. Bu, bilim için gereken zekâya sahip olmadıklarından sanata yönelmeleri anlamına geliyordu. </p>
<p class="calibre1">Tüm bunlara rağmen nehrin her iki yakası da aslında ikiyüzlüydü. </p>
<p class="calibre1">Üniversite öğrencileri uçarı müzisyenlerden ve akılsız aktörlerden yakınırlar, sonra da oyunlara bilet bulabilmek için kuyruğa girerlerdi. </p>
<p class="calibre1"><a id="418"></a>418/853</p>
<p class="calibre1">Aynı şekilde İrmeliler üç kilometre ötede sürdürülen doğaüstü sanatlar hakkında sızlanıp dururlar, ama bir su kemeri çöktüğünde veya bir yakınları hastalandığında, hemen Üniversite’de eğitim görmüş bir mühendis ya da doktor çağırırlardı. </p>
<p class="calibre1">Sonuçta birbirine gönülsüzce de olsa müsamaha gösteren iki taraf arasında eskiye dayalı ve gergin bir ateşkes mevcuttu. Her iki taraf da aynı şekilde düşünüyordu: Karşıdakiler işe yaramıyor değillerdi, ama gidip de onlara kız verecek haliniz yoktu... </p>
<p class="calibre1">Müzik ve tiyatro Imre’de bu kadar yaygın olduğundan orada bol bol vakit geçirdiğimi zannedebilirsiniz, fakat durum hiç de öyle değildi. </p>
<p class="calibre1">Orada sadece bir kez bulunmuşluğum vardı. Wilem ile Simmon beni yetenekli müzisyenlerden oluşan üçlü bir grubun müzik yaptığı bir hana götürmüşlerdi. Grupta bir lavta, bir flüt, bir de davul mevcuttu. </p>
<p class="calibre1">Yarım peni karşılığında küçük bir bira alıp arkama yaslanırken dostlarımla geçireceğim o akşamın tadına varmaya kararlıydım... </p>
<p class="calibre1">Ama yapamadım. Müzik başladıktan sadece birkaç dakika sonra</p>
<p class="calibre1">oradan kaçarcasına uzaklaştım. Sebebini anlayabileceğinizi hiç sanmam, ama sanırım bir şeyi açıklığa kavuşturmamda yarar var. </p>
<p class="calibre1">Müziğin yakınında olup da onun bir parçası olamamaya kat-</p>
<p class="calibre1">lanamamıştım. Bu sevdiğiniz bir kadını başka bir adamla yatakta görmeye benziyordu. Hayır. Aslında değil. Daha ziyade... </p>
<p class="calibre1">Tarbean’da gördüğüm reçine bağımlıları gibiydim. Denner reçinesi elbete ki bütünüyle yasadışıydı, fakat kentin çoğu yerinde bunun bir önemi yoktu. Reçine tıpkı şekerleme gibi kâğıda sarılı halde satılırdı. </p>
<p class="calibre1">Onu çiğnemek içinizi mutlulukla doldururdu. Keyifle. Huzurla. </p>
<p class="calibre1">Fakat birkaç saat sonra tir tir titremeye başlar, tekrar reçine tüket-mezseniz giderek artan bir açlığa kapılırdınız. Tarbean’dayken müptelalara özgü çökük gözlere ve anormal beyazlıkta dişlere sahip, on altısından büyük olmayan genç bir kız görmüştüm. Kız kendisine reçine uzatan bir denizciye yalvarıyordu. Denizci hemen oracıkta, sokak ortasında çırılçıplak soyunup dans etmesi halinde reçineyi vereceğini söylemişti. </p>
<p class="calibre1"><a id="419"></a>419/853</p>
<p class="calibre1">Kız da aynen öyle yapmıştı, üstelik etraftakilere ve Kışortası olduğu için yerdeki on santim kalınlığındaki kara aldırış etmeksizin. Giysilerini çıkardıktan sonra incecik ve solgun uzuvları titreyerek acınası ve düzensiz hareketlerle dans etmişti. Sonra denizci gülerek başını iki yana sallayınca kız karlara diz çökmüş, ağlayıp yalvararak adamın bacaklarına var gücüyle yapışmış, ona ne isterse yapacağını söylemişti. </p>
<p class="calibre1">işte ben de müzisyenleri dinlerken kendimi öyle hissetmiştim. </p>
<p class="calibre1">Şarkıya katlanamamıştım. Hayatımdaki müzik noksanlığı, zaman</p>
<p class="calibre1">içinde alıştığım bir diş ağrısı gibiydi. Ağrıya dayanabiliyordum, ama onu bu kadar yakından görmeye değil. </p>
<p class="calibre1">Bu yüzden ikinci dönem harç ücretim bir sorun teşkil edip de beni nehrin karşısına geçmek zorunda bırakana kadar Imre’den uzak</p>
<p class="calibre1">durdum. Durum ne derece ümitsiz olursa olsun Devi denen kişiden borç alınabileceğini öğrenmiştim. </p>
<p class="calibre1">Taşköprü’yü kullanarak Omethi’nin üstünden geçtim ve Imre’ye</p>
<p class="calibre1">kadar yürüdüm. Devinin işyerine bir ara sokak aşılarak, sonra da bir kasap dükkanının arkasındaki dar bir balkon merdiveninden çıkılarak ulaşılıyordu, imrenin bu bölümü bana Tarbean’ı hatırlattı. Kasap dükkanındaki bayat yağların mide bulandırıcı kokusu, serin güz rüzgarı için şükretmeme sebep oldu. </p>
<p class="calibre1">Ağır kapının önünde tereddüde kapıldım ve geldiğim ara sokağa</p>
<p class="calibre1">baktım. Tehlikeli bir işe kalkışmak üzereydim. Borcunuzu ödemezseniz Cealdimli bir faizci sizi mahkemeye verir. Bir tefeci ise öyle şeylerle uğraşmaksızın sizi döver, soyar ya da ikisini birden yapar. Bu hiç de akıllıca değildi. Ateşle oynuyordum. </p>
<p class="calibre1">Fakat daha iyi bir seçeneğim yoktu. Derin bir nefes aldım, dik durdum ve kapıyı çaldım. </p>
<p class="calibre1">Terli avuçlarımı pelerinime silerken Devi’nin elini sıktığım zaman yeteri kadar kuru olmalarını umuyordum. Tarbean’dayken bu tür</p>
<p class="calibre1">adamlarla başa çıkmanın en iyi yolunun kendinden emin davranmak olduğunu öğrenmiştim. Ne de olsa işleri başkalarının zaaflarından istifade etmek üzerine kuruluydu. </p>
<p class="calibre1"><a id="420"></a>420/853</p>
<p class="calibre1">Ağır bir sürgünün hareket ettiğini duydum. Ardından kapı açıldı ve karşıma çocuksu yüzü düz, açık kızıl renkli saçlarla çevrili genç bir kız çıktı. Kız bana şirin mi şirin bir şekilde tebessüm etti. “Evet?” </p>
<p class="calibre1">“Devi’yi arıyordum,” dedim. </p>
<p class="calibre1">“Onu buldun,” dedi kız sakin bir sesle. ‘İçeri gel.” </p>
<p class="calibre1">Ben içeri girdikten sonra kapıyı örttü ve demir sürgüyü yerme</p>
<p class="calibre1">oturttu. Oda penceresiz olmasına rağmen iyi aydınlatılmıştı. Ara sokağın pis kokularından sonra içeriyi dolduran lavanta rayihası da iyi geldi. Duvarlarda bazı resimler bulunsa da mobilya niyetine sadece küçük bir masa, bir kitaplık ve etrafı perdelerle çevrili büyük bir yatak vardı. </p>
<p class="calibre1">“Lütfen,” dedi kız, masayı işaret ederek. “Şöyle buyur.” </p>
<p class="calibre1">Kendisi masanın arkasına oturup ellerini kucağında kavuşturdu. </p>
<p class="calibre1">Duruşu bana yaşını tekrar düşündürdü. Ufak tefek olduğu için onu yanlış değerlendirmiştim, ama bu durumda bile yirmili yaşlarının başında olmalıydı. Karşımda böyle birini bulmayı hiç beklemiyordum. </p>
<p class="calibre1">Devi tüm şirinliğiyle gözlerini kırpıştırdı. </p>
<p class="calibre1">“Bana borç para lazım,” dedim. </p>
<p class="calibre1">“Önce bir isme ne dersin?” Gülümsedi. “Benimkini zaten</p>
<p class="calibre1">biliyorsun.” </p>
<p class="calibre1">“Kvothe.” </p>
<p class="calibre1">“Sahi mi?” Bir kaşını kaldırdı. “Hakkında birkaç şey duymuştum.” </p>
<p class="calibre1">Beni tepeden tırnağa süzdü. “Daha uzun boylusun sanıyordum.” </p>
<p class="calibre1"> <i class="calibre4">Al benden de o kadar. </i> Bu duruma hazırlıksız yakalanmıştım. </p>
<p class="calibre1">Karşımda çam yarması gibi bir haydut bulmayı, üstü kapalı tehditlerle ve meydan okumalarla dolu bir pazarlık yapmayı beklemiştim. Bu güler yüzlü kızcağızla ne yapacağımı bilemiyordum. “Neler duydun?” </p>
<p class="calibre1">diye sordum sessizliği doldurmak için. “Umarım kötü şeyler değildir.” </p>
<p class="calibre1">“İyisi de var kötüsü de.” Sırıttı. “Ama sıkıcı hiçbir şey yok.” Ellerimi sabit tutabilmek için onları kavuşturdum. “Bu iş nasıl olacak?” </p>
<p class="calibre1"><a id="421"></a>421/853</p>
<p class="calibre1">“Bakıyorum da gevezelikle aran yok,” dedi, kısa ve hüsran dolu bir sesle iç geçirerek. “Pekala, hemen işe koyulalım. Ne kadar para istiyorsun?” </p>
<p class="calibre1">“Sadece bir talent kadar,” dedim. “Aslında tam olarak sekiz mangır.” </p>
<p class="calibre1">Başım ciddiyetle iki yana sallarken kızıla çalan saçları ileri geri savruldu. “Korkarım bunu yapamam. Yarım penilik faizlerle vakit harcadığıma değmez.” </p>
<p class="calibre1">Kaşlarımı çattım. “Vaktin ne kadarlık borçlara değer?” </p>
<p class="calibre1">“Dört talent,” dedi. “En az o kadar.” </p>
<p class="calibre1">“Peki ya faiz?” </p>
<p class="calibre1">“İki ayda bir yüzde elli. Bu yüzden olabildiğince az para almak istiyorsan dönem sonunda iki talent faiz ödemen gerekecek. İstersen altı talent karşılığında tüm borcunu kapatabilirsin. Ama anaparayı</p>
<p class="calibre1">ödeyene kadar her dönem iki talent daha borçlanacaksın.” </p>
<p class="calibre1">Fazla şaşırmaksızın kafa salladım. Faiz oram en açgözlü faizcinin bile isteyeceğinin aşağı yukarı dört misliydi. “Ama ihtiyaç duymadığım bir meblağ için faiz ödemem gerekecek.” </p>
<p class="calibre1">“Hayır,” dedi ciddi bir ifadeyle gözlerime bakarak. “Aldığın borç için faiz ödemen gerekecek. Anlaşma böyle.” </p>
<p class="calibre1">“İki talente ne dersin?” diye sordum. “Dönem sonunda...” </p>
<p class="calibre1">Devi ellerini sallayarak beni susturdu. “Burada pazarlık etmiyoruz. </p>
<p class="calibre1">Sadece seni borcun şartlan hakkında bilgilendiriyorum.” Özür</p>
<p class="calibre1">dilercesine gülümsedi. “Bunu daha en başından açıkça ifade ed-</p>
<p class="calibre1">emediysem beni affet.” </p>
<p class="calibre1">Onu, omuzlarının duruşunu, gözlerindeki bakışı uzun uzun süzdüm. </p>
<p class="calibre1">“Peki,” dedim teslim olarak. “Nereyi imzalıyorum?” </p>
<p class="calibre1">Alnı hafifçe kırışarak bana biraz şaşkın bir bakış attı. “Hiçbir yeri imzalamana gerek yok.” Bir çekmece açıp içinden cam tıpalı kahverengi bir şişe çıkardı. Onu masaya bırakıp yanma da uzun bir iğne koydu. “Biraz kan yeter.” </p>
<p class="calibre1"><a id="422"></a>422/853</p>
<p class="calibre1">Kollarım yanlarıma sarkmış bir halde sandalyemde donakaldım. </p>
<p class="calibre1">“Endişelenme,” diye beni temin etti. “İğne temiz. Üç büyük damladan fazlasına gerek yok.” </p>
<p class="calibre1">Nihayet sesimi bulabildim. “Dalga geçiyor olmalısın.” </p>
<p class="calibre1">Ağzının bir kenarı hafif bir tebessümle kıvrılan Devi başını azıcık yana eğdi. “Bilmiyor muydun?” dedi şaşkın bir ses tonuyla. “Buraya hikâyenin tamamını bilmeden gelenlerin sayısı çok azdır.” </p>
<p class="calibre1">“Buraya tek bir kişinin bile geldiğine...” deyip sustum. Nutkum tutulmuştu. </p>
<p class="calibre1">“Zaten herkes uğramaz,” dedi. “Genelde öğrencilerle ve eski</p>
<p class="calibre1">öğrencilerle iş yaparım. Yoksa nehrin bu tarafındaki insanlar cadı ya da iblis falan olduğumu zannederler. Gizemiye mensuplarıysa niçin kan istediğimi ve onunla neler yapabileceğimi iyi bilirler.” </p>
<p class="calibre1">“Sen de mi Gizemiye’desin?” </p>
<p class="calibre1">“Eskiden öyleydim,” dedi kız, tebessümü biraz silinerek. “Re’lar olduktan sonra okuldan ayrıldım. Azıcık bir kanla bile benden sak-lanamayacağın kadar çok şey biliyorum. Hangi deliğe girersen gir seni bulabilirim.” </p>
<p class="calibre1">“Bulmaktan başka şeyler de yapabilirsin,” dedim kaygıyla, dönem başında balmumundan yoğurduğum Hemme bebeğini anımsayarak. </p>
<p class="calibre1">Onda sadece saç kullanmıştım. Kan ise bağ kurmada çok daha</p>
<p class="calibre1">etkiliydi. “Beni öldürebilirsin bile.” </p>
<p class="calibre1">Bana samimi bir bakış attı. “Gizemiye’nin yeni yıldızı olmana rağ-</p>
<p class="calibre1">men pek kalın kafalıymışsın. Düşün biraz. Kasıtlı olarak başkalarına zarar vermeyi huy edinseydim burada iş yapabilir miydim?” “Hocaların bundan haberleri var mı?” </p>
<p class="calibre1">Devi bir kahkaha attı. “Tanrının bedeni aşkına, tabii ki hayır. İnzibatın, rahibin veya annemin de yok.” Önce kendini, sonra da beni işaret etti. “Sadece ikimizin haberi var. Genelde iyi bir iş ilişkisi kurmak için bu kadarı yeterlidir.” </p>
<p class="calibre1"><a id="423"></a>423/853</p>
<p class="calibre1">“Peki ya ben genelin dışındaysam?” diye sordum. “Ya dönem sonuna kadar parayı denkleştiremezsem? O zaman ne olacak?”. </p>
<p class="calibre1">Ellerini iki yana açıp kayıtsızca omuz silkti. “Öyleyse makul insanlar gibi başka bir anlaşmaya varırız. Belki benim için çalışırsın. Duyduğun sırlan bana iletirsin. Benim için bazı iyilikler yaparsın.” Gülümseyerek açgözlü ve yavaş bakışlarla beni tepeden tırnağa süzdü. Sonra da huzursuzluğum karşısında bir kahkaha attı. “En kötü ihtimal ger-</p>
<p class="calibre1">çekleşirse ve işbirliğine hiç yanaşmazsan, kaybımı telafi etmek için kanını birilerine satmaya çalışırım. Nasılsa herkesin bir düşmanı vardır.” Rahatça omuz silkti. “Ama şimdiye dek hiç o seviyeye inmem gerekmedi. Tehdit çoğunlukla insanları hizada tutmaya yeter de artar bile.” </p>
<p class="calibre1">Yüz ifademe bakarken omuzları biraz sarktı. “Hadi ama,” dedi</p>
<p class="calibre1">nazikçe. “Geldiğinde karşında eli sopalı bir tefeci bulmayı bekliyordun. </p>
<p class="calibre1">Ödemeyi bir gün bile geciktirsen ağzını burnunu kıracak bir adamla anlaşmaya hazırdın. Benim yöntemim daha iyi. Daha basit.” </p>
<p class="calibre1">“Delilik bu,” dedim ayağa kalkarken. “Kesinlikle olmaz.” </p>
<p class="calibre1">Devi’nin neşeli yüz ifadesi silindi. “Kendine hakim ol,” dedi bıktığını açıkça belli ederek. “Ruhunu satın almaya çalıştığımı sanan bir köylüye benziyorsun. Gözümü üzerinde tutabilmek için biraz kan istiyorum, hepsi o. Bunu bir teminat gibi de düşünebilirsin,” Havayı bastırırcasına iki eliyle birden yatıştırıcı bir hareket yaptı. “Peki, bak ne diyeceğim. Sana alt sınırın yansını borç vereceğim.” Bana hevesle baktı. “İki talent. Şimdi oldu mu?” </p>
<p class="calibre1">“Hayır,” dedim. “Vaktini boşa harcadığım için üzgünüm, ama bunu yapamam. Yakınlarda başka bir tefeci bulunur mu?” </p>
<p class="calibre1">“Elbette,” dedi soğuk bir tavırla. “Ama bu tür bir bilgiyi paylaşmaya sıcak bakmıyorum.” Başını soru sorarcasına azıcık yan yatırdı. “Bu arada bugün Zapt, değil mi? Harç param yarın öğleye kadar denkleştirmen gerekmiyor mu?” </p>
<p class="calibre1">“Bir yolunu bulurum,” diye çıkıştım. </p>
<p class="calibre1"><a id="424"></a>424/853</p>
<p class="calibre1">“Senin gibi akıllı bir oğlanın bunu zorlanmadan yapabileceğine eminim.” Devi beni eliyle kışkışladı. “Kapının yerini biliyorsun. İki ay sonra herifin biri dişlerini dökerken umarım hakkımda iyi şeyler düşünürsün.” </p>
<p class="calibre1">Devinin yanından ayrıldıktan sonra Imre sokaklarında yürüdüm. O</p>
<p class="calibre1">huzursuz ve asabi halimle kafamı toparlamaya uğraştım. Sorunumu çözmenin bir yolunu arıyordum. </p>
<p class="calibre1">İki talentlik borcu ödeme ihtimalim yüksekti. Yakın bir zamanda Balıkhane’de terfi ettirilmeyi umuyordum. Kendi projelerimle</p>
<p class="calibre1">uğraşmama izin verildikten sonra iyi paralar kazanmaya başlayabilirdim. Tek yapmam gereken derslerime yeteri kadar devam etmekti. İş</p>
<p class="calibre1">sadece zamana kalıyordu. </p>
<p class="calibre1">Zaten borç aldığım da buydu: zaman. Bir dönem daha. Önümdeki</p>
<p class="calibre1">iki ay içerisinde karşıma ne gibi fırsatlar çıkacağım kim bilebilirdi? </p>
<p class="calibre1">Fakat kendimi ikna etmeye çalışırken bile gerçeğin farkındaydım. </p>
<p class="calibre1">Bu kötü bir fikirdi. Başıma iş açıyordum. Gururumu yenecek, sonra da ihtiyacım olan sekiz mangır için Wil, Sim veya Sovoy’dan borç isteyecektim. Bir dönem boyunca açık havada uyumayı ve ne bulursam onu yemeyi kabullenerek iç geçirdim. En azından durumum Tarbean’daki kadar kötü olamazdı. </p>
<p class="calibre1">Tam Üniversiteye geri dönecektim ki başına buyruk ayaklarım beni bir rehinci dükkanının vitrinine getirdi. Parmaklarımda tuhaf bir sızı hissediyordum... </p>
<p class="calibre1">“Şu yedi telli lavta kaça?” diye sordum. Bugün bile dükkana nasıl girdiğimi hatırlamam. </p>
<p class="calibre1">“Dört talente olur,” dedi dükkan sahibi neşeyle. Ya işe yeni</p>
<p class="calibre1">başladığını ya da sarhoş olduğunu tahmin ettim. Rehinciler asla neşeli olmazlar, Imre gibi zengin kasabalarda bile. </p>
<p class="calibre1">"Ah,” dedim hüsranımı saklamaya çalışmadan. “Yakından bakabilir miyim?” </p>
<p class="calibre1"><a id="425"></a>425/853</p>
<p class="calibre1">Adam lavtayı çıkarıp verdi. Matah bir şey değildi. Ahşabı pürüzlü, yüzeyi sert ve çizik içindeydi. Misinadan yapılma perdelerinin değişmesi gerekiyordu, fakat zaten perde kullanmadan çaldığım için bence mahzuru yoktu. Çıkan sesin pek net olmayacağı belliydi, çünkü teknesi gül ağacındandı. Öte yandan gül ağacı insan seslerini daha kolay bastırdığından kalabalık mekânlarda daha iyiydi. Tekneye parmağımla vurunca yankılı bir tını yükseldi; gür fakat biraz boğuk. </p>
<p class="calibre1">Enstrümanı biraz daha tutabilmek için telleri akort etmeye başladım. </p>
<p class="calibre1">“Üç talent beş mangıra kadar inerim,” dedi dükkan sahibi. </p>
<p class="calibre1">Ses tonunda bir şey sezince hemen kulak kesildim. Çaresizlikti bu. </p>
<p class="calibre1">Çirkin, kullanılmış bir lavtayı soylularla ve hali vakti yerinde müzisyenlerle dolu bir şehirde satmanın zor olabileceğini düşündüm. Başımı iki yana salladım. “Teller çok eski.” Aslında oldukça iyiydiler, fakat adamın bunu bilmediğini umuyordum. </p>
<p class="calibre1">“Doğru,” diyerek cehaletini kanıtladı, “ama tel dediğin ucuza</p>
<p class="calibre1">bulunabilir.” </p>
<p class="calibre1">“Belki,” dedim kuşkuyla. Kasıtlı bir şekilde telleri birbiriyle uyumsu-zca tıngırdattım ve çaldığım akorun diş gıcırdatıcı sesini dinledim. </p>
<p class="calibre1">Lavtanın sapma düşünceli gözlerle baktım. “Sapı çatlamış galiba.” Ku-lağa daha da itici gelen minör bir akor çaldım. “Sence de öyle mi?” </p>
<p class="calibre1">Tekrar ve daha sert çaldım. </p>
<p class="calibre1">“Üç ve ikiye ne dersin?” diye umutla sordu. </p>
<p class="calibre1">“Kendim için istemiyorum,” dedim adamı düzeltircesine. “Küçük</p>
<p class="calibre1">kardeşim için. Yumurcak benimkini bir türlü rahat bırakmıyor.” </p>
<p class="calibre1">Tekrar çalıp yüzümü ekşittim. “Veledi pek sevmiyor olabilirim, ama ona sapı çatlak bir lavta verecek kadar da zalim değilim.” Mânalı bir tarzda sustum. Adamdan ses çıkmayınca ben konuştum. “En azından üç ve ikiye.” </p>
<p class="calibre1">“Öyleyse tam üçte anlaşalım,” dedi ümitle. </p>
<p class="calibre1">Dışarıdan bakıldığında lavtayı elimde gelişigüzel, kayıtsızca tutuyordum. Fakat yüreğimde ona parmaklarım bembeyaz kesilecek denli</p>
<p class="calibre1"><a id="426"></a>426/853</p>
<p class="calibre1">yapışmıştım. Chandrialılar kumpanyamı öldürdüklerinde ailemin ve evimin her parçasını yok etmişlerdi, ama babamın lavtasının Tarbean’da kırılması bazı açılardan daha bile kötü olmuştu. Bir uzvu, bir gözü, hayati bir organı kaybetmeye benziyordu. Müziğim olmayınca sakat kalmış bir savaş gazisi ya da bir yürüyen ölü gibi Tarbean sokaklarında yarı cansız bir halde yıllarca bomboş yaşamıştım. </p>
<p class="calibre1">“Dinle,” dedim tüm samimiyetimle, “sana olsa olsa iki ve iki verebilirim.” Para kesemi çıkardım. “Ya kabul et ya da bu şey önümüzdeki on yıl boyunca bir rafta toz toplasın.” </p>
<p class="calibre1">Lavtaya ne kadar ihtiyacım olduğunu yüzümden uzak tutmaya özen göstererek adamın gözünün içine baktım. Aslında o lavtayı alabilmek için her şeyi yapardım. Karların arasında çırılçıplak dans ederdim. Re-hincinin bacaklarına yapışıp onu çılgınca sarsar, ne isterse yapacağıma söz verirdim. </p>
<p class="calibre1">İki talent ve iki meteliği, yani o dönemki harç paramın neredeyse tamamını tezgaha tek tek koydum. Tezgaha bastırdığım her sikkeden sert bir ses çıktı. </p>
<p class="calibre1">Adam beni uzun uzun süzdü. Bir mangır daha koyup bekledim. Ve</p>
<p class="calibre1">bekledim. Adam nihayet paraya uzandığı zaman yüzündeki bezgin</p>
<p class="calibre1">ifade tüm rehincilerde görmeye alışık olduğumun aynısıydı. </p>
<p class="calibre1">Devi kapıyı açıp gülümsedi. “Ne yalan söyleyeyim, geri gelmeni beklemiyordum. İçeri buyur.” Kapıyı arkamdan sürgüleyip masasına kadar bana eşlik etti. “Yine de hayal kırıklığına uğramadım.” Başını bana doğru çevirip muzipçe tebessüm etti. “Seninle iş yapmayı iple çekiyordum.” Yerine oturdu. “İki talent istiyordun, değil mi?” </p>
<p class="calibre1">“Aslında dört daha iyi olur.” dedim. Harcıma ve Koğuş’taki bir ran-zaya neredeyse ucu ucuna yetecek kadar. Aslında rüzgarda ve</p>
<p class="calibre1">yağmurda yatabilirdim, fakat lavtam daha iyisini hak ediyordu. </p>
<p class="calibre1">“Harika,” dedi kız, şişeyi ve iğneyi tekrar çıkartırken. </p>
<p class="calibre1"><a id="427"></a>427/853</p>
<p class="calibre1">Parmak uçlarımın sağlam kalması gerekiyordu, bu yüzden iğneyi</p>
<p class="calibre1">elimin tersine batırıp üç damla kanı o küçük şişenin içine yavaşça akıt-tım. Şişeyi Devi’ye uzattım. </p>
<p class="calibre1">“İğneyi de içine at.” </p>
<p class="calibre1">Attım. </p>
<p class="calibre1">Devi tıpayı berrak bir sıvıyla sildi ve şişenin ağzını kapattı. “Nehrin öteki tarafındaki dostlarından aldığım bir tür yapıştırıcı,” diye açıkladı. “Böylece şişeyi kırmadan açamam. Borcunu ödediğin zaman</p>
<p class="calibre1">şişeyi sapasağlam geri alırsın ve kanın tek damlasını bile kendime saklamadığımdan emin olabilirsin.” </p>
<p class="calibre1">“Tabii yapıştırıcının çözücüsüne sahip değilsen,” diye belirttim. </p>
<p class="calibre1">Devi bana manalı bir bakış attı. “Başkalarına pek güvenmiyorsun galiba?” Çekmecelerden birini karıştırdı, biraz balmumu çıkardı ve onu masasının üstündeki fenerde ısıtmaya başladı. “Yanında mühür ya da yüzük gibi bir şey yoktur herhalde?” diye sordu, balmumunu şişen-in başına sürterek. </p>
<p class="calibre1">“Satacak mücevheratım olsaydı burada bulunmazdım,” dedim</p>
<p class="calibre1">açıkça ve başparmağımı balmumuna bastırdım. Parmağım geride ayırt edilebilir bir iz bıraktı. “Ama bu kadarı yeterli.” </p>
<p class="calibre1">Devi elmas uçlu bir bıçakla şişeye bir numara verdi, ardından bir kâğıt parçası çıkardı. Kâğıda bir şeyler yazdı, sonra onu sallayarak mürekkebi kuruttu. “Bunu nehrin iki yakasındaki herhangi bir faizciye verebilirsin,” dedi neşeyle ve kâğıdı bana uzattı. “Seninle iş yapmak bir zevkti. Fırsat bulursan gene gel.” </p>
<p class="calibre1">Üniversiteye dönerken kesemde sikkelerin, omzumda da lavta</p>
<p class="calibre1">kayışının güven verici ağırlığını taşıyordum. İkinci el ve çirkin bir enstrüman olan lavtam için para, kan ve huzurdan oluşan yüksek bir bedel ödemiştim. </p>
<p class="calibre1">Yine de onu öz evladım, nefesim, sağ elim gibi seviyordum. </p>
<p class="calibre1"><a id="428"></a>ELLİ BİRİNCİ BÖLÜM</p>
</body>
</html>
