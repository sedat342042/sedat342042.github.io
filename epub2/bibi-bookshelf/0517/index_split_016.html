<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_14"><b class="calibre6">Belirtiler</b></h2>
<p class="calibre1">Ertesi sabah aniden uyandım. Nerede olduğumu bilmesem de</p>
<p class="calibre1">olmam gereken yerde olmadığımı ve bir şeylerin ters gittiğini biliyordum. Saklanıyordum. Peşimde birileri vardı. </p>
<p class="calibre1">Küçük bir odanın bir köşesine kıvrılmıştım. Bir battaniyenin üzerinde yatıyordum ve pelerinimi üstüme örtmüştüm. Bir handaydım... </p>
<p class="calibre1">Hafızam yavaş yavaş canlandı. Imre’nin rıhtımlarına yakın bir yerde oda tutmuştum. </p>
<p class="calibre1">Ayağa kalktıktan sonra yaramın tekrar açılmaması için dikkatle ger-indim. Yatmadan önce elbise dolabını kapının önüne itmiştim ve yetişkin bir adamın geçemeyeceği kadar küçük olmasına rağmen</p>
<p class="calibre1">odanın tek penceresini bir iple bağlamıştım. </p>
<p class="calibre1">Aldığım tedbirleri sabahın ilk ışıklarında değerlendirirken biraz utanca kapıldım. Suikastçılardan mı, yoksa tahtakurularından mı korktuğum için yerde yattığımı hatırlamıyordum. Her halükarda gecenin sonuna doğru net düşünemediğim anlaşılıyordu. </p>
<p class="calibre1">Seyahat heybemi ve lavtamı alıp merdivenlerden aşağı indim. Hazırlamam gereken planlar vardı, fakat ondan önce kahvaltı edip yıkanmam gerekiyordu. </p>
<p class="calibre1">Yoğun geçen geceye rağmen güneş doğduktan hemen sonra uyan-</p>
<p class="calibre1">mıştım, bu yüzden hamama rahatça girebildim, iyice temizlendikten ve gövdemi tekrar sardıktan sonra kendimi yeniden insan gibi hissetmeye başladım. Bir tabak yumurta, bir iki sosis ve biraz kızarmış pata-tesin ardından durumumu mantıklı bir biçimde değerlendirebilecek hale geldim. Karnınız tokken ne kadar üretken düşünebileceğiniz hayret vericidir. </p>
<p class="calibre1">Limandaki küçük hanın tenha bir köşesine oturup bir maşrapa</p>
<p class="calibre1">dolusu taze elma şıramı yudumladım. Artık kiralık katillerin gölgelerden fırlayıp bana saldıracaklarından korkmuyordum. Yine de sırtımı duvara vermiş ve kapıyı karşıma almıştım. </p>
<p class="calibre1"><a id="621"></a>621/853</p>
<p class="calibre1">Dünkü olaydan bu denli sarsılmamın sebebi ona hazırlıksız yakalan-mamdı. Tarbean’da her günümü birilerinin beni öldüreceği kaygısı içinde geçirirdim. Üniversite’nin medeni havası bana sahte bir güven duygusu aşılamıştı. Bir sene öncesine kadar kimse beni gafil</p>
<p class="calibre1">avlayamazdı. Hele hele dünkü gibi bir tuzağa asla düşmezdim. </p>
<p class="calibre1">Tarbean’da binbir zorlukla kazandığım içgüdülerim bana kaçmamı, buradan ayrılmamı, Ambrose’u ve aramızdaki husumeti geride</p>
<p class="calibre1">bırakmamı söylüyordu. Fakat içimdeki bu vahşi kısım sadece güvenlik kaygısı taşıyordu. Geleceğe yönelik hiçbir planı yoktu. </p>
<p class="calibre1">Gidemezdim. Buraya çok fazla yatırım yapmıştım. Derslerim; bir hami bulmaya yönelik zayıf, Arşive girmek içinse büyük umutlarım; az sayıdaki dostum; Denna... </p>
<p class="calibre1">Denizciler ve liman işçileri sabah kahvaltısı için hanı yavaş yavaş</p>
<p class="calibre1">doldurmaya başladılar ve içerisini edilen sohbetlerin hafif Uğultusu kapladı. Uzaklardan gelen bir çan sesi duyunca Revirdeki vardiyamın bir saat içinde başlayacağını hatırladım. Vardiyama gitmediğim takdirde Arwyl bunu hemen fark ederdi ve böyle şeyleri affedecek türde bir insan değildi. Üniversiteye koşa koşa dönmemek için kendimi zor tuttum. Görevlerini yerine getirmeyen öğrencilerin bir sonraki dönemde daha yüksek harç ücreti ödedikleri bilinen bir gerçekti. </p>
<p class="calibre1">Durum değerlendirmesi yaparken boş oturmamak için iğne iğlik</p>
<p class="calibre1">çıkardım ve pelerinimi elime aldım. Dün geceki bıçak pelerinimde yaklaşık iki karış uzunluğunda düz bir kesik açmıştı. Dikiş kolayca fark edilmesin diye ince bir iplik kullanarak kesiği dikmeye başladım. </p>
<p class="calibre1">Ellerim çalışırken beynim düşüncelere daldı. Ambrose ile yüzleşebilir miydim? Onu tehdit edebilir miydim? Hayır. Ona yönelik</p>
<p class="calibre1">suçlamalarımı ispatlayamayacağımı bilirdi. Ama belki hocalardan birkaçını başıma gelenlerin doğruluğuna ikna edebilirdim. Kilvin bir arama pusulası kullanan kiralık katilleri duyacak olursa küplere binerdi ve Arwyl... </p>
<p class="calibre1"><a id="622"></a>622/853</p>
<p class="calibre1">“... hem de mavi alevlerle. Herkes öldürülmüş. Cesetler bez bebekler gibi etrafa saçılmış ve ev de paramparça edilmiş. Tabii o yerin yıkılmasına sevinmedim değil.” </p>
<p class="calibre1">Keskin kulaklarım odadaki uğultu içinde bu cümleleri kapınca</p>
<p class="calibre1">iğneyi parmağıma batırdım. Birkaç masa ötede bira içen iki adam vardı. Biri uzun boylu ve kel, diğer ise şişman ve kızıl sakallıydı. </p>
<p class="calibre1">“Kocakarılar gibisin,” diye güldü şişman olanı. “Her duyduğuna inanıyorsun.” </p>
<p class="calibre1">Uzun boylusu başını ciddiyetle sağa sola salladı. “Haberi verdiklerinde tavernadaydım. Cesetleri kaldırmak için arabalarla adam topluy-orlardı. Düğünün bütün davetlileri nallan dikmiş. Otuzdan fazla insanı koyun gibi kesmişler ve bütün bina mavi alevlerle yanıp kül olmuş. </p>
<p class="calibre1">Üstelik daha acayip şeyler de...” Adam sesini alçaltınca sözlerini o gürültüde duyamaz oldum. </p>
<p class="calibre1">Ansızın kuruyan boğazımı ıslatmak için yutkundum. Dikişin son</p>
<p class="calibre1">düğümünü de atıp pelerini bir kenara bıraktım. Parmağımdaki kanı fark edince onu dalgın bir hareketle ağzıma götürüp emdim. Derin bir nefes aldım, bir yudum içki içtim. </p>
<p class="calibre1">Sonra o iki adamın oturduğu masaya gittim. “Baylar, acaba nehrin yukarısından mı geliyorsunuz?” </p>
<p class="calibre1">Sohbetleri bölündüğü için kızarak başlarım kaldırdılar. “Baylar” </p>
<p class="calibre1">lafını ederek hata yapmıştım. Onlara “beyler” ya da “dostlar” diye hitap etmem gerekirdi. Kel olanı kafa salladı. </p>
<p class="calibre1">“Marrow tarafından mı?” diye sordum, kuzeydeki rasgele bir</p>
<p class="calibre1">kasabayı seçerek. </p>
<p class="calibre1">“Hayır,” dedi şişman olanı. “Trebon’dan geliyoruz.” </p>
<p class="calibre1">“Ah, iyi,” derken inandırıcı bir yalan düşünebilmek için kafa patlatıyordum. “O civarda yakın bir zamanda ziyaret etmeyi düşündüğüm akrabalarım var.” Ona az önce anlattığı hikâyeyle ilgili bir soru sorabil-mek için aklıma hiçbir fikir gelmiyordu. </p>
<p class="calibre1"><a id="623"></a>623/853</p>
<p class="calibre1">Avuçlarım ter içindeydi. “Hasat festivalinin hazırlıkları sürüyor mu, yoksa çoktan yapılıp bitti mi?” diye saçma bir şeyler uydurdum. </p>
<p class="calibre1">“Daha yapılmadı,” dedi kel olanı ve manalı bir hareketle bana</p>
<p class="calibre1">omzunu çevirdi. </p>
<p class="calibre1">“O taraflardaki bir düğünde sorun çıktığını duydum...” </p>
<p class="calibre1">Kel olanı bana tekrar baktı. “Nasıl duydun bilmiyorum. Haber daha geçen gece verildi ve biz buraya varalı on dakika ya oldu ya olmadı.” </p>
<p class="calibre1">Bana sert bir bakış attı. “Ne satıyorsun bilmiyorum çocuk, ama ilgilen-miyoruz. Çek git yoksa dayağı yersin.” </p>
<p class="calibre1">İşleri içinden çıkılmaz hale getirdiğimi bilerek yerime döndüm. </p>
<p class="calibre1">Sandalyeme oturduktan sonra ellerimin titrememesi için onları</p>
<p class="calibre1">masaya koydum. Acımasızca katledilen bir grup insan. Mavi alevler. </p>
<p class="calibre1">Acayip olaylar... </p>
<p class="calibre1"> <i class="calibre4">Chandrialılar. </i></p>
<p class="calibre1">Chandrialılar daha bir gün önce Trebon’daydılar. </p>
<p class="calibre1">İçkimi sırf içmiş olmak için bitirdim, sonra da kalkıp bara gittim. </p>
<p class="calibre1">Vaziyeti hızla kavrıyordum. Onca yıl sonra nihayet Chandrialılar hakkında bir şeyler öğrenebilirdim. Üstelik sadece Arşiv’deki bir kitabın sayfaları arasına sıkışmış kısa bir metinden değil. Yaptıklarını kendi gözlerimle görme şansım doğmuştu. Bu bir daha asla elime geçiremeyeceğim bir fırsat olabilirdi. </p>
<p class="calibre1">Fakat kısa zaman içinde, yani olaylar henüz hafızalardaki tazeliğini korurken ve meraklı ya da batıl inançlı kasabalılar geride kalan de-lilleri yok etmeden Trebon’a gitmem gerekiyordu. Ne bulmayı um-duğumu bilmiyordum, lâkin Chandrialılar hakkında ne öğrenirsem öğreneyim şimdikinden fazlasını biliyor olacaktım. Ve işe yarar bir şey bulmak istiyorsam oraya bir an önce ulaşmalıydım. Hattâ bugün. </p>
<p class="calibre1">Sabah kalabalığı hancıyı meşgul ediyordu, bu yüzden ilgisini çekmem için bara bir demir metelik bırakmam gerekti. Geçen geceki özel odanın ve bu sabahki kahvaltı ile banyonun ardından o metelik</p>
<p class="calibre1"><a id="624"></a>624/853</p>
<p class="calibre1">servetimin büyük kısmını teşkil ediyordu. Bu yüzden parmağımı üzerinden çekmedim. </p>
<p class="calibre1">“Ne alırsın?” diye sordu yanıma geldiği zaman. </p>
<p class="calibre1">“Trebon buradan ne kadarlık mesafede?” dedim. </p>
<p class="calibre1">“Nehrin yukarısını mı diyorsun? Bir iki gün.” </p>
<p class="calibre1">“Yolculuğun ne kadar sürdüğünü değil,  <i class="calibre4">mesafeyi</i> sordum,” dedim, o sözcüğü vurgulayarak. </p>
<p class="calibre1">“Ukalalık etmene gerek yok,” diyerek ellerini kirli önlüğüne sildi. </p>
<p class="calibre1">“Nehirden gidersen yetmiş kilometre kadar. Mavnaya mı yoksa</p>
<p class="calibre1">tekneye mi bindiğine ve hava durumuna bağlı olarak iki günden uzun da sürebilir.” </p>
<p class="calibre1">“Karayoluyla ne kadar?” diye sordum. </p>
<p class="calibre1">“Biliyorsam canım çıksın,” diye homurdandı, sonra da dönüp birine seslendi. “Rudd, Trebon karayoluyla ne kadarlık mesafede?” </p>
<p class="calibre1">“Üç dört gün,” dedi yaşlı bir adam, başını kaldırmadan. </p>
<p class="calibre1"> <i class="calibre4">“Mesafeyi </i> sordum,” diye çıkıştı kadın. “Nehir yolundan daha mı uzun?” </p>
<p class="calibre1">“Epeyce. Karayoluyla yirmi beş fersahı bulur. Üstelik yolun çoğu yokuş yukarı.” </p>
<p class="calibre1">Tanrı’nın bedeni aşkına, bugünlerde kim mesafeleri fersahla ölçüyordu ki? Adamın büyüdüğü yere bağlı olarak bir fersah, üç ila beş</p>
<p class="calibre1">buçuk kilometre arasındaki herhangi bir uzaklık olabilirdi. Babam hep fersahın bir ölçü birimi değil, çiftçilerin yol tahminlerine ekledikleri bir sayı olduğunu söylerdi. </p>
<p class="calibre1">Yine de bu sözler sayesinde Trebon’un kuzeye doğru seksen ila yüz otuz kilometre arasında bir mesafede olduğunu öğrendim. Kötüsünü düşünüp yolun en az yüz on kilometre olduğunu farz etmek en</p>
<p class="calibre1">doğrusuydu. </p>
<p class="calibre1">Barın arkasındaki kadın bana doğru döndü. “İşte. Şimdi sana bir şey verebilir miyim?” </p>
<p class="calibre1"><a id="625"></a>625/853</p>
<p class="calibre1">“Varsa bir su tulumuna, yoksa da bir su şişesine ihtiyacım var. Ve biraz yolluğa. Kurutulmuş sosis, peynir, kepek ekmeği...” </p>
<p class="calibre1">“Peki ya elma?” diye sordu. “Bu sabah enfes Kırmızı Jennyler geldi. </p>
<p class="calibre1">Yolda iyi gider.” </p>
<p class="calibre1">Kafa salladım. “Ve hem ucuz hem de dayanıklı ne varsa ondan.” </p>
<p class="calibre1">“Bir metelik bu kadarına yetmez,” dedi bara bir göz atarak. Kesemi sallayınca içinden hiç hesaba katmadığım dört metelik ve bir bakır yarım peni daha çıktı. Resmen zengindim. </p>
<p class="calibre1">Kadın paralarımı toplayıp mutfağa girdi. Tekrar beş parasız kalmanın verdiği anlık karamsarlığı bastırarak seyahat heybemdekileri kısaca gözden geçirdim. </p>
<p class="calibre1">Kadın iki büyük kepek ekmeği, sarımsak kokan kalın ve sert bir sosis, ağzı mühürlü pakette küçük bir parça peynir, bir şişe su, göz alıcı parlaklıkta yarım düzine kırmızı elma ve de küçük bir torba dolusu havuç ile patatesle geri döndü. Ona kibarca teşekkür edip tümünü heybeme tıkıştırdım. </p>
<p class="calibre1">Yüz on kilometre. İyi bir atım olsaydı bunu bir günde katedebilirdim. Fakat iyi bir at için para gerekiyordu... </p>
<p class="calibre1">Bayat yağ kokularını soluyarak Devinin kapısını çaldım. Orada</p>
<p class="calibre1">beklerken sabırsızca kıpırdanmamak için kendimi zor tuttum. </p>
<p class="calibre1">Devi’nin bu kadar erken bir saatte uyanık olup olmadığına dair hiçbir fikrim yoktu, fakat bu riske girmem gerekiyordu. </p>
<p class="calibre1">Devi kapıyı araladı ve beni karşısında görünce gülümsedi. “Bak bu çok hoş bir sürpriz oldu.” Kapıyı iyice açtı. “İçeri gel. Otur.” </p>
<p class="calibre1">Ona en iyi gülümsememi sundum. “Devi, benim...” </p>
<p class="calibre1">Kaşlarını çattı. “İçeri gel,” dedi daha sert bir sesle. “Kapıda iş</p>
<p class="calibre1">konuşmam.” </p>
<p class="calibre1">Ben içeri girdikten sonra kapıyı arkamdan kapadı. “Otur şöyle. Tabii biraz uzanmayı tercih edersen o başka.” Muzip bir baş hareketiyle</p>
<p class="calibre1"><a id="626"></a>626/853</p>
<p class="calibre1">odanın köşesindeki kocaman yatağı işaret etti. “Bu sabah duyduğum hikâyeye inanamayacaksın,” derken sesi neşe doluydu. </p>
<p class="calibre1">Aceleme rağmen kendimi gevşemeye zorladım. Devi aceleye getirilebilecek biri değildi ve şansımı zorlarsam onu kızdırmaktan başka bir şey başaramazdım. “Ne duydun?” </p>
<p class="calibre1">Masasının karşı tarafına oturup ellerini kavuşturdu. “Dün gece bir çift haydut genç bir öğrenciyi soymaya kalkışmış. Şanslarına bula bula geleceğin Taborlin ini bulmuşlar. Öğrenci üzerlerine yıldırım ve ateş</p>
<p class="calibre1">salmış. Birini kör edip diğerine öyle müthiş bir darbe indirmiş ki adam hâlâ kendine gelememiş.” </p>
<p class="calibre1">Aldığım bilgiyi sindirirken bir süre sessizce oturdum. Daha bir saat önce bu haberi sevinçle karşılardım. Fakat artık dikkatimi dağıtmaktan başka bir işe yaramıyordu. Tabii diğer işimin ivediliğine rağmen beni daha yakından ilgilendiren bu mesele hakkında biraz daha bilgi alma fırsatını geri tepemezdim. “Beni sadece soymaya çalışmadılar,” </p>
<p class="calibre1">dedim. </p>
<p class="calibre1">Devi güldü. “Onun sen olduğundan emindim! Öğrencinin sadece</p>
<p class="calibre1">kızıl saçlı olduğunu biliyorlardı, ama bu kadarı bana yetti de arttı bile.” </p>
<p class="calibre1">“Sahiden de birini kör mü etmişim?” diye sordum. “Ve diğeri hâlâ baygın mıymış?” </p>
<p class="calibre1">“Bilmiyorum,” diye itiraf etti Devi. “Biz tekinsizlerin arasında haberler çabuk yayılır, ama bunların çoğu dedikodudan ibarettir.” </p>
<p class="calibre1">Yeni bir plan yapmaya başlamıştım bile. “Sen de biraz dedikodu yaymaya ne dersin?” diye sordum. </p>
<p class="calibre1">“Duruma göre değişir,” karşılığını verdi, hınzırca tebessüm ederek. </p>
<p class="calibre1">“Söyleyeceklerim çok mu heyecanlı?” </p>
<p class="calibre1">“Adımı ver,” dedim. “Bırak bahsi geçen öğrencinin kim olduğunu herkes bilsin. Öfkeden kudurduğumu ve peşime düşecek başkaları olursa onları öldüreceğimi söyle. Onları, onları tutanı, aracıları, ailel-erini, köpeklerini, her şeylerini öldüreceğimi anlat.” </p>
<p class="calibre1"><a id="627"></a>627/853</p>
<p class="calibre1">Devinin neşe dolu yüzü biraz asıldı. “Bu kadarı da biraz fazla değil mi? Kesene düşkün olduğunu biliyorum,” deyip bana muzip bir bakış</p>
<p class="calibre1">attı. “Zaten onda benim de yatırımım var. Ama hiç...” </p>
<p class="calibre1">“Adamlar basit birer soyguncu değildi,” dedim. “Beni öldürmek için tutulmuşlardı.” Devi bana kuşkulu gözlerle baktı. Gömleğimin kenarını kaldırarak sargımı açığa çıkardım. “Ciddiyim. Ellerinden kaçmadan önce birinin açtığı yarayı gösterebilirim.” </p>
<p class="calibre1">Devi kaşlarını çatarak ayağa kalktı ve masanın etrafından dolaştı. </p>
<p class="calibre1">“Pekala, göster bakalım.” </p>
<p class="calibre1">Önce tereddüde kapıldıysam da ondan bulunacağım ricalar olduğu için suyuna gideyim dedim. Gömleğimi çıkarıp masanın üstüne</p>
<p class="calibre1">koydum. </p>
<p class="calibre1">“Bu sargı leş gibi,” dedi Devi, hakarete uğramış gibi. “At şunu.” </p>
<p class="calibre1">Odanın arkasındaki bir dolaba kadar gidip bir hekim çantası ve leğenle geri geldi. Ellerini yıkadıktan sonra gövdeme dikkatle baktı. “Dikiş bile attırmadın mı?” diye hayretle sordu. </p>
<p class="calibre1">“Çok meşguldüm,” dedim. “Canımı kurtarmak için bütün gece kaçıp saklanmakla uğraştım.” </p>
<p class="calibre1">Bana aldırış etmeden yaramı temizlemeye başladı. Gösterdiği becer-iye bakarak eskiden Revir’de eğitim gördüğünü anladım. “Kirli ama fazla derin değil,” dedi. “Hattâ bazı yerlerde derinin altına girmiyor bile.” Ayağa kalkıp çantasından birkaç şey çıkardı. “Yine de dikişe ihtiyacın var.” </p>
<p class="calibre1">“Kendim de yapardım,” dedim, “ama...” </p>
<p class="calibre1">“... ama yaram doğru düzgün temizlemekle bile uğraşmayacak kadar aptalsın,” diye cümlemi tamamladı. “Bu şey mikrop kapsın da gör gününü.” </p>
<p class="calibre1">Temizleme işini bitirip ellerini tekrar yıkadı. “Bil ki bunu sadece hoş</p>
<p class="calibre1">çocuklara, akli dengesi bozuklara ve bana borçlu olanlara karşı zaalım olduğundan yapıyorum. Bir anlamda yatırımımı koruyorum.” “Peki hanımefendi.” Yaraya antiseptik tatbik ederken nefesimi tuttum. </p>
<p class="calibre1"><a id="628"></a>628/853</p>
<p class="calibre1">“Kanın akmaz sanıyordum,” dedi Devi, işine devam ederken. “Bir efsane daha boş çıktı.” </p>
<p class="calibre1">“Efsane demişken...” Mümkün olduğunca az hareket ederek elimi</p>
<p class="calibre1">seyahat heybeme daldırdım ve içinden bir kitap çıkarıp masaya bıraktım.  <i class="calibre4">"Sıradan Ejderusların Çiftleşme Davranışlarım </i> geri getirdim. </p>
<p class="calibre1">Haklıymışsın, kabartmalar çok güzelmiş.” </p>
<p class="calibre1">“Seveceğini biliyordum.” Devi yaramı dikmeye başlarken kısa bir suskunluk yaşandı. Tekrar konuştuğunda sesindeki muzip ton büyük ölçüde kaybolmuştu. “O adamlar  <i class="calibre4">sahiden </i> seni öldürmek için mi tutulmuşlardı, Kvothe?” </p>
<p class="calibre1">Kafa salladım. “Yanlarında bir arama pusulası ve birkaç tel saçım vardı. Kızıl saçlı olduğumu o sayede biliyorlardı.” </p>
<p class="calibre1">“Tanrı aşkına, Kilvin duysa deliye dönerdi.” Başını iki yana salladı. </p>
<p class="calibre1">“Sırf gözünü korkutmak için tutulmadıklarından emin misin? Belki de seni biraz pataklayıp diline hakim olmam tembihleyeceklerdi.” Dikişe ara verip yüzüme baktı. “Heffron ile adamlarından para alacak kadar budalalık etmedin, değil mi?” </p>
<p class="calibre1">Başımı iki yana salladım. “Benim için tek tefeci sensin, Devi.” </p>
<p class="calibre1">Gülümsedim. “Zaten buraya bu yüzden...” </p>
<p class="calibre1">"Ben de benimle arkadaşlık etmeye geldiğini sanıyordum,” dedi tekrar işine dönerek. Sesinde belli belirsiz bir asabiyet sezer gibi oldum. “Bırak da önce bunu bitireyim.” </p>
<p class="calibre1">Devi’nin söylediklerini değerlendirdim. Uzun boylu adam, “Bir an önce halledelim,” demişti, fakat bu pek çok anlama gelebilirdi. “Beni öldürmeyi amaçlamamış olmaları mümkün,” diye yavaşça itiraf ettim. </p>
<p class="calibre1">“Ama yanlarında bıçaklar vardı. Birini dövmek için bıçağa ihtiyaç duymazsın.” </p>
<p class="calibre1">Devi burun kıvırdı. “İnsanların benden aldıkları borçları ödemelerine de ihtiyaç duymam. Ama ödemeleri işime gelir.” </p>
<p class="calibre1">Devi son dikişi de atıp yaramı temiz bir sargı beziyle sararken tekrar düşündüm. Belki de beni dövüp bırakacaklardı. Böylece Ambrose</p>
<p class="calibre1"><a id="629"></a>629/853</p>
<p class="calibre1">ismini vermeden beni uyarmış olacaktı. Belki tüm bunlar basit bir korkutma girişiminden ibaretti. İç geçirdim, tabii fazla hareket etmemeye özen göstererek. “Keşke öyle olsaydı, ama hiç sanmıyorum. </p>
<p class="calibre1">Sanırım beni öldürmek istiyorlardı. İçimden bir ses öyle söylüyor.” </p>
<p class="calibre1">Devi’nin yüz ifadesi iyice ciddileşti. “Madem öyle, istediğin dedikoduları yayacağım,” dedi. “Köpeklerini bile öldürme kısmını es geçebilirim, ama yine de etrafa yaydığım söylentilerden sonra insanlar o tür bir iş almadan önce iki kez düşünecekler.” Hafifçe kıkırdadı. “Aslında dün geceden sonra zaten iki kez düşünüyor olabilirler. Ben üç kez düşünmelerini sağlayacağım.” </p>
<p class="calibre1">“Minnettar kalırım.” </p>
<p class="calibre1">“Sorun değil,” diye geçiştirdi, ayağa kalkıp dizlerini süpürerek. “Bir dostum için ufak bir iyilik yapmış olacağım, hepsi bu.” Ellerini leğende yıkadı, sonra da kayıtsızca gömleğine sildi. “Eh, konuş bakalım,” dedi masasının arkasına geçerek, yüzünde iş yapmaya hazır bir ifadeyle. </p>
<p class="calibre1">“Hızlı bir at satın almak için paraya ihtiyacım var,” dedim. </p>
<p class="calibre1">“Kasabadan ayrılıyor musun?” Solgun kaşlarından birini kaldırdı. </p>
<p class="calibre1">“Bana hiç de korkak biri gibi gözükmemiştin.” </p>
<p class="calibre1">“Kaçmıyorum,” dedim. “Ama bir yere gitmem lazım. Akşama kadar</p>
<p class="calibre1">yüz on kilometre katetmeliyim.” </p>
<p class="calibre1">Devi’nin gözleri kocaman açıldı. “Böyle bir yolu tepebilecek bir atı ucuza bulamazsın," dedi. “Neden bir seyahat kuponu alıp yol boyunca at değiştirmiyorsun? Öylesi hem daha hızlı, hem de daha ucuz olur.” </p>
<p class="calibre1">“Gittiğim yerde at durakları yok da ondan,” dedim. “Nehirden</p>
<p class="calibre1">yukarı uzanıp tepelere çıkacağım. Trebon adlı küçük bir kasabaya gidiyorum.” </p>
<p class="calibre1">“Pekala,” dedi Devi. “Ne kadar istiyorsun?” </p>
<p class="calibre1">“Pazarlıkla vakit kaybetmeden hızlı bir at almalıyım. Ayrıca konaklama, yeme içme, belki biraz avanta masrafım da olacak. O yüzden yirmi talent.” </p>
<p class="calibre1"><a id="630"></a>630/853</p>
<p class="calibre1">Devi kahkahalara boğuldu, ardından kendini toparlayıp ağzını</p>
<p class="calibre1">kapadı. “Hayır. Üzgünüm ama hayır. Senin gibi genç ve yakışıklı erkeklere karşı zaafım olabilir, fakat o kadar da değil.” </p>
<p class="calibre1">“Lavtam sende kalsın,” dedim, enstrüman kutusunu ayağımla ona</p>
<p class="calibre1">doğru iterek. “Teminat olarak. Artı bunun içindeki her şey.” Seyahat heybemi masanın üstüne bıraktım. </p>
<p class="calibre1">Devi beni peşinen reddedecekmiş gibi ağzını açtı, sonra omuz silkip çantanın içini karıştırmaya başladı.  <i class="calibre4">Söylem ve Mantık</i> kitabımı, hemen ardından da sempati el lambamı çıkardı. “Bak sen,” dedi merakla, lambanın düğmesini açıp ışığı duvara doğru tutarak. “Güzelmiş.” </p>
<p class="calibre1">Yüzümü ekşittim. “O olmaz,” dedim. “Onu hiç kimseye vermeye-</p>
<p class="calibre1">ceğime dair Kilvin’e sözüm var.” </p>
<p class="calibre1">Devi gözümün içine baktı. “Seçme şansın olduğunu da nereden</p>
<p class="calibre1">çıkardın?” </p>
<p class="calibre1">“Söz verdim,” diye tekrarladım. Gümüş beceri mızıkamı pelerinimden çıkartıp masadaki  <i class="calibre4">Söylem ile Mantık’</i> m yanma bıraktım. “Bunların kolay bulunan şeyler olmadıklarını biliyorsun.” </p>
<p class="calibre1">Devi lavtaya, kitaba ve minyatür mızıkaya baktı, ardından uzun ve yavaş bir soluk alıp verdi. “Kvothe, bunun senin için çok önemli olduğunu görebiliyorum, ama böyle bir anlaşma bana hiç de makul gelmiyor. O kadar parayı geri ödeyemezsin. Daha bana borçlu olduğun o dört talenti bile ödeyemedin.” </p>
<p class="calibre1">Sözleri gururumu incitti, çünkü doğru olduklarını biliyordum. Devi biraz daha düşündü ve kafasını daha da katı bir şekilde iki yana salladı. “Hayır, sadece faizi bile... İki ay içinde bana otuz beş talent borçlu olacaksın.” </p>
<p class="calibre1">“Ya da en az onun kadar değerli bir şey,” dedim. </p>
<p class="calibre1">Bana nazikçe tebessüm etti. “Peki bana otuz beş talentlik ne</p>
<p class="calibre1">verebilirsin?” </p>
<p class="calibre1">“Arşiv’e erişimini sağlayabilirim.” </p>
<p class="calibre1"><a id="631"></a>631/853</p>
<p class="calibre1">Devi dimdik oturdu. Yüzündeki küstahça tebessüm donup kaldı. </p>
<p class="calibre1">“Yalan söylüyorsun.” </p>
<p class="calibre1">Başımı sağa sola salladım, “İçeri girmenin başka bir yolu olduğunu öğrendim. Henüz bunun ne olduğunu bilmiyorum, ama bulacağım.” </p>
<p class="calibre1">“Yani ortada kesin bir şey yok.” Devinin ses tonu şüpheli çıksa da gözlerinde basit bir arzudan fazlası vardı. İfadesi daha ziyade açlığa ya da tutkuya benziyordu. Arşiv’e girmeyi benim kadar çok istediğini görebiliyordum. Belki de benden bile çok. </p>
<p class="calibre1">“Teklifim bu,” dedim. “Paranı sana geri ödeyebilirsem ödeyeceğim. </p>
<p class="calibre1">Yok ödeyemezsem Arşiv’e girmenin bir yolunu bulup onu seninle</p>
<p class="calibre1">paylaşacağım.” </p>
<p class="calibre1">Devi ihtimalleri hesaplamasına gözlerini tavana dikti. “Bu şeyleri teminat olarak bırakman ve Arşiv’e erişim olasılığı karşılığında sana bir düzine talent borç verebilirim.” </p>
<p class="calibre1">Ayağa kalkıp seyahat heybemi omzuma vurdum. “Korkarım burada</p>
<p class="calibre1">pazarlık etmiyoruz,” dedim. “Sadece seni borcun şartlan hakkında bilgilendiriyorum.” Ona özür dilemesine gülümsedim. “Bunu daha en başından açıkça ifade edemediysem beni affet.” </p>
<p class="calibre1"><a id="632"></a>YETMİŞ BİRİNCİ</p>
<p class="calibre1"> <i class="calibre4"><b class="calibre3">Garip Bir Çekim</b></i></p>
<p class="calibre1">Üç dakika sonra en yakın ahırın kapısından içeri girdim. Yak-</p>
<p class="calibre1">laştığımı gören iyi giyimli Cepldimli bir adam beni karşılamak için gülümseyerek öne çıktı. “Ah, genç bayım,” dedi elini uzatarak. “Adım Kaerva. Acaba...” </p>
<p class="calibre1">“Bana bir at lazım,” diyerek elini çarçabuk sıktım. “Sağlıklı, dinç ve iyi beslenmiş bir at. Bugün altı saatlik zorlu yolculuğu kaldırabilecek bir tane.” </p>
<p class="calibre1">“Tabii, tabii,” dedi Kaerva, ellerini ovuşturup kafa sallayarak. “Tanrının izniyle her şey mümkündür. Sizin için seve seve...” </p>
<p class="calibre1">“Dinle,” dedim tekrar sözünü keserek. “Çok acelem var, o yüzden boş lalları geçelim. Ben ilgilenmiyormuş gibi yapmayacağım. Sen de beygirlerine geçit töreni düzenleterek vaktimi boşa harcamayacaksın. </p>
<p class="calibre1">Eğer on dakika içinde buradan bir at satın alamazsam gidip başka bir yerden alacağım.” Gözünün içine baktım.  <i class="calibre4">"Lhinsatva?” </i></p>
<p class="calibre1">Cealdimli adamın ağzı açık kaldı. “Bayım, at satın almak asla aceleye getirilmemelidir. İnsan kendine on dakikada bir eş seçmez ve</p>
<p class="calibre1">yoldayken at, eşten bile daha önemlidir.” Çekingenlikle tebessüm etli. </p>
<p class="calibre1">“Tanrı bile...” </p>
<p class="calibre1">Sözünü bir kez daha kestim. “Bugün Tanrı değil ben at satın</p>
<p class="calibre1">alıyorum.” </p>
<p class="calibre1">Cealdimli at tüccan durup düşündü. “Peki,” dedi usulca, benden ziyade kendi kendine.  <i class="calibre4">“Lhin, </i> gelin de elimizdekilere bir bakın.” </p>
<p class="calibre1">Beni ahırdan çıkarıp küçük bir ağıla götürdü. Çitin yakınını işaret etti. “Şu benekli kısrak harika bir hayvandır. Yolculuk için...” </p>
<p class="calibre1">Adamı duymazdan gelerek çitin kenarında boş boş duran yarım</p>
<p class="calibre1">düzineden fazla beygiri inceledim. Uzun süreliğine bir at sahibi olmak imkânım ve bunun için sebebim bulunmasa bile iyiyle kötüyü ayırt edebilirdim</p>
<p class="calibre1">ve</p>
<p class="calibre1">burada</p>
<p class="calibre1">gördüklerimin</p>
<p class="calibre1">hiçbiri</p>
<p class="calibre1">ihtiyacımı</p>
<p class="calibre1">karşılamıyordu. </p>
<p class="calibre1"><a id="633"></a>633/853</p>
<p class="calibre1">Kumpanyacılar arabalarını çeken atlara muhtaçtırlar. Ailem bu</p>
<p class="calibre1">alandaki eğitimimi hiç ihmal etmemişti. Daha sekiz yaşımdayken atları bir bakışta değerlendirebilir olmuştum ki bu, oldukça faydalı bir beceriydi. Uğradığımız kasabalarda yaşayanlar bize sık sık içi geçmiş</p>
<p class="calibre1">ya da ömrünün sonlarına yaklaşan beygirleri kakalamaya çalışırlar, hatamızı</p>
<p class="calibre1">anlayana</p>
<p class="calibre1">kadar</p>
<p class="calibre1">oradan</p>
<p class="calibre1">kilometrelerce</p>
<p class="calibre1">uzaklaşmış</p>
<p class="calibre1">olacağımıza güvenirlerdi. Komşusuna hastalıklı ve topal bir at satan insanın başına bir sürü dert açılırdı, fakat pis ve aşağılık Ruhları dolandırmaktan ne zarar gelirdi ki? </p>
<p class="calibre1">Kaşlarımı çatarak adama doğru döndüm. “Kıymetli vaktimin iki</p>
<p class="calibre1">dakikasını boşa harcadın. Demek ki hâlâ durumumu anlayabilmiş</p>
<p class="calibre1">değilsin. Mümkün olduğunca açık konuşacağım. Bugün zorlu bir yol tepebilecek hızlı bir at istiyorum. Bunun karşılığında hiç pazarlık etmeden eline tıkır tıkır para sayacağım.” İçi dolu kesemi kaldırıp sallarken, adamın hakiki Cealdim gümüşünün şıkırtısını tanıyabileceğini biliyordum. </p>
<p class="calibre1">“Bana satacağın at yolda nal düşürür, topallar ya da gölgelerden bile ürkmeye başlarsa büyük bir fırsatı kaçıracağım. Geri alamayacağım bir fırsatı. Bu olursa geri gelip paramı iade etmeni istemeyeceğim. İnzibata şikayette de bulunmayacağım. Hemen bu gece yürüyerek Imre’ye döneceğim ve evini ateşe vereceğim. Sonra sen geceliğinin ve kuku-letanın içinde dışarı fırladığında seni öldüreceğim ve pişirip yiyeceğim. </p>
<p class="calibre1">Hemen oracıkta, komşularının gözü önünde.” </p>
<p class="calibre1">Adama son derece ciddi bir bakış attı, “işte teklifim bu, Kaerva. </p>
<p class="calibre1">Beğenmediysen söyle de başka yere gideyim. Yoksa bu miskin</p>
<p class="calibre1">mahlukatlan bırakıp bana gerçek bir at göster.” </p>
<p class="calibre1">Dehşetten çok hayrete düşen kısa boylu adam bana bakakaldı. Durumu tam mânasıyla idrak etmeye başladığını görebiliyordum. Herhalde benim zengin bir soylu çocuğu ya da kafayı üşütmüş bir zırdeli olduğumu düşünüyordu. Belki ikisi birden. </p>
<p class="calibre1">“Pekala,” dedi sesindeki sahte samimiyeti bırakarak. “Zorlu bir yolculuk derken ne kadar zorlu demek istiyorsunuz?” </p>
<p class="calibre1"><a id="634"></a>634/853</p>
<p class="calibre1">“Çok zorlu,” dedim. “Bugün nereden baksan yüz on kilometre katetmem gerekiyor. Üstelik toprak yollardan gideceğim.” </p>
<p class="calibre1">“Eyere ve kolana da ihtiyacınız olacak mı?" </p>
<p class="calibre1">Kafa salladım. “Süslü püslü bir şey istemem. Yeni de olmasın.” </p>
<p class="calibre1">Kaerva derin bir nefes aldı. “Peki. Ne kadar paranız var?” </p>
<p class="calibre1">Başımı iki yana sallayarak sertçe gülümsedim. “Atı göster ve ücretini söyle. Bir Vaulder hiç fena olmaz. Yeteri kadar enerjik bir hayvansa biraz asi olmasına itiraz etmem. İyi bir Vaulder kırması ya da bir Khersh binek atı bile işimi görür.” </p>
<p class="calibre1">Kaerva kafa salladı ve beni ahırın geniş kapısından içeri soktu. </p>
<p class="calibre1">“Elimde bir Khersh var. Hem de safkan.” Seyislerden birine el etti. </p>
<p class="calibre1">“Hemen siyah kısrağı getir.” Oğlan koşa koşa gitti. </p>
<p class="calibre1">Ahırcı bana doğru döndü. “Harika bir hayvan. Satın almadan önce emin olmak için onu biraz gezdirdim. Bir kilometreyi hiç zorlanmadan dörtnala koştu. Binmesi de çok rahattı. Siz lord hazretlerine doğruyu söylüyorum.” </p>
<p class="calibre1">Kafa salladım; safkan bir Khersh atı tam bana göreydi. Fakat ef-sanevi bir güce sahip bu atların fiyatı da ona göre yüksek olurdu. İyi eğitimli bir Khersh bineği en azından bir düzine talent ederdi. “Ne kadar istiyorsun?” </p>
<p class="calibre1">“İki mark,” dedi ahırcı, sesinde en ufak bir özür ya da yaltaklanma olmadan. </p>
<p class="calibre1">Tehlu aşkına, adam yirmi talent istiyordu. Atın o kadar etmesi için nallarının gümüşten olması gerekirdi. “Uzun uzun pazarlık edecek havamda değilim, Kaerva,” diye kestirip attım. </p>
<p class="calibre1">“O konuda beni yeterince bilgilendirdiniz, Lordum,” dedi. “Size ederini söylüyorum. İşte, kendiniz görün.” </p>
<p class="calibre1">Seyis oğlan tam o sırada canavar gibi bir atı içeri soktu. Burnundan kuyruk ucuna kadar simsiyah olan mağrur başlı hayvan, en az on sekiz karış yüksekliğindeydi. “Koşmayı çok sever,” dedi Kaerva, sesinde hakiki bir sevgiyle. Elini atın düzgün siyah boynunda gezdirdi. “Şu</p>
<p class="calibre1"><a id="635"></a>635/853</p>
<p class="calibre1">renge bir bakın. Bir tane gri kıl yok. Bu bile yirmi talent etmesine yeter.” </p>
<p class="calibre1">“Rengi umurumda değil,” dedim dalgın bir edayla, atta yara veya yaşlılık belirtileri ararken. Hiçbir şey yoktu. Hayvan parlak, genç ve güçlüydü. “Bana tek gereken şey sürat.” </p>
<p class="calibre1">“Anlıyorum,” dedi adam özür dilercesine. “Ama rengi göz ardı ed-emeyiz. Bir iki dönü bekleyecek olursam genç bir lord sırf görünümü için onu satın alacaktır.” </p>
<p class="calibre1">Dediğinin doğru olduğunu biliyordum. “Bir adı var mı?” diye</p>
<p class="calibre1">sordum, simsiyah hayvana yavaşça yaklaşırken. Bana alışması için ona elimi koklattım. Pazarlık aceleye getirilebilir, fakat aynı şey bir atla yakınlaşmak konusunda geçerli değildir. Sadece ahmaklar, genç ve asi bir Khersh atında ilk izlenim bırakmak için acele ederler. </p>
<p class="calibre1">“Cevap verdiği bir isim bulamadık,” dedi ahırcı. </p>
<p class="calibre1">“Adın ne, oğlum?” diye sesime alışabilmesi için nazikçe sordum, îri ve zeki bakışlı gözlerinden birini üzerimde tutarak elimi hafifçe kokladı. Geri çekilmedi, ama kendini rahat hissetmediği de belliydi. Daha da yaklaşırken sesimin onu gevşeteceğini umarak konuşmayı</p>
<p class="calibre1">sürdürdüm. “Güzel bir adı hak ediyorsun. Kendini akıllı zanneden bir lord bozuntusunun sana Geceyarısı ya da Kurum gibi bir isim vermesini hiç istemem.” </p>
<p class="calibre1">Atın yanma iyice sokulup bir elimi boynuna koydum. Derisinin</p>
<p class="calibre1">altındaki kaslar seğirdiyse de hayvan geri kaçmadı. Gücü kadar mizacından da emin olmam gerekiyordu. Ürkek bir atın sırtından düşme tehlikesini göze alamazdım. “Yarım akıllı biri kulağa hoş gelmese bile sana Katran ya da Zift demeye kalkabilir. Veya Arduvaz. Tanrı korusun, Siyahi gibi bir isim bile alabilirsin; bu senin gibi bir prense hiç yakışmaz.” </p>
<p class="calibre1">Babam yeni atlarla hep böyle sakinleştirici bir ses tonuyla uzun uzun konuşurdu. Hayvanın boynunu okşarken aklıma ne gelirse söylemeyi sürdürdüm. “Uzun bir soydan geliyorsun. Güzel bir isim alasın ki</p>
<p class="calibre1"><a id="636"></a>636/853</p>
<p class="calibre1">insanlar senin sıradan bir at olduğunu sanmasınlar. Önceki sahibin Cealdimli miydi?” diye sordu. “Ve  <i class="calibre4">vanaloi. Tu teriam keta. Palan te?" </i></p>
<p class="calibre1">Atın bu tanıdık dil karşısında biraz gevşediğini sezdim. Dikkatle in-celemeyi sürdürerek diğer tarafına geçtim ve onu varlığıma</p>
<p class="calibre1">alıştırmaya çalıştım. “Tu  <i class="calibre4">Ketha?" </i> diye sordum.  <i class="calibre4">Kömür müsün? "Tu</i> <i class="calibre4">mahne?" Gölge mis in? </i></p>
<p class="calibre1">Alacakaranlık demek istiyordum, fakat sözcüğün Siaruca’daki</p>
<p class="calibre1">karşılığı bir türlü aklıma gelmedi. Yine de durmayıp kafadan bir şeyler attım. Bunu yaparken de çatlak veya kınk olup olmadıklarını anlamak için atın toynaklarını inceledim.  <i class="calibre4">“Tu Keth-Selhan?” İlk Gece </i> inisin? </p>
<p class="calibre1">Koca siyah at başını eğip bana burnunu sürttü. “Hoşuna gitti, değil mi?” dedim gülerek. Aslında pelerinimin ceplerinden birine</p>
<p class="calibre1">tıkıştırdığım kurutulmuş elmanın kokusunu aldığını biliyordum. Ama önemli olan artık beni kendine yabancı hissetmemesiydi. Yiyecek istemek için beni dürtecek kadar kendini rahat hissediyorsa, bir gün-lük zorlu yolculukta yeteri kadar iyi geçinebilirdik. </p>
<p class="calibre1">“Keth-Selhan adı ona uydu galiba,” dedim, tekrar Kaerva’ya doğru dönerek. “Bilmem gereken başka bir şey var mı?” </p>
<p class="calibre1">Kaerva’nın biraz telaşlı bir hali vardı. “Sağ tarafından yaklaşılmasını pek sevmez.” </p>
<p class="calibre1">“Ne kadar sevmez?” </p>
<p class="calibre1">“Birazcık. Herhalde o taraftan biraz ürküyor da, ama henüz öyle bir şey görmedim.” </p>
<p class="calibre1">“Nasıl eğitildi? Yakın yularla mı, yoksa kumpanyacı usulü mü?” </p>
<p class="calibre1">“Yakın.” </p>
<p class="calibre1">“Peki. Benimle anlaşman için bir dakikan kaldı. Bu iyi bir hayvan, ama onun için yirmi talent ödeyecek değilim.” Kati bir sesle</p>
<p class="calibre1">konuşmama rağmen kalbimde hiç umut yoktu. Karşımdaki harikulade bir hayvandı ve rengi sebebiyle en az yirmi talent ederdi. Yine de denemeden geçmeyip fiyatı on dokuz talente indirmesi için adamı ikna etmeye çalışacaktım. Bunu başarabilirsem en azından Trebon’a</p>
<p class="calibre1"><a id="637"></a>637/853</p>
<p class="calibre1">vardığım zaman karnımı doyuracak ve oda tutacak kadar param</p>
<p class="calibre1">kalırdı. </p>
<p class="calibre1">“Pekala,” dedi Kaerva. “On altı.” </p>
<p class="calibre1">Bu beklenmedik indirim karşısında ağzımın bir karış açık kalmasını önleyen tek şey yıllarca aldığım sahne eğitimim oldu. “On beş,” dedim, kızmış gibi yaparak. “Ve buna eyer, kolan ve birkaç torba yulaf da dahil.” Daha şimdiden anlaşma sağlanmış gibi kesemden paraları çıkarmaya koyuldum. </p>
<p class="calibre1">Kaerva inanılmaz biçimde kafa sallayarak seyislerden birini eyer ve kolan getirmesi için yolladı. </p>
<p class="calibre1">Ben parayı Kaerva’nın avucuna sayarken yardımcısı koca siyah atı eyerledi. Cealdimli ahırcı her nedense benimle göz göze gelmekten kaçmıyordu. </p>
<p class="calibre1">Atları bu kadar iyi bilmeseydim dolandırıldığımı düşünürdüm. Belki de at çalıntıydı veya adamın acilen paraya ihtiyacı vardı. </p>
<p class="calibre1">Sebep ne olursa olsun umrumda değildi. Artık şansımın biraz açılma vakti gelmişti. En iyisi de Trebon a vardığım zaman atı satıp ufak bir kâr elde edebilecek olmamdı. Zaten zararına bile olsa onu bir an önce satmam gerekiyordu. Böyle bir atın ahır, beslenme ve tımar giderleri bana günde bir peniye patlardı. Ona uzun süre sahip olmam mümkün değildi. </p>
<p class="calibre1">Seyahat heybemi bir eyer çantasına tutturdum. Kolanı ve üzengileri kontrol ettim, ardından Keth-Selhan’ınsırtına çıktım. Yola koyulmak için benim kadar sabırsızlanan hayvan biraz sağa kaçtı. Dizginleri şak-latmamla beraber oradan hızla ayrıldık. </p>
<p class="calibre1">Atlarla ilgili çoğu sorun doğrudan atın kendisinden kaynaklanmaz. </p>
<p class="calibre1">Atlar genellikle binicilerinin cehaletinden zarar görürler. Sahipleri onları doğru düzgün nallamazlar, yeteri kadar beslemezler, sonra da kendilerine topal ve içi geçmiş bir hayvan satılarak dolandırıldıklarından yakınırlar. </p>
<p class="calibre1"><a id="638"></a>638/853</p>
<p class="calibre1">Ben atlardan iyi anlardım. Ebeveynim onlara binmeyi ve bakmayı bana öğretmişti. Asıl tecrübem binmekten ziyade çekmek için yetiştirilen daha hantal hayvanlar üzerine de olsa, gerektiği zaman süratle yol almayı iyi bilirdim. </p>
<p class="calibre1">Acelesi olan pek çok binici atını kısa zamanda çok yorar. Daha yolun başında hayvanı dörtnala koşturur, sonra da bir saate kalmadan atı topal ya da yarı baygın halde bulur. Bu tam bir ahmaklıktır. Sadece katıksız bir piç kurusu hayvanına bu şekilde muamele eder. </p>
<p class="calibre1">Ama açık konuşmak gerekirse Trebon’a daha kısa sürede varacağımı bilsem Keth-Selhan’ı öldüresiye koşturturdum. Piçlik yapmaktan çekinmediğim bazı zamanlar vardır. Bu da o zamanlardan biriydi. </p>
<p class="calibre1">Chandrialılar ve onların ailemi neden öldürdükleri hakkında daha çok bilgi toplayabilmek için bir değil bir düzine atı bile öldürmeye razıydım. </p>
<p class="calibre1">Lâkin öyle yapmanın bana bir faydası dokunmazdı. Beni Trebon’a ölü değil sadece canlı bir at götürebilirdi. </p>
<p class="calibre1">İşte bu yüzden Keth-Selhan’ı alıştırmak amacıyla önce yürüme tem-posunda ilerlettim. Muhtemelen sabırsızlığımı sezdiği için daha hızlı gitmeye hevesliydi ve yolum sadece birkaç kilometre olsaydı buna karşı çıkmazdım. Fakat ona en az seksen, belki de yüz on kilometre boyunca ihtiyaç duyacaktım ve bu durum sabır gerektiriyordu. </p>
<p class="calibre1">Koşmasını önlemek için bir iki kez dizginlerine asılmam gerekti. </p>
<p class="calibre1">İki kilometre sonra onu hafiften tırısa kaldırdım. Hareketleri bir Khersh atı için bile son derece yumuşaktı, fakat nasıl bir hayvana bin-erseniz binin tırıs gitmek binici için çok sarsıcıdır. Kısa zaman içinde gövdemdeki yeni dikişler zorlanmaya başladı. O şekilde bir kilometre daha gittikten sonra tempoyu eşkine yükselttim. Ne zaman ki</p>
<p class="calibre1">Imre’den beş altı kilometre kadar uzaklaştık ve karşımızda dümdüz bir yol bulduk, işte o zaman atımı dörtnala koşturmaya başladım. </p>
<p class="calibre1">Nihayet gönlünce koşma fırsatı yakalayan Keth-Selhan ok gibi fırladı. Güneş sabah çiyini daha yeni yeni buharlaştırıyordu. Biz yanlarından fırtına gibi geçip giderken, tarlalardaki buğday ve arpayı</p>
<p class="calibre1"><a id="639"></a>639/853</p>
<p class="calibre1">hasat eden çiftçiler başlarını kaldırıp bize bakıyorlardı. Keth-Selhan hızlıydı; o kadar hızlıydı ki pelerinim bir bayrak gibi rüzgarda dalgalanıyordu. Dramatik bir görünüm sergilediğimi bilmeme rağmen boynumdaki baskıdan kısa sürede rahatsız oldum ve pelerinimi</p>
<p class="calibre1">çıkarıp bir eyer çantasına soktum. </p>
<p class="calibre1">Bir koruluktan geçerken Selhan’ı yeniden tırısa geçirdim. Böylece hem onu biraz dinlendirdim, hem de bir virajı hızla dönüp de devrik bir ağaca veya yavaş giden bir arabaya çarpma riskini ortadan</p>
<p class="calibre1">kaldırdım. Koruluktan bir çayıra çıkınca ve yol apaçık görünür hale gelince onu kendi haline bıraktım ve yine rüzgar gibi gitmeye başladık. </p>
<p class="calibre1">Bu şekilde bir buçuk saat daha ilerledik. Selhan artık terliyor ve hızla nefes alıp veriyordu. Yine de durumu benimkinden iyiydi. Bacaklarım tamamen uyuşmuştu. Genç ve zinde olmama rağmen yıllardır bir eyere oturmamıştım. At binmek yürümekten daha farklı kaslar gerektirir ve dörtnala gitmek en az koşmak kadar yorucudur, tabii atınızın her kilometreyi iki kat zorlanarak aşmasına razı değilseniz. </p>
<p class="calibre1">Lafı fazla uzatmayayım; bir sonraki koruluğu memnuniyetle</p>
<p class="calibre1">karşıladım. İkimize de hak edilmiş bir mola sağlamak için eyerden atlayıp yürümeye başladım. Elmalarımdan birini ortadan ikiye kesip büyük parçayı atıma verdim. Kırk, kırk beş kilometre kadar aştığımızı tahmin ediyordum. Üstelik güneş daha tepeye varmamıştı bile. </p>
<p class="calibre1">“İşin kolay kısmı geride kaldı,” dedim Selhan’ınboynunu sevgiyle okşayarak. “Tanrım, ne kadar güzelsin. Bir bu kadar daha rahatlıkla koşabilirsin, öyle değil mı?” </p>
<p class="calibre1">On dakika yürüdükten sonra şans eseri üzerinden tahta bir kö-</p>
<p class="calibre1">prünün geçtiği küçük bir dereye rastladık. Orada birkaç dakika durup atımın su içmesine izin verdim, sonra aşırıya kaçmadan önce onu çekerek dereden uzaklaştırdım. </p>
<p class="calibre1">Ardından tekrar sırtına bindim ve yavaş aşamalarla hızını arttırıp sonunda onu yeniden dörtnala koşturdum. Hayvanın boynuna</p>
<p class="calibre1">yaslanırken bacaklarım sızım sızım sızlıyordu. Selhan kulaklarımın</p>
<p class="calibre1"><a id="640"></a>640/853</p>
<p class="calibre1">yanından durmaksızın esip geçen rüzgara toynaklarıyla tempo tutar gibiydi. </p>
<p class="calibre1">İlk engelimizle bir saat sonra, geniş bir akıntıyı aşmamız gerektiğinde karşılaştık. Aslında ortada bir tehlike yoktu, fakat eşyalarımın ıslanması riskine girmemek için eyeri çıkartıp her şeyi karşı tarafa bizzat taşımam gerekti. İslak bir koşum takımıyla atıma saatlerce binemezdim. </p>
<p class="calibre1">Akıntının karşı tarafında Selhan’ı battaniyemle kurulayıp tekrar eye-rledim. Tüm bunlar yarım saat sürdü ve atım dinlenmiş bir haldeyken üşümüş bir hale düştü. Bu yüzden onu yavaş bir yürüyüşün ardından önce tırısa, sonra da eşkine geçirmem gerekti. Akıntı bana toplamda bir saat kaybettirdi. Bir tanesiyle daha karşılaşırsak soğuğun Selhan’ınkaslarına işleyebileceğinden korkuyordum. Böyle bir şey olursa Jehlu bile onu dörtnala koşturtamazdı. </p>
<p class="calibre1">Bir saat sonra tesadüfen yan yana inşa edilmiş bir kilise ile tavernadan ibaret gözüken küçük bir köye ulaştım. Orada Selhan’ınbir yalaktan su içmesine yetecek kadar durakladım. Ben de bu vakti bacaklarımdaki uyuşukluğu gidermek için gezinerek ve kaygıyla güneşe bakarak geçirdim. </p>
<p class="calibre1">Köyün ardından tarlalar ve çiftlikler giderek seyreldi. Ağaçlar daha kalın ve sık bir hal aldı. Daralan yol iyi durumda değildi; yer yer taşlık-tı ve bazı kısımları heyelanlar sonucu yok olmuştu. Buna bağlı olarak biz de süratimizi azalttık. Ama doğrusunu söylemek gerekirse zaten ne benim ne de Selhan’ındörtnala gidecek halimiz kalmıştı. </p>
<p class="calibre1">Sonunda yoldan geçen başka bir akıntıyla karşılaştık. Derenin en derin yeri otuz santimi geçmiyordu. Suyun keskin ve pis kokusuna bakarak akıntının yukarısında bir tabakhane veya rafineri olduğunu tahmin ettim. Köprü falan bulunmadığı için Keth-Selhan’ı yavaşça sudan geçirmem gerekiyordu. Atım toynaklarını derenin taşlık dibine dikkatle basarken uzun bir yürüyüşün ardından ayaklarımızı suda dinlendirdiğimizde olduğu gibi güzel bir şey hissedip hissetmediğini merak ettim. </p>
<p class="calibre1"><a id="641"></a>641/853</p>
<p class="calibre1">Dere bizi fazla yavaşlatmadı, fakat sonraki yarım saat boyunca dolambaçlı bir yatağa sahip olan akıntıdan üç kere daha geçmemiz gerekti. Akıntı hiçbir noktada elli santimden daha derin olmadığı için bu durum sorundan çok zahmet teşkil ediyordu. Suyu her geçişimizde o pis koku daha da artıyordu. Çözücüler ve asitler. Kokunun kaynağı bir rafineri değilse bile bir madendi. Su içmeye kalkışacak olursa başını hemen geri çekmek için ellerimi Selhan’ındizginlerinden ayırmadım, fakat atım o kadar aptal değildi. </p>
<p class="calibre1">Uzun bir eşkinin ardından bir tepeyi tırmanıp küçük ve çim kaplı bir vadinin dibindeki dörtyol ağzına tepeden baktık. Dörtyol ağzındaki ta-belanın hemen altında bir tenekeci duruyordu. Adamın iki eşeğinden birinin sırtında öyle çok heybe ve bohça yüklüydü ki hayvanın her an devrilecekmiş gibi bir hali vardı. Diğeriyse şüphe uyandıracak denli yüksüzdü. Yanında küçük bir alev edevat dağı olan bu eşek toprak patikanın yanında durmuş, sakin sakin otluyordu. </p>
<p class="calibre1">Yol kenarına koyduğu küçük bir taburede oturmakta olan tenekecinin morali bozuk gibiydi. Beni tepeden inerken görünce yüz ifadesi şenleniverdi. </p>
<p class="calibre1">Yaklaşırken tabelayı okudum. Kuzeyde Trebon, güneyde Temfalls</p>
<p class="calibre1">bulunuyordu. Adamla aramdaki mesafeyi epey kapatınca atımı</p>
<p class="calibre1">durdurdum. Biraz dinlenmek hem bana hem de Keth-Selhan’a iyi</p>
<p class="calibre1">gelirdi. Ayrıca bir tenekeciye kaba davranacak kadar acelem yoktu. </p>
<p class="calibre1">Hem de hiç. Başka hiçbir işe yaramasa bile adam en azından Trebon’la aramda ne kadar kaldığını söyleyebilirdi. </p>
<p class="calibre1">“Selamlar!” dedi tenekeci, bir eliyle gözlerini gölgeleyip bana bakarak. “Sende bir şey isteyen bir delikanlının yüzü var.” Saçları dökülmekte olan yaşlıca adamın yuvarlak, dostane bir suratı vardı. </p>
<p class="calibre1">Bir kahkaha attım. “Aslında pek çok şey istiyorum, tenekeci, ama onlardan birini bile sende bulabileceğimden kuşkuluyum.” </p>
<p class="calibre1">Adam bana sıcak bir ifadeyle tebessüm etti. “Hadi ama, bu kadar peşin hükümlü...” Durup beni düşünceli bakışlarla süzdü. Tekrar göz göze geldiğimizde yüz ifadesi hâlâ sevecen olsa bile öncekinden daha</p>
<p class="calibre1"><a id="642"></a>642/853</p>
<p class="calibre1">ciddiydi. “Dinle, seninle açık konuşacağım, evlat. Zavallı eşeğim ön toynağından yaralandı ve yükünü taşıyamıyor. Yardım alana kadar buradan ayrılamam.” </p>
<p class="calibre1">“Normalde hiçbir şey sana yardım etmek kadar beni mutlu edemez, tenekeci,” dedim. “Ama Trebon’a en kısa zamanda ulaşmam lazım.” </p>
<p class="calibre1">“O hiç sorun değil.” Başıyla kuzeydeki bir tepeyi işaret etti. “Kasaba sadece bir kilometre ötede. Rüzgar kuzeyden esseydi havadaki duman kokusunu alabilirdin.” </p>
<p class="calibre1">Adamın işaret ettiği tarafa baktım ve tepenin arkasından yükselen baca dumanlarını gördüm. Yüreğime su serpildi. Başarmıştım. Üstelik henüz öğleyi sadece bir saat geçiyordu. </p>
<p class="calibre1">Tenekeci sözlerini sürdürdü. “Evesdown Limanına bir an önce</p>
<p class="calibre1">varmam gerekiyor.” Başıyla bu sefer güneyi işaret etti. “Nehirden aşağı gidecek bir gemiyle anlaştım. Geç kalmak hiç işime gelmez.” </p>
<p class="calibre1">Atıma manalı bir bakış attı. “Ama eşyalarımı taşıması için bir yük hayvanına ihtiyacım var.” </p>
<p class="calibre1">Şansım yaver gidiyordu. Selhan iyi bir attı, fakat Trebon’a vardıktan sonra zaten kısıtlı olan kaynaklarımı tüketmekten başka bir işe yaramayacaktı. </p>
<p class="calibre1">Yine de onu satmaya hevesli gözükmemeliydim. “Bu hiç de yük</p>
<p class="calibre1">taşıyacak cinsten bir at değil,” dedim Keth-Selhan’ınboynunu sıvazlayarak. “Kendisi safkan bir Khersh atıdır ve ömrümde bunun gibisini görmedim.” </p>
<p class="calibre1">Tenekeci onu kuşkulu gözlerle süzdü. “Bitkin bir hali var,” dedi adam. “Bir kilometre daha koşamaz.” </p>
<p class="calibre1">Eyerden hızla indim. Uyuşmuş haldeki bacaklanm neredeyse</p>
<p class="calibre1">ağırlığımı taşıyamıyordu. “Ona hakkını ver, tenekeci. Ta Imre’den buraya kadar geldi.” </p>
<p class="calibre1">Tenekeci kıkırdadı. “İyi bir yalancısın, evlat, ama nerede durman gerektiğini bilmiyorsun. Yem fazla büyük olursa balık oltaya gelmez.” </p>
<p class="calibre1"><a id="643"></a>643/853</p>
<p class="calibre1">Dehşete düşmüş gibi yapmama gerek yoktu. “Kendimi doğru</p>
<p class="calibre1">düzgün tanıştırmadığım için kusura bakma.” Elimi uzattım. “Adım Kvothe. Bir kumpanyacı ve bir Edema Ruhum. En çaresiz anımda bile bir tenekeciye yalan söylemem.” </p>
<p class="calibre1">Adam elimi sıktı. “Şey,” dedi biraz şaşkın bir halde, “senden ve ailenden tüm kalbimle özür dilerim. Sizden birini yolda tek başına görmek pek de kolay değildir.” Ata alıcı gözle baktı. “Imre’den mi geldiğini söylüyorsun?" Kafa salladım. “Orası ne kadar uzaklıkta? </p>
<p class="calibre1">Neredeyse yüz kilometre mi? Uzun bir yol...” Bana bilgiç bir ifadeyle tebessüm etti. “Bacakların ne alemde?” </p>
<p class="calibre1">Ben de ona sırıtarak karşılık verdim. “Tekrar kendi ayaklarım üzerinde durduğuma çok sevindiğimi söyleyebilirim. Atım sanırım yirmi kilometre daha gidebilir, ama aynı şey benim için geçerli değil.” </p>
<p class="calibre1">Tenekeci atı tekrar gözden geçirdi ve uzun bir iç geçirdi. “Neyse, dediğim gibi beni zor bir anımda yakaladın. Onun için ne kadar</p>
<p class="calibre1">istiyorsun?” </p>
<p class="calibre1">“Eh,” dedim, “Keth-Selhan safkan bir Khersh atı ve itiraf etmelisin ki harika bir renge sahip. Böyle baştan aşağı simsiyah bir at kolay bulunmaz. Tek bir kılı bile...” </p>
<p class="calibre1">Tenekeci bir kahkaha attı. “Sözümü geri alıyorum,” dedim. “Sen berbat bir yalancısın.” </p>
<p class="calibre1">“Neyin bu kadar komik olduğunu anlamıyorum,” dedim biraz</p>
<p class="calibre1">asabice. </p>
<p class="calibre1">Tenekeci bana tuhaf tuhaf baktı. “Tek bir kılının siyah olmadığı doğru.” Kafasıyla Selhan’ınsağrısını işaret etti. “Ama baştan aşağı siyahsa ben de Ören Velciter’ım.” </p>
<p class="calibre1">Dönüp bakınca atımın arka sol bacağının dizinin yarısına kadar sanki çorap giymiş gibi beyaz olduğunu gördüm. Afallamış bir halde yanma gidip daha yakından bakmak için eğildim. Aslında bacağının o bölgesi bembeyaz değil, daha ziyade solgun bir griydi. Burnuma</p>
<p class="calibre1"><a id="644"></a>644/853</p>
<p class="calibre1">yolculuğumuzun son ayağında içinden geçtiğimiz deredeki çözücülerin kokusu çalındı. </p>
<p class="calibre1">“Vay köpoğlusu,” dedim hayretler içinde. “Bana boyalı bir at</p>
<p class="calibre1">satmış.” </p>
<p class="calibre1">“Adından anlamadın mı?” diye kıkırdayarak sordu tenekeci. “<i class="calibre4">Keth-Selhan</i>? Tanrı aşkına be evlat, biri seninle fena kafa bulmuş.” </p>
<p class="calibre1">“Adı alacakaranlık anlamına geliyor,” dedim. </p>
<p class="calibre1">Tenekeci başını iki yana salladı. “Siarucan pek iyi değilmiş.  <i class="calibre4">Ket-Selem </i>‘ilk-gece’ anlamına gelir.  <i class="calibre4">Selharı </i> ise ‘çorap’ demektir. Atının adı Tek Çorap.” </p>
<p class="calibre1">Ata bir isim seçtiğimde at tüccarının tepkisini anımsadım. Kaygılı gözükmesine şaşmamak gerekirdi. Tabii o kadar çabuk ve kolayca fiyat kırdığına da. Küçük sırrını anladığımı sanmıştı. </p>
<p class="calibre1">Tenekeci yüz ifademe gülerek sırtımı sıvazladı. “Üzülme be çocuk. </p>
<p class="calibre1">Böyle şeyler hepimizin başına gelir.” Arkasına dönüp heybelerini eşelemeye başladı. “Sanırım bende hoşuna gidecek bir şey var.” Bana doğru döndü ve odunu andıran siyah ve eğri büğrü bir şey uzattı. </p>
<p class="calibre1">Nesneyi adamdan alıp inceledim. Ağır ve soğuktu. “Bir parça mucur demiri mi?” diye sordum. “Yoksa sihirli fasulyen kalmadı mı?” </p>
<p class="calibre1">Tenekeci diğer elinde bir iğne tutuyordu. İğneyi nesneye bir karış</p>
<p class="calibre1">yaklaştırıp serbest bıraktı. İğne yere düşeceğine siyah demirin düzgün yüzeyine yapıştı. </p>
<p class="calibre1">Nesneye hayran gözlerle bakakaldım. “Bir mıknatıs taşı ha? Bunu daha önce hiç görmemiştim.” </p>
<p class="calibre1">“Teknik olarak bir Trebon taşı,” dedi gülümseyerek. “Ne de olsa bu civardan çıkartıldı. Imre taraflarında böyle şeylere ilgi duyan bir sürü insan olsa gerek.” </p>
<p class="calibre1">Dalgın bir ifadeyle kafa sallayarak mıknatıs taşını ellerimde çevirdim. Küçüklüğümden beri böyle bir şeyi görmek istemiştim. İğneyi mıknatıstan ayırırken düzgün siyah metalle arasındaki garip çekimi</p>
<p class="calibre1"><a id="645"></a>645/853</p>
<p class="calibre1">hissettim. Ona hayran kalmıştım. Elimde bir parça yıldız demiri tutuyordum. “Sence ne kadar eder?” diye sordum. </p>
<p class="calibre1">Tenekeci bir müddet düşündü. “Eh, şu anki değeri saikan bir Khersh yük atı kadar olsa gerek.” </p>
<p class="calibre1">Mıknatısı biraz daha çevirdim ve iğneyi tekrar bırakıp metale geri yapışmasını izledim. “Sorun şu ki, tenekeci, bu atı satın alabilmek için tehlikeli bir kadından borç aldım. Bunu iyi bir fiyattan satamazsam başım belaya girecek.” </p>
<p class="calibre1">Adam kafa salladı. “O boyuttaki bir gök demiri için on sekiz talentten daha az alırsan enayilik edersin. Onu kuyumculara ya da böyle şeylerin koleksiyonunu yapan zenginlere satabilirsin.” Burnunun yanını sıvazladı. “Ama Üniversite’ye uğrarsan daha da çok kazanırsın. </p>
<p class="calibre1">Zahiriyeciler mıknatıs taşlarına bayılırlar. Simyacılar da. Yağlı birini bulursan elindekini epey yüksek bir fiyattan okutabilirsin.” </p>
<p class="calibre1">Bu iyi bir alışverişti. Manet bana mıknatıs taşlarının az bulunur ve hayli değerli olduğunu öğretmişti. Sadece galvanik özelliklerinden değil, aynı zamanda bunun gibi gök demirlerinin içinde nadir</p>
<p class="calibre1">metallerin de bulunabileceğinden. Elimi uzattım. “Öyleyse anlaştık.” </p>
<p class="calibre1">Ciddiyetle el sıkıştık. Sonrasında tenekeci tam dizginleri tutacakken sordum: “Peki kolan ve eyer için ne vereceksin?” </p>
<p class="calibre1">Pazarlığı uzatmamın tenekeciyi gücendireceğinden biraz çekiniyordum, fakat adam hınzırca tebessüm etmekle yetindi. “Akıllı çocukmuşsun,” diyerek kıkırdadı. “Biraz daha fazlası için zorlayan insanları severim. Peki ne istersin? Çok güzel bir yün battaniyem var. Ya da biraz ipe ne dersin?” Eşekteki heybelerin birinden bir kangal ip çıkardı. “Yanında ip bulundurmanda daima fayda vardır. Ah, buna ne demeli?” Elinde bir şişeyle bana doğru dönüp göz kırptı. “Enfes bir Aven meyve likörüm var. Atının koşum takımına karşılık üçünü de sana veririm.” </p>
<p class="calibre1">“Yedek bir battaniye işime yarar,” diye itiraf ettim. Sonra aklıma bir fikir geldi. “Bana uygun giysilerin var mı? Son zamanlarda çok sık gömlek değiştirir oldum.” </p>
<p class="calibre1"><a id="646"></a>646/853</p>
<p class="calibre1">Yaşlı adam ellerinde ip ve şarap şişesiyle biraz duraksadı, ardından da omuz silkip heybelerini eşelemeye geri döndü. </p>
<p class="calibre1">“Bu civarlarda bir düğün duydun mu?” diye sordum. Tenekeciler</p>
<p class="calibre1">etraflarında olup bitenlerden daima haberdardırlar. </p>
<p class="calibre1">“Mauthen düğününü mü diyorsun?” Bohçalarından birinin ağzını</p>
<p class="calibre1">bağlayıp bir başkasına geçti. “Maalesef kaçırdın. Dün yapıldı.” </p>
<p class="calibre1">Adamın sakin ses tonu karşısında kalbim düğümlendi. Bölgede bir katliam olsaydı tenekeci mutlaka bilirdi. Ansızın boş bir dedikodu yüzünden bir sürü borca girdiğime ve onca yol teptiğime dair korkunç bir duyguya kapıldım. “Orada mıydm? Tuhaf bir şeyler oldu mu?” </p>
<p class="calibre1">“İşte!” Tenekeci ev yapımı sade bir gri gömlekle bana doğru döndü. </p>
<p class="calibre1">“Korkarım pek de matah değil, ama yeni. Şey, yeni gibi.” Uyup uymayacağını kontrol etmek için gömleği üstüme tuttu. </p>
<p class="calibre1">“Düğün?” diye sordum. </p>
<p class="calibre1">“Ne? Ah, hayır. Orada değildim. Ama duyduğum kadarıyla epey</p>
<p class="calibre1">büyük bir olaymış. Mauthen tek kızını dillere destan bir düğünle evlendirmiş. Hazırlıkları aylarca sürmüş.” </p>
<p class="calibre1">“Demek tuhaf bir olay duymadın?” diye artan bir kaygıyla sordum. </p>
<p class="calibre1">Adam çaresizce omuz silkti. “Dediğim gibi, orada değildim. Son birkaç gündür demirhanenin oralardaydım,” diyerek başıyla batıdan tarafı işaret etti. “Tepelerdeki ahaliyle takas yapıyordum.” Ansızın bir şey hatırlamış gibi başının yanma hafifçe vurdu. “Bak aklıma ne geldi. </p>
<p class="calibre1">Tepelerin orada ev yapımı bir içki buldum.” Çantalarını tekrar karıştırıp düz, kalın bir şişe çıkardı. “Likör istemiyorsan belki daha güçlü bir şey?..” </p>
<p class="calibre1">Başımı iki yana sallayacak oldum, ama sonra alkol oranı yüksek bir içkiyle o akşam yaramı temizleyebileceğimi düşündüm. “Olabilir,” </p>
<p class="calibre1">dedim. “Tabii teklifin geri kalanına da bağlı.” </p>
<p class="calibre1">“Senin gibi dürüst bir beyefendiye kanım ısındı,” dedi azametle. </p>
<p class="calibre1">“Sana battaniyeyi, her iki şişeyi ve ipi vereceğim.” </p>
<p class="calibre1"><a id="647"></a>647/853</p>
<p class="calibre1">“Çok cömertsin, tenekeci. Lâkin ip ile meyve likörünün yerine göm-leği tercih ederim. Ötekiler çantamda boşu boşuna ağırlık yapar. Üstelik önümde yürümem gereken uzun bir yol var.” </p>
<p class="calibre1">Adamın yüzü biraz asıldıysa da omuz silkip geçti. “Sen bilirsin. Battaniye, gömlek, şarap ve üç mangır.” </p>
<p class="calibre1">Karşılıklı c. sv iştik ve biraz vakit ayırarak eşyalarını Keth-Selhan’a yüklemesine yardımcı oldum, zira önceki teklifini reddederek onu gü-</p>
<p class="calibre1">cendirdiğimi hissediyordum. On dakika sonra tenekeci doğuya doğru yol alırken ben kuzeydeki yeşil tepeleri aşarak Trebon’a doğru ilerlemekteydim. </p>
<p class="calibre1">Son bir kilometreyi kendi çabamla yürümekten memnundum; </p>
<p class="calibre1">böylece bacaklarımın ve sırtımın tutulması geçecekti. Önümdeki zirveye çıkınca tepelerin arasındaki sığ bir çanağa kurulu Trebon’u gördüm. Bir düzine dolambaçlı toprak sokağın etrafına saçılmış yüz kadar binasıyla pek de büyük bir kasaba değildi. </p>
<p class="calibre1">Kumpanyada geçirdiğim günlerde bir kasabayı ilk bakışta tartmayı öğrenmiştim. Bu bir tavernada şarkı söylerken dinleyicilerinizi değer-lendirmeye benzer. Tabii ilkinin riski daha yüksektir; tavernada yanlış</p>
<p class="calibre1">bir şarkı çalarsanız insanlar en fazla sizi yuhalarlar, fakat bir kasabayı yanlış değerlendirirseniz durum çok daha kötü bir hale gelebilir. </p>
<p class="calibre1">Ben de bu yüzden Trebon’u iyice tarttım. Pek de işlek bir bölgede bulunmayan madencilik ile tarım arasında kalmış bir yerleşkeydi. </p>
<p class="calibre1">Halkının yabancılara şüpheyle yaklaşacağı bir kasabaya benzemiyordu, fakat oranın yerlisi olmadığınızın hemen anlaşılacağı kadar da ufaktı. </p>
<p class="calibre1">İnsanların evleri önüne samanla doldurulmuş korkuluklar diktiğini görmek beni şaşırttı. Demek ki Imre’ye ve Üniversite ye yakınlığına rağmen Trebon geri kalmış bir yerdi. Her kasabanın kendine has bir hasat festivali vardır, fakat bugünlerde çoğu insan bir ateş yakıp etrafında kafaları çekmekle yetinir. Trebon halkının eski âdetleri sürdürmesi, düşündüğümden daha batıl inançlı oldukları anlamına geliyordu. </p>
<p class="calibre1"><a id="648"></a>648/853</p>
<p class="calibre1">Yine de korkulukları görmek hoşuma gitti. Tüm batıl inançlarına rağmen geleneksel hasat festivalleri oldum olası hoşuma gitmiştir. Her biri kendi başına bir tiyatro oyunu gibidir. </p>
<p class="calibre1">Taş ocağından çıkartılan taşlarla yapılmış üç katlı Tehlin kilisesi, kasabadaki en güzel binaydı. Bunda bir tuhaflık yoktu, fakat ön kapının üstüne, yerin epeyce yukarısına o güne dek gördüğüm en büyük demir tekerlerden biri asılmıştı. Üstelik boyalı tahta değil hakiki demirdi. Üç buçuk metre çapmdaydı ve herhalde en az bir ton çekiyordu. Normalde böyle bir teşhir beni endişelendirirdi, fakat Trebon bir madencilik kasabası olduğu için bunun yobazlıktan ziyade gururdan kaynaklandığını tahmin ettim. </p>
<p class="calibre1">Diğer binaların çoğu basık olup sedir kütüklerinden yapılma çatılara sahipti. İki katlı, duvarları sıvalı ve çatısı kırmızı kiremitlerle kaplı han da fena sayılmazdı. Orada düğün hakkında bir şeyler duymuş birileri olmalıydı. </p>
<p class="calibre1">Hasat tüm hızıyla sürdüğü ve hâlâ beş altı saatlik günışığı olduğu için içeride sadece bir avuç insan bulunca şaşırmadım. Yüzüme en kaygılı ifademi oturtup hancının beklediği bara gittim. </p>
<p class="calibre1">“Affedersiniz,” dedim. “Rahatsız ettiğim için kusura bakmayın ama birini arıyorum.” </p>
<p class="calibre1">Siyah saçlı hancının kaşları daima çatık bir suratı vardı. “Kimi?” </p>
<p class="calibre1">“Kuzenim bir düğün için buraya gelmişti,” dedim, “ama bazı sorunlar çıktığını duydum.” </p>
<p class="calibre1">Düğün lafı edince hancının çatık kaşlı yüzü âdeta taş kesildi. Barın biraz ilerisindeki iki adamın gözlerini benden kaçırdığını fark ettim. </p>
<p class="calibre1">Demek duyduklarım doğruydu. Korkunç bir şeyler yaşanmıştı. </p>
<p class="calibre1">Hancının uzanıp parmaklarını bara koyduğunu gördüm. Tahtaya</p>
<p class="calibre1">çakılı bir çivinin demir başına dokunduğunu fark etmem birkaç saniyemi aldı. “Kötü şeyler oldu,” dedi kısaca. “Konuşmak istemiyorum.” </p>
<p class="calibre1">“Lütfen,” dedim iyice endişeli görünmeye çalışarak. “Temfalls’taki akrabalarımı ziyaret ederken kulağımıza bazı dedikodular çalındı. </p>
<p class="calibre1"><a id="649"></a>649/853</p>
<p class="calibre1">Diğerleri tarlada kalan ekinleri toplamakla meşguldüler, bu yüzden neler olduğunu öğrenmek bana kaldı.” </p>
<p class="calibre1">Hancı beni tepeden tırnağa süzdü. Meraklı birini geri çevirebilirdi, fakat bir akrabamın başına gelenleri bilme hakkımı reddedemezdi. </p>
<p class="calibre1">“Düğüne katılanlardan biri yukarıda,” dedi. “Buralı değil. Kuzenin o olabilir.” </p>
<p class="calibre1">Bir görgü tanığı! Bir soru daha sormak için ağzımı açtım, ama hancı başını iki yana salladı. “Ben hiçbir şey bilmiyorum,” diye dediği dedik bir tavırla konuştu. “Umurumda da değil.” Sırtını dönüp bira</p>
<p class="calibre1">fıçılarının musluklarıyla meşgul olmaya başladı. “Koridorun sonunda, soldaki oda.” </p>
<p class="calibre1">Odayı katedip merdivenleri çıktım. Artık tüm gözleri üzerimde</p>
<p class="calibre1">hissediyordum. İçeridekilerin suskunluğuna ve hancının ses tonuna bakarak yukarıdaki her kimse onun düğüne katılmış birinden ziyade <i class="calibre4">geriye kalmış tek kişi </i> olduğu sonucuna vardım. Olaydan sağ çıkmış</p>
<p class="calibre1">tek bir insan vardı. </p>
<p class="calibre1">Koridorun sonuna kadar gidip soldaki kapıyı çaldım. Önce hafitçe, sonra daha sertçe. İçerideki insanı korkutmamak için kapıyı yavaşça açtım. </p>
<p class="calibre1">Karşımda dar yataklı, dar bir oda buldum. Yatakta tamamen giyinik olarak yatan kadının bir kolu sargılıydı. Başı pencereden tarafa dönük durduğu için sadece profilini görebiliyordum. </p>
<p class="calibre1">Yine de onu hemen tanıdım. Denna. </p>
<p class="calibre1">Herhalde bir ses çıkardım, çünkü Denna dönüp bana baktı. Gözleri kocaman açıldı ve bu sefer nutku tutulan o oldu. </p>
<p class="calibre1">“Başının dertte olduğunu duydum,” dedim hiçbir şey yokmuş gibi. </p>
<p class="calibre1">“Ve hemen yardımına koştum.” </p>
<p class="calibre1">Denna faltaşı gibi açık duran gözlerini kıstı. “Yalan söylüyorsun,” </p>
<p class="calibre1">dedi dudaklarını muzipçe kıvırarak. </p>
<p class="calibre1">“Evet,” diye itiraf ettim. “Ama hoş bir yalan.” Odaya girip kapıyı arkamdan usulca örttüm. “Yine de bilseydim gelirdim.” </p>
<p class="calibre1"><a id="650"></a>650/853</p>
<p class="calibre1">“Öyle bir haber aldıktan sonra herkes gelir,” diye belirtti. “Ama sorun çıktığım bilmeden gelmek her babayiğidin harcı değildir.” </p>
<p class="calibre1">Doğrulup oturdu ve bacaklarını yatağın yanından sarkıtarak bana doğru döndü. </p>
<p class="calibre1">Daha yakından bakınca kolundaki sargıya ilaveten şakağının üzerinde bir morluk olduğunu fark ettim. Ona doğru bir adım daha attım. </p>
<p class="calibre1">“İyi misin?” diye sordum. </p>
<p class="calibre1">“Hayır,” dedi açık açık. “Ama çok daha kötü olabilirdim.” Dengesini sağlayabileceğinden emin değilmiş gibi yavaşça ayağa kalktı. İhtiyatla attığı iki adımdan sonra güveni yerine geldi. “Tamam, yürüyebiliyor-um. Hadi buradan gidelim.” </p>
<p class="calibre1"><a id="651"></a>YETMİŞ İKİNCİ BÖLÜM</p>
<p class="calibre1"> <i class="calibre4"><b class="calibre3">Dereönü</b></i></p>
<p class="calibre1">Denna odasından çıktıktan sonra sağ yerine sola döndü. İlk başta yönünü şaşırdığını sandım, fakat beni arka taraftaki bir merdivene götürünce ortak salondan geçmek istemediğini anladım. Arka kapıya ulaştık, fakat kilitliydi. </p>
<p class="calibre1">Bu yüzden ön tarafa yöneldik. Ortak salona adımımızı atar atmaz tüm dikkatler üzerimizde toplandı. Bir fırtına bulutunun aheste azmiyle yürüyen Denna dosdoğru ön kapıya gitti. </p>
<p class="calibre1">Tam dışarı çıkacağımız sırada barın arkasındaki adam seslendi. </p>
<p class="calibre1">"Hey! Buraya bakın!” </p>
<p class="calibre1">Denna bakışlarını dümdüz ileri dikti. Çenesini sıktı ve hancıyı duymamış gibi yaparak kapıdan çıkmaya davrandı. </p>
<p class="calibre1">.. “Ben onunla ilgilenirim," dedim usulca. “Sen dışarıda bekle. Az sonra gelirim.” </p>
<p class="calibre1">Kaşları çatık hancının durduğu yere gittim. “O kuzenin miymiş?” di-ye sordu. “İnzibat gidebileceğinizi söyledi mi?” </p>
<p class="calibre1">“Hiçbir şey bilmek istemediğini sanıyordum,” dedim. “İstemiyorum. </p>
<p class="calibre1">Ama kızın oda ve yeme içme ücretleri var. Üstelik onun için doktor da çağırmıştım.” </p>
<p class="calibre1">Hancıya sert gözlerle baktım. “Bu kasabada yarım peniden daha pahalı bir doktor varsa ben de Vintas Kralı’yım.” </p>
<p class="calibre1">“Yarım talent masraf yaptım,” diye üsteledi. “Sargı bezleri bedava verilmiyor. Hem o uyurken başında bir kadın beklettim.” </p>
<p class="calibre1">Adamın o kadar masraf yaptığından ciddi şüphelerim vardı, fakat inzibatla başımın belaya girmesini istemediğim kesindi. İşin aslı hiçbir gecikmeye sıcak bakmıyordum. Denna’nın huyunu bildiğim için onu bir dakikadan fazla gözden kaybedecek olursam sabah sisi gibi kaybolup gideceğinden korkuyordum. </p>
<p class="calibre1">Kesemden beş mangır çıkartıp bara yaydım. “Felaketten sadece fırsatçılar fayda sağlarlar,” diye bir laf edip oradan ayrıldım. </p>
<p class="calibre1"><a id="652"></a>652/853</p>
<p class="calibre1">Denna’yı bir at bağlama direğine yaslanmış halde dışarıda beklerken bulunca içim rahatladı. Gözlerini kapamış, yüzünü güneşe vermişti. </p>
<p class="calibre1">Halinden hoşnut bir şekilde iç geçirip yaklaşan ayaklarımın sesine doğru döndü. </p>
<p class="calibre1">“Hep bu kadar kötü müydü?” diye sordum. </p>
<p class="calibre1">“İlk başta iyi davrandılar,” diye itiraf etti, sargılı koluyla hanı işaret ederek. “Ama yaşlı bir kadın ikide bir gelip beni kontrol etti.” Kaşlarını çattı ve koyu renkli uzun saçlarını arkaya doğru savurarak şakağından başlayıp saçlarının hizasına kadar uzanan bir morluğu gözler önüne serdi. “Öylelerini bilirsin. Kedi kıçı gibi bir ağzı olan, iffetine düşkün o kız kurularından biriydi.” </p>
<p class="calibre1">Dayanamayıp bir kahkaha attım. Denna’nın bu tepkim karşısındaki beklenmedik tebessümü bir bulutun arkasından yüzünü gösteren</p>
<p class="calibre1">güneş gibiydi. “Bana tuhaf tuhaf bakıyordu. Sanki diğerleriyle beraber ölmeyerek ayıp etmişim gibi. Sanki tüm bunlar benim suçummuş</p>
<p class="calibre1">gibi.” </p>
<p class="calibre1">Başını iki yana salladı. “Ama o bile kasabanın erkeklerinden iyiydi. </p>
<p class="calibre1">İnzibat elini bacağıma koydu!” Hafifçe ürperdi. “Kasaba başkanı da çıkageldi. Sağlığımı düşünürmüş gibi yapıyordu, fakat gelişinin tek sebebi beni soru yağmuruna tutmaktı. ‘Orada ne işin vardı? Neler oldu? </p>
<p class="calibre1">Ne gördün?..’” </p>
<p class="calibre1">Sesindeki öfkeyi duyunca ağzıma kadar gelen soruları öyle ani</p>
<p class="calibre1">bastırdım ki neredeyse dilimi ısırıyordum. Aslında soru sormak tabiatımda vardı. Olup bitenleri araştırmak için tepelerin eteklerine kadar yaptığım çılgınca yolculuk da cabası. </p>
<p class="calibre1">Yine de Denna’nın sesi o anda sorularıma cevap verecek durumda olmadığını bana açıkça gösterdi. Seyahat heybemi düzeltmek için omzumu silkerken aklıma bir şey geldi. “Bekle. Eşyaların. Hepsini odanda bıraktın.” </p>
<p class="calibre1">Denna’nın tereddüdü sadece bir an sürdü. “Sanırım oradaki hiçbir şey bana ait değildi,” dedi hiç düşünmemiş gibi. </p>
<p class="calibre1"><a id="653"></a>653/853</p>
<p class="calibre1">“Geri gidip bakmak istemediğinden emin misin?” </p>
<p class="calibre1">Başını sebatla iki yana salladı. “İstenmediğim yerde durmam,” diye kestirip attı. “Gereken her şeyi yoldan alabilirim.” </p>
<p class="calibre1">Sokaktan aşağı ilerlemeye başladı ve ben de yanında yürüdüm. Bir süre sonra batıya uzanan dar bir ara sokağa saptı. Yulaf demetlerinden yapılmış bir korkuluğu asmakta olan yaşlı bir kadının yanından geçtik. </p>
<p class="calibre1">Korkuluğun basit bir saman şapkası' ve çuval bezinden bir pantolonu vardı. “Nereye gidiyoruz?” diye sordum. </p>
<p class="calibre1">“Mauthenler’in çiftliğinde bir şeylerimin kalıp kalmadığına</p>
<p class="calibre1">bakacağım,” dedi. “Onun ardından önerilere açığım. Beni bulmadan önce sen nereye gidiyordun?” </p>
<p class="calibre1">“Aslına bakarsan ben de Mauthenler’in çiftliğine gidecektim.” </p>
<p class="calibre1">Denna beni göz ucuyla süzdü. “Pekala. Kasabadan sadece bir buçuk kilometre uzakta. Güneş batmadan epey önce oraya varırız.” Trebon’un çevresindeki arazi engebeliydi ve kayalıklarla bölünen gür or-manlarla kaplıydı. Ama bazen yol bir virajı dönüyor ve ağaçların arasında ya da uçurumlarla çevrili vadilerin içinde kalmış altın sarısı başaklarla dolu küçük, göz alıcı bir tarlayla karşılaşıyordunuz. Üstleri başları tahıl kabuklarıyla kaplı çiftçiler ve ırgatlar bu tarlalarda çalışıyorlar, hasadın daha saatlerce süreceğim bilmekten doğan yorgun bir ahestelikle hareket ediyorlardı. </p>
<p class="calibre1">Yürümeye başlayalı henüz bir dakika olmuşken arkamızdan ku-</p>
<p class="calibre1">lağıma tanıdık gelen toynak sesleri duydum. Dönüp bakınca yolda sarsılarak ilerleyen küçük, üstü açık bir at arabası gördüm. Yol tek bir arabanın bile zar zor geçebileceği kadar genişti, o yüzden Denna ile ben otların arasına girdik. Dizginleri ellerinde tutan bitkin haldeki çiftçi, kambur oturduğu yerden bizi kuşkuyla süzdü. </p>
<p class="calibre1">“Mauthenler’in çiftliğine gidiyoruz,” diye adama seslendi Denna. </p>
<p class="calibre1">“Bizi götürür müsünüz?” </p>
<p class="calibre1">Adam bize sert gözlerle baktı, sonra başıyla arabanın arkasını işaret etti. “Dereönü’nün oraya gidiyorum. Oradan sonra yürürsünüz.” </p>
<p class="calibre1"><a id="654"></a>654/853</p>
<p class="calibre1">Denna ile ben hemen arabaya çıktık ve yüzümüzü arka tarafa çevirip ayaklarımızı kasadan sarkıtarak oturduk. Az öncekinden daha hızlı ilerlediğimiz söylenemezdi, ama ikimiz de oturarak gitmekten</p>
<p class="calibre1">memnunduk. </p>
<p class="calibre1">Sessizlik içinde yol aldık. Denna’nın çiftçinin yanındayken konuş-</p>
<p class="calibre1">mak istemediği anlaşılıyordu ve ben de bu fırsatı, olup bitenleri gözden geçirmek için değerlendirdim. Kasabaya yaptığım yolculuk sırasında gerekli bilgileri almak için görgü tanıklarına her ne yalan gerekiyorsa söylemeyi planlamıştım. Fakat ortada tek bir tanığın bulunması, onun da Denna olması işimi zorlaştırıyordu. Ona yalan söylemeyi arzulamasam bile gereğinden fazla şey anlatmak gibi bir riske girmeye de karşıydım. İstediğim son şey Chandrialılar hakkında saçma sapan öykülerle onu deli olduğuma inandırmaktı. </p>
<p class="calibre1">İşte bu yüzden sessiz sedasız oturduk. Ona yakın durmak bile hoştu. </p>
<p class="calibre1">Kolu sargılı ve gözü morarmış bir kızın güzel görünemeyeceğini düşünebilirsiniz, fakat Denna güzel görünüyordu. Gökteki ay kadar güzeldi; belki kusursuz değildi ama mükemmeldi. </p>
<p class="calibre1">Çiftçi konuşarak kafamdaki düşünceleri dağıttı. “İşte Dereönü.” </p>
<p class="calibre1">Etrafıma bakındığımda dere falan göremedim. Yazık da oldu, zira serin bir su içip elimi yüzümü yıkamaya hayır demezdim; At sırtında saatler süren zorlu yolculuk beni ter ve at kokusu içinde bırakmıştı. </p>
<p class="calibre1">Çiftçiye teşekkür edip arabadan aşağı atladık. Denna beni tepenin eteklerinde uzanan, ağaçların ve kimi yerlerde koyu renkli aşınmış</p>
<p class="calibre1">kayalıkların arasından geçen dolambaçlı bir yolda yürüttü. Taver-nadaki haline kıyasla daha güçlü görünmesine rağmen gözlerini yolda tutuyor, halen dengesine güvenemiyormuş gibi adımlarını dikkatle atıyordu. </p>
<p class="calibre1">Ansızın bir şey hatırladım. “Notunu aldım,” dedim katlı kâğıt</p>
<p class="calibre1">parçasını pelerinimdeki bir cepten çıkartarak. “Onu ne zaman</p>
<p class="calibre1">bırakmıştın?” </p>
<p class="calibre1">“Neredeyse iki dönü önce.” </p>
<p class="calibre1"><a id="655"></a>655/853</p>
<p class="calibre1">Yüzümü ekşittim. “Daha geçen gece elime geçti.” </p>
<p class="calibre1">Denna kendi kendine kafa salladı. “Sen randevumuza gelmeyince</p>
<p class="calibre1">endişelendim. Notun düştüğünden ya da okunamayacak kadar</p>
<p class="calibre1">ıslandığından korktum.” </p>
<p class="calibre1">“Son zamanlarda odama pencereden girmedim, hepsi o,” dedim. </p>
<p class="calibre1">Denna umursamazca omuz silkti. “Aslında notu oraya bırakmakla</p>
<p class="calibre1">budalalık ettim.” </p>
<p class="calibre1">Bir şeyler söylemek, Eolian’da Fela’nın niçin bana bir pelerin verdiğini açıklamak istiyordum. Fakat aklıma hiçbir şey gelmedi. “Öğle yemeğini kaçırdığım için üzgünüm.” </p>
<p class="calibre1">Denna keyifli bir ifadeyle başını kaldırdı. “Deoch bir yangına yakalandığını</p>
<p class="calibre1">falan</p>
<p class="calibre1">söyledi. </p>
<p class="calibre1">Seni</p>
<p class="calibre1">gördüğünde</p>
<p class="calibre1">perişan</p>
<p class="calibre1">bir</p>
<p class="calibre1">haldeymişsin.” </p>
<p class="calibre1">“Öyleydim,” dedim. “Ama yangından çok seni göremediğim için.” </p>
<p class="calibre1">Gözlerini yuvarladı. “Üzüntüden  <i class="calibre4">kahrolduğundan </i> eminim. Yine de bana bir iyilik yapmış oldun. Orada içim içimi yiyerek yapayalnız otururken...” </p>
<p class="calibre1">“Üzgün olduğumu söyledim ya.” </p>
<p class="calibre1">"... yaşlıca bir beyefendi yanıma geldi. Bir süre sohbet edip birbirimizi tanıdık.” Omuz silkti ve utangaç denebilecek bir ifade takınarak beni göz ucuyla süzdü. “O zamandan beri onunla sık sık buluşuyorum. </p>
<p class="calibre1">İşler yolunda giderse sanırım sene sonu gelmeden hamim olacak.” </p>
<p class="calibre1">“Sahi mi?” derken yüreğime soğuk su serpilmiş gibiydi. “Bu harika ve geç kalmış bir haber. Peki adam kim?” </p>
<p class="calibre1">Denna başını iki yana sallarken koyu renk saçları yüzünün etrafına döküldü. “Söyleyemem. Adam kafayı mahremiyetle bozmuş. Bir dönü boyunca gerçek ismini söylemedi bile. Sonradan verdiği adın doğru olup olmadığını hâlâ bilmiyorum.” </p>
<p class="calibre1">“Kim olduğundan emin değilsen,” dedim yavaşça, “zengin bir beyefendi olduğunu nereden biliyorsun?” </p>
<p class="calibre1"><a id="656"></a>656/853</p>
<p class="calibre1">Budalaca bir soruydu, ikimiz de cevabı biliyorduk, ama Denna yine de söyledi. “Para. Giyim. Duruş.” Omuz silkti. “Zengin bir tüccardan başka bir şey değilse bile benim için iyi bir hami olur.” </p>
<p class="calibre1">“Ama harika bir hami olmaz. Tüccar aileleri soylular kadar istikrarlı değildir ve...” </p>
<p class="calibre1">"... isimleri aynı ağırlığı taşımaz,” diye bilgiç bir edayla omuz silkerek cümlemi tamamladı. “Yarım somun ekmek hiç yoktan iyidir. </p>
<p class="calibre1">Ve ben ekmek yiyememekten bıktım usandım.” İç geçirdi. “Onu ka-falamak için çok uğraştım, ama o kadar ürkek ki. Aynı yerde iki kez buluşmuyoruz ve asla başkalarının yanında görüşmüyoruz. Bazen benimle görüşeceğini söylemesine rağmen randevuya gelmiyor. Hoş, </p>
<p class="calibre1">böyle şeyler benim için yeni sayılmaz...” </p>
<p class="calibre1">Ayağının altındaki bir taş kayınca Denna sendeledi. Hemen onu tutmaya davrandım ve o da düşmeden önce kolumla omzumdan destek</p>
<p class="calibre1">aldı. Bir anlığına birbirimize yaslandık. Tekrar dengesini sağlarken bedenime değen bedeninin fazlasıyla farkındaydım. </p>
<p class="calibre1">Doğrulmasına yardım ettim ve birbirimizden ayrıldık. Yine de o noktadan sonra elini hafifçe kolumda tuttu. Oraya vahşi bir kuş konmuş da onu ürkütüp kaçırmaktan ölesiye korkuyormuşum gibi adımlarımı ağır ağır atar oldum. </p>
<p class="calibre1">Kısmen ona destek olmak için, kısmen de daha bariz sebeplerden dolayı kolumu ona dolamayı düşündüm. Lâkin bu fikirden çabucak vazgeçtim. Bacağına inzibatın dokunduğunu söylerken yüzünde beliren ifadeyi hâlâ net biçimde hatırlıyordum. Bana da aynı tepkiyi verirse ne yapardım? </p>
<p class="calibre1">Erkekler Denna’nın başına üşüşmeye pek meraklıydılar ve</p>
<p class="calibre1">yaptığımız sohbetler sayesinde onlardan ne kadar bezdiğini biliyordum. Onlarınkilerle aynı hataları yapmayı göze alamazdım. Tedbirli davranmak ve Denna’yı gücendirme riskine hiç girmemek en iyisiydi. </p>
<p class="calibre1">Daha önce de söylediğim gibi, korkusuz olmak ile cesur olmak</p>
<p class="calibre1">arasında büyük bir fark vardır. </p>
<p class="calibre1"><a id="657"></a>657/853</p>
<p class="calibre1">Gerisingeri kıvrılarak tepeden yukarı çıkan yolu takip etmeyi</p>
<p class="calibre1">sürdürdük. Uzun otların arasında esen rüzgar hariç etraf sessizdi. </p>
<p class="calibre1">“Demek çok gizemli biri,” dedim nazikçe, sessizliğin yakında huzursuz bir hal alacağından korkarak. </p>
<p class="calibre1">“Gizemli demek yetmez bile,” dedi Denna gözlerini yuvarlayarak. </p>
<p class="calibre1">“Bir keresinde kadının biri onun hakkında bilgi toplamam için bana para teklif etti. Salak ayağına yattım ve daha sonra bu olaydan adama bahsettiğimde ne kadar güvenilir olduğumu gösterecek bir sınavdan geçtiğimi söyledi. Başka bir seferinde birkaç kişi beni tehdit etti. </p>
<p class="calibre1">Sanırım o da başka bir sınavdı.” </p>
<p class="calibre1">Denna’nın bahsettiği adam kulağa pek tekin biri gibi gelmiyordu. </p>
<p class="calibre1">Belki de bir kanun kaçağıydı ya da ailesinden saklanıyordu. Tam bunu dile getirecekken Denna’nın bana kaygıyla baktığını fark ettim. </p>
<p class="calibre1">Paranoyak bir soylunun kaprislerine katlandığını düşünerek onu eskisi gibi görmeyeceğimden çekiniyordu. </p>
<p class="calibre1">Yaşamımdaki tüm zorluklara rağmen Denna’nınkinin hiç şüphesiz</p>
<p class="calibre1">daha zor olduğuna yönelik Deoch’la yaptığım sohbeti düşündüm. </p>
<p class="calibre1">Güçlü bir soylunun hamiliğini kazanmak için nelere katlanırdım? </p>
<p class="calibre1">Bana lavta telleri için para verecek, beni giydirip besleyecek, beni Ambrose gibi vicdansız piç kurularından koruyacak birini bulmak için neleri göze alırdım? </p>
<p class="calibre1">Dilimin ucuna kadar gelen sözleri yutup ona bilgiç bir ifadeyle sırıt-tım. “Umarım bunca zahmetine değecek kadar zengindir,” dedim. </p>
<p class="calibre1">“Çuvallar dolusu paradan bahsediyorum.” </p>
<p class="calibre1">Ağzının</p>
<p class="calibre1">köşesi</p>
<p class="calibre1">yukarı</p>
<p class="calibre1">doğru</p>
<p class="calibre1">hafifçe</p>
<p class="calibre1">kıvrıldı. </p>
<p class="calibre1">Kendisini</p>
<p class="calibre1">eleştirmediğime sevindiği için vücudunun gevşediğini hissettim. </p>
<p class="calibre1">“Bilsem de sana söyleyemem,” derken gözlerindeki parıltı  <i class="calibre4">evet</i> diyordu. </p>
<p class="calibre1">“Zaten burada bulunmamın sebebi o,” diye devam etti Denna. </p>
<p class="calibre1">“Benden bu düğüne katılmamı istedi. Düğün beklediğimden çok daha kırsal çıktı, ama yine de...” Soyluların anlam verilemez isteklerinden</p>
<p class="calibre1"><a id="658"></a>658/853</p>
<p class="calibre1">dem vururcasına omuz silkti. “Müstakbel hamimin de orada olacağını sanıyordum...” Aniden durup güldü. “Müstakbel lafı kulağa ne kadar da saçma geliyor.” </p>
<p class="calibre1">“Bir isim uydur gitsin,” diye tavsiye verdim. </p>
<p class="calibre1">“Sen uydur,” dedi. “Üniversite’de size isimler hakkında eğitim ver-miyorlar mı?” </p>
<p class="calibre1">“Annabelle,” diye önerdim. </p>
<p class="calibre1">“Potansiyel hamime Annabelle diyecek değilim,” dedi gülerek. “Bol-para Dükü.” </p>
<p class="calibre1">“Çok fesatsın. Tekrar dene.” </p>
<p class="calibre1">“Hoşuna giden bir tane duyunca söyle... Fesat Federick. Frank. Feran. Forue. Fordale...” </p>
<p class="calibre1">Birlikte tepenin geri kalanını tırmanırken başını iki yana sallayıp durdu. Nihayet zirveye vardığımızda rüzgar hızla esiverdi. Denna dengesini sağlamak için koluma tutundu. Ben de havadaki tozlardan ve yapraklardan korunmak için elimle gözlerimi örttüm. Rüzgar bir yaprağı dosdoğru ağzıma sokunca şaşkın bir halde öksürüp tıksırdım. </p>
<p class="calibre1">Denna bu durumu epey komik buldu. “Peki,” dedim yaprağı ağzım-</p>
<p class="calibre1">dan çıkartırken. San renkli yaprak bir mızrak başına benziyordu. </p>
<p class="calibre1">“Rüzgar bizim yerimize karar verdi. Lord Karaağaç.” </p>
<p class="calibre1">“Lord Dişbudak olmadığından emin misin?” diye sordu yaprağı inceleyerek. “İkisi sık sık birbirine karıştırılır.” </p>
<p class="calibre1">“Tadı karaağaç gibi,” dedim. “Hem dişbudak kadınsı bir sözcük.” </p>
<p class="calibre1">Denna ciddiyetle kafa salladı, fakat gözlerinin içi gülüyordu. </p>
<p class="calibre1">“Karaağaç olsun bakalım.” </p>
<p class="calibre1">Tepenin zirvesini aşıp ağaçların arasından çıktığımız zaman rüzgar yine hızlanarak bizi döküntü yağmuruna tuttu. Denna homurdanıp gözlerini ovuşturarak benden bir adım uzaklaştı. O âna kadar kolumu tuttuğu yer ansızın çok soğuk geldi. </p>
<p class="calibre1"><a id="659"></a>659/853</p>
<p class="calibre1">“Kahretsin,” dedi yüzünü ovuşturmayı sürdürerek. “Gözlerime</p>
<p class="calibre1">saman tozu kaçtı.” </p>
<p class="calibre1">“Saman tozu değil,” dedim tepenin aşağısına bakarak. On beş metre kadar ötede, herhalde bir zamanlar Mauthenler’in çiftliği olan bir dizi yanmış bina duruyordu. “Kül.” </p>
<p class="calibre1">Denna'yı rüzgarı ve çiftliğin manzarasını kesen küçük bir ağaç koruluğuna götürdüm. Ona su şişemi verdim ve devrik bir ağacın üstüne oturduk. Denna yüzünü yıkadı. </p>
<p class="calibre1">“Bak,” dedim tereddüt ederek, “oraya gitmene gerek yok. Eşyalarını nereye bıraktığını söylersen ben onları senin yerine ararım.” Gözlerini biraz kıstı. “Duyarlı mı, yoksa küçümseyici mi davrandığını</p>
<p class="calibre1">anlayamıyorum.” </p>
<p class="calibre1">“Dün gece ne gördün bilmiyorum. Bu yüzden ne kadar nezaket</p>
<p class="calibre1">göstermem gerektiğini kestiremiyorum.” </p>
<p class="calibre1">“Genelde nezakete pek ihtiyaç duymam,” dedi kısaca. “Kızarıp boz-aran bir papatya olduğum söylenemez.” </p>
<p class="calibre1">“Papatyalar kızarıp bozarmaz,” dedim. </p>
<p class="calibre1">Denna kızarmış gözlerini kırpıştırarak bana baktı. </p>
<p class="calibre1">“Herhalde ‘kapanan menekşeleri’ veya ‘yüzü kızaran genç kızlan’</p>
<p class="calibre1">düşündün. Her halükarda papatyalar beyazdır. Kızarmaları mümkün değildir...” </p>
<p class="calibre1">“Bak bu sözlerin küçümseyiciydi,” dedi dobra dobra. “Küçümsemen-in nasıl bir şey olduğunu anlamanı istedim,” dedim. “Kıyaslama yap-abilmen için. Böylelikle duyarlı davrandığım zaman başka bir şeyle karıştırmazsın.” </p>
<p class="calibre1">Bir süre bakıştık. Sonunda Denna başını başka tarafa çevirip gözlerini ovuşturdu. “Haklısın,” diye itiraf etti. Kafasını geriye atıp yüzüne biraz daha su çarptı ve gözlerini hızla kırpıştırdı. </p>
<p class="calibre1">“Fazla bir şey görmedim,” dedi yüzünü gömleğinin koluyla kur-</p>
<p class="calibre1">ularken. “Düğünden önce şarkı söyledim. Konuklar yemeğe oturmaya</p>
<p class="calibre1"><a id="660"></a>660/853</p>
<p class="calibre1">hazırlanırlarken bir kez daha sahne aldım.” Gülümsedi. “Lord</p>
<p class="calibre1">Karaağaç’ın çıkagelmesini bekliyordum, ama onun hakkında soru</p>
<p class="calibre1">soramayacağımın da farkındaydım. Yine sınanıyor olabilirdim.” </p>
<p class="calibre1">Kaşlarını çatarak biraz duraksadı. “Bana verdiği bir tür işaret var. </p>
<p class="calibre1">Yakınlarda olduğu zaman bunu bilmemi sağlıyor. Neyse, müsaade istedim ve onu ahırın yanında buldum. Bir süreliğine ormana girdik ve bana bazı sorular sordu. Düğünde kimlerin olduğu, konukların sayısı, neye benzedikleri gibi şeyler.” Kısa bir süreliğine dalgın gözüktü. </p>
<p class="calibre1">“Şimdi düşünüyorum da sanırım asıl sınav oydu. Ne kadar iyi bir gö-</p>
<p class="calibre1">zlemci olduğumu anlamak istemişti.” </p>
<p class="calibre1">“Herif kulağa bir casus gibi geliyor,” diye mırıldandım. </p>
<p class="calibre1">Denna omuz silkti. “Yarım saat kadar gezinerek sohbet ettik. Sonra bir şey duyduğunu söyleyip benden orada beklememi istedi. Çiftlik evine doğru yürüyüp gitti ve bir süre ortalarda gözükmedi.” </p>
<p class="calibre1">“Ne kadar bir süre?” </p>
<p class="calibre1">“On dakika?” Omuz silkti. “Birini beklerken zaman nasıl geçer bilirsin. Etraf karanlıktı. Ayrıca üşüyordum ve acıkmıştım.” Ellerini gövdesine dolayarak biraz öne eğildi. “Tanrım, şimdi de açım. </p>
<p class="calibre1">Keşke...” </p>
<p class="calibre1">Seyahat heybemden bir elma çıkarıp ona verdim. Kan kadar kırmızı elmalar tatlı, kütür kütür ve göz alıcıydı. Yıl boyunca hayalini kurduğunuz, ama sadece sonbaharın birkaç haftasında yiyebildiğiniz cinsten meyvelerdi. </p>
<p class="calibre1">Denna bana meraklı gözlerle baktı. “Eskiden sık sık yolculuk ederdim,” diye açıkladım, bir tane de kendime çıkartarak. “Ve sık sık da acıkırdım. Bu yüzden yanımda hep yiyecek bir şeyler taşırım. Bu akşam kamp kurduğumuzda sana doğru düzgün bir yemek</p>
<p class="calibre1">hazırlayacağım.” </p>
<p class="calibre1">“Vay be, yemek hazırlamasını da bilirmiş...” Elmadan bir ısırık aldı ve kolay yutmak için üzerine bir yudum su içti. “Neyse, kulağıma bazı bağrışmalar çalındı, bu yüzden çiftliğe doğru yürüdüm. Bir yarın</p>
<p class="calibre1"><a id="661"></a>661/853</p>
<p class="calibre1">arkasından çıkarken çığlıkları ve bağrışmaları açıkça işittim. Biraz daha yaklaşınca burnuma duman kokusu geldi. Ağaçların arasından alevlerin ışığını gördüm ve...” </p>
<p class="calibre1">“Alevler ne renkti?” diye sordum, ağzım elmayla dolu olarak. Denna yüzünde aniden beliren kuşkulu bir ifadeyle bana baktı. “Bunu niye sordun?” </p>
<p class="calibre1">“Üzgünüm, sözünü kestim,” dedim lokmamı yutarak. “Öykünü bitir. </p>
<p class="calibre1">Daha sonra açıklarım.” </p>
<p class="calibre1">“Epey konuştum,” dedi bana. “Ama sen dünyanın bu ufacık köşes-</p>
<p class="calibre1">inde ne aradığına dair tek kelime bile etmedin.” </p>
<p class="calibre1">“Üniversite’deki hocaların kulağına bazı garip söylentiler çalınmış. </p>
<p class="calibre1">Duyduklarının doğru olup olmadığını öğrenmem için beni buraya</p>
<p class="calibre1">gönderdiler,” dedim. Bu yalanı söylerken hiç tereddüt edip zorlanmamıştım. Aslında önceden planladığım bir şey değildi; öylece aklıma gelivermişti. Ani bir karar almak zorunda kalmıştım ve Chandrialılara yönelik arayışımı açıkça dile getirmek istemiyordum. Denna’nın bana zırdeli gözüyle bakmasına katlanamazdım. </p>
<p class="calibre1">“Üniversite sahiden de böyle şeylerle ilgileniyor mu?” diye sordu Denna. “Ben sadece oturup kitap okuduğunuzu sanıyordum.” </p>
<p class="calibre1">“Okuruz,” diye kabul ettim. “Ama tuhaf söylentiler duyduğumuz zaman içimizden bazıları gidip neler olduğunu öğrenir. İnsanlar batıl in-ançlara kapıldıklarında Üniversiteye bakıp şöyle düşünürler:  <i class="calibre4">Kimler</i> <i class="calibre4">yanma bile yaklaşılmaması gereken karanlık güçlerle uğraşır? </i></p>
<p class="calibre1"> <i class="calibre4">Kimleri cayır cayır yanan kocaman bir ateşe atmalıyız?” </i></p>
<p class="calibre1">“Demek sen bu tür işlere sık sık kalkışıyorsun?” Yarısı yenmiş elmayı tutan eliyle bir hareket yaptı. “Yani olayları araştırıyorsun?” </p>
<p class="calibre1">Başımı iki yana salladım. “Bir hocayla tartıştım. O da bu seyahat için benim seçildiğimden emin oldu.” </p>
<p class="calibre1">Ayaküstü uydurduğum düşünülürse hiç de fena bir yalan söyle-</p>
<p class="calibre1">memiştim. Hattâ bazı kısımları doğru olduğu için, Denna meseleyi sağda solda soruşturmadığı müddetçe yalanımı asla anlayamazdı. </p>
<p class="calibre1"><a id="662"></a>662/853</p>
<p class="calibre1">Gerektiğinde harika bir yalancıyımdır. Bu pek ulvi bir hüner sayılmasa da işe yaradığı kesindir. Oyunculuk ve masalcılıkla da yakından il-gilidir. Ben bunların üçünü birden gerçek bir usta olan babamdan öğrenmiştim. </p>
<p class="calibre1">“Yok devenin nalı,” dedi Denna sakin bir sesle. </p>
<p class="calibre1">Dişlerim yarı yarıya elmama gömülü vaziyette kalakaldım. Meyven-in kırmızı kabuğunda beyaz izler bırakarak onu ağzımdan çektim. </p>
<p class="calibre1">“Affedersin?” </p>
<p class="calibre1">Omuz silkti. “Bana doğruyu söylemek istemiyorsan sorun değil. </p>
<p class="calibre1">Ama beni kandırmak ya da etkilemek gibi olmadık bir sebeple kafandan hikâyeler uydurma.” </p>
<p class="calibre1">Anlık bir tereddüde kapıldım, sonra derin bir nefes alıp verdim. </p>
<p class="calibre1">“Sana niçin burada bulunduğuma dair yalan söylemek istemiyorum,” </p>
<p class="calibre1">dedim. “Ama doğruyu söylersem hakkımda ne düşüneceğinden</p>
<p class="calibre1">endişeleniyorum.” </p>
<p class="calibre1">Denna’nın koyu renkli gözleri düşünceli bakıyor, hiçbir şey açık etmiyordu. “Pekala,” dedi nihayet, kafasını neredeyse fark edilemeyecek şekilde sallayarak. “İşte buna inandım.” </p>
<p class="calibre1">Elmasından bir ısırık daha aldı. Lokmasını çiğnerken gözlerimin içine bakarak beni uzun uzadıya süzdü. Dudakları nemli ve elmadan daha kırmızıydı. “Bazı söylentiler duydum,” dedim nihayetinde. “Ve burada neler olduğunu öğrenmek istiyorum. Hepsi bu. Cidden.” “Bak, Kvothe. Üzgünüm.” Denna iç geçirip bir elini saçlarında gezdirdi. </p>
<p class="calibre1">“Seni bu kadar zorlamamalıydım. Neden burada bulunduğun üstüme vazife değil. Sır saklamanın nasıl bir şey olduğunu iyi bilirim.” </p>
<p class="calibre1">İşte o zaman her şeyi ona anlatmak istedim. Ailem, Chandrialılar, siyah gözlere ve kâbus gibi bir tebessüme sahip adam... Ama böyle bir şeyin yalanı yakalanmış bir çocuğun çaresizliği olarak an-laşılacağından korktum. Onun yerine korkakça davranarak sessiz kaldım. “Öyle yaparsan gerçek aşkını asla bulamazsın,” dedi Denna. </p>
<p class="calibre1">Şaşkın bir halde düşüncelerimden sıyrıldım. “Pardon, ne?” “Elmanın</p>
<p class="calibre1"><a id="663"></a>663/853</p>
<p class="calibre1">göbeğini diyorum,” dedi neşeli bir sesle. “Önce dışını, sonra da alttan üste kadar tüm göbeğini yedin. Daha önce hiç böyle yapan birini görmemiştim.” </p>
<p class="calibre1">“Eski bir huy,” diye geçiştirdim, ona gerçeği söylemek istemeyerek. </p>
<p class="calibre1">Hayatımda elmanın sadece göbeğini bulabildiğim, bulduğum zaman da onu afiyetle mideme indirdiğim bir dönem geçirmiştim. “Daha önce ne demek istedin?” </p>
<p class="calibre1">“Hiç o oyunu oynamadın mı?” deyip kendi elmasının göbeğini</p>
<p class="calibre1">havaya kaldırdı ve sapını iki parmağıyla kavradı. “Bir harf düşünüp sapı çevirirsin. Sap yerinde kalırsa başka bir harf düşünüp yeniden çevirirsin. Sap koptuğu zaman...” Onunki koptu. “... gönül vereceğin insanın adının ilk harfini bulmuş olursun.” </p>
<p class="calibre1">Elimdeki, minicik kalmış elmaya baktım. Tutup çevirecek kadar</p>
<p class="calibre1">büyük değildi. Son lokmayı da yiyip sapım bir kenara attım. “Anlaşılan ben daima aşksız kalmaya mahkumum.” </p>
<p class="calibre1">“İşte yine altı sözcük ettin,” dedi gülümseyerek. “Hep bunu</p>
<p class="calibre1">yaptığının farkında mısın?” </p>
<p class="calibre1">Neyden bahsettiğini anlamak için bir dakika düşünmem gerekti, </p>
<p class="calibre1">fakat karşılık vermeme fırsat kalmadan Denna konuyu değiştirdi. </p>
<p class="calibre1">“Çekirdeklerin zararlı olduğunu duymuştum. İçlerinde arsenik</p>
<p class="calibre1">varmış.” </p>
<p class="calibre1">“O sadece boş bir inanç,” dedim. Kumpanyamızla beraber yolculuk ettiği günlerde Ben’e sorduğum on bin sorudan biriydi bu. “Elma çekirdeklerinde arsenik değil siyanür bulunur. Ama o kadar az</p>
<p class="calibre1">miktardadır ki kovalar dolusu yemediğin müddetçe zararı dokunmaz.” </p>
<p class="calibre1">“Oh.” Denna elmasının geri kalanına kuşkulu bir bakış attı, sonra o da elmanın göbeğini alttan üste doğru yemeye koyuldu. </p>
<p class="calibre1">“Ben kabaca sözünü kesmeden önce Lord Karaağaç’a neler</p>
<p class="calibre1">olduğunu anlatıyordun,” diye elimden geldiğince nazik bir üslupla konuyu yeniden açtım. </p>
<p class="calibre1"><a id="664"></a>664/853</p>
<p class="calibre1">Denna omuz silkti. “Anlatacak fazla bir şey kalmadı. Yangını</p>
<p class="calibre1">gördüm, yaklaştım, daha başka bağrışlar ve patırtılar duydum...” </p>
<p class="calibre1">“Peki ya alevler?” </p>
<p class="calibre1">Tereddüt etti. “Maviydi.” </p>
<p class="calibre1">İçimi karamsar bir beklentinin kapladığını hissettim: Chandrialılar hakkında bazı cevaplar almaya nihayet bu kadar yaklaşmaktan doğan bir heyecan, onlara bu kadar yakın olmaktan gelen bir korku. “Sana saldıranlar neye benziyorlardı? Ellerinden nasıl kurtuldun?” </p>
<p class="calibre1">Buruk bir kahkaha attı. “Bana kimse saldırmadı. Yangının önünde bazı suretler gördüm ve oradan tabana kuvvet kaçtım.” Sargılı kolunu kaldırıp başının yanma dokundu. “Bir ağaca toslayıp kendimden</p>
<p class="calibre1">geçmiş olmalıyım. Bu sabah kasabada uyandım. </p>
<p class="calibre1">“Buraya geri gelmek istememin bir sebebi de buydu,” dedi. “Lord Karaağaç’ın hâlâ buralarda olup olmadığını bilmiyorum. Kasabada fazladan bir ceset bulunduğuna dair bir laf edildiğini duymadım, ama kuşku uyandırmadan bu konuda soru soramazdım.” </p>
<p class="calibre1">“Üstelik öyle yapman onun da hoşuna gitmezdi,” dedim. </p>
<p class="calibre1">Denna kafa salladı. “Çenemi kapalı tutup tutmayacağımı görmek</p>
<p class="calibre1">için bu olayı da bir sınava dönüştüreceğinden hiç şüphem yok.” Bana manalı bir bakış attı. “Sınav demişken...” </p>
<p class="calibre1">“Birini bulursak şaşkınlıktan küçük dilimi yutacağım,” dedim. </p>
<p class="calibre1">“Endişelenme.” </p>
<p class="calibre1">Tedirginlikle tebessüm etti. “Sağol. Umarım hâlâ hayattadır. Onun gözüne girmek için iki dönü boyunca ter döktüm.” Su şişemden son bir yudum içip onu bana geri verdi. “Gidip etrafı bir kolaçan edelim, ne dersin?” </p>
<p class="calibre1">Denna biraz zorlanarak ayağa kalkarken ben de onu göz ucuyla izleyerek su şişemi heybeme soktum. Neredeyse bir yıldır Revir’de çalışıyordum. Denna sol şakağını hem gözü, hem de başının, kulağının üstünden saç çizgisine kadar olan kısmı moraracak bir şiddetle çarpmıştı. Sağ kolu sargılıydı ve duruşuna bakarak gövdesinin sol</p>
<p class="calibre1"><a id="665"></a>665/853</p>
<p class="calibre1">kısmında ciddi bir hasar, hattâ birkaç kırık kaburga olduğundan şüpheleniyordum. </p>
<p class="calibre1">Eğer tüm bunlara bir ağaç yol açmışsa, o ağaç sahiden de çok abes bir şekle sahip olmalıydı. </p>
<p class="calibre1">Yine de düşüncelerimi dile getirmedim. Denna’ya baskı yapmadım. </p>
<p class="calibre1">Nasıl yapabilirdim ki? Ben de sır saklamanın nasıl bir şey olduğunu iyi biliyordum. </p>
<p class="calibre1">Çiftlik hiç de düşündüğüm kadar ürkütücü çıkmadı. Ahır bir kül ve kalas yığınından başka bir şey değildi. Su yalağının yanında kömür olmuş bir değirmen duruyordu. Rüzgar değirmeni döndürmeye çalışsa da sadece üç kanadı kaldığı için yapı ileri geri sallanmaktan başka bir şey yapmıyordu. </p>
<p class="calibre1">Ortalıkta hiç ceset yoktu. Göze yalnızca onları almak için gelmiş arabaların toprakta açtıkları derin teker izleri çarpıyordu. </p>
<p class="calibre1">“Düğünde kaç kişi vardı?” diye sordum. </p>
<p class="calibre1">“Gelin ve damat da dahil yirmi altı.” Denna ahır kalıntılarının yakınında yarısı küllere gömülü kararmış bir kalasa öylesine bir tekme attı. “İyi ki buralarda akşamları sık sık yağmur yağıyor, yoksa dağın tüm bu tarafı yanardı.” </p>
<p class="calibre1">“Kasabada süregiden bir kan davası var mıydı?” diye sordum. “Düş-</p>
<p class="calibre1">man aileler? İntikam arayışındaki başka bir talip?” </p>
<p class="calibre1">“Elbette,” dedi Denna hiç düşünmeden. “Öyle şeyler bunun gibi</p>
<p class="calibre1">küçük kasabaların olmazsa olmazıdır. Bu insanlar en ufak bir laf yüzünden bile yarım asır boyunca birbirlerine husumet beslerler.” </p>
<p class="calibre1">Başını iki yana salladı. “Ama cinayete sebep olacak kadar da değil. </p>
<p class="calibre1">Bunlar sıradan insanlardı.” </p>
<p class="calibre1">Sıradan ama varlıklı, diye geçirdim aklımdan çiftlik evine doğru yürürken. Bu yalnızca zengin bir ailenin inşa ettirebileceği türden bir evdi. Evin temelinde ve alt katında sağlam gri taşlar kullanılmıştı. Üst kat ise köşelerden taş destekli olup ağaç ve sıvadan yapılmıştı. </p>
<p class="calibre1"><a id="666"></a>666/853</p>
<p class="calibre1">Yine de çökmenin eşiğindeki duvarlar içe göçüktü. Bomboş duran pencere ve kapı pervazları isle kaplıydı. Mobilya enkazlarının ve yanık zemin kalaslarının üstüne kırık çanak çömlek parçaları saçılmıştı. </p>
<p class="calibre1">“Eşyalarını bıraktığın yer burasıysa,” dedim Denna’ya, “onları şimdiden unutsan iyi edersin. Yine de ben içeri girip bir göz atabilirim.” </p>
<p class="calibre1">“Saçmalama,” dedi. “Bina çöktü çökecek.” Parmak eklemleriyle bir kapı pervazına vurdu. Tahtadan kof bir ses çıktı. </p>
<p class="calibre1">Sesten meraklanarak bakmaya gittim. Tırnağımla kapı pervazını</p>
<p class="calibre1">kazıyınca avucum boyundaki bir kıymık neredeyse hiç direnmeden düşüverdi. “Bu keresteden çok çalı çırpıya benziyor,” dedim. “Ev için onca para harcadıktan sonra kapı pervazında niye ucuza kaçmışlar ki?” </p>
<p class="calibre1">Denna omuz silkti. “Belki de yangının ısısından olmuştur.” </p>
<p class="calibre1">Dalgın bir edayla kafa sallayıp etrafta gezinmeyi ve çevredekileri gözden geçirmeyi sürdürdüm. Kömür olmuş bir padavrayı almak için eğildiğimde hafifçe fısıldayarak bir bağ kurdum. Kollarımdan yukarı ani bir ürperti yayılırken padavranın bir kenarı alev aldı. </p>
<p class="calibre1">“İnsan böyle şeyleri her gün görmüyor,” dedi Denna. Sesi sakin çık-mıştı, fakat bu zoraki bir sakinlikti. Sanki ilgisiz görünmek konusunda büyük çaba sarf ediyordu. </p>
<p class="calibre1">Neyden bahsettiğini anlamam birkaç saniyemi aldı. Böyle basit bir sempati Üniversite’de o kadar yaygındı ki bir başkasına nasıl görüne-ceğini düşünmemiştim bile. </p>
<p class="calibre1">“Yanma bile yaklaşılmaması gereken karanlık güçlerle uğraşıyorum, hepsi o,” dedim şaka yollu, yanan padavrayı kaldırarak. “Dün geceki yangın mavi miydi?” </p>
<p class="calibre1">Denna kafa salladı. “Gaz ateşi gibiydi. Anilin’deki fenerlerin alevine benziyordu.” </p>
<p class="calibre1">Padavra sıradan bir turuncu alevle yanıyordu. Üzerinde en ufak bir mavilik yoktu, lâkin geçen gece öyle olması mümkündü. Padavrayı yere atıp çizmemle ezdim. </p>
<p class="calibre1"><a id="667"></a>667/853</p>
<p class="calibre1">Evin etrafını bir kez daha dolaştım. Bir şey beni huzursuz ediyordu, fakat bunun ne olduğunu bir türlü çıkaramıyordum. İçeri girip eve bir de öyle bakmak istedim. “Yangın o kadar da kötü değilmiş,” diye Denna’ya seslendim. “İçeride ne bırakmıştın?” </p>
<p class="calibre1">“Kötü değil miymiş?” dedi hayret içinde, evin köşesini dönerken. </p>
<p class="calibre1">“Bina içi boş bir kabuğa dönmüş.” </p>
<p class="calibre1">Parmağımla işaret ettim. “Bacanın etrafı hariç çatı hiç delinmemiş. </p>
<p class="calibre1">Bu da ikinci katın yangından fazla zarar görmediği anlamına gelir. </p>
<p class="calibre1">İçeride nelerin kalmıştı?” </p>
<p class="calibre1">“Bazı giysilerim ve Lord Karaağaç’ın benim için satın aldığı bir lir.” </p>
<p class="calibre1">“Lir mi çalıyorsun?” Şaşırmıştım. “Kaç telli?” </p>
<p class="calibre1">“Yedi. Daha yeni öğreniyorum.” Kısa ve neşesiz bir kahkaha attı. </p>
<p class="calibre1">“<i class="calibre4">Öğreniyordum. </i> Bir köy düğününe yetecek kadar iyiyim, hepsi o.” </p>
<p class="calibre1">“Yeteneğini lirle boşa harcama,” dedim. “Lir incelikten yoksun, modası geçmiş bir enstrümandır. Enstrüman seçimini kötülediğimden değil tabii,” diye çabucak ekledim. “Ama sesin lirin sağlayabileceğinden daha iyi bir eşliği hak ediyor. Yanında taşıyabileceğin düz telli bir enstrüman istiyorsan git bir yarım arp al.” </p>
<p class="calibre1">“Çok tatlısın,” dedi Denna. “Ama onu ben seçmedim. Lord Karaağaç seçti. Bir dahaki sefere ondan bir arp isterim.” Amaçsızca etrafına bakınıp iç geçirdi. “Tabii hâlâ hayattaysa.” </p>
<p class="calibre1">Evin içine bakmak amacıyla başımı boş pencerelerin birinden uzattım, fakat üstüne yaslanınca pencere pervazı kırkıverdi. "Bu da tamamen çürümüş,” dedim ellerimde dağılan tahtaya bakarak. </p>
<p class="calibre1">"Aynen öyle.” Denna beni kolumdan tutup pencereden uzaklaştırdı. </p>
<p class="calibre1">“Bina tepene yıkılmak için bekliyor. İçeri girmeye değmez. Dediğin gibi, altı üstü bir lir.” </p>
<p class="calibre1">Ona direnmedim. “Haminin cesedi içeride olabilir.” </p>
<p class="calibre1">Denna başını iki yana salladı. “Yanan binalara girip kapana kısılacak türden biri değildir.” Bana sert gözlerle baktı. “Hem içeride ne bulacağını sanıyorsun?” </p>
<p class="calibre1"><a id="668"></a>668/853</p>
<p class="calibre1">“Bilmiyorum,” diye itiraf ettim. “Ama girmezsem burada olup biten-lerle ilgili bir ipucunu başka nereden bulabilirim bilmiyorum.” "Seni buraya getiren söylentiler neydi?” diye sordu. </p>
<p class="calibre1">“Pek bir şey duymadım,” diye açıkladım, limandaki handa</p>
<p class="calibre1">konuştuğum denizciyi hatırlayarak. “Bir düğünde bazı insanlar ölmüş. </p>
<p class="calibre1">Herkes parçalanarak bez bebekler gibi etrafa saçılmış. Alevleri mavi bir yangın çıkmış.” </p>
<p class="calibre1">“Kimse parçalanmadı,” dedi Denna. “Kasabada duyduklarıma</p>
<p class="calibre1">bakılırsa cesetlerin üzerinde bıçak ve kılıç yaraları varmış, hepsi o.” </p>
<p class="calibre1">Kasabaya geldiğimden beri çakı taşıyan birini bile görmemiştim. Silaha en yakın şey çiftçilerin tarlalarda kullandıkları oraklar ve tırpan-lardı. Dönüp harap haldeki çiftlik evine tekrar baktım. Bir şeyi gözden kaçırdığımdan emindim. </p>
<p class="calibre1">“Sence burada ne yaşanmış olabilir?” diye sordu Denna. “Bilmiyorum,” cevabını verdim. “Kendimi hiçbir şey bulmamaya hazırlamıştım. </p>
<p class="calibre1">Söylentilerin nasıl abartıldığını bilirsin.” Etrafıma bakındım. “Sen doğrulamasaydm, </p>
<p class="calibre1">mavi</p>
<p class="calibre1">ateşin</p>
<p class="calibre1">dedikodudan</p>
<p class="calibre1">ibaret</p>
<p class="calibre1">olduğunu</p>
<p class="calibre1">sanırdım.” </p>
<p class="calibre1">“Onu dün gece başkaları da görmüş,” dedi Denna “Cesetleri toplamak için gelip beni bulduklarında çiftlikten hâlâ dumanlar</p>
<p class="calibre1">tütüyormuş.” </p>
<p class="calibre1">Sinirlenerek yeniden çevreme bakındım. Halen bir şeyin dikkatimden kaçtığını düşünüyor, ama bunun ne olduğunu bir türlü</p>
<p class="calibre1">çıkartamıyordum. “Olay hakkında kasabada ne düşünüyorlar?” diye sordum. </p>
<p class="calibre1">“Benimle konuşan pek olmadı,” dedi Denna buruk bir sesle. "Ama inzibat ile başkan arasında geçen konuşmayı bölük pörçük de olsa dinledim. Mavi alevler yüzünden kasabada iblis fısıltıları dolaşıyormuş. Bazıları ayak sürüyenlerin bile lafını etmiş. Sanırım bu yılki hasat festivali her zamankinden daha geleneksel geçecek. Bol bol ateş, şıra ve korkuluklar...” </p>
<p class="calibre1"><a id="669"></a>669/853</p>
<p class="calibre1">Gözlerimi bir kez daha etrafta gezdirdim. Ahırın yıkık harabesi, üç kanatlı bir yel değirmeni, içi yanıp kül olmuş bir ev... Bir şeyi gözden kaçırdığımdan emin olarak asabiyetle ellerimi saçımda gezdirdim. </p>
<p class="calibre1">Buraya gelirken bir şey... herhangi bir şey bulmayı bekliyordum. </p>
<p class="calibre1">Orada öylece dururken bunun ne kadar budalaca bir umut olduğunu fark ettim. Ne bulmayı ummuştum ki? Bir ayak izi mi? Birinin pelerininden yırtılmış bir parça kumaş mı? Üstünde hayati bir bilginin yazılı olduğu ve buruşturulup bir kenara atılmış bir not mu? Böyle şeyler sadece hikâyelerde olurdu. </p>
<p class="calibre1">Su şişemi çıkarıp dibinde kalanı içtim. “Eh, benim buradaki işim bitti,” dedim su yalağına doğru yürürken. “Peki sen ne yapmayı planlıyorsun?” </p>
<p class="calibre1">“Biraz etrafı aramam gerekiyor,” dedi Denna. “Soylu dostumun buralarda bir yerde yaralı halde yatıyor olması mümkün.” </p>
<p class="calibre1">Sonbahar yaprakları ve buğday tarlalarıyla altın sarısına boyanmış</p>
<p class="calibre1">inişli çıkışlı tepeleri, çam ve köknar ağaçlarıyla bezeli otlakları şöyle bir gözden geçirdim. Araziye yer yer yarlar ve kayalıklar serpiştirilmişti. “Burası oldukça geniş bir bölge,” dedim. </p>
<p class="calibre1">Denna bir teslimiyet ifadesiyle kafa salladı. “Yine de bir denemem lazım.” </p>
<p class="calibre1">“Yardım ister misin?” diye sordum. “Ormancılıktan biraz anlarım.” </p>
<p class="calibre1">“Ahbaplığına hayır demem,” dedi Denna. “Özellikle de bu civarda bir iblis sürüsü olduğu düşünülürse. Hem zaten güzel bir akşam ye-meği için bana söz vermiştin.” </p>
<p class="calibre1">“Doğru, verdim.” Yanmış değirmenin yanından geçip demir tulum-</p>
<p class="calibre1">baya yaklaştım. Kulpunu tutup yüklendim ve demir kulp dibinden kopuverince biraz sendeledim. </p>
<p class="calibre1">Kırık tulumba kulpuna bakakaldım. Tamamıyla pas tutmuş</p>
<p class="calibre1">göbeğinden kıpkırmızı pas tozu dökülüyordu. </p>
<p class="calibre1">Ansızın yıllar önce kumpanyamın kampına döndüğüm o geceyi</p>
<p class="calibre1">hatırladım. Dengemi sağlamak için elimi uzattığımı ve bir araba</p>
<p class="calibre1"><a id="670"></a>670/853</p>
<p class="calibre1">tekerinin sapasağlam olması gereken demir çubuklarının pas tozu halinde dağıldığını hatırladım. Kalın, sert tahtanın en ufak bir dokunuşta dağıldığını hatırladım. </p>
<p class="calibre1">“Kvothe?” Denna’nın benimkine yakın duran yüzünde endişeli bir ifade mevcuttu. “İyi misin? Tehlu aşkına, düşmeden önce gel otur. </p>
<p class="calibre1">Yaralandın mı?” </p>
<p class="calibre1">Dönüp su yalağının kenarına oturdum, fakat yalağın kalasları</p>
<p class="calibre1">ağırlığım altında çürük bir ağaç kütüğü gibi çöküverdi. Yolun geri kalanında kendimi yerçekimine bırakıp çimlere oturdum. </p>
<p class="calibre1">Denna görsün diye içi paslı tulumba kulpunu havaya kaldırdım. </p>
<p class="calibre1">Denna ona kaşlarını çatarak baktı. “O tulumba yeniydi. Gelinin babası tepenin zirvesine bir kuyu açmak için ne kadar çok para harcadığını öve öve bitiremiyordu. Kızının günde üç kez kovalarla su taşımak zorunda kalmayacağını söyleyip duruyordu.” </p>
<p class="calibre1">“Sence burada neler oldu?” diye sordum. “Doğruyu söyle.” </p>
<p class="calibre1">Şakağındaki morluk solgun cildine bariz bir tezat teşkil eden Denna etrafına bakındı. “Müstakbel hamimi aramayı bitirdikten sonra</p>
<p class="calibre1">sanırım arkama bile bakmadan buradan çekip gideceğim.” </p>
<p class="calibre1">“Bu bir cevap değil,” dedim. “Sence neler oldu?” </p>
<p class="calibre1">Yanıt vermeden önce bana uzun uzun baktı. “Kötü bir şey. Ömrüm-de hiç iblis görmedim ve bundan sonra da görmeyi beklemiyorum. </p>
<p class="calibre1">Tabii Vintas Kralını da görmedim, ama var olduğunu biliyorum.” </p>
<p class="calibre1">“Hani bir çocuk şarkısı vardır, bilir misin?” diye sordum. Denna bana aval aval bakınca şarkıyı söyledim. </p>
<p class="calibre1"> <i class="calibre4">“Şöminedeki ateş maviye çalınca, </i></p>
<p class="calibre1"> <i class="calibre4">Ne yaparsın? Ne yaparsın? </i></p>
<p class="calibre1"> <i class="calibre4">Dışarı kaçarsın. Kaçıp saklanırsın. </i></p>
<p class="calibre1"> <i class="calibre4">Parıl parıl kılıcın pas tutunca, </i></p>
<p class="calibre1"> <i class="calibre4">Ne yaparsın? Ne yaparsın? </i></p>
<p class="calibre1"> <i class="calibre4">Yapayalnız kalırsın, kaya gibi tek başına. ” </i></p>
<p class="calibre1"><a id="671"></a>671/853</p>
<p class="calibre1">Neyi ima ettiğimi anlayınca Denna’nın beti benzi attı. Kafa salladı ve nakaratı kendi kendine usulca söyledi:</p>
<p class="calibre1"> <i class="calibre4">“Hiç gördün mü bir kadın, kar kadar solgun? </i></p>
<p class="calibre1"> <i class="calibre4">Sessizce gider gelir dururlar. </i></p>
<p class="calibre1"> <i class="calibre4">Nedir planları? Nedir planları? </i></p>
<p class="calibre1"> <i class="calibre4">Chandrialılar. Chandrialılar. </i>” </p>
<p class="calibre1">Denna’yla harabolmuş çiftliğin görüş alanı dışında, sonbahar</p>
<p class="calibre1">ağaçlarının parçalı gölgelerinin altında oturduk.  <i class="calibre4">Chandrialılar. </i></p>
<p class="calibre1"> <i class="calibre4">Chandrialılar sahiden de burada bulunmuşlardı. </i> Ben hâlâ kafamı toparlamaya çalışırken Denna konuştu. </p>
<p class="calibre1">“Bulmayı beklediğin bu muydu?” </p>
<p class="calibre1">“Aradığım buydu,” dedim.  <i class="calibre4">Chandrialılar buradan gideli daha bir</i> <i class="calibre4">gün bile olmamıştı. </i>“Ama bulmayı beklemiyordum. Çocukken define arayarak toprağı kazarsın ama bir şey bulmayı beklemezsin. Veya ormanda peri avına çıkarsın, sonra elin boş dönersin. İşte onun gibi.” </p>
<p class="calibre1"> <i class="calibre4">Kumpanyamı ve buradaki düğüne katılanları öldürmüşlerdi. </i></p>
<p class="calibre1">“Imre’de sık sık seni arıyordum, hem de bulabileceğime inanmadan...” </p>
<p class="calibre1">Zırvaladığımı fark ederek lafı daha fazla uzatmadım. </p>
<p class="calibre1">Kahkaha atan Denna’nın üzerindeki gerginliğin bir kısmı kayboldu. </p>
<p class="calibre1">Gülüşünde alay değil sadece neşe vardı. “Demek beni kayıp bir hâzineye ya da bir periye benzetiyorsun, öyle mi?” </p>
<p class="calibre1">“İkisi birdensin. Gizli, değerli, çok aranan ve az bulunan.” Başımı kaldırıp ona bakarken aklım ağzımdan çıkanların hayal meyal</p>
<p class="calibre1">farkındaydı. “Sende peri kanı var.”  <i class="calibre4">Onlar gerçekti. Chandrialılar ger-</i></p>
<p class="calibre1"> <i class="calibre4">çekti. </i>“Seni aradığımda bulamıyorum. Sonra hiç beklemediğim bir an-da karşıma çıkı veriyorsun. Tıpkı gökkuşağı gibi.” </p>
<p class="calibre1">Son bir senedir kalbimde gizli bir korku barındırıyordum. Kimi zaman kumpanyamın ölümüne ve de Chandrialılara dair anıların, </p>
<p class="calibre1">dünyam başıma yıkıldıktan sonra bu duruma alışmam için beynimin yarattığı bir tür hayal olduğundan endişeleniyordum. Fakat artık</p>
<p class="calibre1"><a id="672"></a>672/853</p>
<p class="calibre1">kanıta benzer bir şeye sahiptim. Onlar gerçekti. Anılarım da öyle. Kafayı üşütmemiştim. </p>
<p class="calibre1">“Çocukken bir akşamüzeri uzun süre bir gökkuşağının peşinden</p>
<p class="calibre1">koşmuştum. Sonra da ormanda kaybolmuştum. Ailem deliye dön-</p>
<p class="calibre1">müştü. Onu yakalayabileceğimi sanmıştım. Toprağa değdiği yeri görebiliyordum. Sen de onun gibi...” </p>
<p class="calibre1">Denna koluma dokundu. Teninin sıcaklığını gömleğimin altından</p>
<p class="calibre1">hissettim. Derin bir nefes alarak onun güneşten ısınmış ve yeşil çimlerin kokusu sinmiş saçlarının, üstündeki terin, elma kokan nefes-inin rayihasını içime çektim. Ağaçların arasında iç geçiren rüzgar Denna’nın saçlarını uçuşturarak yüzümü gıdıkladı. </p>
<p class="calibre1">Ne zaman ki etrafa ani bir sessizlik çöktü, işte o zaman dakikalardır boş konuştuğumu anladım. Utançtan yüzüm kızardı ve nerede olduğu-mu hatırlayarak etrafıma bakındım. </p>
<p class="calibre1">“Gözlerin fıldır fıldırdı,” dedi Denna nazikçe. “Seni hiç bu halde görmemiştim.” </p>
<p class="calibre1">Yavaş bir nefes aldım. “Ben hep bu haldeyimdir,” dedim. “Sadece dışa vurmam.” </p>
<p class="calibre1">“Ben de öyle düşünmüştüm.” Geriye doğru bir adım atarken eli</p>
<p class="calibre1">yavaşça kolumdan aşağı kaydı ve sonunda teması kesti. “Peki şimdi ne olacak?” </p>
<p class="calibre1">“Hiç... hiçbir fikrim yok.” Amaçsızca çevreme göz gezdirdim. </p>
<p class="calibre1">“Seni hiç böyle konuşurken de duymamıştım,” dedi. </p>
<p class="calibre1">“Biraz su içmek istiyorum,” dedim, ardından ne kadar çocukça bir söz söylediğimin farkına vararak sıkılganlıkla tebessüm ettim. </p>
<p class="calibre1">O da bana sırıtarak baktı. “İyi bir başlangıç," diye takıldı. “Peki ya ondan sonra?” </p>
<p class="calibre1">“Chandrialıların neden buraya saldırdıklarını öğrenmek istiyorum.” </p>
<p class="calibre1"><a id="673"></a>673/853</p>
<p class="calibre1"> <i class="calibre4">“Nedir planlan, </i> ha?” Aniden ciddileşti. “İkisi arasında bir şey bulamadın demek? Tek istediğin bir yudum su ve insanların şeyden beri... </p>
<p class="calibre1">eh, asırlardan beri sordukları bir sorunun cevabı.” </p>
<p class="calibre1">“Sence burada neler oldu?” diye sordum. “Bu insanları kim</p>
<p class="calibre1">öldürdü?” </p>
<p class="calibre1">Denna kollarını göğsünde kavuşturdu. “Bilmiyorum,” dedi. “Bin-bir türlü şey...” Sözünü yarım bırakıp alt dudağım ısırdı. “Hayır. Bu bir yalan,” dedi en sonunda. “Söylemek garip geliyor, ama sanırım bunu onlar yaptılar. Böyle bir şey masallardan çıkmışa benziyor, o yüzden inanmak istemiyorum. Ama inanıyorum.” Bana kaygılı gözlerle baktı. </p>
<p class="calibre1">“Şimdi kendimi daha iyi hissediyorum.” Ayağa kalktım. “Keçileri kaçırmış olabileceğimden korkuyordum.” </p>
<p class="calibre1">“Olabilirsin de,” dedi. “Akli dengeni ölçmek için hiç bana bakma.” </p>
<p class="calibre1">“Peki sen kendini deli gibi hissediyorsun musun?” </p>
<p class="calibre1">Ağzının kenarlarını küçük bir tebessümle yukarı doğru kıvırarak başını iki yana salladı. “Hayır. Ya sen?” </p>
<p class="calibre1">“Pek sayılmaz.” </p>
<p class="calibre1">“Bak bu iyi de olabilir kötü de,” dedi. “Peki asırlardır süregelen bir gizemi nasıl çözmemizi önerirsin?” </p>
<p class="calibre1">“Bir süre düşünmem lazım,” dedim. “O esnada gidip şu senin Lord Karaağaç’ı arayalım. Mauthenler’in çiftliğinde neler gördüğüne dair ona birkaç soru sormayı çok isterim.” </p>
<p class="calibre1">Denna kafa salladı. “Beni bıraktığı yere, yani kayalığın oraya gitmeyi, sonra oradan çiftliğe kadar yürümeyi planlamıştım.” Omuz silkti. “Pek de matah bir plan sayılmaz ama...” </p>
<p class="calibre1">“Yine de bir başlangıçtır,” dedim. “Sonradan geri gelip seni orada bulamamışsa takip edebileceğimiz bir iz bırakmış olabilir.” </p>
<p class="calibre1">Denna ağaçların arasında başı çekti. Burada hava daha sıcaktı. </p>
<p class="calibre1">Ağaçlar rüzgarı kesiyor, yine de günışığı, yaprakları dökülmüş dalların</p>
<p class="calibre1"><a id="674"></a>674/853</p>
<p class="calibre1">arasından geçebiliyordu. Yalnızca uzun meşeler utangaç yaşlı adamlar misali yapraklarını bırakmaya yanaşmıyordu. </p>
<p class="calibre1">Yürürken Chandrialıların o insanları neden öldürmüş olabilecekleri üzerinde kafa yordum. Düğüne katılanlar ile kumpanyam arasında bir benzerlik var mıydı? </p>
<p class="calibre1"> <i class="calibre4">Birinin ailesi hiç olmadık şarkılar söylemiş... </i></p>
<p class="calibre1">“Dün gece hangi şarkıları söyledin?” diye sordum. “Yani düğüm de.” </p>
<p class="calibre1">“Her zamankileri,” dedi Denna, bir yaprak yığınını tekmeleyerek. </p>
<p class="calibre1">“Neşeli şeyler. Teneke Flüt.’ ‘Gel Nehirde Yıkan.’ ‘Dibi Bakır Tencere.’” </p>
<p class="calibre1">Kıkırdadı. “‘Emma Teyzenin Küveti’...” </p>
<p class="calibre1">“Yok artık,” dedim hayretle. “Bir düğünde ha?” </p>
<p class="calibre1">“Sarhoş bir dede istedi,” dedi omuz silkerek. Yapraklan sarıya çalan gür bir çalılığın içinden geçti. “Bazı kaşlar kalktı ama çok da değil. </p>
<p class="calibre1">Buraların halkı o kadar kibar değildir.” </p>
<p class="calibre1">Bir müddet konuşmadan ilerledik. Rüzgar tepemizdeki dalların</p>
<p class="calibre1">arasından hızla esse bile bizim bulunduğumuz seviyede bir fısıltıdan ibaretti. “‘Gel Nehirde Yıkan’ şarkısını daha önce duyduğumu hiç sanmıyorum.” </p>
<p class="calibre1">“Bak bu...” Denna başını bana doğru çevirdi. “Yoksa onu söylemem için beni kandırmaya mı çalışıyorsun?” </p>
<p class="calibre1">“Elbette.” </p>
<p class="calibre1">Dönüp bana sıcak bir gülümsemeyle baktı. Saçları yüzüne düştü. </p>
<p class="calibre1">“Belki daha sonra. Akşam yemeği karşılığında olabilir.” Beni koyu renkli bir kayalığın etrafından dolaştırdı. Gölgede hava daha soğuktu. </p>
<p class="calibre1">“Sanırım beni burada bırakmıştı,” dedi Denna, kararsızca etrafına bakınarak. “Gündüz her şey daha farklı görünüyor.” </p>
<p class="calibre1">“Buradan çiftliğe doğru yürümek mi istersin, yoksa dışa doğru</p>
<p class="calibre1">daireler çizmek mi?” </p>
<p class="calibre1">“Daireler,” dedi. “Ama bana neye bakacağımı göstermen gerekiyor. </p>
<p class="calibre1">Ben şehirli bir kızım.” </p>
<p class="calibre1"><a id="675"></a>675/853</p>
<p class="calibre1">Ormancılık hakkındaki kısıtlı bilgilerimi onunla ayaküstü paylaştım. </p>
<p class="calibre1">Ona bir çizmenin yerde nasıl bir iz bıraktığını gösterdim. Üzerine bastığı yaprak yığınlarının nasıl bariz biçimde dağıldığını ve çalıların içinden geçerken onları nasıl kırıp parçaladığını işaret ettim. </p>
<p class="calibre1">İki çift göz tek bir çiftten daha iyi olduğu ve ikimiz ele yalnız başımıza kalmaya yanaşmadığımız için birbirimizden fazla uzaklaşmadık. Giderek daha geniş yarım daireler üzerinde ileri geri yürüyerek kayalıktan uzaklaştık. </p>
<p class="calibre1">Beş dakika sonra çabamızın ne kadar boşuna olduğunu anlamaya</p>
<p class="calibre1">başladım. Arazi çok fazla ormanlıktı. Denna’nın da kısa süre içinde aynı sonuca vardığını görebiliyordum. Öykülerde rastlanılan cinsten izler ortaya çıkmayı reddediyordu. Etrafta yırtık bir kumaş parçası olmadığı gibi ne derin ayak izleri, ne de terk edilmiş kamp alanları bulunuyordu. Onların yerine çam iğneleriyle kurnazca gizlenmiş mantar-lara, kozalaklara, sivrisineklere ve rakun dışkılarına rastladık. </p>
<p class="calibre1">“Kulağına su sesi geliyor mu?” diye sordu Denna. </p>
<p class="calibre1">Kafa salladım. “Çok susadım,” dedim. “Ayrıca elimi yüzümü yıkamak iyi gelir.” </p>
<p class="calibre1">Tek kelime etmeden arayışımızı bıraktık. Çabalarımızın ne kadar boşuna olduğunu hissetmemize rağmen, ikimiz de vazgeçmek istediğimizi itirafa yanaşmıyorduk. Akan su sesini takip ederek gür bir çam korusunun içinden geçtik ve yaklaşık yedi metre genişliğindeki çok hoş, derin bir pınara vardık. </p>
<p class="calibre1">Pınardaki suda dökümhane kokuları yoktu, bu yüzden ondan bol bol içtik ve ben şişemi doldurdum. </p>
<p class="calibre1">Öyküler nasıldır bilirim, Genç çift bir nehre geldiği zaman neler olacağı bellidir. Denna yakındaki bir köknar ağacının öteki tarafında, kumluk bir alanın hemen önünde yıkanacaktır. Bense gözden uzak ama işitme mesafesindeki bir yere gideceğimdir. Sonra da...  <i class="calibre4">bir şeyler</i> olacaktır. Denna ya kayıp düşecektir ya da sivri bir taşın üstüne başıp</p>
<p class="calibre1"><a id="676"></a>676/853</p>
<p class="calibre1">ayağını kesecektir. Benim de hemen yardımına koşmam gerekecektir. </p>
<p class="calibre1">Ardından... </p>
<p class="calibre1">Fakat bu iki genç aşığın nehir kenarında buluşmasını anlatan bir öykü değildi. Bu yüzden yüzüme biraz su çarptım ve bir ağacın arkasına geçip temiz gömleğimi giydim. Denna ise serinlemek için başım suya daldırdı. Çıkardığında ıslak saçları mürekkep kadar siyahtı, ta ki onları elleriyle güzelce sıkana dek. </p>
<p class="calibre1">Daha sonra bir kayanın üstüne oturup ayaklarımızı suya daldırdık ve bir yandan dinlenirken bir yandan da ahbaplığımızın keyfini çıkardık. Bir elmayı paylaşarak onu sırayla ısırdık. Bu yaptığımızı öpüşme bile sayabilirdiniz, tabii daha önce hiç öpüşmemişseniz. </p>
<p class="calibre1">Ve ben biraz dil döktükten sonra Denna şarkısını söyledi. “Gel Nehirde Yıkan” şarkısının daha önce hiç duymadığım bir dizesini or-acıkta uydurduğundan şüphelendim. Şarkıyı size değil sadece bana söylediği için onu burada tekrarlamayacağım. Zaten bu, nehir kenarında buluşan iki genç aşığın öyküsü olmadığından burada yeri yok; o yüzden bu kısmı kendime saklayacağım. </p>
<p class="calibre1"><a id="677"></a>YETMİŞ ÜÇÜNCÜ BÖLÜM</p>
<p class="calibre1"> <i class="calibre4"><b class="calibre3">Doğuzlağ</b></i></p>
<p class="calibre1">Elma biteli çok geçmeden Denna ile ben ayaklarımızı sudan çıkardık ve oradan ayrılmaya hazırlandık. Çizmelerimi elimde taşımayı</p>
<p class="calibre1">düşündüm, zira Tarbean’ın çatılarında çıplak koşabilen ayaklar en zorlu orman arazisinde bile zarar görme tehlikesinde değildir. Fakat gayri medeni görünmek istemediğim için sırılsıklam olmalarına rağ-</p>
<p class="calibre1">men çoraplarımı ayaklanma geçirip çizmelerimi giydim. </p>
<p class="calibre1">Çizmelerimi bağlarken ormandan, gür bir çam koruluğunun ar-</p>
<p class="calibre1">kasındaki gözden uzak bir yerden gelen bir ses duydum. </p>
<p class="calibre1">Usulca Denna’ya uzandım, dikkatini çekmek için omzuna hafifçe</p>
<p class="calibre1">dokundum ve işaret parmağımı dudaklarıma götürdüm. </p>
<p class="calibre1">Ne? diye oynattı ağzını. </p>
<p class="calibre1">Olabildiğince az ses çıkarmaya dikkat ederek ona sokuldum. </p>
<p class="calibre1">“Sanırım bir şey duydum,” dedim kulağına fısıldayarak. “Gidip bir bakacağım." </p>
<p class="calibre1">“Bekle bakacaksın,” diye fısıldadı, çamların gölgesinde solgun gözüken bir yüzle. “Geçen gece ortadan kaybolmadan önce Karaağaç da aynen bunları söylemişti. Seni de kaybedecek değilim.” </p>
<p class="calibre1">Karşılık veremeden önce ağaçların arasında bir hareket işittim. </p>
<p class="calibre1">Hışırdayan yapraklar, üstüne basılan kuru bir dal parçasının sert çatırtısı... Ses yaklaştıkça iri bir şeyin hızla alıp verdiği soluklan duydum. Sonra kulağıma alçak, hayvani bir homurtu çalındı. </p>
<p class="calibre1">Gelen insan değildi. Bir Chandrialı da. Yükselen bir homurtu</p>
<p class="calibre1">yüzünden rahatlamam kısa sürdü. Bir yaban domuzu muhtemelen su içmek için pınara yaklaşıyordu. </p>
<p class="calibre1">“Arkama geç,” dedim Denna’ya. Çoğu insan yaban domuzlarının ne kadar tehlikeli olduklarım bilmez, özellikle de erkeklerin baskın çıkmak için birbirleriyle kavga ettikleri sonbaharda. Sempati hiçbir işime yaramazdı; ortada ne kaynak ne de bağ vardı. Yanımda şöyle sağlam bir sopa bile yoktu. Acaba yanımdaki birkaç elmayla hayvanın dikkatini dağıtabilir miydim? </p>
<p class="calibre1"><a id="678"></a>678/853</p>
<p class="calibre1">Domuz oflayıp puflayarak yakındaki bir çam ağacının alçaktaki dallarını yarıp ortaya çıktı. Ağırlığı herhalde benimkinin iki katı vardı. </p>
<p class="calibre1">Başını kaldırıp bizi görünce boğuk bir sesle hırladı. Kokumuzu almak için burnunu oynattı. </p>
<p class="calibre1">“Sakın kaçma, yoksa seni kovalar,” dedim usulca ve yavaşça</p>
<p class="calibre1">Denna’nın önüne geçtim. Yapacak daha iyi bir şey bulamadığımdan katlanabilir bıçağımı çıkartıp kesici kısmını başparmağımla açtım. </p>
<p class="calibre1">“Geri geri yürüyerek pınara gir. Domuzlar iyi yüzme bilmezler.” “Tehlikeli olduğunu sanmıyorum,” dedi Denna sakin bir ses tonuyla. </p>
<p class="calibre1">“Öfkeliden çok meraklıya benziyor.” Duraksadı. “Tabii beni korumaya çalışman hoşuma gitmedi değil.” </p>
<p class="calibre1">Tekrar bakınca Denna’nın haklı olduğunu gördüm. Domuz erkek</p>
<p class="calibre1">değil dişiydi ve bir çamur katmanının altındaki derisi bir yaban domuzunun kahverengi kıllarıyla kaplı olmayıp bir çiftlik domuzunun pembe rengine sahipti. Canı sıkılan hayvan başını eğdi ve çamların altındaki fundalıkları eşelemeye başladı. </p>
<p class="calibre1">Ancak o zaman bir güreşçi gibi dizlerimi kırmış ve bir elimi uzatmış</p>
<p class="calibre1">vaziyette durduğumu fark ettim. Diğer elimde tuttuğum acınası</p>
<p class="calibre1">bıçağım o kadar küçüktü ki irice bir elmayı bile zar zor ikiye bölerdi. </p>
<p class="calibre1">Daha da kötüsü çizmelerimden sadece biri ayağımdaydı. O halimle şaklabana benziyordum; en kötü günündeki Elodin kadar gülünçtüm. </p>
<p class="calibre1">Yüzümü sıcak basarken pancar gibi kızardığımın farkındaydım. </p>
<p class="calibre1">“Tehlu aşkına, amma aptalım.” </p>
<p class="calibre1">“Aslına bakarsan yaptığın çok hoştu,” dedi Denna. “Tavernalarda erkeklik taslayan bazı sinir bozucu tipleri saymazsak daha önce hiç kimse beni böyle savunmaya kalkmamıştı.” </p>
<p class="calibre1">“Evet, elbette.” Denna ya bakamayacak kadar utandığım için diğer çorabımı ve çizmemi giyerken başımı aşağıda tuttum. “Bir çiftlik domuzundan kurtarılmak her genç kızın hayalidir.” </p>
<p class="calibre1">“Ciddiyim.” Başımı kaldırınca Denna’nın yüzünde küçümseme değil neşe gördüm. “Çok... haşin duruyordun. Tüylerini kabartmış bir kurt</p>
<p class="calibre1"><a id="679"></a>679/853</p>
<p class="calibre1">gibiydin.” Duraksayıp saçlarıma baktı. “Yoksa tilki gibi mi demeliyim? </p>
<p class="calibre1">Bir kurt olamayacak kadar kızılsın.” </p>
<p class="calibre1">Biraz rahatladım. Tüylerini kabartmış bir tilki, tek ayağı çıplak bir ahmaktan daha iyiydi. </p>
<p class="calibre1">“Ama bıçağını yanlış tutuyorsun,” diye açıklayarak başıyla elimi işaret etti. “Birini böyle bıçaklamaya kalkarsan elin bıçağın sapından kayar ve kendi başparmağını kesersin.” Uzanıp parmaklarımı tuttu ve onları azıcık kaydırdı. “Böyle tutarsan başparmağın güvende olur. </p>
<p class="calibre1">Ama bu sefer de bileğini önceki kadar rahat hareket ettiremezsin.” </p>
<p class="calibre1">“Demek bıçaklı kavgalara karıştığın oldu?” diye şaşırarak sordum. </p>
<p class="calibre1">“Sandığın kadar çok değil,” dedi muzip bir tebessümle. “Siz</p>
<p class="calibre1">erkeklerin bize kur yapmak için kullandığınız o eski püskü kitabın bir sayfası da bu işte.” Bıkkın bir ifadeyle gözlerini yuvarladı. “Bana iffetimi nasıl koruyacağımı öğretmeye kalkarak onu elimden almaya</p>
<p class="calibre1">çalışan adamları saymakla bitiremem.” </p>
<p class="calibre1">“Seni bıçak taşırken hiç görmedim,” diye belirttim. “O niye?” “Niye bıçak taşıyayım ki?” diye sordu Denna. “Ben narin bir çiçeğim. Belinde bıçak taşıyan bir kadın bela arıyor demektir.” Elini cebine daldırıp bir kenarı ışıl ışıl parlayan uzun, ince bir metal parçası çıkardı. “Lâkin bıçak  <i class="calibre4">bulunduran </i> bir kadın belaya  <i class="calibre4">hazır </i> demektir. Genelde zararsız gözükmek daha kolaydır. Başına daha az bela açılır.” Ürkmemi engel-leyen tek şey benimle son derece sakin bir üslupla konuşmasıydı. </p>
<p class="calibre1">Bıçağı benimkinden fazla büyük değildi, ama onunkisi katlanmıyordu. </p>
<p class="calibre1">Bir ucu ince bir deriyle sarılarak sapa dönüştürülmüş dümdüz bir metal parçasıydı. Yemek yemek ya da kamp ateşinin çevresinde ufak tefek işlerle uğraşmak için tasarlanmadığı belliydi. Daha çok Revir’deki jilet gibi keskin ameliyat bıçaklarına benziyordu. “Kendini lime lime doğramadan onu cebinde nasıl taşıyabiliyorsun?” diye sordum. </p>
<p class="calibre1">Denna bana göstermek için yan döndü. “Cebimin dibinde bir kesik var. Bıçağı oradan sokup bacağıma bağlı tutuyorum. Zaten o yüzden bu kadar düz. Üzerimde olduğu görülmesin diye.” Deri kaplı sapı</p>
<p class="calibre1"><a id="680"></a>680/853</p>
<p class="calibre1">sıkıca kavrayıp daha yakından bakmam için bıçağı önümde tuttu. “İşte böyle. Başparmağını sap boyunca uzat.” </p>
<p class="calibre1">“Yoksa iffetimi nasıl koruyacağımı öğretmeye kalkarak onu elimden almaya mı çalışıyorsun?” diye sordum. </p>
<p class="calibre1">“Sanki sende iffet var da,” dedi gülerek. “Bir dahaki sefere yanındaki kızı bir domuzdan kurtarmaya çalıştığında o güzelim ellerini paramparça etmeyesin diye uğraşıyorum.” Başını biraz yan yatırdı. “Kurtarmak demişken, öfkelendiğin zaman gözlerinin...” </p>
<p class="calibre1">“Huu  <i class="calibre4">doğuzlağ!” </i> Ağaçların arasında gelen bu sesi küçük bir çanın boğuk çınlaması takip etti.  <i class="calibre4">“Doğuz doğuz doğuz..." </i></p>
<p class="calibre1">Biraz ötemizdeki domuz hemen başını kaldırdı ve sesin geldiği</p>
<p class="calibre1">tarafa doğru hızla uzaklaştı. Denna bıçağını yerine koyarken ben de seyahat heybemi yerden aldım. Ağaçların arasında domuzu takip</p>
<p class="calibre1">ederek akıntının aşağılarında bir yere vardık ve orada bir adama rastladık. Adamın etrafında yarım düzine iri dişi domuza ek olarak yaşlı, kıllı bir yaban domuzu ve de ayak altında gezinen birkaç domuz yavrusu vardı. </p>
<p class="calibre1">Domuz çobanı bizi kuşkuyla süzdü. “Ho!” diye bağırdı. “Sahm ola korkman. Isığmazlağ.” </p>
<p class="calibre1">Seyrek bir sakalı olan çoban cılızdı ve sürekli güneş altında kalmaktan cildi iyice yıpranmıştı. Uzun değneğinin ucunda basit bir bronz çan, omzundaysa eski püskü bir çanta asılıydı. Otlayan domuzlar ağılda kapalı tutulanlardan daha temiz kaldıkları için adam çok da kötü kokmuyordu. Zaten ağılda kapalı tutulan bir domuz gibi koksa bile onu suçlayamazdım, zira hayatımın bazı dönemlerinde ben çok daha kötü kokmuştum. </p>
<p class="calibre1">“Suyun orlağda bişi duyağ gibin oldumdu,” derken aksanı o kadar yoğun ve barizdi ki neredeyse tadını ağzınızda alabiliyordunuz. Annem buna derin vadi aksanı derdi, çünkü ona sadece dış dünyayla fazla irt-ibat kurmayan köylerde rastlanırdı. Artık Trebon gibi küçük kırsal kasabalarda bile halk pek de aksanlı konuşmuyordu. Uzun zamandan</p>
<p class="calibre1"><a id="681"></a>681/853</p>
<p class="calibre1">beri Tarbean ve Imre’de yaşadığım için böyle yoğun bir lehçeyi yıllardır duymamıştım. Adam muhtemelen dağların yükseklerine kurulu çok ıssız bir yerde büyümüş olmalıydı. </p>
<p class="calibre1">Durduğumuz yere kadar geldi ve pörsümüş yüzünde ciddi bir</p>
<p class="calibre1">ifadeyle bize gözlerini kısarak baktı. “Burlağda ne yapansığız bakiim?” </p>
<p class="calibre1">diye kuşkuyla sordu. “Şağkı duydumdu zati.” </p>
<p class="calibre1">“Onu bengim guzen söylediydi,” diyerek başımla Denna’yı işaret ettim. “Ne güsel bi sesi vağ, deel mi?” Elimi uzattım. “Taaştığmıza pek memnuğ oldum, baayım. Bağa Kovthe değleğ.” </p>
<p class="calibre1">Adam beni böyle konuşurken duyunca epey şaşırdı ve yüzündeki</p>
<p class="calibre1">kuşku büyük ölçüde geçti. “Al bendeğ de o kadağ, Ifendi Kovthe,” diyerek elimi sıktı. “Doğğu düsgün konuşan biringe heğ zaman raslan-miyi. Dirsinkiney buralağda yaşayannağın ağzılağı yün doluduğ.” </p>
<p class="calibre1">Bir kahkaha attım. “Babamgil hep diyeyazdı: 'Ağızda yün, kafada yün.”’</p>
<p class="calibre1">Çoban sırıtarak elimi sıktı. “Bengim adım da Skoivan Schiemmelp-fenneg oluğ.” </p>
<p class="calibre1">“Adın da kığallaha layıkımış,” dedim. “Yannız Schiem disem oluğ</p>
<p class="calibre1">mu?” </p>
<p class="calibre1">“Zatin bütün tanıdıklağ öylen diyleğ,” diye sırıtarak sırtımı sıvazladı. </p>
<p class="calibre1">“Siyin gibi gençlerin azmna da yakışoo haniy.” Bakışları benimle Denna arasında gidip geldi. </p>
<p class="calibre1">Denna’ya da hakkını vermek lazım; beklenmedik lehçe değişikliğim karşısında gözünü bile kırpmamıştı. “Afedessin,” diyerek elimle onu gösterdim. “Schiem, aha bu bengim en sevdiceem guzen oluğ.” </p>
<p class="calibre1">“Dinnaeh,” dedi Denna. </p>
<p class="calibre1">Sesimi bir sahne fısıltısına çevirdim. “İyi gızdığ emme çok</p>
<p class="calibre1">utangacdığ. Pek gonuşmağ.” </p>
<p class="calibre1">Denna en ufak bir tereddüt bile etmeden rolünü benimseyerek gözlerini yere dikti ve tedirgin bir edayla parmaklarını çıtlattı. Domuz</p>
<p class="calibre1"><a id="682"></a>682/853</p>
<p class="calibre1">çobanına gülümsemeye yetecek kadar başını kaldırdı, sonra tekrar gözlerini kaçırdı. Öyle bir utangaçlık sergiliyordu ki neredeyse beni bile kandıracaktı. </p>
<p class="calibre1">Schiem kibarca alnına dokunup kafa salladı. “Taaştığmıza peh</p>
<p class="calibre1">memnun oldum, Dinnaeh. Ömrüm billah hic o gadağ güsel bi ses</p>
<p class="calibre1">duymadımdı,” diyerek başındaki biçimsiz şapkayı biraz geri itti. Denna yine gözlerine bakmayınca çoban bana doğru döndü. </p>
<p class="calibre1">“Sürün de peh güselmiş.” Başımla ağaçların arasında gezinen</p>
<p class="calibre1">domuzları işaret ettim. </p>
<p class="calibre1">Adam kıkırdayarak başını iki yana salladı. “Buğa süğü dinmez. Süğü didiğin koyunnağdan ve inekleğden oluğ. Doğuzlağdan olana  <i class="calibre4">kıtık</i> deniğ.” </p>
<p class="calibre1">“Ööle mi?” dedim. “Bah ne dicem, dostum Schiem. Senden bi doğuz assam oluğ mu? Guzenimle ben daa yimek yiyemedih...” </p>
<p class="calibre1">“Oluğ ommasına,” dedi ihtiyatla, gözlerini para keseme çevirerek. </p>
<p class="calibre1">“Derisingi de sen yüzeesen aha dört mangığ veriğim,” dedim bunun cömert bir teklif olduğunu bilerek. “Emme sen de otuğup bizimle igi lohma yiceksen.” </p>
<p class="calibre1">Böyle söylemekteki amacım adamın tepkisini ölçmekti. Koyun ya da sığır çobanları gibi tek başlarına çalışan insanlar ya hep yalnız kalmak isterler ya da birilerinin ahbaplığına susamışlardır. Schiem’in ikinci gruptan olmasını umuyordum. Düğün hakkında bilgi edinmem</p>
<p class="calibre1">gerekiyordu ve kasabadakilerin konuşmaya yanaşacaklarını hiç</p>
<p class="calibre1">sanmıyordum. </p>
<p class="calibre1">Çobana muzipçe tebessüm ederek elimi seyahat heybeme daldırdım ve tenekeciden aldığım içki şişesini çıkardım. “Edin yanında eyi gidecek bişşiim de vağ. Dabii bu sahatte igi yabancıynan biraz gafa çikmeye hayığ dimezsen.” </p>
<p class="calibre1">Denna sırasının geldiğini bilerek başını kaldırdı. Schiem’in gözünün içine bakarak utangaç bir tebessüm etti, sonra tekrar boynunu büktü. </p>
<p class="calibre1"><a id="683"></a>683/853</p>
<p class="calibre1">“Anamgil beni adam gibin yetişdirdiydi,” dedi domuz çobanı say-gıyla, bir elini göğsüne koyarak. “Zati epeyi susadıydım.” Biçimsiz şapkasını eğerek ve belini hafifçe kırarak bize dramatik bir selam verdi. </p>
<p class="calibre1">“Eyi insannağa benziyonuz. Hep barabar yiyek bari.” </p>
<p class="calibre1">Schiem boynuna ip geçirdiği genç bir domuzu kamptan biraz uzak-laştırdı ve çantasından çıkardığı uzun bir bıçakla onu öldürdü. Bense ortalık yerdeki yaprakları temizleyerek ve taşları üst üste dizerek bir ateş çukuru hazırladım. </p>
<p class="calibre1">Denna bir müddet sonra kucak dolusu çalı çırpıyla çıkageldi. “Herhalde adamdaki her bilgi damlasını alana kadar onu bir güzel</p>
<p class="calibre1">sıkacağız?” dedi usulca kulağıma. </p>
<p class="calibre1">Kafa salladım. “Utangaç kuzen için özür dilerim, ama...” </p>
<p class="calibre1">“Hayır, iyi düşündün. Zaten taşralı ağzını pek bilmem. Bilen biriyle daha rahat konuşacaktır.” Gözleri arkamdaki bir noktaya çevrildi. </p>
<p class="calibre1">“İşini neredeyse bitirdi.” Bunun ardından ağır adımlarla nehre doğru uzaklaştı. </p>
<p class="calibre1">Ben gizlice sempati kullanarak ateş yakarken Denna alçaktaki dallardan bir çift şiş hazırladı. Schiem de kısa bir süre sonra itinayla derisini yüzdüğü domuzu getirdi. </p>
<p class="calibre1">Domuz ateşin üzerinde dumanı tüterek ve yağları odunlara damlayarak kızarırken ben de içki şişesini elden ele dolaştırdım. Önce kendim şişeyi kaldırıp ağzımı ıslatmakla yetinerek içermiş gibi yaptım. </p>
<p class="calibre1">Sıra Denna’ya geldiğinde o azıcık içti ve sonrasında yanakları pembe pembe oldu. Schiem sözünün eriydi; epey susamış olduğundan şişeyi kafasına dikti ve burnunun kızarması uzun sürmedi. </p>
<p class="calibre1">Domuz iyice pişene ve dış kısmı biraz kararıp çatlayana kadar</p>
<p class="calibre1">Schiem ile ben havadan sudan konuştuk. Onu dinledikçe aksanı</p>
<p class="calibre1">giderek bilincime karıştı ve sahte aksanımı korumak için fazla uğraşmama</p>
<p class="calibre1">gerek</p>
<p class="calibre1">kalmadı. </p>
<p class="calibre1">Domuz</p>
<p class="calibre1">tamamen</p>
<p class="calibre1">piştiği</p>
<p class="calibre1">sırada</p>
<p class="calibre1">konuşurken düşünmüyordum bile. </p>
<p class="calibre1"><a id="684"></a>684/853</p>
<p class="calibre1">“Bıçağı eyi kullanaysın,” diye iltifat ettim Schiem’e. “Emme ufaklığı diğer doğuzlağa bu kadağ yahın kismene şaşırayazdım.” </p>
<p class="calibre1">Schiem başını iki yana salladı. “Doğuzlağ peh hınzır oluğ.” Genç domuzun derisini yüzdüğü yere doğru giden bir dişi domuzu işaret etti. “Aha görüyon mu? Bunun ağtıklama gös komuş. Doğuzlağ</p>
<p class="calibre1">akıllıdığ emme gen dinden başkazını düşünmezleğ.” </p>
<p class="calibre1">Domuzun yeterince piştiğini duyuran Schiem yuvarlak bir köy ek-meği çıkarıp üçe böldü. “Goyunmuş,” diye kendi kendine homurdandı. </p>
<p class="calibre1">“Doğuz vakene goyun edi de ni oluyomuş?” </p>
<p class="calibre1">Ayağa kalkıp uzun bıçağıyla domuzu kesmeye başladı. “Neğesinden isdeğsin, güççük hanım?” diye Denna’ya sordu. </p>
<p class="calibre1">“Beem üçün faketmez,” dedi Denna. “Neğesi olussa veğ işte.” Denna konuşurken Schiem’in bana bakmadığına memnundum. Ğ’Ieri biraz</p>
<p class="calibre1">fazla uzatan ve gırtlağını gereğinden çok zorlayan Denna’nın aksanı mükemmel değilse bile oldukça iyiydi. </p>
<p class="calibre1">“Udanma gız,” dedi Schiem. “Bol bol et varıdır.” </p>
<p class="calibre1">“Argalağını sevegelmişimdir oldum olassı,” dedi Denna, sonra da utançtan yüzü kızararak boynunu büktü. G’leri bu sefer daha iyiydi. </p>
<p class="calibre1">Schiem kaba bir yorumda bulunmayarak beyefendiliğini ortaya</p>
<p class="calibre1">koydu ve Denna’nın ekmeğinin üstüne dumanı tüten kalın bir et dilimi bıraktı. “Pamaklağna diggat edesin. Biğaz behle de accık soğsun.” </p>
<p class="calibre1">Az sonra hep beraber yemeye koyulduk. İlki bitince Schiem ikinci, daha sonra da üçüncü porsiyonları dağıttı. Fazla geçmeden yağlı parmaklarımızı emiyor ve dişlerimizin arasına sıkışan et parçalarını çıkarmaya uğraşıyorduk. Artık konuya girmeye karar verdim. Schiem biraz dedikoduya hazır değilse asla da olmayacaktı. </p>
<p class="calibre1">“Olup bitenneğden sonna seni buralağda gördüğme peh şaşdım.” </p>
<p class="calibre1">“Ni olmuş kiney?” </p>
<p class="calibre1">Düğündeki katliamdan henüz haberi yoktu. Harika. Bana saldırıdan bahsedemeyecek olsa bile düğüne kadarki olaylar konusunda daha</p>
<p class="calibre1"><a id="685"></a>685/853</p>
<p class="calibre1">rahat konuşabilecekti. Kasabada benimle konuşmaya yanaşacak</p>
<p class="calibre1">birilerini bulabilseydim bile hiç kimse düğünde can verenler hakkında açık açık yorum yapmaya yanaşmazdı. </p>
<p class="calibre1">“Mauthen çifiliğinde sorun çıhmış,” dedim bildiklerimi olabildiğince üstü kapalı tutmaya çalışarak. </p>
<p class="calibre1">Schiem burun kıvırdı. “Bah buna heç şaşmadım.” </p>
<p class="calibre1">“Neye kiney?” </p>
<p class="calibre1">Schiem başını yana çevirip tükürdü. “Mauthengillerin dopunun</p>
<p class="calibre1">ciğeri beş para itmez. Gafaları da hiç çalışmaz.” Başını iki yana salladı. </p>
<p class="calibre1">“Ben Dereönü’nün yatımına bilem yahlaşmam. Anamgil eyicene</p>
<p class="calibre1">dembihlediydi.” </p>
<p class="calibre1">Ne zaman ki Schiem o yerin adını kendi aksanıyla söyledi, işte o zaman gerçeği anladım. Orası dere önü falan değildi ve bir dereyle yakından uzaktan alakası yoktu. Doğrusu tepehöyüktü. </p>
<p class="calibre1">“Ben doğuzlağmı orda odlatmam bilem, emme o angut getti orya ev gurdu...” Başını bıkkın bir hareketle iki yana salladı. </p>
<p class="calibre1">“Eyi de gimse ona dur dimedi mi?” diye sordu Denna. </p>
<p class="calibre1">Domuz çobanı kaba bir ses çıkardı. “Mauthengil gimseye gulak asmadıydı. Hiçbişi insanın gulağını para gibin dıkamaz.” </p>
<p class="calibre1">“Aldı üsdü bi ev cannım,” deyip geçtim. “Ni ommuş yani?” </p>
<p class="calibre1">“Gızı manzaraalı bi evde otursun istiyse eyi hoş,” diye kabullendi Schiem. “Emme demel kazağgene gemik neyin bulup da durmağsan... </p>
<p class="calibre1">bah eşte ona aptallıh değleğ.” </p>
<p class="calibre1">“Yoh artıkım!” dedi Denna, ağzını bir karış açarak. </p>
<p class="calibre1">Schiem kafa sallayarak biraz öne eğildi. “Dahası varıdır. Herüfcüolu gazdı da gazdı, soora toprahta daş buldu. Pehi durdu mu?” Yine burun kıvırdı. “Daşlağı gazıp çıhardı, soğna onnağı eve gattı!” </p>
<p class="calibre1">“Ni dimeye bulduğu daşları gullanmayacahtı kiney?” </p>
<p class="calibre1">Schiem bana gerizekâlıymışım gibi baktı. “Höyyük daşlarıynan ev yapılığ mı? Höyyükte bulduun şeleri gızma verin mi?” </p>
<p class="calibre1"><a id="686"></a>686/853</p>
<p class="calibre1">“Bişi mi bulduydu? Ni buldu?” diyerek şişeyi ona uzattım. “Gimsenin bildihi yoh,” dedi Schiem buruk bir sesle, içkiden bir yudum daha alarak. “Duydum kiney evin demelini gazıp daş çıkartıyomuş. Son-nacıma her bi yannı gapalı bi daş oda mı neyin bulmuş. Emme düünde zürpiriz yapmah eçin ni bulduunu kimseciklere dimemiş." </p>
<p class="calibre1">“Defüne filan mı bulmuş kiney?” diye sordum. </p>
<p class="calibre1">“Yoh, para neyin bumamış.” Schiem başını iki yana salladı. “Para gonuşuldu muydu Mauthen heç susmazıdı. Galba bi...” Doğru sözcüğü arayarak ağzım birkaç kez açıp kapadı. "... zengünlerin böle raflara neyim goyup mizefirlerine havva attıhları o eskü şeelere ni denirdi?” </p>
<p class="calibre1">Çaresizce omuz silktim. </p>
<p class="calibre1">“Eyle yadigarı mı?” dedi Denna. </p>
<p class="calibre1">Schiem bir parmağını burnuna dokundurdu, sonra onu Denna’ya</p>
<p class="calibre1">doğru uzatıp gülümsedi. “Aha o. Caha satmah içün bişi işte. O Mauthen ne gösteriş merahlısıdır o.” </p>
<p class="calibre1">“Dimek kimsecikleğ ni olduunu bilmiydi?” diye sordum. </p>
<p class="calibre1">Schiem kafa salladı. “Sedece birgaç kişi biliydi. Mauthen, gardaşı, iki oğlu, belkü bi de avradı. Dopu birden yağrım sene papazlar gibi gasım gasım gasıliydiler.” </p>
<p class="calibre1">Bu sözler olaya başka bir açıdan bakmamı sağladı. Çiftliğe dönüp etrafı gözden geçirmeliydim. </p>
<p class="calibre1">“Bugün buralağda birileğini gordun mü heç?” diye sordu Denna. </p>
<p class="calibre1">“Emmime bakınıyoduk da.” </p>
<p class="calibre1">Schiem başını sağa sola salladı. “Heç kimsecikleri görmedim.” </p>
<p class="calibre1">“Onun eçin pek endişeliyem,” diye üsteledi Denna. </p>
<p class="calibre1">“Saa yalan söleyecek deilem, gizim,” dedi çoban. “Emmin bu or-</p>
<p class="calibre1">manda bi başına galdıysa endişelenmehte haklısan.” </p>
<p class="calibre1">“Civarda dekin olmayan birileği mi var yohsam?” </p>
<p class="calibre1">“Yoh öle deel,” dedi Schiem. “Ben burya anca senede bir gez, o da güzleri gelim. O da doğuzlağı otlatmah eçin. Sonracığma hemencicik</p>
<p class="calibre1"><a id="687"></a>687/853</p>
<p class="calibre1">giderim. Bu ormanda acayip bişiler varıdır. Hele kiney güzey dara-flarında.” Denna’nın gözünün içine baktı, sonra sözlerine devam edip etmeyeceğine karar veremezmiş gibi bakışlarım yere çevirdi. </p>
<p class="calibre1">Bu tam da duymak istediğim türden bir şeydi, o yüzden onu kışkırtmak için dediklerini boş verircesine elimi savurdum. “Bize peri masalları anlatmağa galkmayasın, Schiem.” </p>
<p class="calibre1">Schiem kaşlarını çattı. ‘İki gece evvel şey içün...” Tereddüt ederek Denna’ya baktı."... şey... ihdiyaç gideğmek içün galktıydım. Güzeyde bazı ışıklar neyin gördüm. Na böle goca goca mavi ataşlar. Gamp ataşı gibi, emme bööle bi anda yanı verdiydi.” Parmaklarını şıklattı. “Sonna ataş sönüverdi. Bu üç gez oldu. Ahanda gollarımdaki düyler diken diken olduydu.” </p>
<p class="calibre1"> <i class="calibre4">“İki </i> gece evvel mi?” diye sordum. Düğün daha geçen gece yapılmıştı. </p>
<p class="calibre1">“İki gece evvel didim ya,” dedi Schiem. “Ondan beridir de hep</p>
<p class="calibre1">güneye iniyim. Gecenin bi vakdi mavi ataşı her ne yakdıysa aman bana uzak ossun.” </p>
<p class="calibre1">“Schiem, sahi mi diysen? Mavi ataş mı gördün?” </p>
<p class="calibre1">“Ben para gobartmak içün masallar anladacak o yalancı Ruhlardan biri deelem, cocuk,” derken sinirlendiği anlaşılıyordu. “Ömrümü bu depeleğde geçiğdim. Heğkez güzeydeki gayalıklağda bişiler olduunu biliğ. Zati o yüzden gimsecikler oralara gitmez.” </p>
<p class="calibre1">“Oralağda heç çiftlük neyim yoh mudur?” </p>
<p class="calibre1">“Daş yetişdirmiysen gayalığlaha ni ekecen ki?” dedi hararetle. </p>
<p class="calibre1">“Gamp ataşı gördüm müydü bilmem mi sanıyon? Bah sana söylüyom, ataş mesmeviydi. Bööle gocaman,” diyerek kollarıyla abartılı bir hareket yaptı. “Heni ataşa içkü doküverissin ya, aha oyle.” </p>
<p class="calibre1">Konuyu kapatıp sohbeti başka tarafa çektim. Fazla geçmeden</p>
<p class="calibre1">Schiem derin bir iç geçirip ayağa kalktı. “Doğuzlağ şindiye ni vağsa silip süpüğmüşlerdiğ,” deyip değneğini eline aldı ve onu sallayarak ucundaki çanın yüksek sesle çalmasını sağladı. Domuzlar hemen itaat ederek her yönden çıkageldiler. “Huu doğuzlağ!” diye bağırdı Schiem. </p>
<p class="calibre1"><a id="688"></a>688/853</p>
<p class="calibre1">“Doğuz doğuz doğuz! Gelün bakiim de sizi şöle bi sayam!” Ben kızarmış domuz etinden kalanları bir parça çuval bezine sararken Denna su şişesiyle birkaç kez gidip gelerek ateşi söndürdü. Biz işimizi bitirdiğimiz sırada Schiem de kıtığını bir düzene sokmuştu. Düşündüğümden daha çok hayvanı vardı. İki düzine yetişkin dişi, artı genç domuzlar ve gri, diken diken postu olan o erkek yaban domuzu. </p>
<p class="calibre1">Schiem bize şöyle bir el salladı, sonra da tek kelime etmeden dönüp gitti. Yürürken değneğinin ucundaki çan çalıp duruyor, domuzlar düzensiz bir kafile halinde onu takip ediyordu. </p>
<p class="calibre1">“Çok üstüne gittin,” dedi Denna. </p>
<p class="calibre1">“Onu biraz zorlamam gerekiyordu,” dedim. “Batıl inançlı insanlar korktukları şeylerden bahsetmeyi sevmezler. Ormanda ne gördüğünü öğrenmem gerekiyordu. Ben üstelemeseydim sözünün devamını</p>
<p class="calibre1">getirmeyecekti.” </p>
<p class="calibre1">“Ben onu konuşturmasını bilirdim,” dedi Denna. “Tatlı dil yılanı de-liğinden çıkarır." </p>
<p class="calibre1">“Herhalde yapabilirdin,” diye itiraf ettim, seyahat heybemi omzuma vurup yürümeye başlarken. “Taşralı ağzım bilmediğini sanıyordum.” </p>
<p class="calibre1">“Bir duyduğumu bir daha unutmam,” dedi kayıtsız bir omuz silkişle. </p>
<p class="calibre1">“Çok hızlı öğrenirim.” </p>
<p class="calibre1">“Beni peh şaşırttıydın ya...” Yere tükürdüm. “Kahretsin. Bu</p>
<p class="calibre1">akşandan bir dönüde zor kurtulacağım. Âdeta dişlerimin arasına sıkışıp kaldı.” </p>
<p class="calibre1">Denna çevredeki araziye ümitsizce bakındı. “Sanırım işimize geri dönmeliyiz. Hamimi bulursak sana da bazı cevaplar alabiliriz.” </p>
<p class="calibre1">“Hiç gereği yok,” dedim. </p>
<p class="calibre1">“Biliyorum, ama denemeden vazgeçemeyiz.” </p>
<p class="calibre1">“Onu demek istemedim. Bak...” Gözlerine kestirdikleri lokmaları yemek için domuzların toprağı eşeledikleri yerleri gösterdim. “Domuzlar başıboş bırakılınca her yana dağılmışlar. Önceden bir iz olsaydı bile artık onu asla bulamayız.” </p>
<p class="calibre1"><a id="689"></a>689/853</p>
<p class="calibre1">Denna derin bir nefes alıp iç geçirdi. “O şişede bir şey kaldı mı?” di-ye yorgun bir sesle sordu. “Başım hâlâ ağrıyor.” </p>
<p class="calibre1">“Amma salağım,” dedim etrafıma bakınarak. “Keşke daha önce</p>
<p class="calibre1">söyleseydin.” Genç bir huş ağacına gidip kabuğundan birkaç uzun şerit kestim ve onları Denna’ya götürdüm. “Huş kabuğunun iç kısmı iyi bir ağrı kesicidir.” </p>
<p class="calibre1">“Çok faydalı bir yol arkadaşısın.” Kabuklardan birinin içini</p>
<p class="calibre1">tırnağıyla kazıyıp ağzına götürdü ve yüzünü ekşitti. “Acıymış.” </p>
<p class="calibre1">“Gerçek bir ilaç olduğunu o sayede anlayabilirsin,” dedim. “Tadı hoşuna gitseydi şeker falan olurdu.” </p>
<p class="calibre1">“Zaten hayat da öyle değil mi?” dedi Denna. “Hep tatlı şeyler isteriz, ama acı şeylere ihtiyaç duyarız." Bunları söylerken gülümsüyordu, fakat sadece ağzıyla. “Acı şeyler demişken, hamimi nasıl bulacağım? </p>
<p class="calibre1">Önerilere açığım.” </p>
<p class="calibre1">“Bir fikrim var,” dedim seyahat heybemi yine omzuma asarak. “Ama öncelikle çiftliğe dönmemiz lazım. Tekrar incelemem gereken bir şey var.” </p>
<p class="calibre1">Tepehöyük’ün zirvesine geri döndük. Bu sefer adını nereden aldığım kolayca gördüm. Etrafta biçimsiz ve düzensiz tümsekler bulunuyordu, üstelik de yakınlarda yapımlarında kullanılabilecek irice taşlar olmamasına rağmen. Neye baktığını bildikten sonra bunları gözden kaçırmak imkânsızdı. </p>
<p class="calibre1">“Neyi incelemen gerekiyor?” diye sordu Denna. “Yine içeri girmeye kalkarsan bil ki seni zor kullanarak zaptedeceğim.” </p>
<p class="calibre1">“Eve bir bak,” dedim. “Şimdi de arkasındaki ağaçların arasında yükselen şu kayalığa bak.” Parmağımla işaret ettim. “Etraftaki kayalıklar koyu renkli...” </p>
<p class="calibre1">“... ama evin taşlan açık renkli,” diye tamamladı. </p>
<p class="calibre1">Kafa salladım. </p>
<p class="calibre1"><a id="690"></a>690/853</p>
<p class="calibre1">Denna bana beklenti içinde bakmayı sürdürdü. “Peki bu ne anlama geliyor? Çobanın da dediği gibi, evi yapanlar höyük taşları</p>
<p class="calibre1">kullanmışlar.” </p>
<p class="calibre1">“Buralarda höyük falan yok,” dedim. “İnsanlar geleneklere uygun olarak Vintas’ta, yahut mezar kazılamayacak kadar bataklık yerlerde höyük yaparlar. Gerçek bir höyükten herhalde en az yedi yüz kilometre uzaktayız.” </p>
<p class="calibre1">Çiftlik evine doğru yürüdüm. “Hem zaten taşlarla höyük yapılmaz. </p>
<p class="calibre1">Yapılsa bile böyle düzgün, işlenmiş taşlar kullanılmaz. Bu taşlar uzaklardan getirtilmiş.” Bir elimi duvarın dümdüz dizili gri taşlarında gezdirdim. “Çünkü biri buraya uzun zaman dayanacak bir şey inşa etmek istemiş. Sağlam bir şey.” Tekrar Denna’ya doğru döndüm. </p>
<p class="calibre1">“Sanırım buranın altında eski bir tepe hisarı gömülü.” </p>
<p class="calibre1">Denna bir müddet düşündü. “Peki burada gerçek bir höyük yoksa ne diye adına Tepehöyük demişler?” </p>
<p class="calibre1">“Herhalde civarda yaşayanlar hiç gerçek bir höyük görmeyip onları sadece öykülerde duydukları için. Üzerinde büyük tümsekler olan bir tepe bulunca...” Biçimsiz tepecikleri işaret ettim. “Tepehöyük.” “Ama burası kuş uçmaz kervan geçmez bir yer.” Denna etrafına bakındı. </p>
<p class="calibre1">“Buranın kimse için bir önemi yok.” </p>
<p class="calibre1">“Şimdi öyle olabilir,” diye doğruladım. “Lâkin hisar yapıldığı zaman?” Yanmış çiftlik evinin kuzeyinde bulunan koruluktaki bir açıklığı işaret ettim. “Buraya gel. Bir şeye daha bakmak istiyorum.” Tepenin kuzey sırtındaki ağaçların arkasında çevre arazinin harika bir manzarası mevcuttu. Güz yapraklarının kızılı ve sarısı nefes kesiciydi. Altın sarısı tarlalarla çevrili tek tük evler ve ahırların yanı sıra beyaz koyunların otladığı çayırlar hemen göze çarpıyordu. Denna ile ayaklarımızı daldırdığımız pınarı da seçebildim. </p>
<p class="calibre1">Kuzeye bakınca Schiem’in bahsettiği kayalıkları gördüm. Oradaki arazi daha engebeliydi. </p>
<p class="calibre1"><a id="691"></a>691/853</p>
<p class="calibre1">Daha ziyade kendi kendime kafa salladım. “Buradan her yöne doğru atmış kilometre görülebiliyor. Daha iyi bir görüşe sahip tek tepe şuradaki.” Kuzey kayalıklarının manzarasını biraz kapatan yüksek bir tepeyi işaret ettim. “Ama onun da zirvesi çok sivri. Doğru düzgün bir istihkam inşa edilemeyecek kadar dar.” </p>
<p class="calibre1">Denna düşünceli gözlerle o tepeye baktı, ardından kafa salladı. </p>
<p class="calibre1">“Tamam, beni ikna ettin. Burada bir tepe hisarı vardı. Peki ya şimdi ne yapacağız?” </p>
<p class="calibre1">“Bu gece kamp kurmadan önce o tepeye çıkmak istiyorum.” Kayalıkları kısmen örten yüksek ve dar tepeyi işaret ettim. “Buradan sadece üç dört kilometre uzakta ve kuzey kayalıklarında garip bir şeyler oluyorsa oradan net bir şekilde görebiliriz.” Biraz düşündüm. “Ayrıca Karaağaç otuz kilometreden bile ateşimizi fark edip bizi bulabilir. </p>
<p class="calibre1">Dikkat çekmek istemediği için kasabaya inmekten çekiniyorsa bile bir kamp ateşine yaklaşabilir.” </p>
<p class="calibre1">Denna kafa salladı. “Planının etrafta boş boş gezinmekten çok daha iyi olduğu kesin.” </p>
<p class="calibre1">“Eh, kafam bazen iyi çalışır,” diyerek abartılı bir hareketle karşı tepeyi işaret ettim. “Bayanlar önden.” </p>
<p class="calibre1"><a id="692"></a>YETMİŞ DÖRDÜNCÜ BÖLÜM</p>
<p class="calibre1"> <i class="calibre4"><b class="calibre3">Yoltaşı</b></i></p>
<p class="calibre1">Üzerimizdeki yorgunluğa rağmen Denna ile ben süratle yol alarak güneş dağların ardına batarken kuzeydeki tepenin zirvesine vardık. </p>
<p class="calibre1">Tepenin etekleri ağaçlarla kaplı olsa bile zirvesi bir rahibin başı kadar keldi. Her yönde göz alabildiğine uzanan manzara nefes kesiciydi. Tek üzüntüm biz yürürken rüzgarın bulutları alıp götürmüş ve gökyüzünü arduvaz kadar düz ve gri bırakmış olmasıydı. </p>
<p class="calibre1">Güneyde bir avuç küçük çiftlik seçebiliyordu. Birkaç dere ve dar patika, ağaçların arasında dolambaçlı bir yol izliyordu. Batıdaki dağlar uzak bir duvar gibiydi. Güneyde ve doğuda göğe yükselen dumanları ve Trebon’un basık, kahverengi binalarını görebiliyordum. </p>
<p class="calibre1">Kuzeye bakınca domuz çobanının doğru söylediğini anladım. O</p>
<p class="calibre1">istikamette insan yerleşimine dair hiçbir iz yoktu. Yolların, çiftliklerin ya da baca dumanlarının bulunmadığı bölge giderek yükselen engebeli bir araziden, çıplak kayalardan ve yamaçlara tutunmaya çalışan ağaçlardan ibaretti. </p>
<p class="calibre1">Bulunduğumuz tepenin zirvesindeki tek şey bir avuç gri taştı. Dev taşlardan üçü kemer şeklinde dizilerek devasa bir kapı oluşturmuştu. </p>
<p class="calibre1">Diğer ikisi gür çimlerde keyif çatarcasına yan yatıyordu. Oradaki varlıklarını eski bir dostun beklenmedik ziyareti gibi huzur verici buldum. </p>
<p class="calibre1">Denna devrik gritaşlardan birine otururken ben araziyi inceledim. </p>
<p class="calibre1">Minik bir yağmur damlasının yüzüme çarptığını hissedince bir küfür mırıldanarak pelerinimin başlığım taktım. </p>
<p class="calibre1">“Merak etme, uzun sürmeyecek,” dedi Denna. “Son iki gecedir böyle oluyor. Bulutlar geliyor, yarım saat kadar yağmur bırakıyor, sonra da uçup gidiyor.” </p>
<p class="calibre1">“İyi,” dedim. “Yağmurda uyumaktan nefret ederim."' </p>
<p class="calibre1">Seyahat heybemi gritaşlardan birinin kuytu tarafına bıraktım ve birlikte kamp kurmaya giriştik. Bunu daha önce yüzlerce kez yapmışız gibi uyum içinde çalıştık. Denna ateş için bir alan temizleyip taş</p>
<p class="calibre1"><a id="693"></a>693/853</p>
<p class="calibre1">topladı. Bense kucak dolusu çalı çırpı getirip çabucak bir ateş yaktım. </p>
<p class="calibre1">Bir sonraki gidişimde biraz adaçayı ve tepeyi tırmanırken gözüme çarpan yabani soğanlardan birkaç baş topladım. </p>
<p class="calibre1">Yağmur sağanak halinde bastırıverdi, sonra ben yemeğe başlarken iyice azaldı. Küçük tenceremi kullanarak öğle yemeğinden kalan domuz etiyle, biraz havuç ve patatesle, bir de bulduğum yabani soğanlarla bir yahni pişirdim. Onu tuz, karabiber ve adaçayıyla tatlandırdım, ardından ateşin yakınında bir kepek ekmeği ısıtıp peynir paketini açtım. Son olarak ateşin yandığı sıcak taşların arasına iki elma sıkıştırdım. Piştiklerinde güzel bir tatlı olacaklardı. </p>
<p class="calibre1">Yemek pişene değin Denna küçük bir dağ oluşturacak kadar yakacak odun toplamıştı. Üzerine oturması için battaniyemi yere serdim. Birlikte yemeye başladık. Denna sık sık beğenisini dile getiren küçük sesler çıkarıyordu. </p>
<p class="calibre1">“Kızlar böyle muamele görmeye çabuk alışırlar,” dedi yemeğimiz bitince. Gritaşların birine rahatça yaslandı. “Bir de lavtanı yanma alsaydın bana bir ninni çalabilirdin. İşte o zaman her şey mükemmel olurdu.” </p>
<p class="calibre1">“Bu sabah yolda bir tenekeciyle karşılaştım. Bana bir şişe meyve likörü satmaya kalktı,” dedim. “Keşke alsaymışım.” </p>
<p class="calibre1">“Meyve likörüne bayılırım,” dedi Denna. “Çilekli miydi?” </p>
<p class="calibre1">“Galiba öyleydi,” diye itiraf ettim. </p>
<p class="calibre1">“Eh, yolda rastladığın bir tenekeciyi dinlemezsen böyle olur,” diye uykulu gözlerle beni payladı. “Senin gibi akıllı bir çocuk böyle bir hata...” Ansızın dimdik oturarak arkamda bir yeri işaret etti. “Bak!” </p>
<p class="calibre1">O yana döndüm. “Neye bakacağım?” diye sordum. Gökyüzü hâlâ bu-</p>
<p class="calibre1">lutlarla kaplı olduğundan etraftaki arazi simsiyah bir deniz gibiydi. </p>
<p class="calibre1">“Bakmaya devam et. Belki yine... İşte!” </p>
<p class="calibre1">Ben de gördüm. Uzaklarda mavi bir ışık yanıp sönmüştü. Ayağa</p>
<p class="calibre1">kalkıp ateşi arkama aldım ki gözlerimi kamaştırmasın. Denna yanıma</p>
<p class="calibre1"><a id="694"></a>694/853</p>
<p class="calibre1">geldi ve bir müddet nefes bile almadan bekledik. Mavi ışık öncekinden de parlak bir şekilde yine yanıp söndü. </p>
<p class="calibre1">“Sence nedir?” diye sordum. </p>
<p class="calibre1">“Tüm demir madenlerinin batıda kaldığından eminim,” diye sesli düşündü Denna. “Onlardan geliyor olamaz.” </p>
<p class="calibre1">Işık yine parladı. Kayalıklardan gelir gibiydi; bu da kaynağı bir ateşse o ateşin oldukça büyük olduğu anlamına geliyordu. Bizim ateşimizden en az birkaç kat daha büyük. </p>
<p class="calibre1">“Haminin sana bir şekilde işaret verdiğini söylemiştin,” dedim yavaşça. “Burnumu sokmak istemem ama...” </p>
<p class="calibre1">“Hayır. Aramızdaki işaretin mavi ateşle alakası yok,” dedi huzursuzluğum karşısında kıkırdayarak. “Böyle bir şey onun gibi biri için bile çok meşum olurdu.” </p>
<p class="calibre1">Karanlığa bir süre daha baktık, ama ışık tekrar yanmadı. Yerden neredeyse başparmağım kalınlığında bir dal aldım, ortadan ikiye böldüm, sonra bir taş vasıtasıyla her iki parçayı da birer çadır kazığı gibi yere çaktım. Denna bir kaşını merakla kaldırdı. </p>
<p class="calibre1">“Işığı gördüğümüz yönü işaretlemek için,” diye açıkladım. “Karanlıkta herhangi bir yer şekli seçemiyorum. Sabah olduğunda bu bize ışığın hangi yönden geldiğini gösterecek.” </p>
<p class="calibre1">. Tekrar yerimize geçtik ve ben ateşe biraz daha odun atarak havaya bir kıvılcım bulutu kaldırdım. “Birimiz ateşin başında uyanık kalsa iyi olur,” dedim. “Biri gelirse diye.” </p>
<p class="calibre1">“Zaten gece boyunca uyumak gibi bir alışkanlığım yoktur,” dedi Denna. “Yani benim için sorun olmaz.” </p>
<p class="calibre1">“Uyumakta zorluk mu çekiyorsun?” </p>
<p class="calibre1">“Rüyalar görüyorum,” dedi konu hakkında söyleyip söyleyeceğinin bununla sınırlı olduğunu belli eden bir ses tonuyla. </p>
<p class="calibre1"><a id="695"></a>695/853</p>
<p class="calibre1">Pelerinimin kenarına takılmış kahverengi bir dikeni tutup çıkardım ve ateşe attım. “Sanırım Mauthenler’in çiftliğinde neler olduğuna dair bir fikrim var.” </p>
<p class="calibre1">Denna hemen canlandı. “Anlat bakalım.” </p>
<p class="calibre1">“Sormamız gereken şu: Chandrialılar niçin o gece oraya saldırdılar?” </p>
<p class="calibre1">“Elbette ki düğün sebebiyle.” </p>
<p class="calibre1">“İyi de niçin o düğün? Niçin o gece?” </p>
<p class="calibre1">“Niye sen söylemiyorsun?” dedi Denna alnını sıvazlayarak. “Öğret-menimmişsin gibi bana ders verme.” </p>
<p class="calibre1">Yine utançtan yüzümün kızardığım hissettim. “Özür dilerim.” </p>
<p class="calibre1">“Dileme. Normalde seninle soru-cevap şeklinde konuşmak çok</p>
<p class="calibre1">hoşuma gider, ama uzun bir gün geçirdik ve başım ağrıyor. Hemen sadede gelsen...” </p>
<p class="calibre1">“Her şey Mauthen’in tepedeki eski hisarı kazarak taş çıkartırken bulduğu şey yüzünden oldu,” dedim. “Harabede bir şey buldu ve aylarca dedikodusunu yaptı. Chandrialılar bunu duydular ve o şeyi çalmak için ortaya çıktılar,” diye abartılı bir jestle açıklamamı, sonlandırdım. </p>
<p class="calibre1">Denna kaşlarını çattı. “Kulağa mantıklı gelmiyor. Chandrialıların tek istedikleri o eşyaysa düğünün sona ermesini bekleyip yeni evli çifti öldürürlerdi. Öylesi çok daha kolay olurdu.” </p>
<p class="calibre1">Onun bu sözleri havamı söndürdü. “Haklısın.” “O eşyayla ilgili tüm bilgiyi ortadan kaldırmak istemeleri daha muhtemel. Yaşlı Kral Celon’u hatırla. Vatana ihanet suçu işlediği naibi tarafından ifşa edile-cekti. Celon bunu öğrendiği zaman adamın tüm ailesini öldürtüp evini de yaktırttı ki, ne kimse bir şey duysun, ne de sonradan bir kanıt bulunsun.” </p>
<p class="calibre1">Güneyi işaret etti. “Sırrı bilen herkes düğüne katıldığı için Chandrialılar ortaya çıkıp davetlileri öldürdüler, sonra da eşya her neyse onu yok ettiler ya da çaldılar.” Elinin tersiyle bir hareket yaptı. “Böylelikle meseleyi kökünden hallettiler.” </p>
<p class="calibre1"><a id="696"></a>696/853</p>
<p class="calibre1">Oturduğum yerde şaşakaldım. Denna’nın söyledikleri yüzünden</p>
<p class="calibre1">değil, üstelik de kendi tahminimden daha iyi olmasına rağmen. </p>
<p class="calibre1">Kumpanyama yapılanlar aklıma gelmişti.  <i class="calibre4">Birinin ailesi hiç olmadık</i> <i class="calibre4">şarkılar söylemiş... </i> Sadece ailemi değil, şarkının ufacık bir parçasını dahi dinleyen herkesi ortadan kaldırmışlardı. </p>
<p class="calibre1">Denna battaniyesine dolanıp sırtını ateşe çevirdi. “Ben uyurken sen de benim olağanüstü zekâm üzerinde düşün. Başka bir soruyu yanıtla-man gerektiğinde beni kaldırırsın.” </p>
<p class="calibre1">Uyanık kalmak için kendimi epey zorlamam gerekti. At sırtında yaklaşık yüz kilometre yol teptiğim, sonra da on kilometre yayan gittiğim uzun, zor bir gün geçirmiştim. Fakat Denna yaralıydı ve uykuya benden daha fazla ihtiyacı vardı. Zaten kuzeydeki o mavi ışığın tekrar yanıp yanmayacağına bakmak istiyordum. </p>
<p class="calibre1">Yanmadı. Ateşi beslerken, aniden ortadan kaybolduğum için Wil ile Sim endişeleniyorlar mı diye düşündüm. Peki ya Arwyl, Elxa Dal ve Kilvin? Bana ne olduğunu merak edecekler miydi? Keşke geride bir not bıraksaydım... </p>
<p class="calibre1">Bulutlar yıldızları kapadığı için ne kadar zaman geçtiğini bilmemin imkânı yoktu. Fakat ateşi altıncı ya da yedinci kez beslerken Denna’nın kasılıp ansızın uyandığını gördüm. Dimdik oturuvermedi. Onun yerine soluğunu tuttu ve nerede olduğunu bilmezmiş gibi gözlerini hızla sağa sola çevirdi. </p>
<p class="calibre1">“Üzgünüm,” dedim tamdık bir şeye odaklanması için. “Seni</p>
<p class="calibre1">uyandırdım mı?” </p>
<p class="calibre1">Gevşeyip biraz doğruldu. “Hayır, ben... hayır. Hiç de bile. Şimdilik bu kadar uyku bana yeter. Sen de biraz yatmak ister misin?” Gözlerini ovuşturdu ve ateşin üzerinden bana baktı. “Aptalca bir soruydu. Berbat görünüyorsun.” Battaniyenin içinden çıkmaya davrandı. “Al...” </p>
<p class="calibre1">Boş verircesine elimi salladım. “Sende kalsın. Pelerinim bana yeter.” </p>
<p class="calibre1">Başlığını kafama geçirip çimlere uzandım. </p>
<p class="calibre1"><a id="697"></a>697/853</p>
<p class="calibre1">“Tam bir beyefendisin,” diye bana nazikçe sataşarak battaniyeye tekrar sarındı. </p>
<p class="calibre1">Kolumu başıma yastık yaptım ve zekice bir karşılık bulmaya</p>
<p class="calibre1">çalışırken uyuyakaldım. </p>
<p class="calibre1">Kalabalık bir sokakta yürüdüğüm silik bir rüyadan Denna’nın gül pembesi ve ateş ışığı sebebiyle gölgeli yüzünü tepemde görerek uyandım. Her şey düşünüldüğünde, uyanmak için hiç de fena bir yol değildi. </p>
<p class="calibre1">Tam bunu dile getirecekken Denna parmağını dudaklarıma koyarak aşağı yukarı on sekiz farklı şekilde dikkatimi dağıttı. </p>
<p class="calibre1">“Sus,” dedi usulca. “Dinle.” </p>
<p class="calibre1">Doğrulup oturdum. </p>
<p class="calibre1">“Duyuyor musun?” diye sordu hemen sonra. </p>
<p class="calibre1">Başımı yana eğdim. “Sadece rüzgar...” </p>
<p class="calibre1">Denna kafasını iki yana sallayarak bir el hareketiyle sözümü kesti. </p>
<p class="calibre1">“İşte!” </p>
<p class="calibre1">Duydum. İlk başta sesin tepeden aşağı yuvarlanan birkaç iri taştan geldiğini sandım, ama hayır, ses yapması gerektiği gibi azalıp kaybolmadı. Onun yerine sanki bir şey tepeden yukarı sürükleniyordu. </p>
<p class="calibre1">Ayağa kalkıp etrafıma bakındım. Ben uyurken bulutlar dağılmıştı ve ay artık çevre araziyi solgun bir gümüşi renge boyuyordu. Geniş ateş</p>
<p class="calibre1">çukurumuz için için yanan kor parçalarıyla ağzına kadar doluydu. </p>
<p class="calibre1">Tam o anda, tepe yamacının biraz aşağılarında bir şey duydum, bir... </p>
<p class="calibre1">kırılan bir dal sesi desem sizi yanıltmış olurum. Ormanda yürüyen bir insan yerdeki bir dal parçasına basarsa kısa ve sert bir  <i class="calibre4">çıt </i> duyulur. </p>
<p class="calibre1">Bunun sebebi kazara üstüne basılan dalların küçük olması ve bir anda kırılmasıdır. </p>
<p class="calibre1">Benim duyduğumsa bir dal parçasının çıtırtısı değil, uzun bir çatırtı sesiydi. Bacak kalınlığındaki bir dal, bağlı bulunduğu ağaç</p>
<p class="calibre1">gövdesinden kopartıldığı zaman olduğu gibi:  <i class="calibre4">çatınır-çıtıurrrt-çaaaat. </i></p>
<p class="calibre1"><a id="698"></a>698/853</p>
<p class="calibre1">Sonra tam dönüp Denna’ya bakacakken diğer sesi uydum. Bunu</p>
<p class="calibre1">nasıl anlatsam? </p>
<p class="calibre1">Küçüklüğümde annem beni Senarin’deki bir hayvanat bahçesine</p>
<p class="calibre1">götürmüştü. Ömrümde sadece o gün bir aslan görmüş, sadece o gün aslan kükremesi duymuştum. Kalabalıktaki çocuklar korkuya</p>
<p class="calibre1">kapılsalar da ben neşeyle gülmüştüm. Alçak ve derin homurtuyu</p>
<p class="calibre1">göğsümde hissetmiştim. O. hissi öyle çok sevmiştim ki bugün bile hatırlarım. </p>
<p class="calibre1">Trebon yakınlarındaki o tepede duyduğum ses bir aslan kükremesi olmasa bile onu da aynı şekilde göğsümde hissettim. Aslan kükremes-inden çok daha derin bir homurtuydu. Uzaklardaki bir gök</p>
<p class="calibre1">gürültüsünün sesine daha çok benziyordu. </p>
<p class="calibre1">Bir dal daha kırıldı, üstelik zirvenin çok yakınında. O tarafa doğru bakınca ateş ışığında hatları belli belirsiz görülen devasa bir suretle karşılaştım. Ayaklarımın altındaki toprağın sarsıldığını hissettim, Denna panikten kocaman açılmış, gözlerle bana baktı. </p>
<p class="calibre1">Onu kolundan tuttuğum gibi tepenin diğer tarafına doğru koşmaya başladım. Denna ilk başta benimle beraber geldi, ama nereye gittiğimi fark edince olduğu yerde kaldı. “Aptallık etme,” diye tısladı. “Karanlıkta aşağı inmeye kalkarsak boynumuzu kırarız.” Çaresizce etrafına bakındı, sonra gözleri yakındaki gritaşları buldu. “Yukarı çıkmama yardım et, ben de seni yanıma çekeyim.” </p>
<p class="calibre1">Ellerimi bitiştirerek bir basamak oluşturdum ve Denna ayağını</p>
<p class="calibre1">oraya koydu. Onu öyle bir hızla kaldırdım ki neredeyse havaya fırlıyordu. Kısa bir süreliğine Denna’nın taşın kenarına tutunarak bacaklarını yukarı çekmesini bekledim, sonra da seyahat heybemi omzuma astım ve kendimi dev taşa atıp yüzeyine tutundum. </p>
<p class="calibre1">Aslında tutunmaya  <i class="calibre4">çalıştım </i> desem daha doğru olur. Asırlardır açık havada duran taşın yüzeyi dümdüz olmuştu ve üzerinde tutunacak hiçbir yer yoktu. Ellerimle boş yere bir şeyleri kavramaya çalışarak yere kadar kaydım. </p>
<p class="calibre1"><a id="699"></a>699/853</p>
<p class="calibre1">Kemerin diğer tarafına koştum, alçaktaki taşlardan birinin üstüne atladım ve bir kez daha sıçramayı denedim. </p>
<p class="calibre1">Taşa vücudumun ön kısmıyla çarptım. Çarpmanın şiddetiyle hem</p>
<p class="calibre1">nefesim kesildi hem de dizimi vurdum. Ellerim kemerin üst kısmını kavramaya çalıştı, fakat yine tutunacak bir yer... </p>
<p class="calibre1">Denna beni yakaladı. Bu bir kahramanlık destanı olsaydı size ellerimi nasıl sıkıca tuttuğunu ve beni güvenle yukarı çektiğini anlatırdım. </p>
<p class="calibre1">Fakat gerçekte bir eliyle gömleğimi, diğeriyle de saçlarımı kavradı. </p>
<p class="calibre1">Bana tüm gücüyle asılarak düşmemi engelledi, ta ki ben tutunacak bir yer bulup kendimi onun yanma çekene dek. </p>
<p class="calibre1">Orada soluk soluğa yatarken taşın kenarından aşağı baktık. Tepenin zirvesinde o silik suret ateşimizin ışık çemberine girmek üzereydi. </p>
<p class="calibre1">Yansı gölgelerde saklı yaratık, o güne kadar gördüğüm bütün hayvan-lardan daha iri ve yüklü bir at arabası kadar büyüktü. Siyah, devasa bedeni bir boğanın ki gibi olsa bile ne bir boğaya ne de ata benzeyen tuhaf adımlarla ilerliyordu. Rüzgar ateşi yelleyerek parlamasına sebep olunca yaratığın kalın gövdesini yere yakın tuttuğunu, bacaklarının tıpkı bir kertenkeleninkiler gibi yanlarda bulunduğunu fark ettim. </p>
<p class="calibre1">Işığa daha da yaklaşınca bu benzerlik kaçınılmaz hale geldi. Yaratık dev bir kertenkeleydi, fakat yılan gibi değil tuğla gibi yassıydı. Kalın boynu bir kamayı andıran kocaman bir kafaya bağlanıyordu. </p>
<p class="calibre1">Yaratık tepe zirvesinin kenarından kamp ateşimize kadar olan</p>
<p class="calibre1">mesafenin yarısını müthiş bir hız patlamasıyla bir anda katediverdi. </p>
<p class="calibre1">Gök gürültüsü gibi bir sesle homurdandı; sesi yine göğsümde duydum. </p>
<p class="calibre1">Yaklaşmayı sürdürürken çimlerin üzerinde yan yatan diğer gritaşların yanından geçti ve gözlerimin bana oyun oynamadığından emin oldum. </p>
<p class="calibre1">Yaratık gritaşlardan bile büyüktü. Omuz hizasında iki metre yüksekliğinde, başından kuyruğuna kadar beş metre uzunluğundaydı. </p>
<p class="calibre1">Sahiden de bir at arabası kadar büyüktü. </p>
<p class="calibre1">Yaratık başını ileri geri sallayarak ağzını açıp kapıyor, havayı tadıyordu. </p>
<p class="calibre1"><a id="700"></a>700/853</p>
<p class="calibre1">Tam o anda masmavi bir alev patladı. Ani ışık kör ediciydi ve</p>
<p class="calibre1">Denna’nın yanımda çığlık attığını duydum. Başımı eğdiğim sırada üzerimizden bir ısı dalgasının geçtiğini hissettim. Gözlerimi ovuşturarak yeniden aşağı baktım ve yaratığın kamp ateşine iyice yaklaştığını gördüm. Siyah, pullu ve kocamandı. Tekrar gök gürültüsü gibi bir sesle homurdandı, ardından başını biraz indirip ikinci bir mavi alev bulutu soludu. </p>
<p class="calibre1">Yaratık bir ejderhaydı. </p>
<p class="calibre1"><a id="701"></a>YETMİŞ BEŞİNCİ BÖLÜM</p>
<p class="calibre1"> <i class="calibre4"><b class="calibre3">Ara - İtaat</b></i></p>
<p class="calibre1">Yoltaşı Hanı'nda Kvothe hevesle bekledi. Bekleyiş uzayıp gitti, ta ki Tarihçi başını önündeki sayfadan kaldırana dek. </p>
<p class="calibre1">“Sana bir yorumda bulunman için fırsat tanıyorum,” dedi Kvothe. </p>
<p class="calibre1">“‘Yok daha neler!’ ya da ‘Ejderha diye bir şey yoktur,’ gibi bir yorum.” </p>
<p class="calibre1">Tarihçi kaleminin ucundaki mürekkebi sildi. “Öykü hakkında yorum yapmak bana düşmez,” dedi sakin bir sesle. “Bir ejderha gördüğünü söylüyorsan...” Omuz silkti. </p>
<p class="calibre1">Kvothe ona büyük bir hüsranla baktı. “Bu sözler  <i class="calibre4">Sıradan Ejderusların Çiftleşme Davranışları</i>’nın yazarı, büyük doğrucu Devan Lochees’e yakışıyor mu?” </p>
<p class="calibre1">“Lafa karışmayacağına ya da kaydettiği öykünün tek bir kelimesini bile değiştirmeyeceğine söz veren Devan Lochees’e yakışıyor.” Tarihçi kalemini bırakıp elini ovaladı. “Çünkü ona dinlemeyi çok istediği bu öyküyü ancak bu şartlar altında kaleme alabileceği söylendi.” </p>
<p class="calibre1">Kvothe ona dik dik baktı. “Hiç ‘beyaz isyan’ diye bir deyim duymuş</p>
<p class="calibre1">muydun?” </p>
<p class="calibre1">“Duymuştum,” dedi Tarihçi ince bir tebessümle. </p>
<p class="calibre1">“Ben istediğin her yorumu yaparım, Reshi,” diye atıldı Bast. “Önceden hiçbir şartı kabul etmedim.” </p>
<p class="calibre1">Kvothe’nin bakışları ikisi arasında gidip geldi, sonra adam iç geçirdi. </p>
<p class="calibre1">“Çok az şey sorgusuz sualsiz itaat kadar sinir bozucudur,” dedi. “İkiniz de bunu aklınızın bir köşesine yazın.” Tarihçiye kalemini tekrar eline almasını işaret etti. “Pekala... Yaratık bir ejderhaydı.” </p>
<p class="calibre1"><a id="702"></a>YETMİŞ ALTINCI BÖLÜM</p>
<p class="calibre1"> <i class="calibre4"><b class="calibre3">Sıradan Ejderusların Çiftleşme Davranışları</b></i></p>
<p class="calibre1">“Bu bir ejderha,” diye fısıldadı Denna. “Tehlu bize merhamet etsin. </p>
<p class="calibre1">Bu bir ejderha!” </p>
<p class="calibre1">“Değil,” diye karşılık verdim. “Ejderha diye bir şey yoktur.” </p>
<p class="calibre1">“Şuna bir bak!” diye bana tısladı. “Gözünün önünde! Şu Tanrı’nın cezası koca ejderhaya bak!” </p>
<p class="calibre1">“O bir ejderus,” dedim. </p>
<p class="calibre1">“Ama dev gibi,” dedi Denna isterik bir sesle. “Eşek kadar büyük ve gelip bizi yiyecek.” </p>
<p class="calibre1">“Ejderuslar et yemezler,” dedim. “Otoburdurlar. Onu dev bir inek farz et.” </p>
<p class="calibre1">Denna bana bakıp kahkahalarla gülmeye başladı. İsterik değil, dayanılamayacak kadar komik bir şey duymuş bir insanın neşeli kahkahalarıyla. Ellerini ağzına bastırdı ve kahkahalarının şiddetiyle tüm vücudu sarsıldı. Çıkan tek ses parmaklarının arasından kaçan alçak tıslamalardı. </p>
<p class="calibre1">Aşağıdan yine mavi bir alev yükseldi. Denna gülmeyi hemen bıraktı, sonra da ellerini ağzından çekti. Faltaşı gibi açılmış gözlerle bana baktı ve hafifçe titreyen bir sesle usulca konuştu. “Möööööö.” Kapıldığımız dehşeti üzerimizden o kadar çabuk atmıştık ki hissettiğimiz</p>
<p class="calibre1">olağanüstü huzur sebebiyle zaten gülmenin eşiğindeydik. İşte bu yüzden Denna yine ağzını elleriyle kapatarak kahkahadan iki büklüm oldu ve ben de gürültü yapmamak için karnıma bastırarak gülmeye başladım. Dev yaratık kamp ateşimizin etrafını koklayıp homurdanırken, ara sıra da alev solurken biz iki küçük çocuk gibi kıkırdayıp duruyorduk. </p>
<p class="calibre1">Uzunca bir aradan sonra kendimizi toparlayabildik. Denna gözlerindeki yaşları silip derin, titrek bir nefes aldı. Bana sokularak vücudunun sol tarafım benimkinin sağ tarafına yasladı. “Dinle,” dedi usulca, birlikte taşın kenarından aşağı bakarken. “Bu otlayacak cinsten bir</p>
<p class="calibre1"><a id="703"></a>703/853</p>
<p class="calibre1">hayvan değil. Çok büyük. O şekilde asla yeteri kadar beslenemez. </p>
<p class="calibre1">Ağzını görüyor musun? Şu dişlere bak.” </p>
<p class="calibre1">“Aynen öyle. Dişleri sivri değil küt. Ejderuslar ağaç yerler. Hem de bütün bütün. Boyutlarına dikkat et. Yeteri kadar eti nereden bulabilir? </p>
<p class="calibre1">Etobur olsaydı her gün en az on geyik yemesi gerekirdi. O şekilde asla hayatta kalamazdı!” </p>
<p class="calibre1">Denna başını bana doğru çevirdi. “Bütün bunları nereden</p>
<p class="calibre1">biliyorsun?” </p>
<p class="calibre1">“Üniversite’de öğrendim," dedim.  <i class="calibre4">“Sıradan Ejderusların Çiftleşme</i> <i class="calibre4">Davranışları </i> diye bir kitaptan. Ejderuslar ateşi bir çiftleşme çağrısı olarak kullanırlar. Kuşların tüylerini kullandıkları gibi.” </p>
<p class="calibre1">“Yani o aşağıdaki şeyin kamp ateşimize...” dedi ve ağzını birkaç kez sessizce oynatarak doğru kelimeyi bulmaya çalıştı, “... yakınlaşacağını mı söylüyorsun?” Tekrar kahkahalara boğulacak gibi oldu, fakat derin bir nefes alarak kahkahasını bastırdı. “İşte bu görülmeye değer.” </p>
<p class="calibre1">İkimiz de altımızdaki taşın titrediğini hissettik. Aslında taş değil yer sarsılıyordu. Aynı anda etraf büyük ölçüde karardı. </p>
<p class="calibre1">Aşağı baktığımızda ejderusun çamura belenen bir domuz gibi ateşin üstünde yuvarlandığını gördük. Tepinirken yeri sarsıyor, ateşi altında tamamen eziyordu. </p>
<p class="calibre1">“O şeyin ağırlığı en az...” Denna cümlesini yarım bırakarak başını iki yana salladı. </p>
<p class="calibre1">“Beş ton,” diye tahminde bulundum. “En az beş ton çekiyordun” </p>
<p class="calibre1">“Bize saldırabilir. Gelip taşları devirebilir.” </p>
<p class="calibre1">“Pek sanmam,” diye hissettiğimden daha kararlı bir sesle</p>
<p class="calibre1">konuşmaya çalışarak taşa bir şaplak attım. “Bunlar çok uzun zamandır buradalar. Güvendeyiz.” </p>
<p class="calibre1">Ejderus kamp ateşimizin üstünde yuvarlanırken yanan tahta</p>
<p class="calibre1">parçalarını tepe zirvesinin dört bir tarafına saçmıştı. Şimdi yarısı kömür olmuş bir kütüğün, çimlerin üzerinde dumanı tüterek durduğu yere doğru gidiyordu. Kütüğün yanma vardığında onu kokladı, sonra</p>
<p class="calibre1"><a id="704"></a>704/853</p>
<p class="calibre1">üstünde yuvarlanarak onu toprağa gömdü. Ayağa kalkıp kütüğü tekrar kokladı ve ardından onu yedi. Kütüğü hiç çiğnemedi; onu bir cırcır böceğini kapıveren bir kurbağa gibi tek lokmada yuttu. </p>
<p class="calibre1">Artık neredeyse tamamen sönmüş ateşin etrafında dolanarak bunu birkaç kez tekrarladı. Yerdeki kütükleri kokluyor, yanan parçaların üstünde yuvarlanıyor, söndükleri zaman da onları mideye indiriyordu. </p>
<p class="calibre1">“Şimdi her şey daha anlamlı geliyor,” dedi Denna, yaratığı seyretmeye devam ederek. “Bu ormanda yaşayan ve alev soluyan bir hayvan. </p>
<p class="calibre1">Onu gördüğü ateşleri söndürmeye yönelten bir dürtüsü olmasaydı uzun süre hayatta kalamazdı.” </p>
<p class="calibre1">“Herhalde o yüzden buraya geldi,” dedim. “Ateşimizi görmüş olsa gerek.” </p>
<p class="calibre1">Ejderus birkaç dakika daha koklayıp yuvarlanmanın ardından</p>
<p class="calibre1">ateşimizden geriye kalan kor yığınına yaklaştı. Onun etrafında birkaç tur attıktan sonra gidip üstüne oturdu. Yüzümü ekşittim, fakat yaratık kuluçkaya yatan bir tavuk misali ileri geri hareket etti. Loş ay ışığı hariç tepenin zirvesi artık tamamen karanlıktı. </p>
<p class="calibre1">“Nasıl oldu da bu şeyleri daha önce hiç duymadım?” diye sordu</p>
<p class="calibre1">Denna. </p>
<p class="calibre1">“Çok nadirdirler,” dedim. “İnsanlar ejderusların büyük ölçüde zararsız olduklarını bilmediklerinden onları öldürürler. Ayrıca hızlı üre-mezler. Aşağıdaki nereden baksan iki yüz yaşında vardır. Zaten en fazla bu kadar büyüyebilirler.” Yaratığı hayranlıkla süzdüm. “Tüm dünyada birkaç yüzden fazla ejderus kalmadığına bahse girerim.” </p>
<p class="calibre1">Birkaç dakika daha izledik, fakat aşağıda bir hareketlenme olmadı. </p>
<p class="calibre1">Denna ağzını sonuna kadar açarak esnedi. “Tanrım, çok yorgunum. </p>
<p class="calibre1">Öleceğini kesinkes bilmek kadar insanı yoran bir şey daha yoktur.” </p>
<p class="calibre1">Sırtüstü yattı, yan döndü, sonra rahat etmeye çalışarak vücudunu bana doğru çevirdi. “Burası amma da soğukmuş.” Fark edilir biçimde</p>
<p class="calibre1">titredi. “Ejderusun niye ateşimizin üstüne yattığını anlayabiliyorum.” </p>
<p class="calibre1">“İstersen gidip battaniyeyi alabiliriz,” diye önerdim. </p>
<p class="calibre1"><a id="705"></a>705/853</p>
<p class="calibre1">Gülüp geçti. “Yok, kalsın.” Yeniden titreyerek kollarını göğsüne doladı. </p>
<p class="calibre1">“Al.” Ayağa kalkıp pelerinimi çıkardım. “Buna sarın. Belki fazla bir şey değil ama çıplak taşa yatmaktan iyidir.” Pelerinimi ona uzat-tim. </p>
<p class="calibre1">“Sen uyurken ben başında beklerim ve aşağı düşmeyeceğinden emin olurum.” </p>
<p class="calibre1">Denna bana uzun uzun baktı. Teklifimi reddedeceğini düşünmeye</p>
<p class="calibre1">başladım. Ama nihayet pelerini elimden alıp vücuduna sardı. “Sen, Bay Kvothe, bir kıza hoşça vakit geçirtmeyi iyi biliyorsun.” “Hele yarını bekle,” dedim. “Daha yeni başlıyorum.” Titrememeye çalışarak orada sessiz sedasız oturdum. Denna’nın solukları bir müddet sonra iyice yavaşladı. Ne kadar budala olduğunu ya da ertesi günün ne gibi beklenmedik trajediler getireceğini bilmeyen bir çocuğun halinden hoşnut sükûnetiyle onun uyumasını seyrettim. </p>
<p class="calibre1"><a id="706"></a>YETMİŞ YEDİNCİ BÖLÜM</p>
<p class="calibre1"> <i class="calibre4"><b class="calibre3">Kayalıklar</b></i></p>
<p class="calibre1">Ne zaman uyuyakaldığımı hatırlamadan uyandım. Denna beni</p>
<p class="calibre1">nazikçe sarsıyordu. “Hızlı hareket etme,” dedi. “Epey yüksekteyiz.” </p>
<p class="calibre1">Vücudumu yavaşça açarken neredeyse tüm kaslarım dünkü kötü</p>
<p class="calibre1">muameleden şikayet ediyordu. Uyluklarım ve baldırlarım sert, sımsıkı bir acı düğümüydü âdeta. </p>
<p class="calibre1">Ancak o zaman pelerinimin yine üstümde olduğunu fark ettim. </p>
<p class="calibre1">“Seni uyandırdım mı?” diye sordum Denna’ya. “Hatırlamıyorum</p>
<p class="calibre1">ama...” </p>
<p class="calibre1">“Bir anlamda evet,” dedi. “Oturduğun yerde uyuyakaldın ve üstüme devrildin. Küfrü bastığımda gözünü bile kırpmadın...” Denna</p>
<p class="calibre1">konuşmayı bırakarak yavaşça ayağa kalkmamı izledi. “Tanrı aşkına, romatizmalı dedelere benziyorsun.” </p>
<p class="calibre1">“Nasıldır bilirsin,” dedim. “Uyandığında her yanın taş gibi</p>
<p class="calibre1">sertleşmiş olur.” </p>
<p class="calibre1">Denna sırıttı. “Kural olarak biz kadınların öyle bir derdi yoktur.” </p>
<p class="calibre1">Bana baktıkça sırıtışı silindi. “Sen ciddisin, öyle değil mi?” </p>
<p class="calibre1">“Dün yanına gelmeden önce yaklaşık yüz kilometre at bindim,” dedim. “Buna pek alışkın değilim. Bir de dün gece yukarı çıkayım derken taşa çok sert çarptım.” </p>
<p class="calibre1">“Canın yanıyor mu?” </p>
<p class="calibre1">“Hem de nasıl,” dedim. “En çok da her yerim ağrıyor.” </p>
<p class="calibre1">“Ah,” diye bir hayret nidası attı Denna. “Ellerin!” </p>
<p class="calibre1">Aşağı bakınca ne demek istediğini anladım. Dün gece gritaşa çıkmak için çılgınca uğraşırken onlara epey zarar vermiştim. Müzisyen nasırlarım parmak uçlarımı büyük ölçüde korumuştu, fakat eklemlerimin üstündeki deri fena sıyrılmıştı ve üzerleri pıhtılaşmış kanla kaplıydı. </p>
<p class="calibre1">Bedenimin diğer kısımları öyle çok ağrıyordu ki ellerimdeki yaraları hissetmemiştim bile. </p>
<p class="calibre1"><a id="707"></a>707/853</p>
<p class="calibre1">Ellerimin hali karşısında içim acıdı, fakat onları açıp kapadıktan sonra ciddi bir yara almadıklarını, sadece acı verecek denli soyulmuş</p>
<p class="calibre1">olduklarını anladım. Bir müzisyen olarak ellerimin zarar göreceğinden hep kaygılanırdım ve zahiriye çalışmalarım bu kaygımı ikiye kat-lamıştı. “Olduklarından daha kötü görünüyorlar,” dedim. “Ejderus gideli ne kadar oldu?” </p>
<p class="calibre1">“En azından bir iki saat. Güneş doğduktan kısa süre sonra buradan ayrıldı.” </p>
<p class="calibre1">Gritaş kemerinin yüksekteki konumundan etrafı inceledim. Tepenin zirvesi geçen akşam yeşil çimlerden oluşan dümdüz bir halıyla kaplıy-dı. Bu sabahsa bir savaş meydanını andırıyordu. Çim bazı yerlerde ezilmiş, bazı yerlerdeyse yanarak kısacık kalmıştı. Kertenkele belendiği ya da ağır vücudunu sürüklediği kısımlarda derin izler bırakmıştı. </p>
<p class="calibre1">Gritaştan inmek, ona çıkmaktan daha zordu. Kemerin tepesi yerden yaklaşık dört buçuk metre yükseklikteydi ve toprak rahatça at-lanamayacak kadar aşağıda kalıyordu. Normalde böyle bir şey için en-dişelenmezdim, fakat her bir yanı tutulmuş vücudumla doğru düzgün düşemeyeceğimden ve bileğimi burkacağımdan çekiniyordum. </p>
<p class="calibre1">Sonunda seyahat heybemin kayışını bir ip gibi kullanarak sorunu çözdük. Denna kayışın bir ucunu sıkıca tutarken ben yavaşça aşağı indim. Tabii o esnada heybe yırtılarak açıldı ve eşyalarım etrafa saçıldı, fakat yine de ufak bir çimen lekesinden daha ciddi bir zarar almaksızın yere inebildim. </p>
<p class="calibre1">Sonra Denna taşın kenarından tutunarak vücudunu aşağı sarkıttı ve ben de bacaklarını tutup onu yavaşça indirdim. Vücudumun ön kısmı yara bere içinde olmasına rağmen bu tecrübe moralimi oldukça</p>
<p class="calibre1">düzeltti. </p>
<p class="calibre1">Eşyalarımı topladım ve oturup iğne iplikle heybemi dikmeye koyuldum. Denna ağaçların arasına yaptığı kısa yolculuktan dönerken dün bıraktığımız yerden battaniyeyi aldı. Ejderus onun üzerinden geçerken pençeleriyle büyük yırtıklar açmıştı.' </p>
<p class="calibre1"><a id="708"></a>708/853</p>
<p class="calibre1">“Hiç böyle bir şey gördün mü?” diye sorarak Denna ya elimi</p>
<p class="calibre1">uzattım. </p>
<p class="calibre1">Denna bana bir kaşını kaldırarak baktı. “Bu lafı kim bilir kaç kez duydum.” Sırıtarak tenekeciden aldığım siyah demir parçasını ona verdim. Denna demiri merakla inceledi. “Bu bir mıknatıs taşı mı?” </p>
<p class="calibre1">“Bilmene şaşırdım.” </p>
<p class="calibre1">“Mıknatıs taşını kâğıt ağırlığı olarak kullanan bir adam tanırdım.” </p>
<p class="calibre1">Hakir gören bir ifadeyle iç geçirdi. “Çok pahalı ve ender bulunur olmasına rağmen onu kâğıt ağırlığı niyetine kullandığını her fırsatta hatırlatırdı.” Burnunu çekti. “Hıyarın tekiydi. Yanında demir var mı?” </p>
<p class="calibre1">“Şunlara bir bak bakalım.” Etrafa saçılmış eşyalarımı işaret ettim. </p>
<p class="calibre1">“Aralarında bir şeyler olacaktı.” </p>
<p class="calibre1">Denna yan yatmış gritaşlardan birine oturup mıknatıs taşı ve kırık bir kemer tokasıyla oynadı. Ben seyahat heybemi yavaş yavaş</p>
<p class="calibre1">onardım, sonra kayışı da yerine oturttum ve tekrar kopmasın diye birkaç kez diktim. </p>
<p class="calibre1">Denna kendini mıknatıs taşına iyice kaptırmıştı. “Nasıl çalışıyor?” </p>
<p class="calibre1">diye sordu, kemer tokasını geri çekip tekrar mıknatısa yapışmasına iz-in vererek. “Bu çekim nereden geliyor?” </p>
<p class="calibre1">“Bir tür galvanik kuvvet söz konusu,” derken tereddüt ettim. “Tabii bu da hiçbir fikrim yok demenin şatafatlı bir yolu.” </p>
<p class="calibre1">“Acaba demirden yapıldığı için mi demiri bu kadar seviyor?” diye mırıldandı Denna, gümüş yüzüğünü mıknatıs taşma etkisizce dokun-durarak. “Acaba biri pirinçten yapılmış bir mıknatıs taşı bulsa o taş</p>
<p class="calibre1">diğer pirinçleri böyle çeker mi?” </p>
<p class="calibre1">“Belki bakır ve çinkoyu çeker,” dedim. “Pirinç onlardan oluşur.” </p>
<p class="calibre1">Heybeyi tersyüz edip eşyalarımı içine doldurmaya başladım. Denna mıknatıs taşımı geri verdi ve ateş çukurundan kalanları dağıtmak için o tarafa doğru ağır adımlarla yürüdü. </p>
<p class="calibre1">“Ejderus gitmeden önce bütün odunları yemiş,” dedi bana. </p>
<p class="calibre1"><a id="709"></a>709/853</p>
<p class="calibre1">Ben de gidip baktım. Ateş çukurunun etrafı karmakarışık bir harabeden ibaretti. Sanki bütün bir süvari bölüğü üstünden geçmişti. </p>
<p class="calibre1">Ters dönmüş kocaman bir çimli toprak parçasını ayağımla dürttüm, sonra yerden bir şey almak için eğildim. “Şuna bak.” </p>
<p class="calibre1">Denna yanıma yaklaştığında görmesi için elimdekini kaldırdım. Tuttuğum şey ejderusun düzgün ve siyah pullarından biriydi. Neredeyse avucum kadar büyüktü ve bir gözyaşı damlası biçimindeydi. Ortası yarım santimden daha kalındı ve kenarlara doğru inceliyordu. </p>
<p class="calibre1">Pulu Denna’ya uzattım. “Buyurun, Leydim. Dün geceden bir</p>
<p class="calibre1">yadigar.” </p>
<p class="calibre1">,Denna pulu elinde şöyle bir tarttı. “Ağırmış,” dedi. “Ben de senin için bir tane bulacağım.” Sekerek ateş çukurunun yanma dönüp</p>
<p class="calibre1">etrafını eşeledi. “Sanırım odunlarla birlikte taşların da bir kısmını yemiş. Geçen gece ateşin çevresine buradakilerden daha fazlasını dizdiğimden eminim.” </p>
<p class="calibre1">“Kertenkeleler sürekli taş yutarlar,” dedim. “Yediklerini o şekilde sindirirler. Taşlar midelerindeki yiyeceği öğütür.” Denna bana kuşkuyla baktı. “Doğru söylüyorum. Tavuklar da öyle yapar.” </p>
<p class="calibre1">Başım iki yana sallayarak harap olmuş toprağı eşeledi. “Aslına bakarsan bu karşılaşmayı bir şarkıya dökersin diye umuyordum. Ama sen ejderustan böyle bahsettikçe hevesimi kaybediyorum. İnekler ve tavuklar. Dramaya yönelik yatkınlığına ne oldu?” </p>
<p class="calibre1">“Yaşadıklarımız abartıya kaçmadan da yeteri kadar ilginç,” dedim. </p>
<p class="calibre1">“Yanılmıyorsam o pulun büyük bölümü demirden oluşuyor. Bunu</p>
<p class="calibre1">olduğundan daha dramatik bir hale nasıl getirebilirim ki?” </p>
<p class="calibre1">Denna pulu kaldırarak ona daha yakından baktı. “Dalga geçiyorsun herhalde.” </p>
<p class="calibre1">Ona sırıttım. “Bu civardaki taşlar hep demir dolu,” dedim. “Ejderusun yuttuğu taşlar midesinde yavaş yavaş dağılıyor. Metal de</p>
<p class="calibre1">zamanla kemiklere ve pullara karışıyor.” Pulu alıp gritaşlardan birine doğru yürüdüm. “Ejderus her yıl deri değiştirdikçe yeni taşlar yutuyor</p>
<p class="calibre1"><a id="710"></a>710/853</p>
<p class="calibre1">ve bu şekilde demiri bünyesinde tutuyor. İki yüz yıldan sonraysa...” </p>
<p class="calibre1">Pulu gritaşa hafifçe vurdum. Çıkan ses çan ile perdahlı bir seramik arasında yer alan sert bir çınlamaydı. </p>
<p class="calibre1">Pulu Denna’ya geri verdim. “Modern madencilik icat edilmeden</p>
<p class="calibre1">önce insanlar ejderusları taşıdıkları demir için avlarlardı. Bugünlerde bile eminim ki simyacılar onların pulları ya da kemikleri için iyi para ödüyorlardır. Organik demir nadir bulunur. Muhtemelen onunla bir sürü şey yapılabiliyordur.” </p>
<p class="calibre1">Denna elindeki pula baktı. “Sen kazandın. Şarkıyı istediğin gibi yazabilirsin.” Aklına gelen bir fikirle gözleri parladı. “Şu mıknatıs taşını bir ver bakayım.” </p>
<p class="calibre1">Çantamdan çıkarıp verdim. Denna pulu mıknatısa yaklaştırınca</p>
<p class="calibre1">hızla birbirlerine yapıştılar ve yine o tuhaf seramik çınlaması duyuldu. </p>
<p class="calibre1">Denna sırıtarak ateş çukuruna geri gitti ve mıknatısı kalıntıların arasında gezdirerek başka pullar aradı. </p>
<p class="calibre1">Kuzeydeki kayalıklara doğru baktım. “Kötü haber vermeyi hiç</p>
<p class="calibre1">istemiyorum,” diyerek ağaçlardan yükselen ince bir duman sütununu işaret ettim. “Ama aşağıda bir şeyler tütüyor. Yere çaktığım işaret kazıkları gitti, fakat sanırım geçen gece mavi ateşi o istikamette görmüştük.” </p>
<p class="calibre1">Denna mıknatıs taşını ateş çukurundan arta kalanların arasında götürüp getirdi. “Mauthenler’in çiftliğinde yaşananlardan ejderus sorumlu olamaz.” Harap olmuş toprağı ve çimleri işaret etti. “Orada bu tür bir enkaz yoktu.” </p>
<p class="calibre1">“Çiftliği kastetmemiştim,” dedim. “Birinin hamisinin dün gece ateş</p>
<p class="calibre1">yakmış olabileceğini düşünüyordum...” </p>
<p class="calibre1">Denna’nın suratı asıldı. “Ve ejderus o ateşi gördü.” “Endişelenme,” </p>
<p class="calibre1">dedim hemen. “Hamin dediğin kadar akıllıysa kendini sağlama</p>
<p class="calibre1">almıştır.” </p>
<p class="calibre1"><a id="711"></a>711/853</p>
<p class="calibre1">“Bana o yaratık karşısında sağlam kalabilecek bir şey göster de göreyim,” dedi ve mıknatıs taşını bana geri verdi. “Bari gidip bir göz atalım.” </p>
<p class="calibre1">İnce duman çizgisinin ormandan yükseldiği yer sadece birkaç kilometre uzaklıktaydı, fakat oraya çabuk varamadık. İkimiz de yorgun ve yıpranmış bir haldeydik. Ayrıca hedefimize ulaştığımız zaman ne bulacağımız konusunda pek umutlu değildik. </p>
<p class="calibre1">Yürürken son elmamı ve yarısı kalmış kepek ekmeğimi paylaştık. Bir huş ağacının kabuğundan birkaç şerit kestim ve onları da ağır ağır çiğ-</p>
<p class="calibre1">nedik. Bir saat kadar sonra bacaklarımdaki kaslar yürümekten acı duymayacağım kadar gevşemişti. </p>
<p class="calibre1">Dumana yaklaştıkça hızımız daha da azaldı. İnişli çıkışlı tepelerin yerini sivri kayalıklar ve çakıl kaplı yamaçlar alıyordu. Sık sık tırman-mamız ya da uzun yolu seçerek engellerin etrafında dolaşmamız</p>
<p class="calibre1">gerekiyor, hattâ bazen geçecek bir yer bulamayıp geldiğimiz istikamete geri gitmemiz gerekiyordu. </p>
<p class="calibre1">Dikkatimi dağıtan şeylerle de karşılaştık. Meyveleri olgun bir böğürtlen çalısı bulunca neredeyse bir saatliğine mola verdik. Fazla zaman geçmeden bir dereye rastladık ve su içmek, dinlenmek, elimizi</p>
<p class="calibre1">yüzümüzü yıkamak için tekrar durduk. Masallardaki gibi bir</p>
<p class="calibre1">cilveleşmeye yönelik umutlarım yine suya düştü, çünkü dere aşağı yukarı on santim derinliğindeydi. Soyunup dökünmek için pek de uygun bir yer olmadığı açıktı. </p>
<p class="calibre1">Dumanın kaynağına vardığımızda vakit akşamüstünün erken</p>
<p class="calibre1">saatleriydi ve bulduğumuz şey hiç de beklediğimiz gibi çıkmadı. </p>
<p class="calibre1">Sonunda kayalıkların arasına sıkışmış kuytu bir vadiye ulaştık. Vadi dediğime bakmayın; aslında tepelerin etekleri arasındaki dev bir basamağa daha çok benziyordu. Bir tarafta koyu renkli kayalardan oluşan yüksek bir yamaç, diğer taraftaysa dimdik bir uçurum yer alıyordu. Denna’yla ben ancak iki farklı, erişilmez açıyı denedikten sonra vadiye girebileceğimiz bir yol bulabildik. Neyse ki hava rüzgarsız</p>
<p class="calibre1"><a id="712"></a>712/853</p>
<p class="calibre1">olduğundan duman berrak, mavi göğe ok gibi dümdüz yükseliyordu. </p>
<p class="calibre1">Onun kılavuzluğu olmasaydı muhtemelen oraya asla erişemezdik. </p>
<p class="calibre1">Küçük vadi muhtemelen bir zamanlar ormanın hoş bir parçasıyken artık kasırgaya maruz kalmışa benziyordu. Ağaçlar kırılmış, kökünden sökülmüş, yanıp kömür olmuş veya ezilmişti. Sanki dev bir çiftçi tarlasını sürerken aklını kaçırmış, topraktan ve kayalardan koca koca parçalar koparmıştı. </p>
<p class="calibre1">İki gün öncesine kadar böyle bir yıkıma neyin sebep olduğunu tahmin bile edemezdim. Fakat dün gece gördüklerimden sonra... </p>
<p class="calibre1">“Hani zararsızdılar?” dedi Denna bana doğru dönerek. “Yaratık</p>
<p class="calibre1">burayı mahvetmiş.” </p>
<p class="calibre1">Denna’yla beraber enkazın arasında ilerlemeye koyulduk. Beyaz duman devrilmiş büyük bir akağaçtan kalan derin bir çukurdan yükseliyordu. Ateş, eskiden ağacın köklerine ev sahipliği yapan çukurun dibindeki için için yanan birkaç parça kordan fazlası değildi. </p>
<p class="calibre1">Çizmemin ucuyla çukura biraz toprak attım. “Eh, iyi haber haminin burada olmaması. Kötü haberse...” Sözümü yarıda kesip derin bir nefes aldım. “Koku sana da geliyor mu?” </p>
<p class="calibre1">Denna derin bir nefes aldı ve yüzünü ekşiterek kafa salladı. </p>
<p class="calibre1">Devrik akağaca çıkıp çevreye bakındım. Rüzgar yön değiştirince ölmüş ve çürümüş bir şeyden gelen koku daha güçlendi. </p>
<p class="calibre1">“Et yemediklerini söylemiştin,” dedi Denna, kaygıyla etrafını gözden geçirerek. </p>
<p class="calibre1">Ağaçtan atlayıp yamaç duvarına doğru yürüdüm. Orada paramparça edilmiş küçük bir tahta kulübe vardı. Yaklaştıkça çürük kokusu arttı. </p>
<p class="calibre1">“Buna hiç de zararsız bir şey sebep olmuşa benzemiyor,” dedi</p>
<p class="calibre1">Denna, yıkıntıyı inceleyerek. </p>
<p class="calibre1">“Sorumlunun</p>
<p class="calibre1">ejderus</p>
<p class="calibre1">olup</p>
<p class="calibre1">olmadığını</p>
<p class="calibre1">bilmiyoruz,” </p>
<p class="calibre1">dedim. </p>
<p class="calibre1">“Chandrialılar buraya saldırmışlarsa ejderus ateşe gelmiş ve onu söndürürken bu yıkıma yol açmış olabilir.” </p>
<p class="calibre1"><a id="713"></a>713/853</p>
<p class="calibre1">“Sence bunu Chandrialılar mı yaptılar?” diye sordu Denna. “Böyle bir şey onlar hakkında duyduklarımla bağdaşmıyor. Hep yıldırım gibi saldırıp çabucak ortadan kayboldukları söylenir. Ziyarette bulunup biraz ateş yaktıkları, daha sonra birkaç işlerini daha halletmek için geri geldikleri anlatılmaz.” </p>
<p class="calibre1">“Ne düşüneceğimi bilemiyorum. Ama yıkılmış iki ev...” Harabeyi eşelemeye başladım. “Evlerin arasında bir bağ olması kulağa mantıklı geliyor.” </p>
<p class="calibre1">Denna ufak bir hayret nidası attı. Onun bakışlarım takip edince birkaç ağır kütüğün altından çıkan bir kol gördüm. </p>
<p class="calibre1">Etrafında sineklerin uçuştuğu kola yaklaşırken kokuyu azaltmak için boş yere ağzımı kapadım. “Bu adam aşağı yukarı iki dönüdür ölü.” </p>
<p class="calibre1">Eğilip parçalanmış tahta ve metal yığınını eşeledim. “Şuna bak.” </p>
<p class="calibre1">“Buraya getir de öyle bakayım.” </p>
<p class="calibre1">Bulduğum şeyi Denna’nın durduğu yere götürdüm. Nesne neredeyse tanırımayacak kadar kırılmıştı. “Arbalet.” </p>
<p class="calibre1">“Sahibinin pek işine yaramamış,” dedi Denna. </p>
<p class="calibre1">“Asıl soru burada ne aradığı.” Bağlantı çubuğu niyetine kullanılan mavi çelik parçasını gözden geçirdim. “Bu bir av arbaleti falan değil. </p>
<p class="calibre1">Bu tür şeyler uzaktaki zırhlı bir insanı öldürmek için kullanılır. </p>
<p class="calibre1">Yasadışıdırlar.” </p>
<p class="calibre1">Denna burun kıvırdı. “Senin de bildiğin gibi o yasalar buralarda geçmez.” </p>
<p class="calibre1">Omuz silktim. “Yine de bu durum bunun pahalı bir aygıt olduğu ger-</p>
<p class="calibre1">çeğini değiştirmiyor. Toprak zeminli ufacık bir kulübede yaşayan biri nasıl on talentlik bir arbalete sahip olur ki?” </p>
<p class="calibre1">“Belki de ejderustan haberi vardı,” dedi Denna, endişeyle etrafına bakınarak. “Şu anda ben de bir arbalete hayır demem.” </p>
<p class="calibre1">Başımı iki yana salladım. “Ejderuslar utangaçtırlar. İnsanlardan uzak dururlar.” </p>
<p class="calibre1"><a id="714"></a>714/853</p>
<p class="calibre1">Denna bana bıkkın gözlerle baktı ve alaycı bir hareketle kulübenin yıkıntısını işaret etti. </p>
<p class="calibre1">“Ormandaki vahşi hayvanları düşün,” dedim. “Bütün vahşi hayvanlar insanlara yaklaşmaktan çekinirler. Sen daha önce hiç ejderus iye bir şey duymamıştın. Bunun bir sebebi var.” </p>
<p class="calibre1">“Bu ejderus belki de kuduz falandır?” </p>
<p class="calibre1">İşte bu soru duraksamama sebep oldu. “Ne kadar korkunç bir</p>
<p class="calibre1">düşünce.” Etraftaki mahvolmuş araziyi gözden geçirdim. “Tanrı</p>
<p class="calibre1">aşkına, öyle bir şey nasıl öldürülebilir? Hem kertenkeleler kuduz olabilirler mi ki?” </p>
<p class="calibre1">Denna yeniden etrafına kaygıyla bakınarak ağırlığını bir bacağından diğerine aktardı. “Bakmak istediğin başka bir şey var mı? Artık canıma tak etti. O şey geri geldiğinde burada olmak istemiyorum.” “İçimden bu adamı doğru düzgün gömmek geliyor.” </p>
<p class="calibre1">Denna başını iki yana salladı. “Burada o kadar kalacak değilim. Durumu kasabadaki birilerine söylersek onlar hallederler. Ejderus her an geri gelebilir.” </p>
<p class="calibre1">“İyi de neden?” diye sordum. “Neden hep buraya geri geliyor?” </p>
<p class="calibre1">Parmağımla işaret ettim. “Şu ağaç kim bilir kaç dönüdür ölü, ama şuradaki daha birkaç gün önce sökülmüş...” </p>
<p class="calibre1">“Bundan sana ne?” diye sordu Denna. </p>
<p class="calibre1">“Chandrialılar,” dedim kararlı bir sesle. “Niye burada bulunduklarını bilmek istiyorum. Ejderusu kontrol ediyor olabilirler mi?” </p>
<p class="calibre1">“Bence buraya hiç gelmediler,” dedi Denna. “Mauthenler’in çiftliğine uğramış olabilirler, ama bu yıkıma kuduz bir inek-kertenkele yol açtı.” </p>
<p class="calibre1">Yüzüme uzun uzun baktı. “Burada ne aradığını bilmiyorum. Fakat onu bulacağını da hiç sanmıyorum.” </p>
<p class="calibre1">Başımı sağa sola sallayarak etrafıma bakındım. “Bunun çiftlikle bir ilgisi olduğunu hissediyorum.” </p>
<p class="calibre1">“Bana kalırsa ilgisi olmasını  <i class="calibre4">istiyorsun,’’ </i> dedi Denna nazikçe. “Ama o adam uzun zaman önce ölmüş. Bunu kendi ağzınla söyledin. Ayrıca</p>
<p class="calibre1"><a id="715"></a>715/853</p>
<p class="calibre1">çiftlikteki pervazları ve su yalağını hatırlasana.” Eğilip parmak eklemleriyle harap olmuş kulübenin kütüklerinden birine vurdu. Tok bir ses çıktı. “Arbalete bak; metali paslanmamış. Chandrialılar burada değillerdi.” </p>
<p class="calibre1">Umutlarımın söndüğünü hissettim. Denna’nın haklı olduğunu, boş</p>
<p class="calibre1">hayaller kurduğumu biliyordum. Yine de mümkün olan her şeyi</p>
<p class="calibre1">denemeden vazgeçmek doğru gelmiyordu. </p>
<p class="calibre1">Denna elimi tuttu. “Gel hadi. Artık gidelim.” Gülümseyerek beni çekti. Elimi tutan eli serin ve yumuşacıktı. “Burada oyalanmaktan daha ilginç şeyler...” </p>
<p class="calibre1">Ağaçların arasından yüksek çatırtılar yükseldi:  <i class="calibre4">çaattırrt-çat-çıtırrrt. </i></p>
<p class="calibre1">Denna elimi bırakıp geldiğimiz yöne doğru döndü. “Hayır...” dedi. </p>
<p class="calibre1">“Hayır hayır hayır...” </p>
<p class="calibre1">Bu beklenmedik ejderus tehlikesi beni kendime getirdi. “Sorun yok,” </p>
<p class="calibre1">dedim etrafa bakınarak. “Yaratık yükseğe tırmanamaz. Çok ağır.” </p>
<p class="calibre1">“Peki neye çıkacağız? Bir ağaca mı? Onları zevk olsun diye</p>
<p class="calibre1">deviriyor!” </p>
<p class="calibre1">“Kayalıklar.” Ormanın bu ufak bölümünün sınırını teşkil eden</p>
<p class="calibre1">yamacı işaret ettim. “Hadi...” </p>
<p class="calibre1">Yerdeki göçükleri düşe kalka aşarak ve devrik ağaçların üstünden atlayarak yamaca doğru koştuk. Gök gürültüsünü andıran o derin homurtuyu arkamızda duyabiliyordum. Başımı çevirip kaçamak bir bakış attım, fakat ejderus hâlâ ağaçların arasındaydı. </p>
<p class="calibre1">Yamacın dibine vardık. İkimizin de tırmanabileceği bir yer aramaya başladım. Çılgınca bir arayış içinde geçen uzun bir dakikanın ar-dından, gür bir sumak öbeğini aşıp çılgınca eşelenmiş bir toprak parçasıyla karşılaştık. Ejderus orayı epeyce kazmıştı. </p>
<p class="calibre1">“Bak!” Denna yamaç duvarındaki bir aralığı, yaklaşık atmış santim-lik geniş bir yangı işaret etti. Çatlak bir insanın sıkışarak girebileceği kadar geniş, fakat dev bir kertenkelenin geçemeyeceği kadar dardı. </p>
<p class="calibre1"><a id="716"></a>716/853</p>
<p class="calibre1">Yamaç duvarında derin pençe izleri mevcuttu ve kopan taş parçaları her yana saçılmıştı. </p>
<p class="calibre1">Denna’yla beraber yarığa girdik. İçerisi büyük ölçüde karanlıktı ve tek ışık kaynağı tepemizdeki daracık bir açıklıktan gözüken gökyüzüy-dü. İlerlemeyi sürdürürken bazı yerlerde vücudumu yan döndürmek zorunda kalıyordum. Ellerimi duvarlardan çektiğimde avuçlarımın isten simsiyah olduğunu gördüm. Anlaşılan kazarak içeri giremeyen ejderus dar geçitten aşağı ateş solumuştu. </p>
<p class="calibre1">Sadece beş metre kadar sonra yarık biraz genişledi. “Bir merdiven var,” dedi Denna. “Yukarı çıkıyorum. O şey üstümüze ateş solursa burası yağmur suyuyla dolu bir oluğa döner.” </p>
<p class="calibre1">Denna merdiveni tırmanırken ben de onu takip ettim. Merdiven basit fakat sağlamdı. Yedi metre sonra yatay bir alana çıktı. Üç tarafımız koyu renkli kayalarla çevriliydi, fakat aşağıdaki harap olmuş kulübe ve kırık ağaçlar açıkça görülebiliyordu. Yamaç duvarına tahta bir» kutu dayalıydı. </p>
<p class="calibre1">“Yaratığı görebiliyor musun?” diye sordu Denna, gözlerini aşağıdan ayırmaksızın. “Dizlerimin boşu boşuna sıyrılmadığını söyle.” </p>
<p class="calibre1">Boğuk bir gümbürtü işittim ve sırtıma vuran bir sıcak hava dalgası hissettim. Ejderus tekrar homurdandı ve aşağıdaki dar yarık yine alevlerle doldu. Ardından ejderus yamaç dibini pençelerken, kara-tahtaya sürten tırnak sesi gibi kulak tırmalayıcı bir ses yükseldi. </p>
<p class="calibre1">Denna bana yan yan baktı. “Zararsızmış.” </p>
<p class="calibre1">“Bizim peşimizde değil,” dedim. “Sen de gördün. Biz buraya</p>
<p class="calibre1">gelmeden çok önce de o duvarı kazıyordu.” </p>
<p class="calibre1">Denna yere oturdu. “Burası da ne?” </p>
<p class="calibre1">“Bir</p>
<p class="calibre1">tür</p>
<p class="calibre1">gözetleme</p>
<p class="calibre1">yeri,” </p>
<p class="calibre1">dedim. </p>
<p class="calibre1">“Buradan</p>
<p class="calibre1">tüm</p>
<p class="calibre1">vadiyi</p>
<p class="calibre1">görebiliyorsun.” </p>
<p class="calibre1">“Gözetleme yeri olduğu belli,” dedi Denna iç geçirerek. “Ben bütün bu yeri kastetmiştim.” </p>
<p class="calibre1"><a id="717"></a>717/853</p>
<p class="calibre1">Yamaç duvarına dayalı duran tahta kutuyu açtım. İçinde kalın bir yün battaniye, içi dolu bir su tulumu, biraz kurutulmuş et ve sipsivri uçlu bir düzine arbalet oku vardı. </p>
<p class="calibre1">“Ben de bilmiyorum,” diye itirafta bulundum. “Belki de adam kanun kaçağıydı.” </p>
<p class="calibre1">Aşağıdaki gürültü kesildi. Denna’yla beraber gözlerimizi mahvolmuş</p>
<p class="calibre1">vadiye çevirdik. Sonunda ejderus yamaçtan uzaklaştı. Dev bedeniyle yerde düzensiz bir iz bırakarak yavaşça ilerliyordu. </p>
<p class="calibre1">“Dün geceki kadar hızlı hareket etmiyor,” dedim. “Belki sahiden hastadır.” </p>
<p class="calibre1">“Belki de bütün gün peşimizden koşup bizi öldürmeye çalıştığı için yorgun düşmüştür.” Denna bana baktı. “Otur. Beni tedirgin ediyorsun. </p>
<p class="calibre1">Nasılsa bir süreliğine hiçbir yere gidemeyeceğiz.” </p>
<p class="calibre1">Ben de açıklığın kenarına oturdum ve birlikte ejdejusun vadinin ortasında ilerlemesini izledik. Yaratık yaklaşık on metre uzunluğundaki bir ağaca gitti ve kayda değer bir çaba harcamadan onu devirdi. </p>
<p class="calibre1">Sonra yapraklarından başlayarak ağacı yemeye koyuldu. Yapraklar bitince bileğim kalınlığındaki dalları bir koyunun yerdeki otları dişleriyle koparması kadar kolayca çiğnedi. Gövde tamamen çıplak</p>
<p class="calibre1">kaldığında duracağını sandım, fakat onun yerine dev ve yassı ağzıyla gövdenin bir ucunu kavradı ve koca boynunu çevirdi. Ağaç gövdesi kırılarak büyük, fakat ejderusun yiyebileceği boyutlarda parçalara ayrıldı. Yaratık bunları bütün bütün yutmaya girişti. </p>
<p class="calibre1">Denna ile ben fırsattan istifade öğle yemeğine oturduk. Sadece biraz kepek ekmeği, sosis ve havuçlarımın geri kalanı vardı: Kutudaki yiye-ceklere güvenemedim, zira burada yaşayan adamın delirmiş olması kuvvetle muhtemeldi. </p>
<p class="calibre1">“Civarda yaşayanların ejderusu hiç görmemiş olmalarına hâlâ çok şaşırıyorum,” dedi Denna. </p>
<p class="calibre1"><a id="718"></a>718/853</p>
<p class="calibre1">“İnsanlar herhalde bir şeylerin farkındadırlar,” dedim. “Domuz çobanına göre herkes bu ormanda bir tehlikenin olduğunu biliyormuş. </p>
<p class="calibre1">Herhalde onun iblis ya da öyle bir saçmalık olduğu sanılıyordu.” </p>
<p class="calibre1">Denna bana bir göz atarken ağzı keyifle kıvrılmıştı. “Şu konuşana bak. Sen de Chandrialıları bulmaya gelmedin mi?” </p>
<p class="calibre1">“Benimkisi farklı,” diye hararetle itiraz ettim. “Ben peri masalları anlatıp demir parçalarına dokunmuyorum. Buraya gerçeği öğrenmek, öykülerden daha güvenilir bir bilgi kaynağı bulmak için geldim.” </p>
<p class="calibre1">“Sinirini bozmak istemedim,” dedi Denna şaşırarak. Tekrar aşağıya baktı. “Ejderus sahiden de inanılmaz bir hayvan.” </p>
<p class="calibre1">“Onu ilk okuduğumda ateş soluduğuna inanmamıştım,” diye itirafta bulundum. “Kulağıma uydurma gibi gelmişti.” </p>
<p class="calibre1">“At arabası kadar büyük bir kertenkeleden bile daha uydurma mı?” </p>
<p class="calibre1">“O sadece bir boyut meselesi. Fakat ateş doğal değil. Mesela ateşi nerede tutuyor? İçinde bir yerde yanmadığı kesin.” </p>
<p class="calibre1">“Okuduğun kitap bunu açıklamıyor muydu?” diye sordu. </p>
<p class="calibre1">“Yazar sadece bazı tahminlerde bulunmakla yetinmişti,” cevabını verdim. “Tezeğin yanıcı bir gaz saldığını biliyor muydun?” </p>
<p class="calibre1">Denna bana bakıp güldü. “Hayır. Gerçekten mi?” </p>
<p class="calibre1">Sırıtarak kafa salladım. “Çiftliklerdeki çocuklar sık sık taze inek dışkısı yakarlar. Ayrıca çiftçiler tezek depolarlarken bu yüzden dikkatli davranmak zorundadırlar. Gaz birikip patlayabilir.” </p>
<p class="calibre1">“Ben bir şehir kızıyım,” dedi Denna kıkırdayarak. “Biz o tür oyunlar oynamayız.” </p>
<p class="calibre1">“Büyük bir eğlenceyi kaçırmışsın,” dedim. “Yazar ejderusun bir tür kesede gaz depoladığı fikrini öne sürüyordu. Asıl soru gazı nasıl tu-tuşturduğu. Yazarın arsenikle ilgili zekice bir fikri vardı. Kimyasal açıdan mantıklıydı. Arsenikle havagazını yan yana getirirsen bir patlama oluşur. Bataklıklarda bu duruma sıkça rastlanır. Ama ben bu</p>
<p class="calibre1"><a id="719"></a>719/853</p>
<p class="calibre1">fikri yanlış buldum. Ejderusun içinde o kadar arsenik olsaydı kendi kendini zehirlerdi.” </p>
<p class="calibre1">“Hıhı,” dedi Denna, aşağıdaki ejderusu seyretmeyi sürdürerek. </p>
<p class="calibre1">“Aslında biraz düşünürsen gazı ateşlemek için sadece ufak bir kıvıl-cıma ihtiyaç duyduğunu anlarsın,” dedim. “Ve bir kıvılcım çıkartacak kadar galvanik kuvvet yaratabilen pek çok hayvan vardır. Örneğin yılan balıkları bir insanı öldürebilir, üstelik de boyları sadece yarım metre olmasına rağmen.” Elimle ejderusu işaret ettim. “O kadar büyük bir şeyin rahatlıkla bir kıvılcım yaratabilmesi lazım.” Denna'nın zekâmdan etkileneceğini umuyordum, fakat dikkati aşağıdaki</p>
<p class="calibre1">manzaradaydı. </p>
<p class="calibre1">“Beni dinlemiyorsun, öyle değil mi?” </p>
<p class="calibre1">“Pek sayılmaz,” diyerek bana baktı ve tebessüm etti. “Ateş solumasını tuhaf bulmuyorum. Ne de olsa tahta yiyor. Tahta yanar. Yaratık niye ateş solumasın ki?” </p>
<p class="calibre1">Ben bir karşılık bulmaya çalışırken Denna vadiyi gösterdi. “Şu ağaçlara bak. Sana da tuhaf gözüküyorlar mı?” </p>
<p class="calibre1">“Paramparça edilip neredeyse tamamen yenilmiş olmaları dışında mı?” diye sordum. “Pek değil.” </p>
<p class="calibre1">“Nasıl dizildiklerine bak. Ortalık mahvolduğu için görmesi zor, ama sanki sıralar halinde yetişmişler gibi görünüyor. Âdeta birisi onları özel olarak dikmiş.” </p>
<p class="calibre1">Denna durumu izah ettikten sonra sahiden de ağaçların büyük</p>
<p class="calibre1">bölümünün ejderus gelmeden evvel sıralar halinde dizili olduğunu fark ettim. Her biri yirmi ağaçtan oluşan bir düzine sıra mevcuttu. </p>
<p class="calibre1">Tabii artık ağaçların çoğunun yerinde kesik bir kütük ya da boş bir çukur bulunuyordu. </p>
<p class="calibre1">“Biri niye ormanın orta yerine ağaç diker ki?” diye sesli düşündü Denna. “Burada bir meyve bahçesi de yok... Sen etrafta hiç meyve gördün mü?” </p>
<p class="calibre1">Başımı iki yana salladım. </p>
<p class="calibre1"><a id="720"></a>720/853</p>
<p class="calibre1">“Ve ejderus sadece o ağaçları yiyor,” dedi Denna. “Ortada geniş bir açıklık var. Diğer ağaçları deviriyor, ama sadece sıralar halinde dikili olanlarla besleniyor.” Gözlerini kıstı. “Şu anda ne tür bir ağaç yiyor?” </p>
<p class="calibre1">“Buradan göremiyorum,” dedim. “Akağaç olmasın? Acaba tatlıya bir düşkünlüğü mü var?” </p>
<p class="calibre1">Bir süre daha seyrettik, sonra Denna ayağa kalktı. “Eh, önemli olan gelip üstümüze ateş üflemeyecek olması. Gidip' altımızdaki dar geçidin sonunda ne bulacağımıza bakalım. Orada bir çıkış yolu olduğunu tahmin ediyorum.” </p>
<p class="calibre1">Merdivenden indik ve dar yarığın dibinde yavaş ve dolambaçlı bir yol izleyerek ilerledik. Geçit yedi metre daha döndü dolaştı ve ar-dından her tarafı dimdik duvarlarla çevrili, kutu gibi minik bir kanyona açıldı. </p>
<p class="calibre1">Dışarı çıkmanın bir yolu yoktu, fakat kanyonun kullanıldığı belliydi. </p>
<p class="calibre1">Etraf bitkilerden temizlenmiş, geriye sıkı bir toprak zemin kalmıştı. </p>
<p class="calibre1">Yere iki derin ateş çukuru kazılmıştı ve çukurların üzerindeki tuğla platformlara büyük metal tencereler konulmuştu. Tencereler kasa-pların donyağını işlemekte kullandıkları eritme teknelerine benziyordu. Fakat bunlar geniş, düz ve sığdı; dev pastalar pişirmek için tasarlanmış gibiydiler. </p>
<p class="calibre1">“Ejderus sahiden de tatlı peşindeymiş!” diyerek güldü Denna. </p>
<p class="calibre1">“Adam burada akağaç şekerlemesi yapıyormuş. Ya da şurubu.” </p>
<p class="calibre1">Daha yakından bakmak için ilerledim. Etrafta sonradan kaynatılması için akağaç reçinesi taşımakta kullanılabilecek kovalar mevcuttu. </p>
<p class="calibre1">Küçük ve eğreti bir kulübenin kapısını açınca daha başka kovalarla, reçineyi karıştırmak için uzun tahta küreklerle, reçineyi tencerelerin dibinden sıyırmakta kullanılan spatulalarla karşılaştım. </p>
<p class="calibre1">Fakat ortada bir terslik vardı. Ormanda bol miktarda akağaç bulunuyordu. Onları hususi olarak yetiştirmek hiç de akıl kârı değildi. </p>
<p class="calibre1">Üstelik böyle bir şey niye bu kadar ıssız bir yerde yapılacaktı ki? </p>
<p class="calibre1"><a id="721"></a>721/853</p>
<p class="calibre1">Belki de sebep sadece adamın zırdeli olmasıydı. Fazla düşünmeden spatulalardan birini alıp inceledim. Kenarları katran kazımakta kullanılmış gibi simsiyahtı. </p>
<p class="calibre1">“lyy!” dedi Denna arkamdan. “Acıymış. Sanırım pişirirken yakmış.” </p>
<p class="calibre1">Dönüp baktığımda Denna’yı ateş çukurlarından birinin yanında</p>
<p class="calibre1">dururken gördüm. Bir tencerenin dibinden büyük bir disk şeklindeki yapışkan bir şey çıkarmış ve ondan bir ısırık almıştı. Madde akağaç şekerlemesi gibi koyu kehribar rengi değil, siyahtı. </p>
<p class="calibre1">Ansızın neler döndüğünü anladım.  <i class="calibre4">“Sakın!’’</i></p>
<p class="calibre1">Denna bana şaşkın gözlerle baktı. “Tadı o kadar da kötü değil,” derken yapışkan madde yüzünden sözcükler ağzından boğuk çıkıyordu. </p>
<p class="calibre1">“Tuhaf ama fena sayılmaz.” </p>
<p class="calibre1">Yaklaşıp maddeyi bir tokatta elinden düşürttüm. Gözleri bana</p>
<p class="calibre1">öfkeyle baktı. “Tükür hemen!” diye bağırdım. “Şimdi! Zehir o!” </p>
<p class="calibre1">Yüz ifadesi bir anda öfkeden dehşete dönüştü. Ağzını açarak</p>
<p class="calibre1">kapkara topağın yere düşmesine izin verdi. Sonra da tükürdü; </p>
<p class="calibre1">tükürüğü yoğun ve siyahtı. Su şişemi eline tutuşturdum. “Ağzım çalkala,” dedim. “Çalkala ve tükür.” </p>
<p class="calibre1">Denna şişeyi alırken onun boş olduğunu anımsadım. Suyu öğle ye-meğinde bitirmiştik. </p>
<p class="calibre1">Yerimden fırlayarak dar geçidi hızla aştım. Merdiveni çabucak tırmandım, su tulumunu kaptım ve koşarak küçük kanyona geri</p>
<p class="calibre1">döndüm. </p>
<p class="calibre1">Kanyon zemininde kocaman açılmış gözlerle oturan Denna çok solgun görünüyordu. Su tulumunu derhal eline tutuşturdum. Denna suyu o kadar hızlı içti ki boğulur gibi oldu, sonra öksürerek onu geri tükürdü. </p>
<p class="calibre1">Elimi ateş çukuruna sokup küllerin altına kadar daldırdım, ta ki yanmamış odunkömürlerini bulana dek. Onlardan bir avuç dolusu alıp çıkardım. Elimi sallayarak küllerin büyük kısmını temizledim, sonra siyah kömürleri Denna’ya uzattım. “Ye şunları,” dedim. </p>
<p class="calibre1"><a id="722"></a>722/853</p>
<p class="calibre1">Bana boş gözlerle baktı. </p>
<p class="calibre1">“Yap hemen!” Kömürleri ona doğru salladım. “Bunları çiğneyip yut-mazsan seni bir yumrukta bayıltır ve gırtlağından aşağı zorla</p>
<p class="calibre1">sokarım!” Birazını kendi ağzıma aldım. “Bak, sorun yok. Sen de yap.” </p>
<p class="calibre1">Sesim yumuşayarak buyurgandan ziyade yakarır bir tona büründü. </p>
<p class="calibre1">“Denna, güven bana.” </p>
<p class="calibre1">Kömürlerden bir kısmını alıp ağzına soktu. Bembeyaz bir suratla ve yaşlarla dolu gözlerle onları çiğnedi, kolay yutmak için de yüzünü ekşiterek bir yudum su içti. </p>
<p class="calibre1">“Burada Tanrı’nın cezası ophalum üretiyorlar,” dedim. “Ne aptalım ki daha önce anlayamadım.” </p>
<p class="calibre1">Denna bir şey söylemeye çalıştı, fakat hemen sözünü kestim. </p>
<p class="calibre1">“Konuşma. Yemeye devam et. Midenin kaldırabildiği kadar ye.” </p>
<p class="calibre1">Faltaşı gibi gözlerle kafa salladı. Çiğnedi, biraz boğulur gibi oldu ve yine su içerek ağzındaki odunkömürlerini yuttu. Bu şekilde kısa aralarla birkaç kez daha yedi, ardından ağzını tekrar suyla çalkalayıp tükürdü. </p>
<p class="calibre1">“Ophalum nedir?” diye usulca sordu. </p>
<p class="calibre1">“Bir uyuşturucu. O dışarıdakiler denner ağaçları. Az önce ağız dolusu denner reçinesi yedin.” Gidip yanına oturdum. Ellerim titriyordu. Bunu Denna’dan gizlemek için onları bacaklarıma koydum. </p>
<p class="calibre1">Denna başka soru sormadı. Elerkes denner reçinesini bilirdi. Tarbean’da, Rıhtımyanı’nın ara sokaklarında ve kapı önlerinde aşırı dozdan ölmüş reçine yiyicilerin kaskatı cesetleri düzenli olarak toplanırdı. </p>
<p class="calibre1">“Ne kadar yuttun?” diye sordum. </p>
<p class="calibre1">“Şekerleme gibi çiğnedim.” Yüzü tekrar soldu. “Hâlâ dişlerimin arasına sıkışanlar var.” </p>
<p class="calibre1">Su tulumuna dokundum. “Ağzını çalkalamaya devam et.” Denna</p>
<p class="calibre1">suyu yanakları arasında çalkalayıp tükürdü ve bunu tekrarladı. </p>
<p class="calibre1"><a id="723"></a>723/853</p>
<p class="calibre1">Bünyesine ne kadar uyuşturucu karıştığını tahmin etmeye çalıştım, fakat ortada çok fazla değişken mevcuttu; ne kadar reçine yuttuğunu, reçinenin ne kadar rafine edildiğini, çiftçilerin onu filtrelemek veya arıtmak için girişimde bulunup bulunmadıklarını bilmiyordum. </p>
<p class="calibre1">Denna ağzını oynatarak diliyle dişlerinin arasını kazıyordu. </p>
<p class="calibre1">“Tamam, artık temizim.” </p>
<p class="calibre1">Bir kahkaha attım. “Hiç de değilsin,” dedim. “Ağzın kapkara. Kömür kazanma düşmüş bir çocuğa benziyorsun.” </p>
<p class="calibre1">“Sen de benden iyi sayılmazsın,” dedi. “Baca temizleyicileri gibi görünüyorsun.” Uzanıp çıplak omzuma dokundu. Su tulumunu almak için acele ederken gömleğimi yırtmış olmalıydım. Korku dolu gözlerine hiç ulaşmayan bir şekilde tebessüm etti. “Niye midemi kömürle doldurdum?” </p>
<p class="calibre1">“Odunkömürü kimyasal bir sünger gibidir,” diye açıkladım. “Uy-</p>
<p class="calibre1">uşturucuları ve zehirleri emer.” </p>
<p class="calibre1">Biraz sevindi. “Hepsini mi?” </p>
<p class="calibre1">Yalan söylemeyi düşündüm, sonra vazgeçtim. “Çoğunu. Neyse ki onları hiç vakit kaybetmeden yedin. Midendekiler yuttuğun reçinenin büyük bölümünü emecektir.” </p>
<p class="calibre1">“Ne kadarını?” </p>
<p class="calibre1">“Yaklaşık onda altısını,” dedim. “Belki biraz daha fazlasını. Kendini nasıl hissediyorsun?” </p>
<p class="calibre1">“Korkuyorum,” dedi. “Titriyorum. Ama bunların dışında aynıyım.” </p>
<p class="calibre1">Oturduğu yerde huzursuzca kıpırdandı ve elini az önce yere</p>
<p class="calibre1">düşürttüğüm yapışkan reçine diskinin üstüne koydu. Onu bir tarafa fırlattı ve elini tedirginlikle pantolonuna sildi. “Bir değişiklik olup olmadığını ne zaman anlayacağız?” </p>
<p class="calibre1">“Reçineyi ne kadar arıttıklarını bilmiyorum,” dedim. “Hâlâ ham durumdaysa bünyene karışması uzun sürecektir. Zaten bu da iyi bir şeydir, çünkü o şekilde etkileri daha geniş bir zaman dilimine yayılır.” </p>
<p class="calibre1"><a id="724"></a>724/853</p>
<p class="calibre1">Boynuna dokunarak nabzım yokladım. Kalbi hızla atıyordu, ama</p>
<p class="calibre1">bundan hiçbir sonuç çıkaramadım. Aynı şey benim kalbim için de geçerliydi. “Yukarı bak,” diyerek elimi kaldırdım ve gözlerini inceledim. Göz bebekleri ışığa geç tepki veriyordu. Elimi başına dayadım ve gözkapağını biraz aralama bahanesiyle şakağındaki morluğa sertçe bastırdım. İrkilmediği gibi acı duyduğuna dair en ufak bir belirti göstermedi. </p>
<p class="calibre1">“Önceden sadece hayal ettiğimi sanıyordum,” dedi Denna bana</p>
<p class="calibre1">bakarak. “Ama gözlerin sahiden de renk değiştiriyor. Normalde içlerinde altın sarısı birer halka olan parlak yeşil renkteler...” </p>
<p class="calibre1">“Onları annemden almışım,” dedim. </p>
<p class="calibre1">“Ama dikkatimden kaçmadı. Dün tulumba kulpunu kırdığın zaman</p>
<p class="calibre1">donuk, bulanık bir yeşile çaldılar. Ve o domuz çobanı Ruhlara hakaret edince bir anlığına karardılar. Işıktan kaynaklandığını sanıyordum, ama artık öyle olmadığını görebiliyorum.” </p>
<p class="calibre1">“Fark etmene şaşırdım,” dedim. “Senden başka buna dikkat eden</p>
<p class="calibre1">tek kişi eski bir öğretmenimdi. Üstelik o bir gizemci olduğundan bu tür şeyleri fark etmek onun işiydi.” </p>
<p class="calibre1">“Eh, seninle ilgili şeyleri fark etmek de benim işim.” Başını biraz yana eğdi. “Herhalde saçın insanların dikkatini dağıtıyordun Epey... </p>
<p class="calibre1">epey dikkat dağıtıcı. Ve yüzün çok etkileyici. Onu sürekli kontrol altında tutuyorsun, hattâ gözlerinin nasıl hareket ettiklerini bile. Ama renklerini kontrol edemiyorsun.” Hafifçe tebessüm etti. “Şu anda sol-gunlar, tıpkı yeşil buz gibi. Çok korkuyor olmalısın.” </p>
<p class="calibre1">“Herhalde korkudan değil arzudan öylelerdir,” dedim en boğuk ses tonumla. “Güzel kızlar yanlarına bu kadar yaklaşmama pek izin</p>
<p class="calibre1">vermezler.” </p>
<p class="calibre1">“Bana hep en hoş yalanları söylüyorsun,” diyerek başını çevirdi ve ellerine baktı. “Ölecek miyim?” </p>
<p class="calibre1">“Hayır,” dedim kesin bir dille. “Ölmeyeceksin.” </p>
<p class="calibre1"><a id="725"></a>725/853</p>
<p class="calibre1">“Acaba...” Bana bakıp tekrar gülümsedi. Gözleri nemli olsa bile yaşlarla dolu değildi. “Acaba bunu bir kez daha söyler misin?” </p>
<p class="calibre1">“Ölmeyeceksin,” diyerek ayağa kalktım. “Gel de kertenkele dos-</p>
<p class="calibre1">tumuzun gidip gitmediğine bakalım.” </p>
<p class="calibre1">Denna'yı hareket halinde ve dikkati dağınık tutmak istiyordum, o yüzden ikimiz de biraz su içtik ve gözetleme yerine geri döndük. Ejderus güneşin altında uyuyordu. </p>
<p class="calibre1">Fırsatı değerlendirerek battaniyeyi ve kurutulmuş etleri heybeme koydum. “Aslında bir ölünün eşyalarını çalmaktan vicdan azabı duyardım,” dedim. “Ama şimdi...” </p>
<p class="calibre1">“En azından artık herifin niçin böyle kuş uçmaz kervan geçmez bir yerde, elinde bir arbaletle saklandığını biliyoruz,” dedi Denna. “Ufak da olsa bir gizem çözüldü.” </p>
<p class="calibre1">Heybemi toplamaya başladım, ama sonra aklıma gelen bir fikirle arbalet oklarını da yanıma aldım. </p>
<p class="calibre1">“Onlar niye?” diye sordu Denna. </p>
<p class="calibre1">“Satmak için,” yanıtını verdim. “Tehlikeli birine para borçluyum. </p>
<p class="calibre1">Her peniye...” diye cümlemi yarıda bırakarak düşüncelere daldım. </p>
<p class="calibre1">Bana bakan Denna’nın da aklına aynı şeyin geldiğini görebiliy-</p>
<p class="calibre1">ordum. “O reçine ne kadar eder biliyor musun?” diye sordu. </p>
<p class="calibre1">“Bilmiyorum,” derken her birinin dibinde yemek tabağı kadar büyük bir siyah, yapışkan reçine tabakasının bulunduğu otuz tencereyi düşünüyordum. “Ama herhalde çoktur. Çok ama çok para eder.” </p>
<p class="calibre1">Denna ağırlığını bir bacağından ötekine verdi. “Kvothe, bu konuda neler hissettiğimden emin değilim. O şeyin müptelası olan kızlar gördüm.” Buruk bir kahkaha attı. “Yanımda ikinci bir kıyafet bile yok.” </p>
<p class="calibre1">Bana endişeli gözlerle baktı. “Yine de o reçineyi alasım gelmiyor.” </p>
<p class="calibre1">“Benim aklımda eczaneler vardı,” dedim çabucak. “Denner reçinesi ilaç yapımında kullanılır. Güçlü bir ağrı kesicidir. Başka türlü insanlara satmamız halinde kazanacağımız kadar çok para kazanamayız, ama yarım somun ekmek...” </p>
<p class="calibre1"><a id="726"></a>726/853</p>
<p class="calibre1">Denna kocaman gülümsedi. “Yarım somun bana yeter de artar bile. </p>
<p class="calibre1">Özellikle de hergelenin önde gideni hamimin ortadan kaybolduğunu düşünürsek.” </p>
<p class="calibre1">Kanyona geri döndük. Bu sefer dar geçitten çıkarken buharlaştırma kaplarına daha farklı bir gözle bakıyordum. Artık her biri cebimdeki koca bir sikkeye karşılık geliyordu. Bir sonraki dönemin harç parası, yeni giysiler, Devi’ye olan borcumdan kurtuluş... </p>
<p class="calibre1">Denna’nın da onlara aynı ilgiyle baktığını gördüm, tabii onun</p>
<p class="calibre1">bakışları benimkinden daha donuktu. “Bunları satarak bir sene rahat yaşayabilirim,” dedi. “Üstelik de kimseye bağlı kalmadan.” </p>
<p class="calibre1">Alet edevat kulübesine gidip ikimiz için de birer spatula aldım. </p>
<p class="calibre1">Birkaç dakikalık çalışmanın ardından siyah, yapışkan parçaların tamamını kavun büyüklüğündeki tek bir topak halinde birleştirdik. </p>
<p class="calibre1">Denna biraz ürperdi, ardından bana bakarak gülümsedi. Yanaklan pembe pembeydi. “Ansızın kendimi çok iyi hissetmeye başladım.” Kollarım bedenine dolayıp gövdesini ovaladı. “Hem de çok, çok iyi. Üstelik sırf bunca para sebebiyle değil.” </p>
<p class="calibre1">“Reçine yüzünden,” dedim. “Sana bu kadar geç etki etmesi iyiye işaret. Daha önce olsaydı kaygılanırdım.” Ona ciddi gözlerle baktım. </p>
<p class="calibre1">“Şimdi beni iyi dinle. Göğsünün sıkıştığını hisseder yahut nefes almakta zorlanırsan bana hemen haber ver. O iki şey olmadığı müddetçe sorun yok demektir.” </p>
<p class="calibre1">Denna kafa salladı, sonra da derin bir nefes alıp verdi. “Yukarıdaki güzeller güzeli melek Ordal aşkına, kendimi o kadar iyi hissediyorum ki.” Yüzüne endişeli bir ifade yerleşti, ama sırıtışı daha da genişledi. </p>
<p class="calibre1">“Reçine müptelası olacak mıyım?” </p>
<p class="calibre1">Başımı iki yana sallayınca Denna huzurla iç geçirdi. “En tuhafı da ne biliyor musun? Bağımlı olacağımdan korkuyorum, ama korkmak</p>
<p class="calibre1">umurumda bile değil. Daha önce hiç böyle hissetmemiştim. Pullu koca dostumuzun buraya zırt pırt geri gelmesine şaşmamak lazım...” </p>
<p class="calibre1"><a id="727"></a>727/853</p>
<p class="calibre1">“Tehlu aşkına,” dedim. “Bak bunu hiç düşünmemiştim. O yüzden</p>
<p class="calibre1">yamacı kazarak buraya girmeye çalışıyordu. Reçinenin kokusunu alıy-or. İki dönüden beri günde üç dört kez o ağaçlardan yiyordu.” </p>
<p class="calibre1">“En büyük müptela reçine aşkıyla yanıp tutuşuyor.” Denna bir</p>
<p class="calibre1">kahkaha attı, sonra yüzünde bir dehşet ifadesi belirdi. “Geriye kaç ağaç kaldı?” </p>
<p class="calibre1">“İki ya da üç,” dedim boş çukurları ve kırık kütükleri düşünerek. </p>
<p class="calibre1">“Ama biz buradayken bir tane daha yemiş olabilir.” </p>
<p class="calibre1">“Reçine bulamadıkları zaman müptelaların ne yaptıklarını hiç</p>
<p class="calibre1">gördün mü?” diye korkuyla sordu. “Çılgına dönerler.” </p>
<p class="calibre1">“Biliyorum,” dedim Tarbean’da karların arasında çıplak dans eden kızı hatırlayarak. </p>
<p class="calibre1">“Ağaç kalmadığı zaman sence ne yapacak?” </p>
<p class="calibre1">Uzunca bir müddet düşündüm. “Dahasım arayacak. Üstelik de</p>
<p class="calibre1">umutsuz bir halde. Ve ağaçları bulduğu son yerin insan kokan küçük bir kulübenin orada olduğunu hatırlayacak... Onu öldürmemiz gerek.” </p>
<p class="calibre1">“Öldürmek mi?” Denna önce güldü, ardından ellerini tekrar ağzına bastırdı. “Benim güzel sesimden ve senin erkeksi cesaretinden başka bir şeyimiz olmadan mı?” Her iki elini de ağzının önünde tutmasına rağmen kontrolsüz bir şekilde kıkırdamaya başladı. “Tanrım, </p>
<p class="calibre1">üzgünüm Kvothe. Daha ne kadar böyle davranacağım?” “Bilmiyorum. </p>
<p class="calibre1">Ophalumun ilk etkisi aşırı neşe olup...” </p>
<p class="calibre1">“Hay ağzına sağlık,” diyerek sırıttı ve bana göz kırptı. </p>
<p class="calibre1">“... onu taşkınlık, hattâ aşırı dozda tüketilmesi halinde hezeyan takip eder. Son olarak da bitkinlik gelir.” </p>
<p class="calibre1">“Belki bir defacık olsun doğru düzgün bir uyku uyuyabilirim,” dedi Denna. “O şeyi cidden öldürmeyi planlıyor olamazsın. Ne kullanacaksın? Ucu sivri bir dal parçası mı?” </p>
<p class="calibre1"><a id="728"></a>728/853</p>
<p class="calibre1">“Ejderusu başıboş bırakamam. Trebon buradan sadece yedi kilo-</p>
<p class="calibre1">metre ötede. Daha yakın çiftlikler de cabası. Ejderusun sebep olacağı zararı bir düşün.” </p>
<p class="calibre1">“İyi de nasıl?” diye tekrarladı. “Öyle bir şeyi nasıl öldürebilirsin?” </p>
<p class="calibre1">Küçük kulübeye doğru döndüm. “Şanslıysak o herif yedek bir arbalet bulunduruyordun” Etrafı eşelemeye başlayarak elime geçenleri</p>
<p class="calibre1">kapıdan dışarı attım. Karıştırma çubukları, kovalar, spatulalar, bir kürek, daha fazla kova, bir fıçı... </p>
<p class="calibre1">Fıçı küçük bir bira fıçısı boyutundaydı. Onu kulübeden çıkartıp kapağını açtım. Dibinde muşambadan bir bohçaya sarılı büyük bir reçine topağı vardı. Siyah ve yapış yapış topak, Denna ile benim topladığımızın en az dört katı büyüklüğündeydi. </p>
<p class="calibre1">Bohçayı çıkartıp yere bıraktım ve Denna’nın görmesi için kumaşı açtım. Denna topağa baktı, bir hayret nidası attı, sonra da hoplayıp zı-</p>
<p class="calibre1">pladı. “Arlık bir midilli alabilirim!” dedi gülerek. </p>
<p class="calibre1">“Midilliyi bilmem,” dedim kafamdan bazı hesaplar yaparak. “Ama parayı bölüşmeden önce sana şöyle güzel bir yarım arp alsak iyi olacak,” dedim. “Kıçı kırık bir lir değil.” </p>
<p class="calibre1">“Evet!” dedi Denna, sonra da bana çılgınca sarıldı. “Ve sana da...” </p>
<p class="calibre1">Bana merakla bakarken isli yüzüyle benimkinin arasında yalnızca birkaç santim vardı. “Sen ne istersin?” </p>
<p class="calibre1">Ben bir şey diyemeden önce ejderus kükredi. </p>
<p class="calibre1"><a id="729"></a>YETMİŞ SEKİZİNCİ BÖLÜM</p>
</body>
</html>
