<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Cover</title>
    <meta name="generator" content="pdftohtml 0.36"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre5" id="calibre_pb_5"><b class="calibre6">Yanan Teker</b></h2>
<p class="calibre1">Gece boyunca gizlenme yerimde büzülüp yattım. Ertesi gün geç bir saatte uyandığımda bedenimi bir acılar yumağı halinde buldum. Hâlâ yiyeceğim ve biraz şarabım olduğu için düşme riskine girmeyerek sokağa inmedim ve olduğum yerde kaldım. </p>
<p class="calibre1">Bu güneşsiz günde rutubetli bir rüzgar hiç dinmeyecekmiş gibi esiyor, sulusepkenin tepemdeki çatının altına kadar girdiği oluyordu. </p>
<p class="calibre1">Arkamdaki baca sıcaktı, fakat battaniyemi kurutacak veya giysilerimi ıslatan soğuk nemi alacak kadar değil. </p>
<p class="calibre1">Şarapla ekmeği çok geçmeden bitirdim. Ondan sonra vaktimin</p>
<p class="calibre1">çoğunu hindi kemiklerini kemirmekle ve içme suyu temin etmek için boş şarap şişesinin içinde kar eritmekle geçirdim. Her iki çabamdan da pek bir sonuç çıkmadı ve sonunda ağız dolusu cıvık kar yemeye mecbur kaldım. Bu da hem içimi titretti, hem de ağzımda katran tadı bıraktı. </p>
<p class="calibre1">Yaralarıma rağmen akşamüstü uykuya daldım ve gece geç saatlerde harikulade bir sıcaklıkla uyandım. Battaniyemi üzerimden atıp artık fazla ısınmış durumdaki bacadan biraz uzaklaştım. Şafağa doğru tekrar uyandığımda sırılsıklamdım ve tir tir titriyordum. Kendimi garip ve sersem hissediyordum. Bacaya sokuldum ve günün geri</p>
<p class="calibre1">kalanını huzursuz bir uykuya dalıp çıkarak geçirdim. </p>
<p class="calibre1">Ateşler içinde ve sakat denebilecek o halimle çatıdan nasıl indiğime dair en ufak bir anım bile yok. Yağcılardan ve Küfeciler’den geçerken o bir kilometreyi nasıl kat ettiğimi de hatırlamıyorum. Tek hatırladığım Trapis’in bodrumuna inen merdivenden aşağı yuvarlanırken para</p>
<p class="calibre1">kesemi elimde sıkıca tuttuğumdu. Yerde kan ter içinde avucundaki şeye odaklanmam birkaç saniye sürdü. Kaybettiğimden daha kalın ve ağır bir gümüş talentti. Neredeyse düşünemeyeceğim kadar büyük bir paraydı bu. “Hadi, al şunu.” </p>
<p class="calibre1">Başlıklı siyah peleriniyle, siyah maskesiyle, siyah eldivenleriyle karanlığın vücuda gelmiş haliydi âdeta. Encanis ay ışığında parlayan</p>
<p class="calibre1"><a id="200"></a>200/853</p>
<p class="calibre1">bir parça gümüşle önümde duruyordu. Daeonica’da Tarsus’un ruhunu sattığı sahne aklıma geldi. </p>
<p class="calibre1">Talenti aldım, ama elim öylesine uyuşmuştu ki sikkeyi hissedemiyordum. Parmaklarımın onu tuttuğundan emin olmak için başımı eğip bakmam gerekti. Elimden koluma doğru bir ısının yayıldığını hayal ettim. Artık kendimi daha güçlü hissediyordum. </p>
<p class="calibre1">“Eldivenlerimi de al.” Onları çıkarıp göğsüme bastırdı. Sonra ben daha bir teşekkür bile edemeden yeşil iblis maskeli kadın velinimetimi alıp götürdü. İkisinin ardından baktım. Kara cüppeleriyle ay ışığı altındaki</p>
<p class="calibre1">Tarbean</p>
<p class="calibre1">sokaklarının</p>
<p class="calibre1">grili</p>
<p class="calibre1">tonlarında</p>
<p class="calibre1">iki</p>
<p class="calibre1">gölgeyi</p>
<p class="calibre1">andırıyorlardı. </p>
<p class="calibre1">Aradan bir dakika bile geçmeden bir şenlik alayının meşale ışıkları köşeyi dönüp bana doğru geldi. Şarkı söyleyen, bağırıp çağıran yüz farklı erkek ve kadın sesi üzerime dev bir dalga gibi çarptı. Sırtımı bir duvara dayayana kadar geriledim, ardından girintili bir kapı eşiği bulana dek güçsüz adımlarla yan yan yürüdüm. </p>
<p class="calibre1">Bulunduğum noktadan şenlik alayım seyrettim. İnsanlar bağrışıp gülüşerek koca bir nehir gibi akıp geçtiler. Dört beyaz atın çektiği bir arabanın üzerinde tüm ihtişamıyla Tehlu duruyordu. Bembeyaz</p>
<p class="calibre1">cüppesinin yakası ve manşetleri kürk kaplıydı. Arabanın yanında yürüyen gri cüppeli rahipler çanlar çalıyorlar, ilahiler okuyorlardı. Pek çoğu tövbekar rahiplere özgü ağır demir zincirler taşıyordu. </p>
<p class="calibre1">Konuşmalar ve.çan sesleri, ilahiler ve zincir şıkırtıları birleşerek bir tür müzik meydana getiriyordu. Tüm gözler Tehlu’ya çevriliydi. Hiç kimse bir kapı eşiğinin gölgesinde bekleyen beni görmedi. </p>
<p class="calibre1">Herkesin geçmesi neredeyse on dakikayı buldu. Ancak ondan sonra eşikten ayrılıp dikkatle eve yöneldim. Fazla hızlı ilerleyemesem de avucumdaki sikke bana güç veriyordu. Hissiz elimden düşmediğinden emin olmak için on adımda bir durup ona bakıyordum. Bana verilen eldivenleri giymek istiyor, ama sikkeyi düşürüp karların arasında yitireceğimden korkuyordum. </p>
<p class="calibre1"><a id="201"></a>201/853</p>
<p class="calibre1">Geri dönmem ne kadar sürdü bilmiyorum. Yürümenin beni biraz</p>
<p class="calibre1">ısıtmasına rağmen ayaklarım hâlâ kütük gibiydi. Başımı çevirip ar-dıma baktığımda her iki ayak izimden birinin kanlı olduğunu gördüm. </p>
<p class="calibre1">Bu manzara bana garip bir güven veriyordu. Kanayan bir ayak, donup kaskatı olmuş bir ayaktan daha iyiydi. </p>
<p class="calibre1">Bildiğim ilk handa, Gülen Adam’da durdum. Han şarkılar, kahka-</p>
<p class="calibre1">halar ve kutlamalarla dolup taşıyordu. Ön kapıdan uzak durup hanın arkasındaki sokağa yöneldim. Mutfak kapısının önünde işten</p>
<p class="calibre1">kaytararak gevezelik eden bir çift genç kız vardı. </p>
<p class="calibre1">Duvarı baston gibi kullanarak onlara doğru yürüdüm. Yanlarına</p>
<p class="calibre1">varana dek beni fark etmediler. Beni görünce daha genç olanının ağzından bir hayret nidası koptu. </p>
<p class="calibre1">Bir adım daha yaklaştım. “Biriniz bana yiyecek ve bir battaniye getirebilir mi? Ücretini ödeyebilirim.” Elimi uzatınca ne kadar titrediği beni korkuttu. Yüzümün yanma dokunduğum parmaklarım kanla</p>
<p class="calibre1">kaplıydı. Ağzımın içi bile acıyor, konuşmak canımı yakıyordu. </p>
<p class="calibre1">“Lütfen.” </p>
<p class="calibre1">Kısa bir süreliğine afallamış bir sessizlik içinde bana baktılar. Sonra aralarında bakıştılar ve büyük olanı diğerine içeri girmesini işaret etti. </p>
<p class="calibre1">İkinci kız tek kelime etmeksizin kapıdan geçti. On altı yaşlarındaki ötekisi bana yaklaşıp elini uzattı. </p>
<p class="calibre1">Sikkeyi ona verdim ve kolumu serbest bırakarak yanıma düşmesine müsaade ettim. Kız sikkeye baktı ve beni uzun uzun süzdükten sonra içeriye girip kayboldu. </p>
<p class="calibre1">Açık kapıdan işlek bir hanın iç ısıtıcı, kıpır kıpır sesleri geliyordu: yapılan sohbetlerin kahkahalarla bezeli mırıltıları, birbirine çarpan cam şişelerin çınlamaları ve masalara vuran tahta maşrapaların tok gürültüsü. </p>
<p class="calibre1">Ve tüm bunların arasında, arka planda çalan bir lavta. </p>
<p class="calibre1">Enstrümandan çıkan melodi tüm o gürültülerin arasında boğuldu</p>
<p class="calibre1">boğulacaktı, fakat bir annenin bir düzine oda öteden çocuğunun</p>
<p class="calibre1"><a id="202"></a>202/853</p>
<p class="calibre1">ağlamasını duyması gibi ben de onu duydum. Müzik ailenin, </p>
<p class="calibre1">dostluğun ve aidiyetin bir hatırasıydı âdeta. İçimi burkuyor, dişlerimi sızlatıyordu. Ellerim bir anlığına soğuktan ağrımayı bıraktı ve içlerinden geçen tanıdık bir müzik hissinin hasretiyle yandı. </p>
<p class="calibre1">Ayağımı sürüyerek yavaş bir adım attım. Duvara sürtünerek müziği duymaz olana dek kapı eşiğinden uzaklaştım. Sonra bir adım daha at-tım, ta ki ellerim yine soğuktan ağrıyana ve göğsümdeki sızı kırık ka-burgalardan başka bir şeyden gelmeyene kadar. Bunlar daha basit, dayanması daha kolay acılardı. </p>
<p class="calibre1">titreyerek yatarken Trapis’in çıplak ayaklarının belli belirsiz sesini dinledim. </p>
<p class="calibre1">“Ne ne,” dedi nazikçe, beni yerden alırken. “Şşt şşt.” </p>
<p class="calibre1">Trapis ateşler içinde geçen günlerimde bana bakıcılık yaptı. Beni battaniyelere sardı, besledi ve ateşim hiç düşme belirtisi göstermediği zaman yanımda getirdiğim parayla bana acı-tatlı bir ilaç satın aldı. O</p>
<p class="calibre1">yüzümle ellerimi nemli ve serin tutarken, sabırlı ve nazik sesiyle, “Ne ne, şşt şşt,” diye mırıldanırken ben de ateşin getirdiği bitmez tükenmez kâbuslarımda ölü ebeveynimi, Chandrialıları ve boş gözlere sahip bir adamı gördüm. </p>
<p class="calibre1">Serin ve bilincim açık bir halde uyandım. </p>
<p class="calibre1">“Oooooohreeeee,” diye bağlı durduğu karyoladan seslendi Tanee. </p>
<p class="calibre1">“Ne ne. Şşt şşt, Tanee,” dedi Trapis, bebeklerden birini bırakıp diğerini kucağına alarak. Bebek koyu renkli kocaman gözleriyle bir baykuş misali etrafına bakındı, fakat kendi başının ağırlığını taşıyamıyor gibiydi. Oda sessizdi. </p>
<p class="calibre1">“Oooooohreeeee,” dedi tekrardan Tanee. </p>
<p class="calibre1">Genzimi temizlemeye çalışarak öksürdüm. </p>
<p class="calibre1">“Yerde, hemen yanında bir bardak duruyor,” dedi Trapis, ku-</p>
<p class="calibre1">cağındaki bebeğin saçlarını okşayarak. </p>
<p class="calibre1"><a id="203"></a>203/853</p>
<p class="calibre1">“OOOOOH OHHRRRREE EEEEEEHHA!” diye böğürdü Tanee, </p>
<p class="calibre1">haykırışını kulağa tuhaf gelen nidalarla vurgulayarak. Sesten huzursu-zlanan diğer bazıları da karyolalarında kımıldandılar. Köşede oturan yaşı büyükçe oğlan ellerini kafasına götürüp inlemeye başladı. İlk başta hafif hafif sallandı, ama hızını giderek arttırarak başını duvarın çıplak taşlarına vurur oldu. </p>
<p class="calibre1">Oğlan kendine ciddi bir zarar veremeden önce Trapis yanında bitti. </p>
<p class="calibre1">Kollarını sallanan çocuğa doladı. “Şşt şşt, Loni. Şşt şşt.” Oğlanın sallanması yavaşladıysa bile tamamen durmadı. “Tanee, öyle bağırmaman gerektiğini biliyorsun.” Trapis’in ses tonu ciddi olsa bile sert değildi. “Niye sorun çıkarıyorsun? Loni kendisine zarar verebilirdi.” </p>
<p class="calibre1">“Oorrahee,” dedi Tanee usulca. Sesinde bir pişmanlık tınısı duyar gibi oldum. </p>
<p class="calibre1">“Sanırım öykü dinlemek istiyor,” dedim, konuşmamla kendimi bile şaşırtarak. </p>
<p class="calibre1">“Aaaaa,” dedi Tanee. </p>
<p class="calibre1">“Öyle mi, Tanee?” </p>
<p class="calibre1">“Aaaaa." </p>
<p class="calibre1">Sessiz bir an yaşandı. “Ben hiç öykü bilmem,” dedi Trapis. </p>
<p class="calibre1">Tanee inatçı bir suskunluk içinde bekledi. </p>
<p class="calibre1"> <i class="calibre4">Herkes en azından bir öykü bilir, </i> diye geçirdim aklımdan.  <i class="calibre4">Herkes</i> <i class="calibre4">en azından bir tane bilir:</i></p>
<p class="calibre1">“Oooooooree!” </p>
<p class="calibre1">Trapis bir bahane ararcasına etrafına bakındı. “Eh,” dedi çekinerek. </p>
<p class="calibre1">“Öykü dinlemeyeli epey oldu, öyle değil mi?” Kollarındaki oğlana baktı. “Bir öykü ister misin, Loni?” </p>
<p class="calibre1">Loni şiddetle kafa sallarken başının arkasıyla neredeyse Trapis’in yanağına vuracaktı. </p>
<p class="calibre1">“Ben öykümü anlatırken uslu duracak mısın?” </p>
<p class="calibre1"><a id="204"></a>204/853</p>
<p class="calibre1">Loni sallanmayı anında kesti. Trapis kollarını çözüp biraz geriledi. </p>
<p class="calibre1">Oğlanın kendi kendine bir zarar vermeyeceğinden emin olunca</p>
<p class="calibre1">dikkatle sandalyesine döndü. </p>
<p class="calibre1">“Eh,” diye mırıldandı, yere bıraktığı bebeği tekrar kucağına alırken. </p>
<p class="calibre1">“Bildiğim bir öykü var mı?” Çocuğun kocaman açılmış gözlerine</p>
<p class="calibre1">bakarak konuşurken sesi çok alçaktı. “Hayır. Hayır, yok. Peki düşünsem bir tane hatırlar mıyım? Sanırım hatırlasana iyi olacak.” </p>
<p class="calibre1">Uzun bir süre öylece oturarak dalgın bir yüz ifadesiyle kollarındaki çocuğa bir şarkı mırıldandı. “Evet, elbette,” dedi en sonunda. Sandalyesinde biraz doğruldu. “Hazır mısınız?” </p>
<p class="calibre1">Bu öykü çok uzun zaman öncesinde geçiyor. Bizler, hattâ babal-</p>
<p class="calibre1">arımız bile doğmadan önce. Uzun zaman önceydi. Belki... belki dört asır evvel. Hayır, ondan daha fazla. Muhtemelen bin yıl evvel. Ama belki de o kadar eski değildir. </p>
<p class="calibre1">Devir kötüydü. İnsanlar aç ve perişandılar. Kıtlıklar ve salgın hastalıklar yaşanıyordu. Bu devirde bir sürü savaş ve başka kötü şeyler de vardı, çünkü öyle şeyleri durduracak hiç kimse bulunmuyordu. </p>
<p class="calibre1">Fakat o devirdeki en kötü şey etrafta iblislerin olmasıydı. Bunlardan bazıları atları sakatlayan ve sütleri bozan küçük, can sıkıcı yaratıklardı. </p>
<p class="calibre1">Lâkin çok daha kötüleri de mevcuttu. </p>
<p class="calibre1">İnsanların vücutlarına girip onları hasta eden ya da delirten .iblisler vardı, ama en kötüsü onlar değildi, insanları yakalayıp canlı canlı yiyen iblisler vardı, ama en kötüsü onlar değildi. Bazı iblisler insanların derilerini çalıp onları kıyafet gibi giyerdi, ama en kötüsü onlar bile değildi. </p>
<p class="calibre1">Diğerlerinden daha beter bir iblis vardı. Encanis, yutan karanlık. </p>
<p class="calibre1">Nereye giderse gitsin gölgeler yüzünü saklardı ve onu sokan akrepler dokundukları kötülükten ölürdü. </p>
<p class="calibre1">Dünyayı yaratan ve herkesin efendisi olan Tehlu insanları izlerdi. </p>
<p class="calibre1">İblislerin bizimle eğlendiklerini, bizi öldürüp cesetlerimizi yediklerini görüyordu. Kurtardıkları yok değildi, ama bunlar sadece birkaç</p>
<p class="calibre1"><a id="205"></a>205/853</p>
<p class="calibre1">kişiydi. Zira Tehlu adildir ve sadece hak edenlere yardım elini uzatır. O</p>
<p class="calibre1">devirdeyse bırak başkalarını, kendine bile faydası dokunan çok az insan yaşardı. </p>
<p class="calibre1">İşte bu yüzden Tehlu mutsuzdu. Dünyayı insanların huzur içinde yaşayabilecekleri güzel bir yer olarak yaratmıştı. Ama kilisesi yozlaşmıştı. Fakirlerden çalıyor, Tehlu’dan gelen yasalara göre davranmıyordu... </p>
<p class="calibre1">Hayır, durun. Henüz ortada kilise de yoktu, rahipler de. Sadece erkekler ve kadınlar vardı. Bunlardan bazıları Tehlu’yu bilirdi, hepsi o. </p>
<p class="calibre1">Ama bunlar bile kötü kalpliydiler. Bu yüzden Lord Tehlu’dan yardım isteseler bile Tehlu buna yanaşmazdı. </p>
<p class="calibre1">Tehlu yıllarca izleyip bekledikten sonra, hem kalbi hem de ruhu temiz bir kadın gördü. Adı Perial’dı. Annesi onu yetiştirirken kızına Tehlu’yu öğretmişti ve yoksul Perial kısıtlı imkânları elverdiğince Tehlu’ya tapardı. Kendi hayatı zorluklarla dolu olsa bile Perial sadece başkaları için dua eder, kendisi için hiç etmezdi. </p>
<p class="calibre1">Tehlu onu uzun yıllar izledi. Hayatının zor geçtiğini, gerek iblislerin gerekse de kötü adamların elinde talihsizliklere ve eziyetlere maruz kaldığını gördü. Yine de Perial asla Tehlu'nun adını anarak küfretmez, duadan vazgeçmez, başkalarına saygıda ve iyilikte kusur etmezdi. </p>
<p class="calibre1">Bu yüzden Tehlu bir gece onun rüyasına girdi. Tamamıyla ateşten veya güneş ışığından oluşmuş gibi bir görünümle Perial’ın önüne çıktı. </p>
<p class="calibre1">Tüm ihtişamıyla onun karşısına dikildi ve ona kim olduğunu bilip bilmediğini sordu. </p>
<p class="calibre1">“Biliyorum tabii,” dedi Perial. Konuşurken çok sakindi, çünkü sadece tuhaf bir rüya gördüğünü sanıyordu. “Sen Lord Tehlu’sun.” </p>
<p class="calibre1">Tehlu kafa salladı ve Perial’a niye geldiğini bilip bilmediğini sordu. </p>
<p class="calibre1">“Komşum Deborah’a yardıma mı geldin?” dedi Perial, çünkü akşam yatmadan önce onun için dua etmişti. “Kocası Losel’in yüreğine, dok-unacak ve onu daha iyi biri mi yapacaksın? Losel ona gerektiği gibi</p>
<p class="calibre1"><a id="206"></a>206/853</p>
<p class="calibre1">davranmıyor. Bir erkek bir kadına asla el sürmemeli, tabii dokunuşu sevgisinden geliyorsa o başka.” </p>
<p class="calibre1">Tehlu onun komşularını tanıyordu. Kötü şeyler yapmış kötü kalpli insanlar olduklarını biliyordu. Zaten kasabada Perial’dan başka herkes kötü kalpliydi. Hattâ dünyadaki herkes. Tehlu da ona aynen bunları söyledi. </p>
<p class="calibre1">“Deborah bana çok iyi davrandı,” dedi Perial. “Ayrıca Losel’i</p>
<p class="calibre1">sevmesem de komşularımdan biri.” </p>
<p class="calibre1">Tehlu ona Deborah’nın pek çok erkekle düşüp kalktığını ve Losel’in haftanın her günü, hattâ Matem’de bile kafayı çektiğini söyledi. Hayır, durun; daha Matem falan yoktu. Yine de Losel epey içerdi. Bazen de öylesine öfkelenirdi ki karısı ayakta duramayacak, hattâ ses bile çıkaramayacak hale gelene dek onu döverdi. </p>
<p class="calibre1">Perial rüyasında bir süre sessiz kaldı. Tehlu'nun doğruyu söylediğini biliyordu; Perial iyi kalpli olmasına rağmen budala değildi. Komşularının öyle şeyler yaptıklarından zaten şüpheleniyordu. Artık bundan kesinlikle emin olsa da komşularına hâlâ değer veriyordu. “Ona yardım etmeyecek misin?” </p>
<p class="calibre1">Tehlu karı kocanın birbirlerine uygun birer ceza olduklarını söyledi. </p>
<p class="calibre1">Onlar kötü kalpliydiler ve kötü kalpli insanların cezalandırılmaları gerekirdi. </p>
<p class="calibre1">Bunun üzerine Perial içinden geçenleri açıkça dile getirdi. Belki de böyle davranmasının sebebi hâlâ rüya gördüğünü sanmasıydı, ama açıksözlü biri olduğu için belki uyanık bile olsa aynı şeyleri tekrarlardı. </p>
<p class="calibre1">“Dünyanın zor kararlarla, açlıkla ve yalnızlıkla dolu olması onların kabahati değil,” dedi. “İblislerle komşuluk eden insanlardan başka nasıl davranmalarını bekleyebilirsin ki?” </p>
<p class="calibre1">Tehlu onun bu bilge sözlerini kulaklarını dört açarak dinlese de, ona insanların kötü kalpli olduklarını ve kötü kalplilerin cezalandırılmaları gerektiğini söyledi. </p>
<p class="calibre1"><a id="207"></a>207/853</p>
<p class="calibre1">“Bana kalırsa sen insan olmayı anlamıyorsun,” dedi Perial. “Ve ded-iklerine rağmen elimden gelse komşularıma seve seve yardım ederdim,” dedi hiç tereddüt etmeden Tanrıya. </p>
<p class="calibre1">ÖYLE OLSUN, dedi Tehlu ona ve elini uzatıp Perial’ın kalbinin</p>
<p class="calibre1">üstüne koydu. Perial kendisine dokunulduğunda kocaman altın bir çanın ilk notasını çaldığı gibi bir hisse kapıldı. Gözlerini açtığında gördüğünün sıradan bir rüya olmadığını biliyordu. </p>
<p class="calibre1">İşte bu yüzden hamile kaldığını öğrenmek onu şaşırtmadı. Üç ay sonra kara gözlü, kusursuz bir erkek bebek dünyaya getirdi. Ona Menda adını verdi. Menda doğduğunun ertesi günü emekledi. İki gün sonra yürüyebiliyordu. Perial buna şaşırdıysa da endişelenmedi, zira çocuğun Tanrı’nın bir lütfü olduğunun farkındaydı. </p>
<p class="calibre1">Perial akıllıydı. İnsanların olup bitenleri anlamayabileceklerini biliyordu. Bu yüzden Menda’yı hep yanında tuttu ve arkadaşlarıyla komşuları ziyarete geldiklerinde onu sakladı. </p>
<p class="calibre1">Fakat bu ancak kısa bir süre böyle devam edebildi, zira küçük</p>
<p class="calibre1">kasabalarda sır diye bir şey yoktur. Kasaba sakinleri Perial’ın evli olmadığının bilincindeydiler. O devirde evlilik dışı çocuk doğurmak yaygın olsa da çocukların iki aydan kısa sürede büyüyüvermeleri öyle değildi. Perial’ın bir iblisle yattığını, doğurduğu çocuğun da o iblisten olduğunu sandılar. Böyle şeyler o devirde duyulmamış değildi. İnsanlar korkuyorlardı. </p>
<p class="calibre1">O yüzden herkes yedinci dönünün ilk gününde toplandı ve hep beraber Perial’ın oğluyla yalnız yaşadığı küçük eve gittiler. Kasabanın Rengen adlı demircisi başı çekiyordu. “Oğlanı bize göster,” diye dışarıdan bağırdı adam. Lâkin evden karşılık gelmedi. “Oğlanı dışarı çıkar ve insan olduğunu göster.” </p>
<p class="calibre1">Ev sessiz kaldı. Kalabalığın içinde pek çok erkek bulunmasına karşın hiç kimse içinde bir iblis yavrusunun bulunabileceği bir eve girmek istemiyordu. O yüzden demirci tekrar bağırdı. “Perial, genç Menda’yı dışarı çıkar, yoksa evini yakacağız.” </p>
<p class="calibre1"><a id="208"></a>208/853</p>
<p class="calibre1">Kapı açıldı ve bir adam dışarı adım attı. Hiç kimse onu tanımadı, çünkü ana rahminden çıkalı henüz yedi dönü olmasına rağmen, </p>
<p class="calibre1">Menda on yedi yaşındaki bir delikanlıya benziyordu. Genç adam</p>
<p class="calibre1">kömür karası saçları ve gözleriyle dimdik, gururla durdu. “Ben Menda sandığınız kişiyim,” dedi sert ve gür bir sesle. “Benden ne</p>
<p class="calibre1">istiyorsunuz?” </p>
<p class="calibre1">Ağzından çıkan ses, kulübenin içindeki Perial’ı hayrete düşürdü. </p>
<p class="calibre1">Menda sadece ilk defa konuşmakla kalmıyordu, aynı zamanda sesi aylar önce Perial’ın rüyasındakiyle tıpatıp aynıydı. </p>
<p class="calibre1">“Seni Menda sanmamız da ne demek oluyor?” diye sordu demirci, </p>
<p class="calibre1">çekicini sımsıkı tutarak. İnsana benzeyen, hattâ insanların derisini yüzüp koyun postuna bürünür gibi onlara bürünen iblisler olduğunu biliyordu ne de olsa. </p>
<p class="calibre1">Çocuk olmayan çocuk yine konuştu. “Ben Perial’ın oğluyum, ama</p>
<p class="calibre1">Menda adını taşımıyorum. Ve iblis değilim.” </p>
<p class="calibre1">“Öyleyse çekicimin demirine dokun,” dedi Rengen, çünkü tüm ib-</p>
<p class="calibre1">lislerin iki şeyden korktuklarının farkındaydı: saf demirden ve harlı ateşten. Ağır mı ağır demirci çekicini ileri doğru uzattı. Çekiç elinde titrese de kimse onu bu yüzden küçük görmedi. </p>
<p class="calibre1">Adı Menda olmayan öne çıktı ve iki eliyle birden çekicin demir başını tuttu. Hiçbir şey olmadı. Perial evinin kapı eşiğinde gözy-aşlarına boğuldu, zira Tehlu’ya güvense de içinde bir annenin oğluna yönelik endişesini taşıyordu. </p>
<p class="calibre1">“Annem öyle dese bile adım Menda değil. Ben her şeyin efendisi Tehlu’yum. Sizi iblislerden ve kalplerinizdeki kötülükten kurtarmaya geldim. Ben Tehlu’yum, kendi kendimin oğluyum. Kötüler sesimi duyup tir tir titresinler.” </p>
<p class="calibre1">Titrediler de. Ama bazıları inanmayı reddetti. Ona iblis diyerek onu tehdit ettiler. Sert, ürkütücü sözler sarf ettiler. Birkaçı ona taş atıp kü-</p>
<p class="calibre1">fretti, ondan ve annesinden tarafa tükürdü. </p>
<p class="calibre1"><a id="209"></a>209/853</p>
<p class="calibre1">Tehlu öfkeye kapıldı. İçinden hepsini oracıkta haklamak geldi, ama Perial kendini onun önüne atıp oğlunu omzundan tutarak yatıştırdı. </p>
<p class="calibre1">“Başka ne bekliyordun ki?” diye usulca sordu ona. “İblislerle komşuluk eden insanlardan? En uslu köpek bile yeteri kadar tekmelenirse kendisine uzanan eli ısırır.” </p>
<p class="calibre1">Tehlu bu sözler üzerinde düşündü ve Perial’ın bilge olduğunu bir kez daha anladı. O yüzden gözlerini Rengen’e çevirip yüreğinin içine baktı. “Engen’in oğlu Rengen, senin birlikte olmak için para ödediğin bir metresin var. Sana iş için gelen bazı kimseleri kandırıyor veya onlardan çalıyorsun. Dışından dua etmene rağmen benim, Tehlu’nun, dünyayı yarattığına ve üzerinde yaşayanları izlediğine inanmıyorsun.” </p>
<p class="calibre1">Rengen bunları duyunca bembeyaz kesildi ve çekicini yere düşürdü. </p>
<p class="calibre1">Tehlu’nun ağzından çıkanlar doğruydu. Tehlu oradaki her adama ve kadına baktı. Kalplerinin içini gördü ve gördüklerini dile getirdi. Hepsi de kötü kalpliydi; hattâ öyle ki Rengen içlerinde en iyi kalpli olandı. </p>
<p class="calibre1">Tehlu toprağa, kendisiyle orada bulunanların arasına bir çizgi çekti. </p>
<p class="calibre1">“Bu yol hayatın dolambaçlı gidişatına benzer. Üzerinde yürüyebileceğiniz iki taraf yan yana durur. Şu an her biriniz o taraftasınız. Bir seçim yapmanız gerekiyor. Ya kendi tarafınızda kalacak ya da benimkine geçeceksiniz.” </p>
<p class="calibre1">“Ama yol aynı yol, öyle değil mi? Yolun her iki tarafı da aynı yere çıkıyor,” dedi oradakilerden biri. </p>
<p class="calibre1">“Evet.” </p>
<p class="calibre1">“Peki yol nereye varıyor?” </p>
<p class="calibre1">“Ölüme. Biri hariç tüm yaşamlar ölümle son bulur. Bu dünyanın</p>
<p class="calibre1">düzeni böyledir.” </p>
<p class="calibre1">“Öyleyse hangi tarafta durduğumuz ne fark eder?” Soruyu soran</p>
<p class="calibre1">Rengen’di. İri yarı bir adam olup orada bulunanlar arasında kara gözlü Tehlu’dan daha uzun boylu bir iki kişiden biriydi. Ama son birkaç saat içinde gördükleri ve duydukları onu derinden sarsmıştı. “Yolun bizim durduğumuz tarafında ne var?” </p>
<p class="calibre1"><a id="210"></a>210/853</p>
<p class="calibre1">“Acı,” dedi Tehlu, taş kadar sert ve soğuk bir sesle. “Ceza.” </p>
<p class="calibre1">“Peki ya senin tarafında?” </p>
<p class="calibre1">“Yine acı,” dedi Tehlu aynı sesle. “Şimdilik acı var, tüm yaptıklarınız için. Bundan kaçamazsınız. Ama bu benim patikam ve ben de</p>
<p class="calibre1">buradayım.” </p>
<p class="calibre1">“Karşıya nasıl geçebilirim?” </p>
<p class="calibre1">“Pişman ol, tövbe et ve yanıma gel.” </p>
<p class="calibre1">Rengen çizgiyi aşıp Tanrısının yanında durdu. Tehlu ise eğilip demircinin yere düşürdüğü çekici aldı. Fakat çekici geri vereceği yerde onu kamçı gibi kullanarak Rengen’e vurdu. Bir kez. İki kez. Üç kez. </p>
<p class="calibre1">Üçüncü darbeyle dizleri üstüne düşen Rengen acı içinde hıçkıra hıçkıra ağlamaya başladı. Ama üçüncü darbenin ardından Tehlu çekici bir kenara bıraktı ve yere diz çöküp Rengen’in yüzüne baktı. “İlk geçen sen oldun,” dedi sadece demircinin duyabileceği kadar alçak bir sesle. </p>
<p class="calibre1">“Yaptığın cesurca bir şeydi. Zor bir şeydi. Seninle gurur duyuyorum. </p>
<p class="calibre1">Sen artık Rengen değil, yol bulan Wereth’sin.” Sonra Tehlu ona iki koluyla birden sarıldı ve dokunuşu artık Wereth olan Rengen’in acısının büyük bölümünü aldı. Ama tamamını değil, zira Tehlu ceza-dan kaçılamaz derken doğruyu söylemişti. </p>
<p class="calibre1">Oradakiler teker teker çizginin karşısına geçtiler ve Tehlu her birine çekiçle vurdu. Fakat her adam ve kadın yere düştükten sonra Tehlu yanlarına diz çöküp onlarla konuştu ve onlara yeni adlar verip acılarım azalttı. </p>
<p class="calibre1">Erkek ve kadınların çoğunun içinde iblisler saklanıyordu. Çekiç değdiği anda bu iblisler çığlık çığlığa kaçıştılar. Tehlu bu kimselerle daha uzun konuşmasına rağmen sonunda onlara da sarıldı ve herkes ona minnettar kaldı. Bazıları içlerinde yaşayan o korkunç şeylerden kurtuldukları için neşeyle dans bile ettiler. </p>
<p class="calibre1">Nihayetinde çizginin karşı tarafında sadece yedi kişi kaldı. Tehlu onlara yanına gelip gelmeyeceklerini üç kez sordu ve onlar da üç kez</p>
<p class="calibre1"><a id="211"></a>211/853</p>
<p class="calibre1">reddettiler. Tehlu üçüncü sorunun ardından çizgiyi bir çırpıda aşıp her birine müthiş bir darbe indirdi ve onları yere serdi. </p>
<p class="calibre1">Ama onların hepsi insan değildi. Tehlu dördüncüsüne vurduğu zaman suya batırılmış sıcak demirin sesi duyuldu ve havaya yanık deri kokusu yükseldi. Zira dördüncü adam insan değil, insan derisi giyen bir iblisti. Bu anlaşılınca Tehlu iblisi tutup elleri arasında ezdi ve adını lanetleyip onu türüne ev sahipliği yapan harici karanlığa geri gönderdi. </p>
<p class="calibre1">Geriye kalan üçü darbelerden hiç sakınmadı. Hiçbiri iblis değilse de düşenlerden bazılarının içinden iblisler çıkıp kaçtılar. İşi bitince Tehlu çizgiyi aşmayan altı kişiyle ne konuştu, ne de onlara sarılıp acılarını hafifletti. </p>
<p class="calibre1">Tehlu başladığı işi bitirmek için ertesi gün yola çıktı. Kasabadan kasabaya giderek herkese aynı seçenekleri sundu. Sonuç hep aynıydı: Bazıları çizgiyi aşıyor, bazılarıysa aşmıyordu. Bazılarıysa insan değil iblisti ve Tehlu bunları yok etti. </p>
<p class="calibre1">Fakat Tehlu’yu atlatan bir iblis vardı. Yüzü gölgelere saklı Encanis. </p>
<p class="calibre1">Sesi insanların zihnine bıçak gibi saplanan Encanis. </p>
<p class="calibre1">Tehlu insanlara seçme şansı tanımak için nerede dursa, Encanis kısa süre önce oradan geçmiş oluyor, ekinleri öldürüp kuyulardaki suyu ze-hirliyordu. İnsanlara birbirlerini katlettiriyor ve geceleri çocukları yataklarından çalıyordu. </p>
<p class="calibre1">Yedinci yılın sonunda Tehlu’nun dünyada ayak basmadığı yer kalmadı. Başımıza bela olan iblislerin tamamını kaçırttı. Ama biri hariç. </p>
<p class="calibre1">Encanis başıboş dolanarak bin iblisin işini yapıyor, gittiği her yeri batırıp yok ediyordu. </p>
<p class="calibre1">İşte böyle Tehlu kovaladıkça Encanis kaçtı. Lâkin bir zaman geldi ki Tehlu’yla iblisin arasında bir dönülük mesafe kaldı, sonra iki günlük, sonra da yarım günlük. Nihayet Tehlu iblise o kadar yaklaştı ki Encanis’in geçtiği yollardaki soğuğu hisseder, ellerinin ve ayaklarının</p>
<p class="calibre1"><a id="212"></a>212/853</p>
<p class="calibre1">dokunduğu yerleri görür oldu. Çünkü Encanis’in değdiği her şey simsiyah bir buzla kaplıydı. </p>
<p class="calibre1">Takip edildiğini bilen Encanis büyük bir şehre geldi. İblislerin Efendisi güçlerini kullanarak şehri harabeye çevirdi. Bunu Tehlu’yu oyalamak ve böylece ondan kaçabilmek için yapmıştı, ama Yürüyen Tanrı sadece harap olmuş kentin halkıyla ilgilenecek rahipler göre-vlendirmek için duraksadı. </p>
<p class="calibre1">Encanis altı gün boyunca kaçtı ve altı büyük şehri daha yok etti. </p>
<p class="calibre1">Ama yedinci gün güçlerini kullanmasına fırsat kalmadan Tehlu ona yetişti ve böylece yedinci şehir kurtuldu. İşte yedi sayısını şanslı kabul etmemizin ve haftanın yedinci günü Chaen’i kutlamamızın sebebi budur. </p>
<p class="calibre1">Başı sıkışan Encanis tüm çabalarını kaçmak üzerine yoğunlaştırdı. </p>
<p class="calibre1">Fakat sekizinci gün Tehlu uyumak ya da karnım doyurmak için hiç durmadı. Ve böylece Mahv’ın sonunda Tehlu nihayet Encanis'e yetişti. </p>
<p class="calibre1">İblisin üstüne atlayıp ona demirci çekiciyle vurdu. Encanis yere yığıldı, lâkin Tehlu’nun çekici de paramparça olup etrafa saçıldı. </p>
<p class="calibre1">Tehlu iblisin kıpırtısız vücudunu gece boyunca taşıdı ve dokuzuncu günün sabahında Atur şehrine vardı. Halk onu baygın durumdaki iblisi taşırken görünce Encanis’in öldüğünü sandı. Fakat Tehlu böyle bir şeyin kolay olmadığının bilincindeydi. Sıradan bir silah ya da darbe Encanis’i öldüremezdi. Hiçbir hücre onu parmaklıklar ardında</p>
<p class="calibre1">tutamazdı. </p>
<p class="calibre1">Tehlu gece boyunca çalıştı. Onuncu sabahın ışıkları ona dokunduğu sırada Tehlu son bir çabayla tekeri tamamladı. Tamamıyla siyah demirden yapılmış teker, bir insanın boyundan daha yüksekti. Her biri bir çekicin sapından daha kalın altı tane göbek çubuğuna sahipti ve kenarı bir karış geliyordu. Kırk adam kadar ağırdı ve buz gibi soğuktu. </p>
<p class="calibre1">Adı o kadar korkunçtu ki hiç kimse onu söyleyemiyordu. </p>
<p class="calibre1">Tehlu kendisini seyredenleri toplayıp içlerinden bir rahip seçti. </p>
<p class="calibre1">Sonra onlara şehrin ortasında beş metre boyunda ve on metre derinliğinde kocaman bir çukur kazdırdı. </p>
<p class="calibre1"><a id="213"></a>213/853</p>
<p class="calibre1">Güneşin doğuşuyla birlikte Tehlu iblisin bedenini tekerin üstüne bıraktı. Encanis demire değer değmez uykusunda kıpırdanmaya</p>
<p class="calibre1">başladı. Ama Tehlu onu tekere sıkıca zincirledi ve zincirin halkalarını bir çekiçle ezerek kilitten sağlam kıldı. </p>
<p class="calibre1">Tehlu geri çekildi ve Encanis kâbus görürcesine tekrar kıpırdandı. </p>
<p class="calibre1">Sonra sarsılarak bütünüyle kendine geldi. Vücudunu yay gibi gererek zincirlerine asıldı. Demirin tenine dokunduğu yerlere bıçaklar, iğneler ve çiviler saplanır gibiydi; kış soğuğunun o yakıcı ısırığını ve yüz böceğin sokmasını aynı anda hissediyordu âdeta. Demir onu yakarken, ısırırken, dondururken Encanis tekerin üstünde debelenerek ulumaya başladı. </p>
<p class="calibre1">Çıkardığı ses Tehlu’nun kulaklarına müzik gibi geldi. Tehlu tekerin yanma yatıp derin bir uykuya daldı, zira çok yorgundu. </p>
<p class="calibre1">Uyandığında vakit onuncu günün akşamıydı. Encanis halen tekere bağlı olsa da artık uluyup kapana kısılmış bir hayvan gibi çırpınmıyordu. Tehlu eğildi ve büyük bir çabayla tekerin bir tarafını kaldırıp yakında yetişen bir ağaca dayadı. Tehlu iblise yaklaşır yaklaşmaz Encanis ona hiç kimsenin anlamadığı dillerde sövüp saydı, onu</p>
<p class="calibre1">tırmalayıp ısırdı. </p>
<p class="calibre1">“Bu belayı başına kendin açtın,” dedi Tehlu. </p>
<p class="calibre1">O gece bir kutlama düzenlendi. Tehlu bir düzine çam ağacı kesilmesi için adam yolladı ve evvelden kazılmış çukurun dibinde o ağaçlarla muazzam bir ateş yaktırdı. </p>
<p class="calibre1">Şehir halkı gece boyunca ateşin etrafında dans etti, şarkılar söyledi. </p>
<p class="calibre1">Dünyadaki iblislerin sonuncusunun ve en tehlikelisinin nihayet yakalandığını biliyorlardı. </p>
<p class="calibre1">Encanis gece boyunca tekere bağlı bir halde onları sessiz sedasız seyretti. </p>
<p class="calibre1">On birinci günün sabahında Tehlu üçüncü ve son kez Encanis’in</p>
<p class="calibre1">yanma gitti. İblis bitkin ve vahşi görünüyordu. Beti benzi atmış, derisi</p>
<p class="calibre1"><a id="214"></a>214/853</p>
<p class="calibre1">âdeta kemiklerine yapışmıştı. Fakat gücü hâlâ kapkara bir kabuk gibi etrafını sarıyor, yüzünü gölgelere gizliyordu. </p>
<p class="calibre1">“Encanis,” dedi Tehlu, “bu son şansın. Konuş artık, çünkü bunun gücün dahilinde olduğunu biliyorum.” </p>
<p class="calibre1">“Lord Tehlu, ben Encanis değilim.” İblisin sesi yürek parçalayıcıydı ve onu duyan herkesin içini bir keder kapladı. Ama sonra sıcak demirin tıslaması gibi bir ses yükseldi ve teker koca bir çan gibi çınladı. Bu ses karşısında Encanis’in vücudu ızdırap içinde gerildi ve çınlama geçerken hareketsiz kaldı. </p>
<p class="calibre1">“Numara yapmayı bırak, karanlık olan. Yalan söylemekten vazgeç,” </p>
<p class="calibre1">dedi Tehlu sert bir sesle. Gözleri tekerin demiri kadar sert ve siyahtı. </p>
<p class="calibre1">“Öyleyse ne yapayım?” diye tısladı Encanis, taşın taşa sürtünmesi gibi bir sesle. “Ne? Benden ne istiyorsun, seni canı çıkasıca?” </p>
<p class="calibre1">“Yolun çok kısa, Encanis. Ama hangi tarafında gideceğini hâlâ</p>
<p class="calibre1">seçebilirsin.” </p>
<p class="calibre1">Encanis bir kahkaha attı. “Bana sığırlara verdiğin seçme şansını mı veriyorsun? Peki öyleyse, senin durduğun tarafa geçiyorum. Pişman ve...” </p>
<p class="calibre1">Teker gene dev bir çan gibi uzun uzun çınladı. Encanis tekrar zincirlerinin arasında debelendi. Çığlığı dünyayı sarsıp yarım kilometreye kadar her yöndeki kayaları çatlattı. </p>
<p class="calibre1">Tekerin çınlaması ve çığlıklar dindiğinde, Encanis zincirlerinin içinde soluk soluğa titriyordu. “Yalan söyleme dedim, Encanis,” dedi Tehlu acımasızca. </p>
<p class="calibre1">“Öyleyse kendi tarafımı seçiyorum!” diye uludu Encanis. “Pişman değilim! Elime fırsat geçse tek değiştireceğim şey, kendi yolumda ne kadar hızlı koştuğum olurdu. Senin şu insanların, türümün gözünde, besleneceğimiz birer sığır gibidirler! Bana yarım saat versen öyle şeyler yaparım ki şu ağzı açık bakan sefiller korkudan akıllarım kaçırırlar. Çocuklarının kanını içer, kadınlarının gözyaşlarında</p>
<p class="calibre1"><a id="215"></a>215/853</p>
<p class="calibre1">yıkanırım.” Dahasını da söyleyecekti, fakat nefesi yetmedi ve kendisini tutan zincirlere bir kez daha asıldı. </p>
<p class="calibre1">“Peki,” diyen Tehlu tekere yanaştı. Bir an için Encanis’e sarılacakmış</p>
<p class="calibre1">gibi gözüktü, fakat aslında tekerin demir çubuklarına uzanıyordu. </p>
<p class="calibre1">Sonra Tehlu yüklendiği gibi tekeri başının üstüne kaldırdı. Kollan yukarı doğru dimdik uzanmış bir halde tekeri çukura kadar götürdü ve Encanis’ı ateşe attı. </p>
<p class="calibre1">Ateş gece boyunca yarım düzine çam ağacıyla beslenmişti. Alevler sabahın erken saatlerinde sönerek geride rüzgar estikçe parlayan kaim bir kor yatağı bırakmıştı. </p>
<p class="calibre1">Teker, Encanis üste gelecek biçimde çukura düştü. Dibe çarpınca kıvılcımlar patladı ve teker biraz küllere battı. Encanis’i yakan ve ısıran demir, onu sıcak korların üzerinde tuttu. </p>
<p class="calibre1">Encanis ateşe doğrudan temas etmese bile çukur o kadar sıcaktı ki giysileri kapkara oldu ve alev almaksızın dağılmaya başladı. İblis zincirlerine asıldıkça teker korlara daha da çok battı. Encanis çığlık attı, çünkü iblislerin bile ateşten ve demirden ölebileceklerini biliyordu. Ve bütün güçlerine rağmen kendini yanmaktan alıkoyamıyordu. Altındaki tekerin giderek ısındığım, kollarını ve bacaklarını dağladığını hissediyordu. Çığlık çığlığa bağıran Encanis’in derisinden artık dumanlar tütüyor, etleri yavaş yavaş kömürleşiyordu; yine de yüzü hâlâ kapkara bir alev gibi etrafım saran gölgede gizliydi. </p>
<p class="calibre1">Sonra Encanis’ten ses seda çıkmaz oldu. Kulağa sadece iblisin</p>
<p class="calibre1">uzuvlarından damlayan ter ve kanın tıslaması geliyordu. Bir süreliğine her şey kıpırtısızdı. Ardından Encanis kendisini tekere bağlayan zincirlere öyle bir yüklendi ki kasları kemiklerinden ayrılacakmış gibi oldu. </p>
<p class="calibre1">Yine bir çanın çınlamasını andıran gür bir ses duyuldu ve iblisin bir kolu tekerden kurtuldu. Ateşin sıcağından artık kıpkırmızı parlayan zincirler yukarı fırlayıp çukurun başında duranların hemen önüne düştü. Artık sadece Encanis’in kırılan cam şangırtılarını andıran delice kahkahaları işitiliyordu. </p>
<p class="calibre1"><a id="216"></a>216/853</p>
<p class="calibre1">Hemen sonra iblis diğer kolunu da kurtardı, fakat başka bir şey yapamadan önce Tehlu kendini çukura attı. Tekerin üstüne öyle bir kuvvetle düştü ki demir çan gibi çınladı. Tehlu iblisin ellerini tutup tekere bastırdı. </p>
<p class="calibre1">Encanis hiddet ve hayretle haykırdı, zira yanan tekerden kurtulamamasına ve Tehlu’nun zincirlerden daha güçlü olduğunu an-</p>
<p class="calibre1">lamasına rağmen Tehlu da alevler içinde kalmıştı. </p>
<p class="calibre1">“Budala!” diye uludu. “Sen de benimle beraber öleceksin. Git</p>
<p class="calibre1">kendini kurtar. Beni bırakırsan bir daha başına bela olmam.” Teker yine çınlamasa bile Encanis sahiden de korkmuştu. </p>
<p class="calibre1">“Hayır,” dedi Tehlu. “Cezan ölümdür ve onu çekeceksin.” </p>
<p class="calibre1">“Budala! Kaçık!” Encanis boş yere debelendi. “Sen de benim gibi alevlere boğuldun. Sen de benim gibi can vereceksin!” </p>
<p class="calibre1">“Her şeyin sonu küldür ve bu vücut da önünde sonunda yanacak. </p>
<p class="calibre1">Ama ben Tehlu’yum. Kendi kendimin oğluyum. Kendi kendimin ba-</p>
<p class="calibre1">basıyım. Daha önce de öyleydim, bundan sonra da öyle olacağım. </p>
<p class="calibre1">Kurban oluyorsam bil ki kendime oluyorum. Ve bana ihtiyaç duyulursa, münasip biçimde de çağrılırsam, hüküm ve ceza vermek için geri geleceğim.” </p>
<p class="calibre1">Tehlu onu yanan tekere bastırdı. İblisin tehditlerinden ve</p>
<p class="calibre1">yakarışlarından hiçbiri Tanrı’yı yerinden bir santim bile oynatmadı. </p>
<p class="calibre1">Encanis dünyadan işte böyle defoldu ve eskiden Menda olan Tehlu da onunla beraber göçüp gitti. İkisi de Atur’daki çukurda kül oldu. Tehlin rahipleri bu yüzden kül grisi cüppeler giyerler. Ve Tehlu’nun bizimle ilgilendiğini, bizi izlediğini ve bizi kolladığını böyle... </p>
<p class="calibre1">Jaspin yeniden ulumaya ve iplerini çekiştirmeye başlayınca Trapis öyküsünü bitiremedi. Artık dikkatimi verebileceğim bir hikâye kalmadığı için hemen kendimden geçtim. </p>
<p class="calibre1">O günden sonra aklımdan hiç çıkmayacak bir kuşku duymaya</p>
<p class="calibre1">başladım. Trapis bir Tehlin rahibi miydi? Cüppesi yırtık pırtık ve kirliydi, fakat uzun zaman önce kül grisi olabilirdi. Öyküsünün bazı</p>
<p class="calibre1"><a id="217"></a>217/853</p>
<p class="calibre1">kısımlarını tekleyerek ve beceriksizce anlatmasına rağmen diğer bazı kısımlarını heybetli, kendinden emin bir sesle dile getirmişti. Acaba onu dinlediği vaazlardan mı hatırlıyordu? Yoksa  <i class="calibre4">Yol Kitabından </i> mı? </p>
<p class="calibre1">Bunları hiç sormadım. Ve sonraki aylarda bodrumuna sık sık</p>
<p class="calibre1">uğramama rağmen Trapis’in başka bir öykü anlattığını da duymadım. </p>
<p class="calibre1"><a id="218"></a>YİRMİ DÖRDÜNCÜ BÖLÜM</p>
<p class="calibre1"> <i class="calibre4"><b class="calibre3">Gölgeymişçesine</b></i></p>
<p class="calibre1">Tarbean’da geçirdiğim zaman boyunca öğrenmeye devam ettim. </p>
<p class="calibre1">Fakat aldığım derslerin çoğu acı dolu ve nahoşlu. </p>
<p class="calibre1">Dilenmeyi öğrendim. Dilenmek çok zorlu bir seyirci kitlesi</p>
<p class="calibre1">karşısında rol yapmanın oldukça pratik bir çeşidiydi. Aslında iyi iş</p>
<p class="calibre1">çıkarıyordum, lâkin Suyanı’nda para azdı ve boş bir dilenci kâsesi soğuk ve aç bir gece anlamına geliyordu. </p>
<p class="calibre1">Tehlikeli bir deneme yanılma sürecinin sonunda bir para kesesini asılı durduğu kemerden kesip almayı ve yankesicilik yapmayı</p>
<p class="calibre1">öğrendim. Özellikle İkincisinde oldukça başarılıydım. Her tür kilit ve sürgü kısa zamanda benimle tüm sırlarını paylaşır oldu. Atik parmaklarımı ne ebeveynimin ne de Abenthy’nin asla tahmin edecekleri bir amaç doğrultusunda kullanıyordum. </p>
<p class="calibre1">Anormal beyazlıktaki dişlerini sergileyerek gülümseyenlerden</p>
<p class="calibre1">kaçmayı öğrendim. Denner reçinesi dişleri yavaş yavaş ağartır, bu yüzden bir müptela, dişleri bembeyaz olana kadar yaşamışsa</p>
<p class="calibre1">muhtemelen elinde avucunda ne varsa satmış demektir. Tarbean tehlikeli insanlarla doludur, ama bunların hiçbiri daha fazla reçine arzulayan bir müptela kadar tehlikeli değildir. Bir çift peni karşılığında bile cinayet işlemekten çekinmezler. </p>
<p class="calibre1">Paçavraları birbirine bağlayarak eğreti pabuçlar yapmayı öğrendim. </p>
<p class="calibre1">Gerçek pabuçlar benim için hayaldi. İlk iki yıl ayaklarım sürekli üşüy-or, yaralanıyor ya da her iki duruma birden düşüyor gibiydi. Fakat şehirdeki üçüncü senemde tabanlarım kösele gibi olmuştu ve sivri taşların üzerinde saatlerce koşsam bile bir şey hissetmiyordum. </p>
<p class="calibre1">Hiç kimseden yardım beklememeyi öğrendim. Tarbean’ın tekin ol-</p>
<p class="calibre1">mayan muhitlerinde yapılan bir yardım çağrısı, rüzgara karışan kan kokusu misali her türden yırtıcıyı çekebilir. </p>
<p class="calibre1">Damda, üç çatının sıkıca birleştiği saklanma yerimde uyuyordum. </p>
<p class="calibre1">Ansızın altımdaki ara sokaktan yükselen sert kahkahalarla ve ayak sesleriyle uyandım. </p>
<p class="calibre1"><a id="219"></a>219/853</p>
<p class="calibre1">Yere çarpan ayakların gürültüsü kesildi ve yırtılan kumaş sesini daha başka kahkahalar izledi. Damın kenarına kadar kayıp aşağıya baktım. Neredeyse adam denebilecek cüssede birkaç oğlan gördüm. </p>
<p class="calibre1">Tıpkı benim gibi paçavralar içindeydiler. Beş veya altı kişiydiler. </p>
<p class="calibre1">Kendileri de birer gölgeymişçesine gölgelere girip çıkıyorlardı. Uzun müddet koştukları için göğüsleri inip kalkıyor, soluklanmaları yukarıdaki çatıdan bile duyuluyordu. </p>
<p class="calibre1">Kovaladıkları şey sokağın ortasındaydı: en fazla sekiz yaşındaki küçük bir oğlan. Büyük oğlanlardan biri onu yere bastırırken küçük oğlanın çıplak teni ay ışığı altında parlıyordu. Yine bir yırtılma sesi çıktı ve çocuğun hafif çığlığını hıçkırıkları izledi. </p>
<p class="calibre1">Diğerleri kendi aralarında alçak bir sesle hızlı hızlı konuşurken yüzlerinde sert ve aç sırıtışlar beliriyordu. </p>
<p class="calibre1">Benim de gece vakti kovalandığım olmuştu, hem de birkaç kez. </p>
<p class="calibre1">Aylar önce ben de yakalanmıştım. Aşağıya bakarken elimde fırlatmaya hazır ağır bir çatı kiremidi bulunca pek şaşırmadım. </p>
<p class="calibre1">Sonra durakladım ve başımı çevirip saklanma yerime baktım. Orada eski püskü bir battaniye ve yarım somun ekmek vardı. Kara günler için sakladığım param, yani şansım döndüğü zaman kullanabilmek için biriktirdiğim sekiz demir penim de orada saklıydı. Hepsinden daha değerlisiyse Ben’in kitabıydı. Burada güvendeydim. Zaten içlerinden birini vurabilsem dâhi diğerleri iki dakika içinde çatıya çıkmış olurlardı. Sonrasında kaçabilsem bile gidecek hiçbir yerim yoktu. </p>
<p class="calibre1">Kiremidi bıraktım. Artık evim olan köşeye geri döndüm ve çıkıntı yapan çatıların altına kıvrılıp yattım. Battaniyemi sımsıkı tutup dişlerimi sıkarak aşağıdan gelen konuşmaları ve onlara eşlik eden kaba kahkahalarla alçak, ümitsiz hıçkırıkları duymamaya çalıştım. </p>
<p class="calibre1"><a id="220"></a>YİRMİ BEŞİNCİ BÖLÜM</p>
<p class="calibre1"> <i class="calibre4"><b class="calibre3">Ara- Sebeplere Duyulan Merak</b></i></p>
<p class="calibre1">Kvothe eliyle Tarihçi’ye kalemini bırakmasını işaret etti ve parmaklarını başının üzerinde kenetleyerek gerindi. “Bunları hatırlamayalı uzun zaman olmuştu,” dedi. “Hikâyelerdeki Kvothe olmanın altında yatan sebepleri merak ediyorsan sanırım oraya bakman lazım.” Tarihçinin alnı kırıştı. “Tam olarak ne demek istiyorsun?” </p>
<p class="calibre1">Kvothe uzunca bir süre duraksayarak ellerine baktı. “Hayatım boyunca kaç kere dayak yediğimi biliyor musun?” </p>
<p class="calibre1">Tarihçi başını iki yana salladı. </p>
<p class="calibre1">Kvothe kafasını kaldırıp sırıttı ve kayıtsızca omuz silkti. “Ben de bilmiyorum. Böyle bir şeyin insanın aklında kalacağını sanırsın. Kaç kemiğinin kırıldığını, yaralarına kaç dikiş atıldığını hatırlayacağını düşünürsün.” Başını sağa sola salladı. “Ben hatırlamıyorum. Ama karanlıkta hıçkıra hıçkıra ağlayan o küçük çocuk daha dün gibi aklım-da. Bunca yıl sonra bile.” </p>
<p class="calibre1">Tarihçi kaşlarını çattı. “Ama yapabileceğin hiçbir şey olmadığını söyledin.” </p>
<p class="calibre1">“Vardı,” dedi Kvothe ciddiyetle, “ama yapmadım. Bir karar verdim ve o karardan bugün bile pişmanım. Kemikler kaynar, fakat pişmanlık ömrünün sonuna kadar yanındadır.” </p>
<p class="calibre1">Kvothe kendini masadan geriye itti. “Sanırım Tarbean’ın karanlık yüzünden bu kadar bahsetmek yeter.” Ayağa kalktı ve kollarını</p>
<p class="calibre1">kaldırarak iyice gerindi. </p>
<p class="calibre1">“Niye, Reshi?” Sözler Bast’ın ağzından ansızın dökülüverdi. “Madem bu kadar kötüydü, niye orada kaldın?” </p>
<p class="calibre1">Kvothe bu soruyu beklemişçesine kendi kendine kafa salladı. </p>
<p class="calibre1">“Başka nereye gidebilirdim ki, Bast? Tanıdığım herkes ölmüştü.” </p>
<p class="calibre1">“Herkes değil,” diye karşı çıktı Bast. “Abenthy hâlâ hayattaydı. Onun yanma gidebilirdin.” </p>
<p class="calibre1"><a id="221"></a>221/853</p>
<p class="calibre1">“Hallowfell yüzlerce kilometre ötedeydi, Bast,” dedi Kvothe bitkin bir sesle, sonra da odanın karşı tarafına gidip barın arkasına geçti. </p>
<p class="calibre1">“Babamın haritaları olmadan aşmam gereken yüzlerce kilometre. </p>
<p class="calibre1">İçinde yatabileceğim bir araba olmadan aşmam gereken yüzlerce kilometre. Yardım edecek biri, para veya ayakkabı olmadan. Herhalde imkânsız bir yolculuk değildi, ama ailesini kaybetmenin verdiği şoku atlatamamış genç bir çocuk için...” </p>
<p class="calibre1">Kvothe yine başım iki yana salladı. “Hayır. En azından Tarbean’da dilenebiliyor ya da hırsızlık yapabiliyordum. Ormanda bir yazı bile zar zor geçirebildim. Peki ya kışın ne yapacaktım?” Yine bir sağa sola salladı kafasını. “Ya açlıktan ya da soğuktan ölür giderdim.” </p>
<p class="calibre1">Barın arkasında duran Kvothe maşrapasını doldurdu ve içine farklı kaplardan çeşit çeşit baharat ekledi. Ardından yüzünde dalgın bir ifadeyle koca taş şömineye doğru yürüdü. “Aslında haksız sayılmazsın. </p>
<p class="calibre1">Tarbean’dan daha kötü bir yer olamazdı.” </p>
<p class="calibre1">Ateşe bakarak omuz silkti. “Ama biz insanlar alışkanlıklarımıza bağlıyızdır. Kendimiz için kazdığımız çukurlarda kalmak kolayımıza gelir. Durumumu hak ettiğimi bile düşünmüş olabilirim. Belki de Chandrialılar geldiklerinde orada bulunmadığım için cezalandırılıyordum. Ailemin geri kalanıyla beraber ölmediğim için.” </p>
<p class="calibre1">Bast ağzını açtıysa da bir şey demeden kapadı ve kaşlarını çatarak gözlerini masaya dikti. </p>
<p class="calibre1">Kvothe ona bakıp nazikçe tebessüm etti. “Bunun mantıklı olduğunu söylemiyorum, Bast. Duygular tabiatları gereği mantıklı değildir. Artık öyle düşünmüyorum, ama o zamanlar düşünüyordum. Hatırlıyorum.” </p>
<p class="calibre1">Tekrar ateşe baktı. “Beriden aldığım eğitim bana öyle berrak ve keskin bir hafıza kazandırdı ki bazen kendimi kesmemek için dikkat etmem gerekiyor.” </p>
<p class="calibre1">Kvothe ateşten küçük bir taş alıp tahta maşrapasının içine attı. Taş</p>
<p class="calibre1">tıslayarak şarabın içine battı. Sıcak karanfil ve hindistancevizi kokusu odayı doldurdu. </p>
<p class="calibre1"><a id="222"></a>222/853</p>
<p class="calibre1">Kvothe baharatlı şarabını uzun saplı bir kaşıkla karıştırarak masaya geri gitti. “Aklımın başımda olmadığını da unutmayın. Beynimin büyük bir bölümü hâlâ şoktaydı. Hattâ uyuyordu bile diyebilirim. Bir şeyin, yahut birinin beni uyandırması gerekiyordu.” </p>
<p class="calibre1">Tarihçiye kafa salladı. Tarihçi yazarken kullandığı elini din-</p>
<p class="calibre1">lendirmek için onu gelişigüzel salladı, sonra da hokkasının tıpasını çıkardı. </p>
<p class="calibre1">Kvothe sandalyesinde arkasına yaslandı. “Unuttuğum şeylerin bana hatırlatılması lazımdı. Oradan ayrılmak için bir sebebe ihtiyaç duyuyordum. Bana bunu verecek biriyle tanışana kadar yıllar geçti.” Tarihçi-ye bakıp gülümsedi. “Skarpi’yle tanışmadan önce.” </p>
<p class="calibre1"><a id="223"></a>YİRMİ ALTINCI BÖLÜM</p>
<p class="calibre1"> <i class="calibre4"><b class="calibre3">Lanre’nin Ettiği</b></i></p>
<p class="calibre1">Yıllardır Tarbean’daydım. Üç doğum günüm ben farkına bile var-</p>
<p class="calibre1">madan gelip geçmişti ve yaşım artık on beşti. Suyanı'nda nasıl hayatta kalınacağını biliyordum. Usta bir dilenci ve hırsız olup çıkmıştım. Kilitler ve cepler en ufak bir dokunuşumla açılıveriyordu. Hangi rehinci dükkanlarının “amcamın verdiği” malları sorgusuz sualsiz satın aldığını biliyordum. </p>
<p class="calibre1">Üstüm başım hâlâ yırtık pırtıktı ve arada bir karnımı doyura-</p>
<p class="calibre1">madığım oluyordu, fakat açlıktan ölecek gibi de değildim. Kara günler için sakladığım param yavaş yavaş artıyordu. Uyuyacak sıcak bir yer için sık sık para ödememi gerektiren zorlu bir kıştan sonra bile birikmiş yirmi demir penim vardı. Bu meblağ benim için bir ejder-hanın hâzinesi gibiydi. </p>
<p class="calibre1">Sürdürdüğüm hayata alışmıştım, fakat kara gün paramı arttırmanın haricinde uğruna yaşadığım hiçbir şey yoktu. Beni motive eden, özlemle beklediğim bir gayem bulunmuyordu. Günlerimi çalacak</p>
<p class="calibre1">şeyler arayarak ve kendi kendimi eğlendirerek geçiriyordum. </p>
<p class="calibre1">Fakat bütün bunlar birkaç gün evvel Trapis’in bodrumunda</p>
<p class="calibre1">değişmişti. Genç bir kızın huşu dolu bir sesle, vaktinin tamamını Yarım Direk adlı bir Rıhtımyanı tavernasında geçiren bir öykücüden bahsettiğini duymuştum. Duyduklarıma bakılırsa adam kilise çanlarının her altıncı çalışında bir hikâye anlatıyordu. Üstelik bilmediği hikâye yoktu. Dahası bir de iddiası vardı. İstediğin öyküyü bilmiyorsa sana bütün bir talent verecekti. </p>
<p class="calibre1">Kızın dedikleri gün boyu aklımdan çıkmamıştı. Sözlerinin</p>
<p class="calibre1">doğruluğundan kuşkuluydum, ama bütün bir gümüş talentle neler</p>
<p class="calibre1">yapabileceğimi düşünmeden edemiyordum. Ayakkabı, hattâ bir çakı satın alabilir, Trapis’e para verebilir, bütün bu harcamalara rağmen kara gün paramı iki katma çıkarabilirdim. </p>
<p class="calibre1">Kız bahis hakkında yalan söylüyorsa bile yine de ilgimi çekmeyi başarmıştı. Sokaklarda eğlence bulmak zordu. Bazen baldırı çıplak bir kumpanyanın bir köşe başında uyduruk bir oyun sergilediği, bazen de</p>
<p class="calibre1"><a id="224"></a>224/853</p>
<p class="calibre1">bir kemancının tavernalarda çaldığı oluyordu. Fakat gerçek eğlenceler ancak para karşılığı elde edilebiliyordu ve ben de binbir zorlukla kazandığım penileri çarçur etmek istemiyordum. </p>
<p class="calibre1">Ama bir sorun vardı. Rıhtımyanı benim için güvenli değildi. </p>
<p class="calibre1">Bunu açıklasam iyi olacak. Bir yıl kadar önce Pike’ı sokakta</p>
<p class="calibre1">yürürken gördüm. Tarbean’daki ilk günümde o ve dostları ara sokakta bana saldırdıklarından ve babamın lavtasını parçaladıklarından beri onu ilk defa görüyordum. </p>
<p class="calibre1">Aramızdaki mesafeyi koruyarak ve gölgelerde kalarak onu gün boyunca izledim. Sonunda Rıhtımyanı’ndaki küçük bir ara sokağa girdi. </p>
<p class="calibre1">Orada benim saklanma yerim gibi bir yeri vardı. Yuvası, hava</p>
<p class="calibre1">şartlarından korunmak için üst üste dizdiği kırık kasalardan</p>
<p class="calibre1">yapılmıştı. </p>
<p class="calibre1">Gece boyunca bir çatıya tünedim ve Pike ertesi sabah çekip gidene kadar bekledim. Sonra kasalardan oluşan evine kadar inip etrafa bakındım. Yuvası yıllar içinde biriktirdiği ufak tefek eşyalarla dolu rahat bir yerdi. Bulduğum bir şişe birayı içtim. Ayrıca yarım kalıp peynirini yedim ve sanki benimkinden daha az yırtık pırtıkmış gibi gömleğini çaldım. </p>
<p class="calibre1">Arayışımı sürdürerek birkaç ıvır zıvır, bir mum, bir top iplik ve birkaç misket ortaya çıkardım. En şaşırtıcı olanı da birkaç parça yelken bezinin üzerine kömürle çizilmiş bir kadın yüzüydü. Asıl aradığımı bulana kadar neredeyse on dakika geçti. Tüm bunların altında, sıkça kullanıldığı anlaşılan küçük bir tahta kutu mevcuttu. </p>
<p class="calibre1">İçinde beyaz bir kurdeleyle bağlanmış bir demet menekşe, ipliklerden yapılma yelesinden eser kalmamış bir oyuncak at ve bir tutam kıvırcık san saç bulunuyordu. </p>
<p class="calibre1">Çakmaktaşı ve çelik parçası kullanarak ateş yakmam birkaç</p>
<p class="calibre1">dakikamı aldı. Menekşelerin tutuşması çok kolay oldu ve kısa zaman içinde yağlı duman bulutları gökyüzüne yükselmeye başladı. Bir kenarda durup Pike’ın sevdiği her şeyin cayır cayır yanmasını</p>
<p class="calibre1">seyrettim. </p>
<p class="calibre1"><a id="225"></a>225/853</p>
<p class="calibre1">Fakat o anın tadını çıkarırken gereğinden fazla oyalandım. Dumanı gören Pike ile bir arkadaşı sokağın başından koştura koştura geliyorlardı. Kapana kısılmıştım. Öfkeden kuduran Pike üstüme atladı. </p>
<p class="calibre1">Benden on beş santim daha uzun ve yirmi kilo daha ağırdı. İşin asıl kötü tarafı, elinde bir ucuna misine bağlanarak basit bir bıçağa dönüştürülmüş bir cam parçası tutmasıydı. </p>
<p class="calibre1">Beni bir kez dizimin üstüne gelecek şekilde sağ baldırımdan bıçakladı. Elini sokak taşlarına vurarak bıçağını parçaladım. Bunun ar-dından bir gözümü morartıp birkaç kaburgamı kırdıysa da, tam apış</p>
<p class="calibre1">arasına bir tekme atarak elinden kurtulmayı becerdim. Ben topallayarak kaçarken o da badi badi adımlarla peşimden koşuyor, yaptıklarım için beni öldüreceğini bağırıyordu. </p>
<p class="calibre1">Ona inandım. Bacağımı sardıktan sonra biriktirdiğim kara gün</p>
<p class="calibre1">paramın tamamını harcayarak adına tortu denilen ve içildiği zaman insanın ağzını yakan ucuz, berbat bir içkiden iki litre kadar satın aldım. Ardından topallaya topallaya Rıhtımyanı’na gidip Pike ile arkadaşlarım bekledim. </p>
<p class="calibre1">Beni görmeleri uzun sürmedi. Dikişçiler Caddesi’nden Yağcılara kadar arkadaşlarıyla beni takip etmelerini sağladım. Gündüz vakti etrafta insanlar varken bana saldırmaya cesaret edemeyeceklerini bildiğimden hep ana caddelerde kaldım. </p>
<p class="calibre1">Bir ara sokağa dalar dalmaz kaçtığımı sanarak bana yetişmek için peşimden koştular. Fakat köşeyi döndüklerinde karşılarında kimse yoktu. </p>
<p class="calibre1">Pike başını kaldırıp yukarı bakmayı akıl ettiği sırada, ben de tepesindeki çatıdan üstüne bir kova dolusu tortuyu dökmeye başlamıştım. </p>
<p class="calibre1">Sıvı Pike’ın yüzüne ve göğsüne çarparak onu sırılsıklam etti. Pike haykırarak gözlerini tuttu ve dizleri üstüne çöktü. Sonra evvelden çaldığım fosforlu kibriti çakıp aşağı bıraktım ve alevi titreşerek ona doğru düşmesini seyrettim. </p>
<p class="calibre1">İçimi dolduran çocuklara özgü o saf, katıksız nefretle Pike’ın alevlere boğulmasını umuyordum. Boğulmadı, ama alev aldı. O çığlık</p>
<p class="calibre1"><a id="226"></a>226/853</p>
<p class="calibre1">çığlığa sağa sola koşuştururken arkadaşları elleriyle onu söndürmeye çalıştılar. Onlar bu işle meşgulken oradan uzaklaştım. </p>
<p class="calibre1">Bu olay yaşanalı bir seneyi aşmıştı ve o günden beri Pike’ı</p>
<p class="calibre1">görmemiştim. O beni bulmaya çalışmadığı gibi ben de Rıhtımy-</p>
<p class="calibre1">anı’ndan uzak durmuş, kimi zaman oranın yakınından geçmektense yolumu kilometrelerce uzatmıştım. Buna bir tür ateşkes denebilirdi. </p>
<p class="calibre1">Fakat Pike ile arkadaşlarının görünüşümü unutmadıklarından ve beni tespit ederlerse öç almaya kalkışacaklarından da emindim. </p>
<p class="calibre1">Konu üzerine enine boyuna düşündükten sonra bunun çok tehlikeli olduğuna karar verdim. Bedava öykü ve bir gümüş talent vaadi bile Pike’la karşılaşma tehlikesine değmezdi. Hem ayrıca adamdan hangi hikâyeyi isteyecektim ki? </p>
<p class="calibre1">Sonraki birkaç gün boyunca bu soruyu kafamda evirip çevirdim. </p>
<p class="calibre1">Ondan hangi hikâyeyi isteyebilirdim? Bir rıhtım işçisine sürtündüm ve elimi onun cebine sokamadan tokat yiyerek kovalandım. Hangi</p>
<p class="calibre1">hikâyeyi? Tehlin kilisesinin karşısındaki sokağın köşesinde dilendim. </p>
<p class="calibre1">Hangi hikâyeyi? Üç somun ekmek çalıp ikisini Trapis’e hediye ettim. </p>
<p class="calibre1">Hangi hikâyeyi? </p>
<p class="calibre1">Sonra bir gece üç çatının birleştiği saklanma yerimde uykuya dalmak üzereyken aklıma bir tane geliverdi. Lanre. Elbette. Ondan Lanre’nin gerçek hikâyesini anlatmasını isteyebilirdim. Babamın uzun uzun aradığı o öyküyü... </p>
<p class="calibre1">Yıllardır içime gömdüğüm şeyleri ansızın anımsayıverdim: babamın lavta tellerini tıngırdatarak oyalanmasını, annemin arabanın yanında onunla beraber oturarak şarkılar söylemesini. Kalbim hızla atmaya başladı. Elimi refleks gereği ateşten çekercesine bu hatıralardan kaçınmak istedim. </p>
<p class="calibre1">Fakat hatıraların beklediğim gibi derin bir acı değil de hafif bir sızı getirdiğini görmek beni şaşırttı. Babamın duymak için can atacağı, bilse kendisinin de anlatacağı bir öyküyü dinlemenin düşüncesi bile içimi küçük ama yoğun bir heyecanla dolduruyordu. </p>
<p class="calibre1"><a id="227"></a>227/853</p>
<p class="calibre1">Yine de Rıhtımyanı’na sırf bir öykü dinlemek için gitmenin tam bir delilik olduğunun bilincindeydim. Tarbean’ın yıllardır içime işlediği ihtiyat, bana kendi güvenli köşemde kalmamı söylüyordu... </p>
<p class="calibre1">Yarım Direk’e girer girmez ilk gördüğüm şey Skarpi oldu. Bardaki yüksek bir taburede oturan bu yaşlı adamın gözleri elmas, vücuduysa bostan korkuluğu gibiydi. Cılız ve pörsümüş biri olup kollarıyla yüzü gür, beyaz kıllarla kaplıydı. Buna ak saçlarını da eklediğinizde tüm bu beyazlık, teninin koyu kahverengisinin yanında hemen göze çarpıyor; onu büyük bir dalganın köpüğüyle ıslanmış gibi gösteriyordu. </p>
<p class="calibre1">Önünde yirmi çocuk oturuyordu. Bunlardan birkaçı benimle yaşıt olsa da çoğu daha gençti. Benim gibi pasaklı, çıplak ayaklı sokak çocukları ile bir aileye ve eve sahip olması muhtemel nispeten iyi giyimli, temiz yumurcakları yan yana görmek tuhaftı. </p>
<p class="calibre1">Hiçbiri bana tanıdık gelmemesine karşın kimin Pike’la arkadaş</p>
<p class="calibre1">olabileceğini bilmiyordum. Kapının yanında bir yer buldum ve sırtımı duvara dayayıp çömeldim. </p>
<p class="calibre1">Skarpi bana susuzluğumu hatırlatan bir tarzda bir iki kez genzini temizledi. Sonra gösterişli bir ağırbaşlılıkla önünde duran kil bardağa baktı ve onu barın üstünde ters çevirdi. </p>
<p class="calibre1">Çocuklar ileri atılarak barın üstüne sikkeler bıraktılar. Meblağı çabucak saydım: iki demir yarım penilik, dokuz şilin ve bir metelik. </p>
<p class="calibre1">Topladığınızda Birleşik Eyaletlerin parasıyla üç demir peninin biraz üstündeydi. Belki de Skarpi gümüş talent iddiasından vazgeçmişti. </p>
<p class="calibre1">Duyduğum söylentinin yanlış olması da kuvvetle muhtemeldi. </p>
<p class="calibre1">Yaşlı adam barmene belli belirsiz kafa salladı. “Fallows kırmızısı.” </p>
<p class="calibre1">Sesi dinleyicilerini ipnotize edecek denli gürdü ve derinden geliyordu. </p>
<p class="calibre1">Barın arkasındaki kel adam sikkeleri topladı ve Skarpi’nin geniş ağızlı bardağını şarapla doldurdu. </p>
<p class="calibre1">“Eh, bugün ne dinlemek istersiniz?” diye gürledi Skarpi. Sesi uzaklardaki bir gök gürültüsü gibi etrafa yayıldı. </p>
<p class="calibre1"><a id="228"></a>228/853</p>
<p class="calibre1">Yine bana gösterişli, hattâ hürmetkar gelen kısa bir sessizlik yaşandı. Sonra tüm çocuklar aynı anda konuştular. </p>
<p class="calibre1">“Ben bir peri masalı istiyorum!” </p>
<p class="calibre1">“... Ören ve Mnat’taki savaş...” </p>
<p class="calibre1">“Evet, Ören Velciter! Hani Baron’un...” </p>
<p class="calibre1">“Lartam...” </p>
<p class="calibre1">“Myr Tariniel!” </p>
<p class="calibre1">“Illien ve Ayı!” </p>
<p class="calibre1">“Lanre,” dedim, neredeyse istemeden. </p>
<p class="calibre1">Skarpi içkisinden bir yudum alırken oda tekrar sessizliğe gömüldü. </p>
<p class="calibre1">Çocuklar ona tam olarak çıkartamadığım tanıdık bir beklentiyle bakıyorlardı. </p>
<p class="calibre1">Skarpi tüm bu sessizliğin ortasında sakin sakin oturdu. “Acaba,” di-ye koyu bir bal gibi ağır ağır aktı sesi, “birinin Lanre dediğini mi duydum?” Mavi gözlerini berrak ve keskin bakışlarla dosdoğru bana dikti. </p>
<p class="calibre1">Ne beklediğimi bilmeksizin kafa salladım. </p>
<p class="calibre1">“Ben Fırtınaduvarı’nın ötesindeki kuru toprakları dinlemek istiyorum,” diye itiraz etti küçük kızlardan biri. “Köpekbalığı gibi kumdan fırlayan yılanları. Ve kumulların altına saklanıp su yerine kan içen kuru adamları. Ve...” Etrafındaki bir düzine farklı çocuktan gelen tokatlarla hemen susturuldu. </p>
<p class="calibre1">Skarpi içkisinden bir yudum daha içerken tüm sesler kesildi. Çocuklar Skarpi’ye bakarlarken ben de onlara baktım ve bana neyi hatırlattıklarım kavradım: kaygıyla saate bakan bir insanı. Yaşlı adamın içkisi bittiği anda öykünün de yarıda kesileceğini tahmin ettim. </p>
<p class="calibre1">Skarpi bu sefer çok ufak bir yudum aldı, ardından bardağını bıraktı ve taburesinde bize doğru döndü. “Gözünü kaybetmesine rağmen</p>
<p class="calibre1">dünyayı daha net görmeye başlayan bir adamın öyküsünü kim dinlemek ister?” </p>
<p class="calibre1"><a id="229"></a>229/853</p>
<p class="calibre1">Ya ses tonu ya da çocukların tepkisi, bana bunun tamamen göster-melik bir soru olduğunu söyledi. “Peki, Lanre ve Yaradılış Savaşı. Çok, çok eski bir hikâye.” Gözleri çocukların üzerinde gezindi. “Sözlerime kulak verin, çünkü yıllarca ve kilometrelerce uzaktaki parıltılı bir şehri bir zamanlar olduğu gibi anlatacağım...” </p>
<p class="calibre1">Bir zamanlar, yıllarca ve kilometrelerce ötede Myr Tariniel diye bir yer vardı. Parıltılı şehir. Bir kralın başındaki tacın pırlantası gibi dünyanın en yüksek dağlarının arasında dururdu. </p>
<p class="calibre1">Tarbean kadar büyük; ama her köşe başında parlak bir çeşmenin, yemyeşil ağaçların ya da mağrur bir adamı ağlatacak denli güzel bir heykelin olduğu bir kent hayal edin. Dağlara kazılmış, akşam olduktan uzun zaman sonra bile güneşin ışığını içlerinde tutan parlak beyaz taşlardan yapılmış yüksek ve zarif binalar düşünün. </p>
<p class="calibre1">Myr Tariniel’in efendisi Selitos’tu. Selitos bir şeye sadece bakarak bile onun gizli adını görüp anlayabilirdi. O günlerde böyle bir şeyi yapabilen pek çok kimse vardı, fakat Selitos o çağda yaşamış isim veren-lerin en güçlüsüydü. </p>
<p class="calibre1">Selitos koruyup kolladığı halk tarafından çok sevilirdi. Verdiği hükümler kati ve adil olup hiç kimse yalanlarla ya da örtbaslarla onun aklını çelemezdi. Gözleri o kadar keskindi ki insanların yüreklerinden geçeni kocaman harfli kitapları okur gibi okuyabilirdi. </p>
<p class="calibre1">O günlerde engin bir imparatorlukta süregiden korkunç bir savaş</p>
<p class="calibre1">vardı. Bu savaşa Yaradılış Savaşı deniyordu ve imparatorluğun adı da Ergen’di. Dünya bir daha o kadar büyük bir imparatorluk ya da o kadar korkunç bir savaşa tanık olmamasına rağmen, artık ikisi de yalnızca hikâyelerde anılıyor. Tarih kitaplarında bile onlardan toza toprağa karışalı çok olmuş şüpheli birer söylenti diye bahsediliyor. </p>
<p class="calibre1">Savaş o kadar uzun bir zamandır sürüyordu ki halk gökyüzünün</p>
<p class="calibre1">yanan kasabalardan yükselen dumanlarla dolu olmadığı günleri hatırlamıyordu bile. Bir zamanlar imparatorluğun dört bir köşesinde mağrur şehirler bulunurdu, ama artık bunlar cesetlerle dolu birer harabeden ibaretti. Her yere kıtlık ve hastalık egemendi. Bazı yerlere öyle</p>
<p class="calibre1"><a id="230"></a>230/853</p>
<p class="calibre1">bir ümitsizlik çökmüştü ki anneler çocuklarına isim verecek kadar bile umut taşımıyorlardı. İmparatorlukta sadece sekiz şehir kalmıştı. Bunlar Belen, Antus, Vaeret, Tinusa, Elmen ve sonra olarak Murilla ile Murella adlı ikiz şehirlerdi. Sonuncusuysa içlerinde en büyük olanı ve asırlardır devam eden savaşın dokunmadığı tek kent olan Myr Tarimel’di. Myr Tariniel yüksek dağlar ve cesur askerler tarafından korunuyordu. Fakat şehirdeki barışın asıl sebebi Selitos’tu. Selitos görme yetisini kullanarak canından çok sevdiği şehrine çıkan dağ</p>
<p class="calibre1">geçitlerini gözetlerdi. Yaklaşan bir saldırıyı çok önceden saptayabilsin diye odası kentin en yüksek kulesindeydi. </p>
<p class="calibre1">Selitos’un güçlerinden yoksun olan diğer yedi kent kendisini başka yollarla korumaktaydı. Oraların halkları kaim duvarlara, taşa ve çeliğe güveniyordu. Savaştaki kabiliyetlerine, yiğitliklerine, gözüpekliklerine ve kanlarına güveniyordu. Yani Lanre’ye güveniyordu. </p>
<p class="calibre1">Lanre kılıç tutabilecek yaşa geldiğinden beri dövüşüyordu ve genç bir adam olup da sesi çatlamaya başladığı sırada, kendinden büyük bir düzine adama denkti. Lanre daha sonra Lyra diye bir kadınla evlendi. </p>
<p class="calibre1">Onu, hiddetinden daha ateşli bir tutkuyla seviyordu. </p>
<p class="calibre1">Lyra korkunç ve bilge biri olup Lanre’ninki kadar büyük bir güce sahipti. Zira Lanre kolunun kuvvetine ve kendine ölesiye bağlı adamlara sahip olmasına karşın, Lyra her şeyin adını bilirdi ve sesiyle bir adamı öldürebilir, bir fırtınayı dindirebilirdi. </p>
<p class="calibre1">Lanre ile Lyra yıllar boyunca omuz omuza çarpıştılar. Belen’i</p>
<p class="calibre1">beklenmedik bir saldırı karşısında savunarak şehri yok edecek bir düş-</p>
<p class="calibre1">manı mağlup ettiler. Ordular toplayıp kentleri ittifak kurmanın gereğine ikna ettiler. İmparatorluğun düşmanlarını yıllarca geri püskürttüler. Ümitsizlikten içi kararmış halkın yüreğinde tekrar umut yeşerir</p>
<p class="calibre1">oldu. </p>
<p class="calibre1">İnsanlar</p>
<p class="calibre1">barış</p>
<p class="calibre1">istiyorlar, </p>
<p class="calibre1">umutlarını</p>
<p class="calibre1">Lanre’ye</p>
<p class="calibre1">bağlıyorlardı. </p>
<p class="calibre1">Sonra Drossen Tor Blac’ı yaşandı.  <i class="calibre4">Blac </i> o devrin dilinde “muharebe” </p>
<p class="calibre1">anlamına geliyordu. Drossen Tor denen yerde, o uzun ve feci savaşın en büyük muharebesi çarpışıldı. Ordular güneşin altında üç gün, ayın</p>
<p class="calibre1"><a id="231"></a>231/853</p>
<p class="calibre1">altında üç gece durmaksızın savaştı. İki taraf da birbirini yenemiyor, iki taraf da geri çekilmeye yanaşmıyordu. </p>
<p class="calibre1">Muharebe hakkında söyleyebileceğim tek bir şey var: Drossen</p>
<p class="calibre1">Tor’da ölenlerin sayısı, bugün tüm dünyada yaşayanlardan daha</p>
<p class="calibre1">fazlaydı. </p>
<p class="calibre1">Lanre hep çatışmanın en yoğun olduğu, kendisine en çok ihtiyaç duyulan yerdeydi. Kılıcım elinden bir an bile olsun düşürmüyor, onu hiç kınında dinlendirmiyordu. Muharebenin sonuna doğru, bir ceset tarlasının içinde tepeden tırnağa kanla kaplı duran Lanre, korkunç bir düşman karşısında yapayalnız kaldı. Hasmı siyah demirden pullarla kaplı kocaman bir canavardı. Nefesi insanları boğan bir karanlıktı. </p>
<p class="calibre1">Lanre canavarla dövüşüp onu öldürdü. Kendi tarafına zafer</p>
<p class="calibre1">kazandırdı, ama bunun bedelini canıyla ödedi. </p>
<p class="calibre1">Muharebe</p>
<p class="calibre1">bitip</p>
<p class="calibre1">düşman</p>
<p class="calibre1">taş</p>
<p class="calibre1">duvarların</p>
<p class="calibre1">ötesine</p>
<p class="calibre1">geri</p>
<p class="calibre1">püskürtüldüğünde hayatta kalanlar, Lanre’yi öldürdüğü canavarın yakınında, soğuk ve cansız bir halde buldular. Lanre’nin ölüm haberi çabucak yayıldığında herkesin içini bir ümitsizlik kapladı. Askerler muharebeyi kazanarak savaşın seyrini değiştirmişlerdi, fakat her birinin kalbi buz gibiydi. Yüreklerinde besledikleri ümit kıvılcımı söndü sönecekti. Herkes umudunu Lanre’ye bağlamıştı ve Lanre</p>
<p class="calibre1">ölmüştü. </p>
<p class="calibre1">O sessizliğin ortasında Lyra gidip Lanre’nin ölüsünün başında</p>
<p class="calibre1">durdu ve adını bağırdı. Sesi bir buyruktu. Sesi çelik ve taştı. Sesi ondan tekrar yaşamasını istedi. Lâkin Lanre kıpırtısız ve ölü kaldı. </p>
<p class="calibre1">Lyra korku içinde Lanre’nin yanma diz çöktü ve adını konuştu. Sesi bir davetti. Sesi aşk ve hasretti. Sesi onu hayata çağırdı. Lâkin Lanre soğuk ve ölü kaldı. </p>
<p class="calibre1">Lyra yeis içinde kendini Lanre’nin üstüne attı ve adını ağladı. Sesi bir fısıltıydı. Sesi yankı ve boşluktu. Sesi ona tekrar yaşamasını yalvardı. Lâkin Lanre soluksuz ve ölü kaldı. </p>
<p class="calibre1"><a id="232"></a>232/853</p>
<p class="calibre1">Lanre ölmüştü. Lyra hıçkıra hıçkıra ağlayarak titreyen elleriyle kocasının yüzüne dokundu. Etraflarındaki herkes başını çevirdi, çünkü kan gölüne dönmüş savaş meydanı bile Lyra’nın ızdırabı kadar</p>
<p class="calibre1">korkunç değildi. </p>
<p class="calibre1">Ama Lanre onun çağrısını duydu. Lanre karısının sesini takip</p>
<p class="calibre1">ederek ona gitti. Ölümün kapısının ardından çıkageldi. Derin ve cap-canlı bir nefes aldı. Gözlerini açtı ve titreyen elleriyle Lyra’nın gözy-aşlarını silmeye çalıştı. Karısının adım söyledi ve onu kollarının arasına alıp teselli etti. </p>
<p class="calibre1">Muharebeden sağ çıkanlar Lanre’nin canlanışına hayretler içinde tanıklık ettiler. Barışa yönelik, onca zamandır içlerinde besledikleri titrek ümit kıvılcımı harıl harıl yanan bir ateşe döndü. </p>
<p class="calibre1">“Lanre ve Lyra!” diye gök gürültüsü gibi bir sesle bağırdılar. “Beyim-izin sevgisi ölümden bile güçlü! Hanımımızın sesi onu geri getirdi! Birlikte ölüme karşı koydular! Onlar bir arada oldukça kim sırtımızı yere getirebilir?" </p>
<p class="calibre1">Savaş sürüp gitti, fakat Lanre ile Lyra omuz omuza çarpıştıkça, gelecek eskisi kadar kasvetli görünmüyordu. Lanre’nin nasıl öldüğü, sevgisi ve Lyra’nın gücü sayesinde nasıl geri geldiği kısa süre içinde ku-laktan kulağa yayıldı. Çok uzun zamandan beri ilk kez insanlar budala veya deli yerine konmadan barıştan açık açık bahseder oldular. </p>
<p class="calibre1">Aradan yıllar geçti. İmparatorluğun düşmanlan azaldıkça azaldı. En karamsar insanlar bile savaşın hızla sona yaklaştığını görebiliyorlardı. </p>
<p class="calibre1">Sonra bir dedikodu duyuldu: Lyra hastalanmıştı. Lyra kaçırılmıştı. </p>
<p class="calibre1">Lyra ölmüştü. Lanre imparatorluktan kaçmıştı. Lanre dellenmişti. </p>
<p class="calibre1">Hattâ bazıları Lanre’nin intihar ettiğini ve ölüler diyarında karısını aradığını bile söylediler. Hikâyeler pek çoktu, ama hiç kimse işin aslını bilmiyordu. </p>
<p class="calibre1">Tüm bu dedikoduların arasında Lanre bir gün Myr Tariniel’e çıkageldi. Üzerinde gümüş kılıcı ve demir pullu siyah zırhı vardı. Zırhı</p>
<p class="calibre1"><a id="233"></a>233/853</p>
<p class="calibre1">bedeninde gölgesi kadar kusursuz duruyordu. Onu Drossen Tor’da öldürdüğü canavarın leşinden yapmıştı. </p>
<p class="calibre1">Lanre şehrin dışında Selitos’la konuşmak istedi. Selitos dostunun dertlerini paylaşmayı ve ona huzur vermeyi umarak razı geldi. Zaten tanışıklıkları eskiye dayanıyordu, zira ikisi de halklarının lideriydi. </p>
<p class="calibre1">Selitos da dedikoduları duyup endişeye kapılmıştı. Lyra’nın sıhhati için kaygılansa da asıl Lanre adına korkuyordu. Selitos bilgeydi. İzdır-abın bir yüreği nasıl dağlayabileceğini, tutkuların iyi insanları bile nasıl düşüncesiz davranışlara itebileceğini biliyordu. </p>
<p class="calibre1">Birlikte dağ patikalarından geçtiler. Lanre’nin kılavuzluğunda etrafa tepeden bakabilecekleri yüksek bir yere çıktılar. Myr Tariniel’in mağrur kuleleri, batan güneşin son ışıklarında pırıl pırıl parlıyordu. </p>
<p class="calibre1">Uzun bir bekleyişin ardından Selitos dedi ki, “Karınla ilgili feci dedikodular duydum.” </p>
<p class="calibre1">Lanre hiçbir şey demedi ve Selitos onun sessizliğinden Lyra’nun ölmüş olduğunu anladı. </p>
<p class="calibre1">Selitos bir duraksamanın ardından sözlerini sürdürdü. “İşin aslını bilmesem de Myr Tariniel yanındadır. Sana elimden gelen desteği vereceğim.” </p>
<p class="calibre1">“Zaten yeteri kadar verdin, eski dostum.” Lanre dönüp elini Selitos’un omzuna koydu.  <i class="calibre4">"Silanxi, </i> seni bağlıyorum. Taş adına taş gibi kal. </p>
<p class="calibre1"> <i class="calibre4">Aeruh, </i> havaya hükmediyorum. Dilin kurşun kesilsin. Selitos, adını söylüyorum. Görüşünden başka tüm güçlerin tükensin.” </p>
<p class="calibre1">Selitos tüm dünyada isimler konusunda kendisiyle boy ölçüşebilecek topu topu üç kişi olduğunu bilirdi: Aleph, lax ve Lyra. Lanre’nin isimlere dair bir gücü yoktu -onun gücü kolunun kuvvetinde yatıyordu. Adını kullanarak Selitos’u bağlamaya çalışması, bir çocuğun dal parçasıyla bir askere saldırması kadar beyhudeydi. </p>
<p class="calibre1">Yine de Lanre’nin gücü koca bir ağırlık gibi, demir bir kapan gibi Selitos’u pençesine aldı. Selitos ne kıpırdayabildi, ne de konuşabildi. </p>
<p class="calibre1"><a id="234"></a>234/853</p>
<p class="calibre1">Taş kadar hareketsiz dururken hayrete kapılmaktan başka bir şey yapamadı. Nasıl olmuştu da Lanre böyle bir güç kazanmıştı? </p>
<p class="calibre1">Selitos şaşkınlık ve çaresizlik içinde dağlara gecenin çökmesini izledi. Sonra çöken karanlığın aslında Myr Tariniel’e yaklaşan koca bir ordu olduğunu dehşetle fark etti. Dahası ikaz çanlarından hiçbiri çalmıyordu. Selitos’un elinden orada hareketsizce durup ordunun sessizce yaklaşmasını izlemekten başka bir şey gelmiyordu. </p>
<p class="calibre1">Myr Tariniel yakıldı, halkı katledildi; bundan ne kadar az bahseder-sek o kadar iyi olur. Beyaz duvarları kapkara oldu ve çeşmelerinden gürül gürül kan aktı. Selitos o gece ve ertesi gün boyunca ölenlerin çığlıklarım, demirin çınlamasını, kınlan taşların çatırtısını dinledi. </p>
<p class="calibre1">Ertesi gün güneşin ilk ışıkları kentin kararmış kulelerine vururken Selitos kıpırdayabildiğim fark etti. Lanre’ye doğru döndü ve görme yetisi bu sefer onu boşa çıkarmadı. Lanre’nin içinde büyük bir karanlık ve dertli bir ruh yatıyordu. Fakat Selitos büyünün zincirlerini hâlâ üzerinde hissediyordu. Hiddet ile hayret arasında gidip gelerek konuştu. “Lanre, ne ettin böyle?” </p>
<p class="calibre1">Lanre gözlerini Myr Tariniel’in harabelerinden ayırmadı. Büyük bir yük taşırcasına omuzları çökmüştü. Konuşurken sesi bitkin çıkıyordu. </p>
<p class="calibre1">“Sence ben iyi biri miydim, Selitos?” diye sordu. </p>
<p class="calibre1">“İçimizdeki en iyi şendin. Senin yüzüne leke çalınmaz sanıyorduk.” </p>
<p class="calibre1">“Ama bunu ettim.” </p>
<p class="calibre1">Selitos harap olmuş şehre bakamadı. “Ama bunu ettin,” diye</p>
<p class="calibre1">doğruladı. “Niye?” </p>
<p class="calibre1">Lanre duraksadı. “Karım öldü. Buna dalavere ve hıyanet sebep oldu, ama ölümünde benim de parmağım var.” Altında uzanıp giden araziye bakarak yutkundu. </p>
<p class="calibre1">Selitos onun bakışlarını takip etti. Dağlardaki tüneğinden, aşağıdaki topraklarda yükselen kapkara duman bulutlan gördü. Selitos katiyetle ve dehşetle, Myr Tariniel’in yok edilen tek şehir olmadığını anladı. </p>
<p class="calibre1"><a id="235"></a>235/853</p>
<p class="calibre1">Lanre'nin müttefikleri, imparatorluğun son şehirlerini de harabeye çevirmişlerdi. </p>
<p class="calibre1">Lanre ona doğru döndü. “En iyilerden biri sanılmama rağmen.” </p>
<p class="calibre1">Lanre’nin yüzüne bakmak çok güçtü. Izdırap ve çaresizlik onu mahvetmişti. “Bunu bilge ve iyi kalpli sanılan ben yaptım!” Kolunu çılgınca savurarak etrafını gösterdi. “Bir de benden aşağı bir adamın kalbinde ne gibi sırlar saklayabileceğini düşün.” Lanre tekrar Myr Tarimel’e bakarken üstüne bir nevi huzur çöktü. “En azından onlar için her şey bitti. Artık güvendeler. Günlük yaşantının binbir türlü kötülüğüne karşı güvendeler. Haksız bir kadere karşı güvendeler.” </p>
<p class="calibre1">Selitos usulca konuştu. “Neşeye ve sevgiye karşı da...” </p>
<p class="calibre1">“Neşe diye bir şey yok!” diye feci bir sesle bağırdı Lanre. Sesi karşısında kayalar çatladı, geri gelen sert yankılar âdeta kulaklarım kesti. “Bu dünyada yetişen en ufak bir neşe bile yabani otlar tarafından boğuluyor. Ben zevk için yakıp yıkan bir canavar değilim. Toprağa tuz ektim, çünkü yabani otlarla hiçlik arasında bir seçim yapmak</p>
<p class="calibre1">zorundayız.” Selitos dostunun gözlerinin ardında boşluktan başka bir şey göremedi. </p>
<p class="calibre1">Selitos eğilip yerden ucu sivri bir taş aldı. </p>
<p class="calibre1">“Beni o taşla öldürecek misin?” Lanre boğuk bir kahkaha attı. “Beni böyle şeyler yapmaya itenin delilik olmadığını anlayasın istedim.” </p>
<p class="calibre1">“Deli değilsin,” diye itiraf etti Selitos. “İçinde delilik görmüyorum.” </p>
<p class="calibre1">“Belki bana katılırsın ve yardım edersin diye umuyordum.” Lanre sesinde çaresiz bir özlemle konuşuyordu. “Bu dünya ölümcül yara almış bir dost gibi. Acısını dindirebilecek tek şey de acı bir ilaç.” </p>
<p class="calibre1">“Dünyayı yok etmek mi?” diye kendi kendine mırıldandı Selitos. </p>
<p class="calibre1">“Sen deli değilsin, Lanre. Seni pençesine alan şey delilikten bin beter. </p>
<p class="calibre1">Sana şifa veremem,” Parmağını elindeki taşın sipsivri ucuna</p>
<p class="calibre1">dokundurdu. </p>
<p class="calibre1">“Yoksa iyileşmem için beni öldürecek misin, eski dostum?” Lanre yine feci ve vahşi bir kahkaha attı. Sonra Selitos’a boş gözlerindeki</p>
<p class="calibre1"><a id="236"></a>236/853</p>
<p class="calibre1">çaresiz bir ümitle baktı. “Yapabilir misin?” diye sordu. “Beni öldürebilir misin, eski dostum?” </p>
<p class="calibre1">Gözlerinin önündeki perde kalkan Selitos onu uzun uzun süzdü. </p>
<p class="calibre1">Çektiği ızdıraptan neredeyse aklını kaçırmış Lanre’nin, Lyra’yı hayata döndürecek bir güç arayışına çıktığını gördü. Lanre karısına duyduğu sevgi yüzünden edinilmemesi gereken bilgiler edinmiş ve bunun</p>
<p class="calibre1">karşılığında korkunç bir bedel ödemişti. </p>
<p class="calibre1">Fakat türlü zorluklara göğüs gererek kazandığı güçle bile Lyra’yı geri getirememişti. Karısı olmadan Lanre’nin hayatı ağır bir yükten başka bir şey değildi ve kazandığı güç, akkor halindeki bir bıçak gibi zihnine saplanmıştı. Lanre ümitsizlikten ve azaptan kurtulmak amacıyla kendini öldürmüştü. Ölümün kapısının ardına kaçarak insanların son sığınağına sığınmıştı. </p>
<p class="calibre1">Lâkin Lyra’nın aşkı onu daha evvelden bu son kapının ardından</p>
<p class="calibre1">nasıl çekip aldıysa, bu sefer de Lanre’nin gücü onu tatlı unutulmuşluktan alıp geri getirmişti. Kazandığı güç onu bedenine geri sokmuş, yaşamaya mecbur bırakmıştı. </p>
<p class="calibre1">Selitos dostuna bakarken tüm bunları anladı. Görme yetisinin</p>
<p class="calibre1">karşısında bu anılar Lanre’nin titreyen bedenine çökmüş kapkara gölgeler gibi duruyordu. </p>
<p class="calibre1">“Seni öldürebilirim,” dedi Selitos, sonra da Lanre’nin ansızın ümit dolan bakışlarından başım çevirdi. “Belki bir saatliğine, belki de bir günlüğüne. Ama mıknatıs demiri nasıl kendine çekiyorsa sen de geri gelirsin. Adın içindeki güçle yanıyor. Nasıl ki taş atarak gökteki ayı vuramazsam bu yangını da söndüremem.” </p>
<p class="calibre1">Lanre’nin boynu büküldü. “Umuyordum,” dedi yalnızca. “Ama ger-</p>
<p class="calibre1">çeği de biliyordum. Ben artık eskiden tanıdığın Lanre değilim. Yeni ve korkunç bir ada sahibim. Ben Haliax’ım ve önümde hiçbir kapı</p>
<p class="calibre1">duramaz. Her şey; Lyra, uykunun o tatlı kolları, unutkanlığın verdiği huzur, hattâ delilik bile erişemeyeceğim kadar bana uzak artık. Ölüm bile gücüm karşısında açık bir kapı. Benim için kaçış yok. Sadece her şey sona erdikten ve Aleu ismini yitirerek gökten düştükten sonra yok</p>
<p class="calibre1"><a id="237"></a>237/853</p>
<p class="calibre1">olacağımı umuyorum.” Lanre bunları söylerken yüzünü avuçlarına gömdü ve vücudu sessiz hıçkırıklarla sarsıldı. </p>
<p class="calibre1">Altında yatan topraklara bakarken Selitos’un içinde ufak bir umut kıvılcımı parladı. Uzaklardan altı duman sütunu yükseliyordu. Myr Tariniel gitmiş, altı şehir yok edilmişti. Fakat bu her şeyin yitmediği anlamına geliyordu. Şehirlerden biri hâlâ ayaktaydı... </p>
<p class="calibre1">Selitos tüm yaşananlara rağmen Lanre ye acıyan gözlerle baktı ve konuştuğunda sesinde keder vardı. “Öyleyse geriye hiçbir şey kalmadı mı? Hiç ümit yok mu?” Lanre’nin kolunu tuttu. “Yaşamda güzellikler saklıdır. Tüm bunlardan sonra bile onu bulmana yardım edebilirim. </p>
<p class="calibre1">Yeter ki iste.” </p>
<p class="calibre1">“Hayır,” diyen Lanre dimdik durdu. Izdırap çizgilerinin altında yüzü her zamanki kadar asildi. “Güzellik diye bir şey yok. Yabani otlar çıkmasın diye toprağa tuz ekeceğim.” </p>
<p class="calibre1">“Üzgünüm,” dedi Selitos ve o da dimdik durdu. </p>
<p class="calibre1">Sonra Selitos müthiş bir sesle konuştu. “Daha önce gözlerim beni hiç boşa çıkarmamıştı. Yüreğinde yatan gerçeği göremedim.” </p>
<p class="calibre1">Selitos derin bir nefes aldı. “Gözlerim beni yanılttı, ama bir daha asla...” Taşı kaldırdığı gibi sivri ucunu kendi gözüne soktu. Çığlığı kayaların arasında yankılanırken acı içinde dizleri üstüne düştü. “Bir daha asla o kadar kör olmayacağım.” </p>
<p class="calibre1">Etrafa derin, bir sessizlik çöktü ve Selitos’un üzerindeki büyü tamamen kalktı. Taşı Lanre’nin ayakları dibine atıp dedi ki, “Kendi kanımın gücüyle seni bağlıyorum. Kendi isminle lanetlenesin.” Selitos, Lanre’nin kalbinde yatan upuzun adı telaffuz etti. Çıkan ses karşısında güneş karardı, rüzgar dağın yamaçlarındaki kayaları söktü. </p>
<p class="calibre1">Sonra Selitos konuşlu. “Sana lanetim şudur: Yüzün ilelebet</p>
<p class="calibre1">gölgelerde kalsın, sevgili Myr Tariniel’imin yıkık kuleleri kadar kararsın. </p>
<p class="calibre1">“Sana lanetim şudur: Kendi adın sana karşı kullanılsın ve asla huzur bulamayasın.” </p>
<p class="calibre1"><a id="238"></a>238/853</p>
<p class="calibre1">Selitos büyük bir karanlığın Lanre’nin üstüne çökmesini seyretti. </p>
<p class="calibre1">Kısa zaman içinde Lanre’nin yakışıklı yüzü görülmez; sadece</p>
<p class="calibre1">burnunun, ağzının ve gözlerinin hatları seçilir oldu. Geri kalan her şey simsiyah ve yekpare bir gölgenin içindeydi. </p>
<p class="calibre1">Sonra Selitos doğrulup dedi ki, “Beni hileyle kandırdın, ama bu bir daha asla olmayacak. Artık her zamankinden daha iyi görüyorum ve gücüm benimle. Seni öldüremem, ama seni buralardan kovabilirim. </p>
<p class="calibre1">Defol! Bir zamanlar güzel olduğunu bilmek seni her zamankinden çirkin kılıyor.” </p>
<p class="calibre1">Selitos bu sözleri sarf ederken bile kelimeler ağzında acı bir tat bırakmaktaydı. Yüzü yıldızsız bir geceden bile daha karanlık bir gölgenin içindeki Lanre, rüzgara yakalanmış duman misali savrulup gitti. </p>
<p class="calibre1">Sonra Selitos başını eğdi ve toprağa sıcak, kanlı yaşlar dökerek ağladı. </p>
<p class="calibre1">Skarpi susana kadar kendimi hikâyeye ne kadar kaptırdığımı anlamadım. Yaşlı adam başını geriye atıp geniş ağızlı kil bardağında kalan son şarabı da bitirdi. Sonra bardağı ters çevirip bara sertçe kapatarak noktayı koydu. </p>
<p class="calibre1">Öykü boyunca kılını bile kıpırdatmadan oturan çocuklar hep bir ağızdan sorular, yorumlar, yakarışlar ve teşekkürler yöneltirken küçük bir yaygara koptu. Onlar yavaş yavaş tavernadan ayrılırken Skarpi eliyle barmene bir bira vermesini işaret etti. </p>
<p class="calibre1">Ona yaklaşmadan önce yalnız kalmasını bekledim. Yanma gittiğim-de elmas mavisi gözlerini bana çevirdi. Kekelemeye başladım. </p>
<p class="calibre1">“Teşekkürler. Sana teşekkür etmek istedim. Babam bu hikâyeye</p>
<p class="calibre1">bayılırdı. O..." Cümlemi yarım bıraktım. “Bunu vermek istedim.” Bir demir yarım peni çıkardım, “Neler olduğunu bilmiyordum, o yüzden daha önce para vermedim.” Sesim boğuk çıkıyordu. Herhalde son bir ayda konuştuğumdan fazlasını söylemiştim. </p>
<p class="calibre1"><a id="239"></a>239/853</p>
<p class="calibre1">Skarpi bana dikkatle baktı. “Kurallar şöyle,” dedi, onları çarpık parmaklarıyla sayarak. “Bir: Ben konuşurken konuşma. İki:  <i class="calibre4">Verebiliyorsun </i> küçük bir sikke ver yeter.” </p>
<p class="calibre1">Bardaki yarım peniye baktı. </p>
<p class="calibre1">O paraya ne kadar ihtiyacım olduğunu itiraf etmekten kaçınarak, söyleyecek başka bir şey bulmaya çalıştım. “Çok öykü bilir misin?” </p>
<p class="calibre1">Skarpi gülümserken yüzündeki kırışıklıklar ağı da o tebessümün bir parçası oldu. “Sadece tek bir öykü bilirim. Ama onun parçalan da çoğu kez kendi başlarına birer öyküdür.” Birasından içli. “Öyküler</p>
<p class="calibre1">etrafımızda dallanıp budaklanır. Cealdim’deki malikanelerden tut da Cealdar’daki atölyelerde, Fırtınaduvarı’nın ve koca kum denizinin ötesinde. Sessiz konuşmalarla dolu Adem’in basık taş evlerinde. Ve bazen...” Gülümsedi. “Bazen öyküler arka sokaklardaki virane bir tavernada, Tarbean’ın Rıhtımyanı’nda şekillenir.” Sanki ben açıp okuyab-ildiği bir kitapmışım gibi parlak gözleriyle içime baktı. </p>
<p class="calibre1">"Doğruluk payının bulunmadığı iyi bir öykü yoktur,” dedim, babamın bir sözünü tekrarlayarak. Bunu daha ziyade sessizliği dağıtmak için yaptım. Yine biriyle konuşmak tuhaf geliyordu; tuhaf ama güzel. “Herhalde burada da başka yerlerde olduğu kadar hakikat vardır. Keşke dünyada bu kadar hakikat olmasaydı da daha fazla...” Ne söyleyeceğimi bilemediğimden konuşmayı bıraktım. Başımı eğip ellerime bakarken kendimi onların daha temiz olmalarını dilerken buldum. </p>
<p class="calibre1">Skarpi yarım peniyi bana doğru itti. Sikkeyi aldığımda da</p>
<p class="calibre1">gülümsedi. Pörsümüş eli bir kuş gibi hafifçe omzuma kondu. “Matem hariç her gün. Hemen hemen her altıncı çanda bir.” </p>
<p class="calibre1">Gitmeye davrandım, sonra durdum. “Doğru muydu? Öykü yani.” </p>
<p class="calibre1">Anlaşılmaz bir el hareketi yaptım. “Bugün anlattığın kısmı.” </p>
<p class="calibre1">“Tüm öyküler doğrudur,” dedi Skarpi. “Ama bu öykü sahiden</p>
<p class="calibre1">yaşandı, tabii demek istediğin buysa.” Yavaşça birasından bir yudum içti, ardından gözleri parlayarak gülümsedi. “Aşağı yukarı. Doğru düzgün öykü anlatabilmek için biraz yalancı olmak lazım. Gereğinden</p>
<p class="calibre1"><a id="240"></a>240/853</p>
<p class="calibre1">fazla hakikat, olayları içinden çıkılmaz hale getirir. Aşırı dürüstlük seni samimiyetsiz gösterir.” </p>
<p class="calibre1">“Babam da aynı şeyi söylerdi.” Babamdan bahseder bahsetmez içim karmakarışık bir duygu yumağıyla doldu. Sadece Skarpi’nin gözlerine baktığımda çıkışa doğru ağır ağır gerilemekte olduğumu fark ettim. </p>
<p class="calibre1">Durdum ve kendimi dönmeye zorlayıp kapıya kadar yürüdüm. “Gel-</p>
<p class="calibre1">meye çalışacağım.” </p>
<p class="calibre1">Arkamdan seslenirken yüzündeki tebessümü duydum. “Biliyorum.” </p>
<p class="calibre1"><a id="241"></a>YİRMİ YEDİNCİ BÖLÜM</p>
<p class="calibre1"> <i class="calibre4"><b class="calibre3">Açığa Çıkan Gözler</b></i></p>
<p class="calibre1">Hâlâ Rıhtımyanı’nda ve tehlikede olduğumu unutup bardan gülüm-</p>
<p class="calibre1">seyerek ayrıldım. Yakında yeni bir öykü dinleme fırsatını yakalayacağımın bilinciyle içim içime sığmıyordu. Bir şeyi iple çekmeyeli uzun zaman geçmişti. Sokak köşeme geri döndüm ve incecik bir şilin bile kazanamadan sonraki üç saati dilenerek boşa harcadım. Bu bile moralimi bozmaya yetmedi. Yarın Matem’di, ama öbür gün yeni hikâyeler olacaktı! </p>
<p class="calibre1">Buna rağmen orada otururken üstüme belli belirsiz bir huzursu-</p>
<p class="calibre1">zluğun çöktüğünü sezdim. Nadiren yakaladığım mutluluğa gölge</p>
<p class="calibre1">düşüren bir unutmuşluk hissine kapıldım. Bu hisse aldırış etmemeye çalıştım, fakat hem o gün, hem de ertesi gün boyunca, ezmeyi bırak, görmeyi bile beceremediğim bir sivrisinek gibi başımdan hiç ayrılmadı. Günün sonunda bir şeyi unuttuğumdan emindim. Skarpi’nin</p>
<p class="calibre1">anlattığı öyküyle ilgili bir şeyi. </p>
<p class="calibre1">Hikâyemi böyle güzelce sıraya dizilmiş şekilde okuyan sizler için bunu fark etmesi hiç şüphesiz kolay olmuştur. Ama Tarbean’da neredeyse üç yıldır bir hayvan gibi yaşadığımı unutmayın. Zihnimin bazı bölümleri halen uykudaydı ve acı verici hatıralarım, unutkanlık kapısının ardında toz topluyordu. Sakat birinin ağırlığını bir bacağına vermekten kaçınması gibi ben de onları göz ardı etmeye alışmıştım. </p>
<p class="calibre1">Ertesi gün şansım yaver gitti ve bir arabanın arkasından kucak dolusu paçavra çalmayı başarıp bunları dört demir peni karşılığında bir paçavracıya sattım. Yarını düşünemeyecek kadar aç olduğumdan kaim bir dilim peynir ile sıcak bir sosis, sonra da bir somun taze ekmek ve elmalı turta satın aldım. Sonunda da hevesime yenik düşüp yakındaki bir hana girdim ve son penimi bir maşrapa sert biraya harcadım. </p>
<p class="calibre1">Hana göre sokağın karşısında bulunan fırının önüne oturdum ve aylardır mideye indirdiğim en güzel yemeğin zevkini çıkartırken gelip geçen insanları seyrettim. Vakit geçtikçe alacakaranlığın yerini karanlık aldı ve içtiğim bira yüzünden hafiften başım dönmeye başladı. </p>
<p class="calibre1"><a id="242"></a>242/853</p>
<p class="calibre1">Fakat yediklerimi eritirken zihnime dadanan o his öncekinden de güçlü halde geri geldi. Kaşlarımı çattım; böyle mükemmel bir güne leke çalan bu his asabımı bozuyordu. </p>
<p class="calibre1">Hava karardıkça karardı, ta ki sokağın karşısındaki han bir ışık havuzuyla yıkanır hale gelene dek. Hanın girişinde birkaç kadın bekliyordu. Kendi aralarında alçak sesle konuşarak yoldan geçen erkeklere manalı gözlerle bakıyorlardı. </p>
<p class="calibre1">Biramın kalanını da kafama diktim. Tam maşrapayı iade etmek</p>
<p class="calibre1">üzere karşıya geçecektim ki yaklaşan bir meşalenin ışığı gözüme takıldı. Yoldan aşağı bakınca bir Tehlin rahibine ait olduğu kolayca an-laşılan gri bir cüppe gördüm ve o geçene kadar beklemeye karar verdim. Matem günü kafayı çektiğim ve kısa bir zaman önce hırsızlık yaptığım için kiliseyle arama ne kadar fazla mesafe koyarsam o kadar iyi olacağı fikrindeydim. </p>
<p class="calibre1">Adam başlığını örtmüştü ve elindeki meşaleyi benimle arasında tutuyordu. Bu yüzden suratını göremedim. Yakındaki kadın grubuna yaklaşıp onlarla alçak sesle bir şeyler konuştu. El değiştiren sikkelerin şıkırtısını duyunca kapı eşiğinin gölgesine daha da sindim. </p>
<p class="calibre1">Tehlin Rahibi arkasına dönüp geldiği yoldan geri gitti. Onun dikkatini çekmemek, kafam kıyakken kaçmak zorunda kalmamak için hiç</p>
<p class="calibre1">kıpırdamadım. Fakat bu sefer meşale aramızda değildi. Adam benim tarafıma baktığı sırada yüzüne dair hiçbir şey seçemedim. Başlığının altında sadece karanlık, sadece gölge vardı.. </p>
<p class="calibre1">Varlığımı ya fark etmeyen ya da umursamayan adam yoluna devam</p>
<p class="calibre1">etti. Ama ben kılımı bile kıpırdatamadan olduğum yerde kalakaldım. </p>
<p class="calibre1">Başlıklı adamın gölgelere saklı yüzünü görmek zihnimde bir kapı açmış, anılar birbiri ardına dışarı saçılmıştı. Boş gözlere ve kâbuslardan çıkmış bir tebessüme sahip bir adamı, kılıcına bulaşmış</p>
<p class="calibre1">kanı hatırlıyordum. Köz’ün sesi soğuk bir rüzgar gibiydi: “Bu ateş ailene mi ait?” </p>
<p class="calibre1"><a id="243"></a>243/853</p>
<p class="calibre1">Onu değil, arkasındaki adamı. Ateşin yakınında sessiz sedasız oturanı. Yüzü gölgelerde saklı olanı. Haliax’ı. Skarpi’nin öyküsünü duyduğumdan beri bilincimin kıyısında bekleyen his işte buydu. </p>
<p class="calibre1">Çatılarda koşarak saklanma yerime ulaştım ve yırtık pırtık battani-yeme sarındım. Öykünün parçaları ve anılarım yavaş yavaş bir araya geliyordu. Olanaksız hakikatleri kendime itiraf etmeye başladım. </p>
<p class="calibre1">Chandrialılar gerçektiler. Haliax gerçekti. Skarpi’nin anlattığı hikâye doğruysa, Lanre ile Haliax aynı kişiydi. Ebeveynimi ve kumpanyamı Chandrialılar öldürmüşlerdi. Peki ama neden? </p>
<p class="calibre1">Diğer hatıralar da zihnimin yüzeyine çıkmaya başladı. İfadesiz bir yüzle, sert ve soğuk bir sesle önümde diz çöken Köz. “Birinin ailesi,” </p>
<p class="calibre1">demişti, “hiç olmadık bir şarkı söylemiş.” </p>
<p class="calibre1">Haklarında hikâyeler topladıkları için ebeveynimi öldürmüşlerdi. </p>
<p class="calibre1">Bir şarkı yüzünden bütün kumpanyamı katletmişlerdi. Bu düşüncelerden başka çok az şeyi kafamdan geçirerek gece boyunca uyanık</p>
<p class="calibre1">kaldım. Ağır ağır da olsa bunların gerçekliğinden emin oldum. </p>
<p class="calibre1">Peki o zaman ne yaptım? Onları bulacağıma, yaptıkları yüzünden hepsini geberteceğime yemin mi ettim? Belki. Ama ettiysem bile bunun mümkün olmadığını yüreğimde biliyordum. Tarbean bana hayatın gerçeklerini öğretmişti. Chandrialıları öldürecek miydim? Ya Lanre’yi? İyi de buna nasıl başlayabilirdim? Gökteki ayı çalma şansım bile daha yüksekti. En azından onu nerede bulabileceğimi biliyordum. </p>
<p class="calibre1">Yine de yapabileceğim bir şey vardı. Yarın Skarpi’ye öykülerinin altında yatan asıl gerçeği soracaktım. Ufak da olsa elimden gelen buydu. İntikam en azından şimdilik olanaksızdı. Lâkin gerçekleri öğrenme umudum hâlâ vardı. </p>
<p class="calibre1">Gecenin karanlık saatleri boyunca bu umuda sıkı sıkıya sarılarak sabahı ettim ve işte o zaman uykuya dalabildim. </p>
<p class="calibre1"><a id="244"></a>YİRMİ SEKİZİNCİ BÖLÜM</p>
<p class="calibre1"> <i class="calibre4"><b class="calibre3">Tehlu’nun Her Şeyi Gören Gözü</b></i></p>
<p class="calibre1">Ertesi gün saat başı çanının gürültüsüyle uyandım. Dört çan sesi saydım, ama ondan önce kaç tanesini kaçırdığımı bilmiyordum. Gözlerimi kırpıştırarak uykuyu üzerimden atmaya ve güneşin gökteki konumunu tespit etmeye çalıştım. Vakit altıncı çan civarındaydı. </p>
<p class="calibre1">Skarpi şu aralar öyküsüne başlıyor olmalıydı. </p>
<p class="calibre1">Sokaklardan koşarak geçtim. Çıplak ayaklarımla sert kaldırım</p>
<p class="calibre1">taşlarında şap şap sesler çıkartıyor, su birikintilerine basıp geçiyor ve ara sokakları kullanarak kestirmeden gidiyordum. Nemli ve durgun şehir havasını derin soluklarla içime çektikçe etrafımdaki her şey bulanık hale geliyordu. </p>
<p class="calibre1">Yarım Direk’e neredeyse son sürat koşarak daldım ve kapının</p>
<p class="calibre1">yanındaki duvara dayandım. Akşamın o erken saatlerinde tavernada her zamankinden daha fazla insan olduğunu gördüm. Sonra</p>
<p class="calibre1">Skarpi’nin hikâyesi beni içine çekti ve gür sesini dinleyip parlak gözlerine bakmaktan başka bir şey yapamaz oldum. </p>
<p class="calibre1">"... Tek Gözlü Selitos öne çıkıp dedi ki, ‘Lordum, bunu yaparsam ışıltılı şehrimin intikamını almamı sağlayacak güce kavuşur muyum? </p>
<p class="calibre1">Masumları öldüren, sevgili Myr Tyraniel’imi yakan Lanre’nin ve onun Chandrialılarının kurdukları komploları bozabilir miyim?’</p>
<p class="calibre1">Aleph dedi ki, ‘Hayır. Tüm şahsi kanaatlerini bir kenara bırakmalı, bundan böyle sadece bizzat tanık olduğun şeyleri cezalandırmalı ya da ödüllendirmelisin.’</p>
<p class="calibre1">Selitos boynunu büktü. ‘Üzgünüm, ama yüreğim bana böyle şeyleri daha yaşanmadan önce durdurmaya çalışmamı söylüyor, bekleyip</p>
<p class="calibre1">sonradan ceza vermemi değil.’</p>
<p class="calibre1">Ruachlardan bazıları mırıldanarak Selitos’la aynı fikirde olduklarını belirttiler ve gelip yanında durdular, zira Myr Tariniel’i unutmamışlardı. Lanre’nin ihanetinden dolayı içleri öfke ve acıyla doluydu. </p>
<p class="calibre1">Selitos yürüyüp Aleph’e gitti ve önünde diz çöktü. ‘Reddetmek</p>
<p class="calibre1">zorundayım, çünkü unutamıyorum. Lanre’ye karşı yanımdaki bu bir</p>
<p class="calibre1"><a id="245"></a>245/853</p>
<p class="calibre1">avuç Ruach ile beraber mücadele edeceğim. Kalplerinin temiz</p>
<p class="calibre1">olduğunu görüyorum. Harap olmuş şehrin hatırına adımız Amyrler olacak. Lanre’ye ve onun izinden gidenlere karşı koyacağız. Hiçbir şey bizi iyiliğin yolundan alıkoyamayacak.’</p>
<p class="calibre1">Ruachlardan çoğu Selitos’tan uzak durdu. Korkuyorlar, bu kadar büyük meselelere bulaşmak istemiyorlardı. </p>
<p class="calibre1">Fakat Tehlu dedi ki, ‘Kalbimde her şeyden önce adalet yer alıyor. Bu dünyaya daha iyi hizmet edebilmek için onu arkamda bırakacak ve sana hizmet edeceğim.’ Tehlu başım eğerek ve ellerini iki yana açarak Aleph’in önünde diz çöktü. </p>
<p class="calibre1">Başkaları da öne çıktılar. Yanan fakat Myr Tariniel’in küllerinde hayatta kalan Uzun Kirel. Savaşa iki kocasını kurban veren ve yüzü, ağzı, kalbi taş kadar soğuk olan Deah. Asla kılıç taşımayan ve hayvanların etini yemeyen, ağzından sert sözler çıktığını hiç kimsenin duymadığı Enlas. Duvarları yıkılmadan önce Belen’de yüz talibi bulunan, istemeden eline erkek eli dokunmuş ilk kadın olan Güzel Geisa. </p>
<p class="calibre1">Kederliyken bile kolayca ve sıkça gülen Lecelte. Hiç şarkı söylemeyen ve hasımlarım gözyaşı dökmeksizin çabucak öldüren genç yaştaki İmet. Ve de henüz hiçbir şeyin öldüğünü görmemiş olan en gençleri Ordal. </p>
<p class="calibre1">Tüm bunlar Aleph’in önünde durdular ve Aleph tek tek onların</p>
<p class="calibre1">ellerine, gözlerine, yüreklerine dokundu. Son dokunuşunda acı verdi ve istedikleri yere çarçabuk gidebilmeleri için hepsinin sırtından birer çift kanat çıktı. Ateşten ve gölgeden kanatlar. Demirden ve camdan kanatlar. Taştan ve kandan kanatlar. </p>
<p class="calibre1">Sonra Aleph uzun adlarını söyledi ve hepsi de bembeyaz alevlere boğuldu. Ateş kanatlarında dans ederken sürat kazandılar. Ateş gözlerinde titrerken insanların yüreklerinin ta içinden geçenleri görür oldular. Ateş ağızlarını doldururken gücün şarkılarını söylediler. Ateş</p>
<p class="calibre1">gümüş yıldızlar gibi alınlarını kaplarken bakılamayacak denli dürüst, bilge ve korkunç oluverdiler. Sonra ateş onları yakıp kül etti ve faniler-in gözlerinden ebediyen silindiler. </p>
<p class="calibre1"><a id="246"></a>246/853</p>
<p class="calibre1">Onları sadece en güçlülerimiz görebiliriz; o da ancak büyük zorluk ve tehlikelerle. Dünyaya adalet dağıtırlar ve içlerinde en büyüğü Tehlu’dur. Onlar...” </p>
<p class="calibre1">“Bu kadar yeter.” Konuşmacının sesi yüksek çıkmadıysa bile</p>
<p class="calibre1">bağırmış kadar oldu. Skarpi hikâye anlatırken onun sözünü kesmek, ağız dolusu ekmeğin arasında bir kum tanesini çiğnemeye benziyordu. </p>
<p class="calibre1">Odanın arkasından siyah pelerinli iki adam çıkageldi. Biri uzun boylu ve mağrur, öteki kısa boylu ve başlıklıydı. Yürürlerken pelerinlerinin altında gri birer cüppe gördüm: Tehlin rahipleri. Dahası gözüme pelerinlerinin altında zırh bulunan iki kişi daha çarptı. Otururlarken onları fark edememiştim, ama artık kilisenin adamları oldukları kolayca anlaşılıyordu. Yüz ifadeleri sertti ve kılıç taşıdıkları pel-erinlerindeki kabarıklıklardan belliydi. </p>
<p class="calibre1">Onları tek gören ben olmadım. Çocuklar yavaş yavaş tavernayı terk ediyorlardı. Kafası çalışanlar hiçbir şey olmamış gibi davransalar da, bazıları dışarı çıkmadan koşmaya başladılar. Üç çocuk ise sağduyulu davranmayıp içeride kaldı: gömleği dantelli Cealdimli bir oğlan, çıplak ayaklı küçük bir kız ve bir de ben. </p>
<p class="calibre1">“Sanırım yeteri kadar dinledik,” dedi iki rahipten uzun boylu olanı ciddiyetle. Kısmen küllerin arasına gömülmüş kömürler gibi içten içe parlayan çökük gözlere sahip cılız biriydi. İs rengindeki, özenle kesilmiş sakalı, bıçağı andıran yüzünün hatlarını daha da</p>
<p class="calibre1">keskinleştiriyordu. </p>
<p class="calibre1">Adam pelerinini çıkarıp daha kısa boylu olan başlıklı rahibe verdi. </p>
<p class="calibre1">Altına Tehlinlerin soluk gri cüppesini giymişti. Boynunun etrafında bir dizi gümüş pul vardı. Bunu görünce kalbim tekledi. Bu sadece bir rahip değil, aynı zamanda bir Hakim’di. Diğer iki çocuğun sessizce dışarı sıvıştığını gördüm. </p>
<p class="calibre1">Hakim dedi ki, “Tehlu’nun her şeyi gören gözünün önünde seni</p>
<p class="calibre1">kafirlikle suçluyorum.” </p>
<p class="calibre1">“Şahidim,” dedi başlığının altından ikinci rahip. </p>
<p class="calibre1"><a id="247"></a>247/853</p>
<p class="calibre1">Hakim eliyle paralı askerlere işaret verdi. “Bağlayın onu.” </p>
<p class="calibre1">Askerler bunu kaba bir ustalıkla yaptılar. Skarpi tek kelime etmeden başına gelenlere uysalca katlandı. </p>
<p class="calibre1">Hakim, fedailerinin Skarpi’nin bileklerini birbirine bağlamalarını seyretti, sonra da öykücüyü aklından çıkarırcasına vücudunu biraz çevirdi. Odaya uzun uzun baktı. Bakışları en sonunda barın arkasındaki kel, önlüklü adamda durdu. </p>
<p class="calibre1">“T-Tehlu’nun bereketi üstünüzde olsun!” diye kekeleyerek konuştu Yarım Direk’in sahibi. </p>
<p class="calibre1">“Öyle zaten,” demekle yetindi Hakim. Bir kez daha etrafına bakındı. </p>
<p class="calibre1">Sonunda başını barın yanında duran rahibe çevirdi. “Anthony, böyle seçkin bir mekân kafir barındırıyor olabilir mi?” </p>
<p class="calibre1">“Her şey mümkündür, Hakim.” </p>
<p class="calibre1">“Ahhh,” dedi Hakim usulca ve gözleriyle yeniden barın arkasındaki adamı buldu. </p>
<p class="calibre1">“Siz saygıdeğer beylere içecek bir şey verebilir miyim acaba?” diye çabucak teklifte bulundu taverna sahibi. </p>
<p class="calibre1">Sorusu sessizlikle karşılandı. </p>
<p class="calibre1">“Yani... size ve kardeşlerinize. En kalitelisinden bir fıçı nadas beyazı. </p>
<p class="calibre1">Teşekkürlerimi sunmak amacıyla. O adamın burada durmasına izin veriyordum, çünkü hikâyeleri ilk başta ilgi çekiciydi.” Yutkundu ve aceleyle konuşmayı sürdürdü. “Ama sonra günahkar şeyler söylemeye başladı. Onu dışarı atmaktan korkuyordum, çünkü deli olduğu her halinden belli ve herkes deliye el kaldıran birinin Tanrının gözünden düştüğünü bilir...” Sustuğunda odaya sessizlik çöktü. Yutkunurken gırtlağından çıkan sesi kapının yanından bile duydum. </p>
<p class="calibre1">“Cömert bir teklif,” dedi Hakim nihayet. </p>
<p class="calibre1">“Çok cömert,” diye tekrarladı kısa boylu rahip. </p>
<p class="calibre1">“Fakat sert bir içki bazen insanı kötülüğe kışkırtır.” </p>
<p class="calibre1">“Kötülüğe,” diye fısıldadı diğer rahip. </p>
<p class="calibre1"><a id="248"></a>248/853</p>
<p class="calibre1">“Üstelik kardeşlerimizden bazıları dünyevi zevklere tövbelidir. Bu yüzden reddetmeliyim.” Hakim’in sesi dindar bir pişmanlıkla doluydu. </p>
<p class="calibre1">O sırada Skarpi’yle göz göze gelmeyi becerdim. Bana hafif bir tebessüm ettiğini görünce yüreğim burkuldu. İhtiyar öykücü başının nasıl bir dertte olduğunu bilmiyordu. Fakat aynı anda içimdeki bencil bir ses diyordu ki,  <i class="calibre4">Daha erken gelip aradığını öğrenebilseydin şimdi</i> <i class="calibre4">bu durumda kalmazdın, öyle değil mi? </i></p>
<p class="calibre1">Sessizliği barmen bozdu. “Peki fıçıyı değilse bile fıçının bedelini alsanız olur mu, efendim?” </p>
<p class="calibre1">Hakim düşünürcesine duraksadı. </p>
<p class="calibre1">“Çocukların hatırına,” diye yakardı kel adam. “Parayı onlara harcay-acağınızı biliyorum.” </p>
<p class="calibre1">Hakim dudaklarını büzdü. “Pekala,” dedi az sonra, “çocukların</p>
<p class="calibre1">hatırına.” </p>
<p class="calibre1">Kısa boylu rahibin sesi nahoş bir tını taşıyordu. “Çocukların.” Taverna sahibi zoraki bir şekilde gülümsedi. </p>
<p class="calibre1">Skarpi gözlerini yuvarlayıp bana göz kırptı. “Gönül isterdi ki,” diye ağzından koyu bir bal gibi aktı sözcükler, “sizin gibi iyi .ahlaklı din adamlarının, öykücüleri tutuklamaktan ve dürüst kimselerden para sızdırmaktan daha önemli işleri olsun.” </p>
<p class="calibre1">Barmenin saymakta olduğu sikkelerin şıkırtısı bir anda kesildi ve tüm oda nefesini tutar gibi gözüktü. Hakim yapmacık bir ilgisizlikle Skarpi ye sırtını döndü ve kısa boylu rahibe hitaben konuştu. </p>
<p class="calibre1">“Anthony, gözümüz aydın. Pek nazik bir kafir bulmuşuz! Konuşan bir köpeğe bu kadar benzediğine göre, onu bir Ruh kumpanyasına satsak iyi olacak.” </p>
<p class="calibre1">Skarpi adamın sırtına bakarak sözlerini sürdürdü. “Haliax ve</p>
<p class="calibre1">Yedili’nin izini süreceğinizi beklediğimden değil hani. ‘Küçük adamlara küçük işler,’ demişimdir hep. Herhalde asıl sorun sizin gibilere uygun küçük bir iş bulmakta yatıyordun Yine de becerikli insanlara</p>
<p class="calibre1"><a id="249"></a>249/853</p>
<p class="calibre1">benziyorsunuz. Çöp toplayabilir ya da geneleve uğradığınızda yataklarda bit arayabilirsiniz.” </p>
<p class="calibre1">Hakim hızla döndü ve kil bardağı barın üstünden kaptığı gibi</p>
<p class="calibre1">Skarpi’nin kafasında parçaladı. “Huzurumda konuşma!” dedi çatlak bir sesle. “Hiçbir şey bildiğin yok!” </p>
<p class="calibre1">Skarpi kendini toparlamak istercesine başını iki yana salladı. İnce bir kan çizgisi, kırışmış alnında başlayarak dalgalardaki köpüğün rengini taşıyan kaşlarından birine kadar aktı. “Doğru söylüyor olabilirsin. </p>
<p class="calibre1">Tehlu hep der ki...” </p>
<p class="calibre1">“Onun adını anma!” diye kıpkırmızı bir suratla haykırdı Hakim. </p>
<p class="calibre1">“Dilin onu kirletiyor. O ad senin ağzında bir küfürdür.” </p>
<p class="calibre1">“Hadi ama, Erlus,” diye küçük bir çocukla konuşurmuş gibi adamı ayıpladı Skarpi. “Tehlu senden dünyanın geri kalanının ettiğinden bile daha fazla nefret ediyor ki, bu hiç de az sayılmaz.” </p>
<p class="calibre1">Odayı sıradışı bir sessizlik kapladı. Hakim’in yüzündeki kan çekildi. </p>
<p class="calibre1">“Tanrı sana merhamet etsin,” dedi soğuk ve titrek bir sesle. </p>
<p class="calibre1">Skarpi ona bir süreliğine hiç konuşmadan baktı. Ardından gülmeye başladı. Hem de ruhunun derinliklerinden gelen gür ve engellenemez kahkahalarla. </p>
<p class="calibre1">Hakim’in gözleri öykücüyü bağlamış adamlardan birine çevrildi. </p>
<p class="calibre1">Sert yüzlü adam hiç konuşmaksızın yumruğunu sıkıp Skarpi’ye vurdu. </p>
<p class="calibre1">Önce böbreğine, sonra da ensesine. </p>
<p class="calibre1">Skarpi yere yığıldı. Oda yeniden sessizleşti. Skarpi’nin yerdeki tahta kalaslara çarpan vücudundan çıkan ses, kahkahalarının yankıları sona ermeden dağılır gibi oldu. Hakim’in bir işaretiyle fedailerden biri yaşlı adamı ensesinden tutup kaldırdı. Ayaklarını yerden kesmeden onu bir bez bebek gibi salladı. </p>
<p class="calibre1">Fakat Skarpi bayılmamış, sadece sersemlemişti. Öykücünün gözleri Hakim’in üzerinde odaklandı. “Bana merhamet etsinmiş.” Durumu iy-iyken kıkırdama olabilecek çatlak bir ses çıkardı. “Bu lafın senin ağzında ne kadar komik durduğunu bilemezsin.” </p>
<p class="calibre1"><a id="250"></a>250/853</p>
<p class="calibre1">Skarpi önündeki havaya hitap eder gibi konuştu. “Kaçmalısın, </p>
<p class="calibre1">Kvothe. Bu tür adamlarla uğraşarak hiçbir şey elde edemezsin. Damlara çık. Bir süreliğine seni göremeyecekleri bir yerde kal. Kilisede bana yardımı dokunabilecek dostlarım var, ama senin yapabileceğin hiçbir şey yok. Git artık." </p>
<p class="calibre1">Konuşurken bana bakmadığı için kısa bir şaşkınlık yaşandı. Hakim yine bir işaret verdi ve fedailerden biri Skarpi’nin başının arkasına bir tane patlattı. Yaşlı adamın gözleri geriye yuvarlandı ve kafası göğsüne sarktı. Ben de o esnada oradan sıvışıp sokağa çıktım. </p>
<p class="calibre1">Skarpi’nin sözünü dinledim. Daha onlar tavernadan bile ayrılmadan ben çatılarda koşuyordum</p>
<p class="calibre1"><a id="251"></a> <i class="calibre4"><b class="calibre3">YİRMİ DOKUZUNCU</b></i></p>
<p class="calibre1"> <i class="calibre4"><b class="calibre3">Zihnimin Kapıları</b></i></p>
<p class="calibre1">Çatıdan çatıya atlayarak saklanma yerime dönünce kendimi battani-yeme sarmalayıp ağladım. Sanki içimdeki bir şey parçalanmış ve her şey dışarı akmış gibi gözyaşı döktüm. </p>
<p class="calibre1">Hıçkırmaktan yorgun düştüğümde vakit gecenin ilerleyen saatleriydi. Yorgun olmama rağmen uyuyamadan gözlerimi gökyüzüne</p>
<p class="calibre1">diktim. Ebeveynimi ve kumpanyamı düşündüğümde anıların içimi</p>
<p class="calibre1">eskisinden de az sızlattığını görmek beni şaşırttı. </p>
<p class="calibre1">Yıllardan beri ilk defa Ben’in bana sakinleşmem ve zihnimi berrak-laştırmam için öğrettiği numaralardan birini kullandım. Hatırladığımdan zor oldu, ama başardım. </p>
<p class="calibre1">Gece boyunca hiç kıpırdamadan uyumuşsanız, sabah uyandığınızda vücudunuz hareketsizlikten kaskatı kesilmiş olur. O ilk gerinmenin içinizde nasıl bir his uyandırdığını, aynı anda hem harikulade hem de acı verici geldiğini hatırlıyorsanız üç yılın sonunda Tarbean’ın damlarında gerinerek açılan zihnimin nasıl hissettiğini de anlarsınız. </p>
<p class="calibre1">Günün geri kalanını zihnimdeki kapıları açarak geçirdim. İçeride uzun zaman evvel unuttuğum şeyler buldum: annemin şarkı yazarken bir araya getirdiği sözcükler, sahneye yönelik diksiyon çalışmaları, sinirleri yatıştıracak ve uyku getirecek üç farklı çay tarifi, lavta için parmak gamları. </p>
<p class="calibre1">Müziğim. Bir lavtayı elime almayalı sahiden de yıllar mı geçmişti? </p>
<p class="calibre1">Chandrialıları, kumpanyama ne yaptıklarını, benden ne aldıklarını uzun uzun düşündüm. Kan ve yanık saç kokusunu hatırlarken içimde derin, kasvetli bir öfkenin parladığını hissettim. O gece karanlık ve hınç dolu düşünceler beslediğimi itiraf etmeliyim. </p>
<p class="calibre1">Fakat Tarbean’da yaşadığım yıllar bana demir kadar sağlam bir</p>
<p class="calibre1">pratik düşünme kabiliyeti kazandırmıştı. İntikamın çocukça bir fanteziden fazlası olmadığını biliyordum. Elimden ne gelirdi ki? </p>
<p class="calibre1">Yine de bir şeyin farkındaydım. Orada yatmış geçmişi düşünürken, aklıma Haliax’ın Köz’e söyledikleri geldi. Seni  <i class="calibre4">Amyrlerden kim korur? </i></p>
<p class="calibre1"><a id="252"></a>252/853</p>
<p class="calibre1"> <i class="calibre4">Şarkıcılardan? Sithelerden? Dünyada sana zarar verebilecek</i> <i class="calibre4">herkesten? </i></p>
<p class="calibre1">Chandrialıların düşmanları vardı. Onları bulabilirsem bana yardım ederlerdi. Şarkıcıların ya da Sithelerin kim olduklarına dair en ufak bir fikrim bile yoktu, ama herkes Amyrlerin kilise şövalyeleri, yani Atur İmparatorluğunun sağ kolu olduklarını bilirdi. Ama maalesef son üç asırdır dünyada hiçbir Amyr bulunmadığı da yaygın olarak bilinen bir gerçekti. Atur İmparatorluğu yıkıldığında Amyrler de dağılmışlardı. </p>
<p class="calibre1">Buna karşın Haliax onlardan hâlâ varlıklarını sürdürüyorlarmış gibi bahsetmişti. Ve Skarpi’nin öyküsünde, Amyrleri bir araya getirenin bana öğretildiği gibi Atur İmparatorluğu değil, Selitos olduğu ima edilmişti. Hikâyenin devam ettiği, bilmem gereken başka şeyler de olduğu belliydi. </p>
<p class="calibre1">Konu üzerinde düşündükçe kafamda yeni yeni sorular belirdi. </p>
<p class="calibre1">Chandrialıların kendileri hakkında öyküler toplayan ya da şarkılar söyleyen herkesi öldürmedikleri açıktı. Herkes onlar hakkında bir iki hikâye bilirdi ve onların belirtileri hakkında saçma sapan tekerlemeler söylememiş çocuk yok gibiydi. Ebeveynimin şarkısını bu kadar farklı kılan neydi? </p>
<p class="calibre1">Kafam sorularla doluydu ve gidebileceğim tek bir yer vardı. </p>
<p class="calibre1">Sahip olduklarıma baktım: paçavra halinde bir battaniye, yastık niyetine kullandığım içi saman dolu bir çuval, yarısına kadar içme suyuyla dolu ve ağzı bir tıpayla kapalı yarım litrelik bir şişe, içine tuğlalar koyarak soğuk gecelerde rüzgarkıran olarak kullandığım büyük bir yelken bezi, uyduruk bir çift zar, bana küçük gelen ama başka bir şeyle takas etmeyi umduğum eski püskü bir ayakkabı teki. </p>
<p class="calibre1">Ve son olarak ortak parayla yirmi yedi demir peni. Kara gün param. </p>
<p class="calibre1">Bu meblağ daha düne kadar muazzam bir servet gibi görünürken artık hiçbir şeye yetmeyeceğini biliyordum. </p>
<p class="calibre1">Güneş yükselirken  <i class="calibre4">Söylem ve Mantık’ı </i> bir kirişin altında gizlediğim yerden çıkardım. Onu korumak için kullandığım katranlı muşambayı</p>
<p class="calibre1"><a id="253"></a>253/853</p>
<p class="calibre1">açtım ve kitabı kuru bir halde bulunca sevindim. Pürüzsüz deri cildini hafifçe okşadım. Onu yüzüme yaklaştırıp Ben’in arabasının, içine asitlerin ve kimyasal tuzların da karıştığı baharat ve mayaların kokusunu doya doya içime çektim. Bu kitap geçmişimin elle tutulur son</p>
<p class="calibre1">parçasıydı. </p>
<p class="calibre1">İlk sayfasını açıp Ben’in üç yılı aşkın bir zaman önce yazdıklarını okudum. </p>
<p class="calibre1"> <i class="calibre4">"Kvothe, </i></p>
<p class="calibre1"> <i class="calibre4">Kendini Üniversite’de iyi kolla. Beni gururlandır. </i></p>
<p class="calibre1"> <i class="calibre4">Babanın şarkısını daima hatırla. </i> Düşüncesiz  <i class="calibre4">davranışlardan</i> <i class="calibre4">uzak dur:</i></p>
<p class="calibre1"> <i class="calibre4">Dostun, </i></p>
<p class="calibre1"> <i class="calibre4">Abenthy." </i></p>
<p class="calibre1">Kendi kendime kafa sallayarak sayfayı çevirdim. </p>
<p class="calibre1"><a id="254"></a>OTUZUNCU BÖLÜM</p>
<p class="calibre1"> <i class="calibre4"><b class="calibre3">Yırtık Cilt</b></i></p>
<p class="calibre1">Kapının üzerindeki tabelada YIRTIK CİLT yazıyordu. Bunu iyi bir alamet kabul edip içeri girdim. </p>
<p class="calibre1">Masanın arkasında bir adam oturuyordu. Dükkan sahibi olduğunu</p>
<p class="calibre1">tahmin ettim. Seyrek saçlara sahip uzun boylu ve incecik biriydi. </p>
<p class="calibre1">Hafiften asabi bir yüz ifadesiyle başını önündeki defterden kaldırdı. </p>
<p class="calibre1">Nezaketi boşverip masasına kadar yürüdüm ve kitabı ona uzattım. </p>
<p class="calibre1">“Bana bunun karşılığında ne kadar verirsin?” </p>
<p class="calibre1">Adam alıcı gözle sayfaları karıştırdı, parmaklarıyla kâğıdın kalitesini yokladı ve kitabın cildini kontrol etti. Sonunda omuz silkti. “İki mangır.” </p>
<p class="calibre1">“Değeri bundan çok daha fazla eder!” diye karşı çıktım. </p>
<p class="calibre1">“Değeri kaça satarsan o kadardır,” diye kestirip attı. “Ücret bir buçuğa indi.” </p>
<p class="calibre1">“İki talent ve bir ay içinde geri satın alma imkânı isterim.” </p>
<p class="calibre1">Adam kısa ve sert bir kahkaha attı. “Burası bir rehinci dükkanı değil.” Bir eliyle kitabı masanın üzerinden bana doğru iterken diğeriyle de kalemini aldı. </p>
<p class="calibre1">“Yirmi gün?” </p>
<p class="calibre1">Adam tereddüt etti, ardından kitabı üstünkörü gözden geçirip kesesini çıkardı. İki ağır gümüş talent çıkardı. Uzun, çok uzun zamandan beri ilk defa bu kadar çok parayı bir arada görüyordum. </p>
<p class="calibre1">Onları masaya koyup bana doğru itti. Sikkeleri bir çırpıda alma ar-zumu bastırarak dedim ki, “Makbuz da isterim.” </p>
<p class="calibre1">Bu sefer sert bakışlarla beni öyle uzun süzdü ki tedirgin olmaya başladım. Ancak o zaman nasıl göründüğümü fark ettim: neredeyse bir senelik toz toprakla kaplı, çaldığı her halinden belli bir kitap için makbuz isteyen bir çocuk. </p>
<p class="calibre1"><a id="255"></a>255/853</p>
<p class="calibre1">Adam nihayet bıkkın bir hareketle omuz silkip bir kâğıt parçasının üstüne bir şeyler karaladı. Altına bir çizgi çekip kalemiyle işaret etti. </p>
<p class="calibre1">“Şurayı imzala." </p>
<p class="calibre1">Kâğıda baktım. Şöyle yazıyordu:</p>
<p class="calibre1"> <i class="calibre4">Aşağıdaki imzamla okuma yazma bilmediğimi beyan ederim. </i></p>
<p class="calibre1">Gözlerimi dükkan sahibine çevirdim. Yüzü ifadesizdi. Kalemi</p>
<p class="calibre1">mürekkebe batırdım ve ismimin baş harfleriymiş gibi “İİ” harflerini yazdım. </p>
<p class="calibre1">Adam mürekkebi kurutmak için kâğıdı birkaç kez sallayıp</p>
<p class="calibre1">“makbuzu” bana doğru itti. “Bu İ’ler de oluyor?” diye sordu, belli belirsiz bir tebessümle. </p>
<p class="calibre1">“İptal,” dedim. “Bir şeyi, genellikle bir sözleşmeyi hükümsüz kılmak, feshetmek anlamına gelir. Öteki de idamın İ’si. Yani kişinin boynuna ip geçirip onu yüksekçe bir yerden sarkıtmak suretiyle öldürme eylemi.” Bana boş gözlerle baktı. “Junpui’de sahteciliğin cezası idam-dır. Sanırım sahte makbuz düzenlemek de o kategoriye dahil oluyor.” </p>
<p class="calibre1">Ne paraya ne de makbuza dokundum. Gergin bir sessizlik yaşandı. </p>
<p class="calibre1">“Burası Junpui değil,” dedi adam, yüzünü dikkatle ifadesiz tutarak. </p>
<p class="calibre1">“Doğru,” diye itiraf ettim. “Kafan irtikaba iyi çalışıyor. Belki de oraya üçüncü bir İ eklemeliyim.” </p>
<p class="calibre1">Adam yine sert ve kısa bir kahkaha atıp gülümsedi. “Beni ikna etmeyi başardın, genç beyefendi.” Yeni bir kâğıt çıkartıp önüme koydu. </p>
<p class="calibre1">“Makbuzu sen yaz, ben de altına imzamı atayım.” </p>
<p class="calibre1">Kalemi alıp yazdım. “Aşağıdaki imzanın sahibi olan ben,  <i class="calibre4">Söylem </i> ve <i class="calibre4">Mantık </i> adlı kitabın ‘Kvothe’ye’ ifadesinin yer aldığı kopyasını, bu makbuzu yirmi gün içinde takdim eden şahsa iki gümüş peni</p>
<p class="calibre1">karşılığında vereceğimi beyan ederim.” </p>
<p class="calibre1">Sıra tarih atmaya geldiğinde başımı kaldırdım. “Bugün günlerden ne?” </p>
<p class="calibre1">“Shuden. Ayın otuz beşi.” </p>
<p class="calibre1"><a id="256"></a>256/853</p>
<p class="calibre1">Ne zamandır günleri takip etmiyordum. Sokaklarda günler genel-</p>
<p class="calibre1">likle hep birbirinin aynıdır, tabii insanların Hepten’de biraz daha sarhoş, Matem’de biraz daha cömert olmalarını saymazsak. </p>
<p class="calibre1">Ama bugün ayın otuz beşiyse Üniversite’ye ulaşmam için yalnızca beş günüm var demekti. Benden kayıtların sadece Zapt’a kadar</p>
<p class="calibre1">sürdüğünü öğrenmiştim. Geç kalırsam bir sonraki döneme dek iki ay beklemem gerekecekti. </p>
<p class="calibre1">Makbuza tarih atıp kitapçının imzalaması için çizgi çektim. Kâğıdı onun önüne iterken adamın şaşkın bir hali vardı. Dahası makbuzda talent yerine peni yazdığını fark etmedi. Talent peniden daha değerliydi. Bu da kitabı satın aldığından daha düşük bir ücrete geri satmayı kabul ettiği anlamına geliyordu. </p>
<p class="calibre1">Bütün bunların ne kadar saçma olduğunu fark edince neşem kaçtı. </p>
<p class="calibre1">İster peni ister talent olsun, iki dönü sonra kitabı geri almaya yetecek kadar param olmayacaktı. Her şey yolunda giderse yarın Tarbean’da bile bulunmayacaktım. </p>
<p class="calibre1">Lüzumsuzluğuna rağmen makbuz, çocukluğumdan kalan son şey-</p>
<p class="calibre1">den ayrılmamın acısını hafifletiyordu. Üfleyerek mürekkebi kuruttum, kâğıdı dikkatle katlayıp cebime koydum ve iki gümüş talentimi aldım. </p>
<p class="calibre1">Adam sıkmam için bana elini uzatınca şaşırmadan edemedim. </p>
<p class="calibre1">Özür dilemesine gülümsedi. "O kâğıt için üzgünüm. Ama sonradan geri gelecekmiş gibi bir halin yoktu.” Hafifçe omuz silkti. “Al.” Elime bir bakır mangır daha sıkıştırdı. </p>
<p class="calibre1">Adamın fena biri olmadığına karar verdim. Karşılık niyetine</p>
<p class="calibre1">gülümsedim ve bir anlığına da olsa makbuza yazdıklarım yüzünden suçluluk duydum. </p>
<p class="calibre1">Aynı suçluluğu ondan çaldığım üç kalem için de duydum, fakat sadece bir saniyeliğine. Onları geri vermemin münasip bir yolu olmadığından bir hokka da mürekkep yürütüp dükkandan ayrıldım. </p>
<p class="calibre1"><a id="257"></a>OTUZ BİRİNCİ BÖLÜM</p>
<p class="calibre1"> <i class="calibre4"><b class="calibre3">Soyluluğun Doğası</b></i></p>
<p class="calibre1">Cebimdeki iki talentin yapıldıkları metalle alakası olmayan güven verici bir ağırlığı vardı. Uzun zaman parasız yaşamışsanız ne demek istediğimi anlarsınız. İlk işim güzel bir deri keseye yatırım yapmak oldu. </p>
<p class="calibre1">Onu tenimle temas edecek biçimde giysilerimin altına soktum. </p>
<p class="calibre1">Ardından gerçek bir kahvaltı geldi. Bir tabak dolusu sıcak yumurta, bir dilim jambon, taze ve yumuşacık ekmeğin yanında bol miktarda balla tereyağı ve de inekten sağılalı iki gün bile olmamış bir bardak süt. Tüm bunlar bana beş demir peniye mal oldu. Belki de o güne kadar yediğim en güzel yemekti. </p>
<p class="calibre1">Bir masada oturup çatal bıçakla karnımı doyurmak, etrafımda insanların bulunması, birinin ayağıma kadar yemek getirmesi çok tuhaf geliyordu. </p>
<p class="calibre1">Kahvaltımdan arta kalanları bir lokma ekmekle sıyırırken bir</p>
<p class="calibre1">sorunum olduğunu fark ettim. </p>
<p class="calibre1">Suyanı’ndaki bu nispeten virane handa bile dikkatleri üzerimde topluyordum. Gömleğim, kol ve başımın denk geldiği kısımlarda birer delik açılmış eski bir çuvaldan ibaretti. Üstüme çok bol gelen çadır bezinden yapılma pantolonum duman, yağ ve kirli su kokuyordu. </p>
<p class="calibre1">Ayrıca kemer niyetine çöplükte bulduğum bir parça ipi kullanıyordum. </p>
<p class="calibre1">Leş gibiydim, baldırı çıplaktım ve pis kokuyordum. </p>
<p class="calibre1">Kendime giysi mi almalı, yoksa yıkanmalı mıydım? İlk başta</p>
<p class="calibre1">yıkanırsam sonrasında eski kıyafetimi giymem gerekecekti. Fakat bu halimde üst baş almaya kalkarsam da büyük ihtimalle dükkanın</p>
<p class="calibre1">kapısından bile sokulmayacaktım. Ayrıca birinin bedenimi ölçmeye yanaşacağından şüpheliydim. </p>
<p class="calibre1">Hancı tabağımı almaya geldiğinde önce yıkanmaya karar verdim, </p>
<p class="calibre1">özellikle de fare leşi gibi kokmak canıma tak ettiği için. Adama bakıp gülümsedim. “Yakınlarda bir hamam var mı?” </p>
<p class="calibre1"><a id="258"></a>258/853</p>
<p class="calibre1">“İki peni karşılığında burada yıkanabilirsin.” Beni tepeden tırnağa süzdü. “Ya da onun yerine seni bir saatliğine işe koşarım. Bacanın ne zamandır temizlenmesi gerekiyordu.” </p>
<p class="calibre1">“Sabuna ve epeyce suya ihtiyacım olacak.” </p>
<p class="calibre1">“Öyleyse iki saat. Bulaşıklar da yıkanacak. Önce baca, sonra banyo, ardından bulaşıklar. Anlaştık mı?” </p>
<p class="calibre1">Bir saat kadar sonra omuzlarım sızım sızım sızlamasına rağmen</p>
<p class="calibre1">baca tertemiz olmuştu. Hancı bana içinde büyük bir tahta küvetin bulunduğu, zemini mazgallı bir arka oda gösterdi. Duvarda giysilerin as-</p>
<p class="calibre1">ılması için kancalar ve basit bir ayna yerine geçen bir teneke levha vardı. </p>
<p class="calibre1">Hancı bana bir fırça, bir kova sıcak su ve bir kalıp sabun getirdi. </p>
<p class="calibre1">Derim soyulana ve pespembe kesilene dek üstümü başımı fırçaladım. </p>
<p class="calibre1">Hancı ikinci bir kova sıcak su getirdi, sonra bir tane daha. Başımda bit bulamayınca içimden sessiz bir şükran duası ettim. Zaten herhalde kendine azıcık saygısı olan bir bitin yerleşmeye tenezzül etmeyeceği kadar kirliydim. </p>
<p class="calibre1">Başımdan aşağı son bir kez su dökerek durulanırken kenara bırak-tığım giysilerime baktım. Yıllardır olmadığım kadar temizlendikten sonra içimden onlara dokunmak gelmiyordu. Ama yıkamaya</p>
<p class="calibre1">kalkarsam da elimde parçalanırlardı. </p>
<p class="calibre1">Kurulandıktan sonra sert kıllı bir fırçayı karmakarışık durumdaki saçlarımda gezdirdim. Onları kirli olduğum zamana kıyasla daha zor açabildim. Eğreti aynanın üstündeki buğuyu elimle silince ortaya çıkan görüntü karşısında şaşırdım. Büyük gözüküyordum, en azından eski halime kıyasla. Sadece o kadar da değil, genç bir asilzade çocuğa benziyordum. Yüzüm ince fakat yakışıklıydı. Saçımın biraz kesilmesi gerekse de o anki modaya uygun olarak omuzlarıma kadar dümdüz</p>
<p class="calibre1">iniyordu. Tek eksiğim bir soylunun kıyafetiydi. </p>
<p class="calibre1">Aklıma bir fikir geldi. </p>
<p class="calibre1"><a id="259"></a>259/853</p>
<p class="calibre1">Çıplak vaziyette vücuduma bir havlu sarıp arka kapıdan dışarı çık-tım. Kesemi yanıma almama rağmen göze çarpmayacak şekilde</p>
<p class="calibre1">tuttum. Vakit öğleden biraz önceydi ve etraf kalabalıktı. Herhalde söylememe gerek yoktur; herkesin gözü üzerimdeydi. İnsanlara aldırış</p>
<p class="calibre1">etmeden ve gizlenmeye çalışmadan hızlı adımlarla ilerledim. Yüzüme en ufak bir utanç barındırmayan kayıtsız, öfkeli bir ifade oturttum. </p>
<p class="calibre1">Bir at arabasına çuval yüklemekte olan bir baba ile oğlun yanında durdum. Oğlan benden aşağı yukarı dört yaş daha büyük, baş ile omuz farkı kadar da daha uzundu. “Çocuk,” diye bağırdım, “buralarda nereden kıyafet satın alabilirim?” Gömleğine manalı bir bakış attım. </p>
<p class="calibre1">“Doğru düzgün bir kıyafet,” diye düzelttim. </p>
<p class="calibre1">Bana bakarken delikanlının yüzünde şaşkınlık ile öfke karışımı bir ifade belirdi. Babası hemen şapkasını çıkartıp oğlunun önüne geçti. </p>
<p class="calibre1">“Lord hazretleri Bentley’nin dükkanına uğrayabilirler. Genelde gösterişsiz şeyler satar, ama sadece bir iki sokak ötededir.” </p>
<p class="calibre1">Kaşlarımı çattım. “Buralarda bir tek o mu var?” </p>
<p class="calibre1">Adamın ağzı açık kaldı. “Şey... aslında... belki...” </p>
<p class="calibre1">Elimi sabırsızca sallayarak onu susturdum. “Nerede? Aklın başında olmadığına göre işaret et yeter.” </p>
<p class="calibre1">Adam bir yeri gösterince sert adımlarla oradan uzaklaştım. </p>
<p class="calibre1">Yürürken aklıma kumpanyada canlandırdığım genç bir içoğlanı geldi. </p>
<p class="calibre1">Babası önemli biri olan Dunstey, katlanılmaz ölçüde huysuz bir çocuktu ve benim için mükemmeldi. Başımı buyurganca kaldırdım, omuzlarımı biraz geriye attım ve zihnimde birkaç değişiklik yaptım. </p>
<p class="calibre1">Dükkanı bulunca kapısını güm diye açıp, içeri daldım. İçeride Bentley olduğunu tahmin ettiğim deri önlüklü bir adam vardı. Kırk</p>
<p class="calibre1">yaşlarında, sıska ve seyrek saçlı biriydi. Kapının duvara çarpmasıyla birlikte yerinden sıçradı. Dönüp bana bakınca yüzünde hayret dolu bir ifade belirdi. </p>
<p class="calibre1">“Git bana bir kaftan getir, dangalak. Sen ve çarşıdaki senin gibi yarım akıllıların bana ağzı açık bakmalarından içime fenalık geldi.” </p>
<p class="calibre1"><a id="260"></a>260/853</p>
<p class="calibre1">Kendimi bir sandalyeye atıp surat astım. Yerinden kıpırdamayınca ona ters ters baktım. “Duymadın mı? Yoksa durumumun aciliyeti hemen anlaşılmıyor mu?” Daha iyi açıklamak için havlunun kenarına asıldım. </p>
<p class="calibre1">Adam ağzı bir karış açık bekledi. </p>
<p class="calibre1">Sesimi alçaltarak tehditkar bir tonla konuştum. “Bana derhal giyecek bir şey getirmezsen..." Ayağa kalkıp bağırdım, “... burayı yerlebir ederim! Kışortası’nda hediye olarak babamdan senin hayalarını isterim! Cesedini köpeklerinin önüne atarım! SEN BENİM KİM</p>
<p class="calibre1">OLDUĞUMU BİLİYOR MUSUN?” </p>
<p class="calibre1">Bentley yerinden fırladı ve ben de tekrar sandalyeye çöktüm. O</p>
<p class="calibre1">âna kadar farkına varmadığım bir bayan müşteri çıkışa doğru</p>
<p class="calibre1">koşarken bana reverans yapmak için bir saniyeliğine duraksadı. </p>
<p class="calibre1">Kahkahalarla gülmemek için kendimi zor tuttum. </p>
<p class="calibre1">İşin bundan sonrası şaşırtıcı derecede kolay oldu. Bentley’yi yarım saat boyunca sağa sola koşturtarak bana birbiri ardına giysiler göstermesini sağladım. Getirdiği her şeyin kumaşıyla, kesimiyle ve işçiliğiyle alay ettim. Kısacası mükemmel bir velettim. </p>
<p class="calibre1">Aslında daha memnun olamazdım. Giysiler yalın fakat kaliteliydi. </p>
<p class="calibre1">Hattâ bir saat öncesine kadar giydiklerim düşünüldüğünde temiz bir çuval bile benim için büyük bir ilerleme sayılırdı. </p>
<p class="calibre1">Sarayda yahut büyük şehirde fazla zaman geçirmediyseniz, neden böyle davrandığımı anlayamazsınız. Durun açıklayayım. </p>
<p class="calibre1">Asilzade oğlanlar tıpkı seller veya hortumlar gibi tabiatın en yıkıcı güçleri arasındadırlar. Bu felaketlerden birine maruz kalan sıradan bir insanın yapabileceği tek şey, dişini sıkıp aldığı hasarı en aza indirmektir. </p>
<p class="calibre1">Bentley bunu biliyordu. Seçtiğim gömlek ve pantolonun ölçüsünü alıp onları çıkarmama yardım etti. Ben daha önceden verdiği kaftanı üzerime geçirirken o da sanki ensesine soluyan bir iblis varmışçasına giysilerimi aceleyle dikmeye başladı. </p>
<p class="calibre1"><a id="261"></a>261/853</p>
<p class="calibre1">Kendimi yeniden sandalyeye attım. “Eh, sormuş kadar oldun. </p>
<p class="calibre1">Bakıyorum da meraktan çatlayacak gibisin.” </p>
<p class="calibre1">Bentley kafasını önündeki işten bir anlığına kaldırdı. “Efendim?” </p>
<p class="calibre1">“Mevcut çıplaklığımın altında yatan sebepten bahsediyorum.” “Ah, evet.” İpliğin bir ucunu bağlayıp pantolonuma geçti. “Biraz meraka kapıldığımı itiraf etmeliyim. Ama fazla değil. Kimsenin işine burnumu sokmak istemem.” </p>
<p class="calibre1">“Ah,” deyip kafa salladım, hayal kırıklığına uğramışçasına. “Takdire şayan bir tutum.” </p>
<p class="calibre1">Sonrasında uzunca bir süre yalnızca kumaşı diken iğnenin sesi duyuldu. Yerimde huysuzca kıpırdandım. Nihayet soru sorulmuşçasına sözlerimi sürdürdüm. “Bir fahişe giysilerimi çaldı.” </p>
<p class="calibre1">“Sahi mi, beyim?” </p>
<p class="calibre1">“Evet. Yosma onlara karşılık benden para kesemi istedi.” </p>
<p class="calibre1">Başını kaldıran Bentley’nin yüzünde sahici bir merak vardı. “Keseniz kıyafetinizin cebinde değil miydi, beyim?” </p>
<p class="calibre1">Şok olmuş gibi yaptım. “Elbette hayır! ‘Bir beyefendinin eli asla kesesinden uzak olmaz,’ der babam hep.” Sözlerimi desteklemek için kesemi sağa sola salladım. </p>
<p class="calibre1">Bentley’nin kahkahasını bastırmaya çalıştığını görmek, bana</p>
<p class="calibre1">kendimi biraz daha iyi hissettirdi. Adamı neredeyse bir saattir perişan etmiştim. Ona en azından arkadaşlarına anlatabileceği bir hikâye verebilirdim. </p>
<p class="calibre1">“İtibarımı korumak istiyorsam kesemi ona vermemi ve evime giy-</p>
<p class="calibre1">inik halde dönmemi söyledi.” Hor gören bir tavırla başımı iki yana salladım. “‘Edepsiz,’ dedim ona. ‘Bir beyefendinin itibarı giysilerinde değildir. Sırf küçük düşmemek için kesemi verecek olursam asıl o zaman itibarımı kaybederim.’” </p>
<p class="calibre1">Bir anlığına dalgın göründüm, sonra sesli düşünürmüş gibi usulca konuştum. “Demek ki bir beyefendinin itibarı kesesindeymiş.” </p>
<p class="calibre1"><a id="262"></a>262/853</p>
<p class="calibre1">Elimdeki keseye uzun uzun baktım. “Sanırım geçenlerde babanım</p>
<p class="calibre1">buna benzer bir şey söylediğini duymuştum.” </p>
<p class="calibre1">Bentley ağzından kaçırdığı bir kahkahayı hemen öksürüğe çevirdi, ardından ayağa kalkıp gömlekle pantolonu silkeledi. “İşte buyurun, beyim. Üzerinize cuk oturacak.” Giysileri bana verirken dudakları ufacık bir tebessümle kıvrılmıştı. </p>
<p class="calibre1">Kaftanı çıkartıp pantolonu bacaklarıma geçirdim. “Herhalde eve kadar idare eder. Sana ne kadar borçluyum, Bentley?” diye sordum. </p>
<p class="calibre1">Bir saniyeliğine düşündü. “Bir ve iki.” </p>
<p class="calibre1">Hiçbir şey demeden gömleğimin iplerini bağlamaya başladım. </p>
<p class="calibre1">“Özür dilerim, efendim,” diye atıldı. “Kiminle muhatap olduğumu unutmuşum.” Yutkundu. “Bir yeter.” </p>
<p class="calibre1">Kesemden bir gümüş talent çıkartıp avucuna bıraktım ve gözünün içine baktım. “Biraz bozukluğa ihtiyacım olacak.” </p>
<p class="calibre1">Ağzını büzmesine rağmen kafa sallayıp bana iki metelik verdi. </p>
<p class="calibre1">Sikkeleri kaldırıp kesemi gömleğimin altına sıkıca bağladım, sonra da Bentley’ye imalı bir bakış atıp kesemi dışarıdan hafifçe okşadım. </p>
<p class="calibre1">Dudaklarında yine bir tebessümün belirir gibi olduğunu gördüm. </p>
<p class="calibre1">“İyi günler, beyim.” </p>
<p class="calibre1">Havlumu alıp dükkandan ayrıldım ve oraya gelişimden çok daha az dikkat çeken bir yürüyüş sonunda hana geri döndüm. </p>
<p class="calibre1">Ben bara yaklaşırken, “Ne buyurursunuz, genç beyim?” diye ben</p>
<p class="calibre1">hancı. Gülümseyerek ellerini önlüğüne sildi. </p>
<p class="calibre1">“Kirli bulaşıkların ve bir bez.” </p>
<p class="calibre1">Adam bana gözlerini kısarak baktı, ardından bir kahkaha attı. </p>
<p class="calibre1">“Sokaklarda çırılçıplak gezdiğini sanıyordum.” </p>
<p class="calibre1">“Çırılçıplak değil.” Havlusunu barın üstüne bıraktım. </p>
<p class="calibre1"><a id="263"></a>263/853</p>
<p class="calibre1">“İlk karşılaştığımızda insandan çok kir gördüm. Ayrıca saçlarının siyah olduğuna yemin edebilirdim. Epey değişmişsin.” Bana kısa bir süre huşu içinde baktı. “Eski giysilerini geri ister misin?” </p>
<p class="calibre1">Başımı iki yana salladım. “At gitsin ya da iyisi mi yak ve çıkan dumanı kimsenin kazara solumadığından emin ol.’’’Adam tekrar güldü. </p>
<p class="calibre1">“Ama başka eşyalarım da vardı,” diye hatırlattım. </p>
<p class="calibre1">Kafa sallayıp burnunun yanma dokundu. “Doğru. Bekle biraz.” </p>
<p class="calibre1">Döndü ve barın arkasındaki bir kapıdan geçip gözden kayboldu. </p>
<p class="calibre1">Gözlerimi etrafta gezdirdim. Artık düşmanca bakışları üzerimde toplamadığımdan içerisi daha farklı gibiydi. Üzerinde siyah bir güğümün kaynadığı taş şömine. Tahta cilasının ve yere dökülmüş biranın acıya kaçan kokusu. Edilen muhabbetlerin mırıltısı... </p>
<p class="calibre1">Tavernaları oldum olası sevmişimdir. Sanırım bu, yollarda</p>
<p class="calibre1">büyümemden kaynaklanıyor. Taverna güvenli bir yer, bir tür sığmaktır. O esnada kendimi çok rahat hissediyordum ve aklımdan böyle bir yer işletmenin fena bir yaşantı olmayacağı geçiyordu. </p>
<p class="calibre1">“Al bakalım.” Hancı önüme üç tane kalem, bir mürekkep hokkası ve kitapçıdan aldığım makbuzu koydu. “Bunlar öyle cıscıbıldak çekip gitmen kadar kafamı karıştırdı.” </p>
<p class="calibre1">“Üniversite’ye gidiyorum,” diye açıklama yaptım. </p>
<p class="calibre1">Adamın bir kaşı kalktı. “Bunun için biraz genç değil misin?” Sözleri karşısında biraz endişeye kapılsam da omuz silkip geçtim. “Her türden insanı alıyorlar.” </p>
<p class="calibre1">Bu sözler ayağım çıplak ve leş gibi kokar bir halde hana gelmemi açıklıyormuş gibi adam kibarca kafa salladı. Ayrıntıya girip girmeye-ceğimi bir süreliğine beklerken kendine bir bardak içki koydu. “Yanlış</p>
<p class="calibre1">anlama ama artık bulaşıkçıya benzer bir halin yok.” </p>
<p class="calibre1">Karşı çıkmak için ağzımı açtım; bir saatlik iş karşılığında cebimde kalacak bir demir peni hafife alınacak gibi değildi. İki peni bir somun ekmek demekti ve geçen sene aç kaldığım zamanlar saymakla</p>
<p class="calibre1">bitmezdi. </p>
<p class="calibre1"><a id="264"></a>264/853</p>
<p class="calibre1">Sonra gözüme barın üzerinde duran ellerim takıldı. Pembe ve tem-izdiler; bana ait olduklarına inanmakta zorlandım. </p>
<p class="calibre1">Bulaşık yıkamak istemediğimi fark ettim. Yapacak daha önemli</p>
<p class="calibre1">işlerim vardı. Bardan geriye çekildim ve kesemden bir peni çıkardım. </p>
<p class="calibre1">“Kuzeye giden bir kervanı nerede bulabilirim?” diye sordum. </p>
<p class="calibre1">“Tepeyanı’nın orada; Celep Meydanı’nda. Yeşil Sokak’taki değirmenden yarım kilometre ileride.” </p>
<p class="calibre1">Tepeyanı lafı geçince içimi bir ürperti kapladı. Elimden geldiğince sakin kalarak kafa salladım. “Hanın çok güzel. Büyüdüğümde böyle bir yere sahip olabilirsem kendimi şanslı sayacağım.” Peniyi ona verdim. </p>
<p class="calibre1">Adam kocaman bir tebessüm edip peniyi bana geri uzattı. “Böyle güzel iltifatlar ettiğin müddetçe ne zaman istersen buyur gel.” </p>
<p class="calibre1"><a id="265"></a>OTUZ İKİNCİ BÖLÜM</p>
<p class="calibre1"> <i class="calibre4"><b class="calibre3">Bakırlar, Ayakkabıcılar ve Kalabalıklar</b></i></p>
<p class="calibre1">Sokağa adım attığımda vakit öğleden bir saat kadar önceydi. Güneş</p>
<p class="calibre1">tepedeydi ve ayağımın altındaki sokak taşlan sıcacıktı. Çarşının gürültüsü düzensiz bir uğultu biçiminde etrafımı sararken, tok bir karnın ve temiz bir vücudun verdiği hoş hissin tadını çıkarmaya çalıştım. </p>
<p class="calibre1">Fakat içimde nereden çıktığı belirsiz bir huzursuzluk vardı; hani biri size arkanızdan dik dik bakarken kapıldığınız bir his vardır ya, tıpkı onun gibi. İçgüdülerime yenik düşene ve balık gibi çabucak bir ara sokağa sıvışana kadar bu hissi üzerimden atamadım. </p>
<p class="calibre1">Sırtımı duvara dayamış halde beklerken o huzursuzluk da yavaş</p>
<p class="calibre1">yavaş geçti. Birkaç dakika sonra kendimi budala gibi hissetmeye başladım. İçgüdülerime güveniyordum, ama bazen bana yanlış bilgi verdikleri de olmuyor değildi. Kendimi sağlama almak için birkaç dakika daha bekledim, sonra da sokağa döndüm. </p>
<p class="calibre1">Huzursuzluk hissi anında geri geldi. Onu bastırarak kaynağını tespit etmeye çalıştım. Yine de beş dakika sonra cesaretimi kaybedip yan sokaklardan birine saptım ve beni takip edenin kim olduğunu bulmak için kalabalığı seyrettim. </p>
<p class="calibre1">Hiç kimse. Sinirlerimi harabeden yarım saat ve iki sokağın ardından sorunun ne olduğunu çözebildim. </p>
<p class="calibre1">Kalabalıkla beraber yürümek garip geliyordu. </p>
<p class="calibre1">Son iki senedir kalabalıklar benim gözümde şehrin bir parçası olup çıkmıştı. Bazen bir muhafızdan ya da esnaftan saklanmak için</p>
<p class="calibre1">kalabalığı kullanıyor, istediğim yere gitmek için kalabalığın  <i class="calibre4">içinden</i> geçiyordum. Hattâ bazen kalabalıkla aynı yöne doğru gittiğim bile oluyordu. Ama asla onun bir parçası değildim. </p>
<p class="calibre1">Aldırış edilmemeye o kadar alışmıştım ki bana bir şeyler satmaya çalışan ilk tüccardan koşa koşa kaçmamak için kendimi zor tuttum. </p>
<p class="calibre1">Beni neyin bu hale soktuğunu çözdükten sonra huzursuzluğum</p>
<p class="calibre1">büyük ölçüde geçti. Korku genellikle bilgisizlikten kaynaklanır. Ne</p>
<p class="calibre1"><a id="266"></a>266/853</p>
<p class="calibre1">olduğunu nihayet anlayınca, sorun korkulacak bir şey olmaktan çıkıp sadece bir sorun haline geldi. </p>
<p class="calibre1">Daha önceden de bahsettiğim gibi, Tarbean’ın iki yakası bulunur: Tepeyanı ve Suyanı. Suyanı fakirdir. Tepeyanı ise zengin. Suyanı pis kokar. Tepeyanı temizdir. Suyanı’nda hırsızlar yaşar. Tepeyanı'ndaysa soyguncular; pardon, bankerler demek istedim. </p>
<p class="calibre1">Tepeyanı na yaptığım ilk ve tek yolculuğun nasıl sonuçlandığını anlatmıştım. Bu yüzden önümdeki kalabalık bir anlığına ikiye ayrılınca ve ileride bir muhafız görünce neden kalbim güm güm atarak kendimi en yakındaki kapıdan içeri attığımı herhalde anlarsınız. </p>
<p class="calibre1">Birkaç yıl önce dayak yemiş o sokak çocuğu olmadığımı kendi</p>
<p class="calibre1">kendime hatırlatmam gerekti. Artık iyi giyimli ve temizdim. Oraya ait-miş gibi gözüküyordum. Fakat eski alışkanlıklar kolay kolay geçmez. </p>
<p class="calibre1">İçimde beliren kor gibi bir öfkeyi bastırmaya çalıştım, ama kendime mi, muhafıza mı, yoksa tüm dünyaya mı kızdığımı bilemiyordum. </p>
<p class="calibre1">Muhtemelen hepsine. </p>
<p class="calibre1">Kapı niyetine kullanılan bir perdenin arkasından, “Hemen geliyorum,” diye neşeli bir ses yükseldi. </p>
<p class="calibre1">Dükkana şöyle bir baktım. Ön pencereden giren ışık, üstü dolu bir çalışma tezgahını ve çiftler halinde rafları dolduran düzinelerce ayakkabıyı aydınlanıyordu. Rasgele dalabileceğim daha kötü dükkanlar olduğunu da düşünmeden edemedim. </p>
<p class="calibre1">“Dur tahmin edeyim,” diye tekrar yükseldi ses. Ak saçlı bir adam, elinde uzun bir deri parçasıyla perdenin arkasından çıktı. Kısa boylu ve kambur olmasına rağmen bana tebessüm ederken yüzündeki</p>
<p class="calibre1">kırışıklıklar da onunla beraber gülümsüyordu. “Ayakkabıya ihtiyacın var.” Adam, bu espri, kenarları uzun zaman önce sökülmüşse bile atılamayacak kadar rahat eski bir çift çizmeymiş gibi utangaçlıkla tebessüm etti. Sonra başını eğip ayaklanma baktı. Kendime hakim</p>
<p class="calibre1">olamayarak ben de baktım. </p>
<p class="calibre1"><a id="267"></a>267/853</p>
<p class="calibre1">Ayaklarım tabii ki çıplaktı. O kadar uzun zamandır ayakkabı giymiyordum ki artık aklıma bile gelmiyordu. En azından yazları. Kış</p>
<p class="calibre1">mevsimlerindeyse</p>
<p class="calibre1">kendimi</p>
<p class="calibre1">ayakkabı</p>
<p class="calibre1">hayalleri</p>
<p class="calibre1">kurmaktan</p>
<p class="calibre1">alıkoyamıyordum. </p>
<p class="calibre1">Başımı kaldırdım. Adamın gözleri, gülmenin müşteri kaybetmesine sebep olup olmayacağından emin değilmişçesine parlıyordu. “Sanırım öyle,” diye itirafta bulundum. </p>
<p class="calibre1">Adam gülerek beni bir sandalyeye oturttu ve elleriyle çıplak ayaklarımı ölçtü. Neyse ki sokaklar kuruydu da ayaklarım sadece yollardaki tozla kaplıydı. Yağmur yağsaydı utanç verecek denli çamurlu olurlardı. </p>
<p class="calibre1">“Ne tür bir pabuç istediğine ve ayaklarına uyup uymayacağına bir bakalım. Yoksa bile bir iki saat içinde yeni bir çift yapabilir ya da eskilerden birini sana uydurabilirim. Ne için ayakkabı istiyorsun? </p>
<p class="calibre1">Yürümek? Dans etmek? Ata binmek?” Sandalyesinde arkasına</p>
<p class="calibre1">yaslandı ve arkasındaki rafların birinden bir çift ayakkabı aldı. </p>
<p class="calibre1">“Yürümek için,” cevabını verdim. </p>
<p class="calibre1">“Tahmin etmiştim.” Tüm müşterileri çıplak ayakla gelirmiş gibi, bir çift çorabı ayaklarıma ustaca geçiriverdi. Sonra ayaklarımı siyah kopçaları olan bir çift pabuca soktu. “Nasıl hissediyorsun? Emin olmak için ağırlığını ver.” </p>
<p class="calibre1">“Ben..." </p>
<p class="calibre1">“Biraz dar geldi galiba. Şaşırmadım. Hiçbir şey ayağını vuran bir ayakkabı kadar sinir bozucu olamaz.” Onları çarçabuk çıkardı ve yerlerine yenilerini giydirdi. “Peki ya bunlar?” Koyu mor renkteydiler ve ya kadifeden yapılmışlardı ya da öyle bir his veriyorlardı. </p>
<p class="calibre1">“Bunlar...” </p>
<p class="calibre1">“Aradığın gibi değil mi? Seni suçlayamam. Böyle ayakkabılar çok çabuk eskir. Ama rengi kızların peşinden koşmak için hiç fena değil.” </p>
<p class="calibre1">Başka bir çift giydirdi. “Ya bunlar nasıl oldu?” </p>
<p class="calibre1">Giydirdikleri sade bir çift kahverengi deri pabuçtu ve ayaklarım için yapılmış gibiydi. Tabanlarımı yere basınca içlerine cuk oturdum. Bir</p>
<p class="calibre1"><a id="268"></a>268/853</p>
<p class="calibre1">pabucun ne kadar rahat olabileceğini unutmuştum. “Ne kadar?” diye çekinerek sordum. </p>
<p class="calibre1">Adam cevap vereceğine sandalyesinden kalktı ve gözleriyle rafları taramaya başladı. “Ayaklarına bakarak bir insan hakkında pek çok şey öğrenebilirsin,” diye mırıldandı. “Bazıları buraya tertemiz ve boyalı pabuçlarla, pudralanmış çoraplarla güle oynaya gelirler. Ama</p>
<p class="calibre1">pabuçlarını</p>
<p class="calibre1">çıkardıklarında</p>
<p class="calibre1">ayakları</p>
<p class="calibre1">bir</p>
<p class="calibre1">felakettir. </p>
<p class="calibre1">Bunlar</p>
<p class="calibre1">başkalarından bir şeyler gizleyen insanlardır. Tıpkı ayakları gibi kötü kokan sırları vardır ve onları saklamaya uğraşırlar.” </p>
<p class="calibre1">Dönüp bana baktı. “Ama hiç işe yaramaz. Ayak kokusundan kurtulmanın tek yolu onları arada bir havalandırmaktır. Aynı şey sırlar için de geçerlidir. Tabii yanılıyor olabilirim de. Ben sadece ayakkabılardan anlarım.” </p>
<p class="calibre1">Çalışma tezgahının üstünü karıştırmaya başladı. “Bazen saraylı delikanlılar çıkagelirler. Yüzlerini yelpazeleyerek başlarına gelenlerden yakınıp dururlar. Ama ayakları pespembe ve yumuşacıktır. Zorlu yollardan geçmediklerini, hiç canlarının yanmadığım hemen anlarsın.” </p>
<p class="calibre1">Nihayet aradığını buldu ve bana o an giydiklerime benzer bir çift ayakkabı gösterdi. “Al bakalım. Bunlar senin yaşlarındayken Jacob’uma aitti.” Sandalyesine oturup ayağımdakilerin bağcıklarını çözdü. </p>
<p class="calibre1">“Senin,” diye devam etti sözlerine, “bu kadar genç bir oğlan için çok yaşlı tabanların var. Yara izleriyle ve nasırlarla dolular. Senin yaşındaki bir çocuk bu ayaklara ancak bir yolla sahip olabilir.” </p>
<p class="calibre1">Başını kaldırıp bakarak cümlesini soru haline getirdi. Kafa salladım. </p>
<p class="calibre1">Gülümseyerek elini omzuma koydu. “Nasıl, iyi oldu mu?” </p>
<p class="calibre1">Pabuçları denemek maksadıyla ayağa kalktım. Evvelden kullanıldıkları için önceki çiftten bile daha rahattılar. </p>
<p class="calibre1">“Bu çift,” diyerek elindekileri salladı, “yenidir. Bir kilometre bile gitmedi. Bunlar gibi yeni ayakkabılar için bir, bilemedin iki talent</p>
<p class="calibre1"><a id="269"></a>269/853</p>
<p class="calibre1">isterim.” Ayaklarımdakileri işaret etti. “O ayakkabılarsa ikinci eldir ve ben ikinci el ayakkabı satmam.” </p>
<p class="calibre1">Bana sırtını döndü ve çalışma tezgahının üstünü öylesine toparlamaya girişti. Bir yandan da kendi kendine bir şarkı mırıldanıyordu. </p>
<p class="calibre1">Melodiyi hatırlamam birkaç saniye sürdü:  <i class="calibre4">Git Bu Kasabadan,</i> <i class="calibre4">Tenekeci. </i></p>
<p class="calibre1">Bana bir iyilik yapmaya çalıştığını anladım. Bir hafta öncesine kadar beleş pabuç gibi bir fırsata balıklama dalardım. Ama nedense o anda içim rahat etmedi. Eşyalarımı sessizce toparladım ve dükkandan ayrılmadan önce sandalyenin üstüne bir çift bakır mangır bıraktım. </p>
<p class="calibre1">Niye? Çünkü gurur tuhaf bir şeydir ve cömertliğe cömertlikle</p>
<p class="calibre1">karşılık verilmelidir. Fakat öyle yapmamın asıl sebebi bunun bana doğru bir davranış gibi gelmesiydi ve bundan iyi bir sebep</p>
<p class="calibre1">düşünülemezdi. </p>
<p class="calibre1">“Dört gün. Yağmur yağarsa altı.” </p>
<p class="calibre1">Roent kuzeydeki Imre’ye, yani Üniversite’nin en yakınındaki</p>
<p class="calibre1">kasabaya gidebilmek için konuştuğum üçüncü kervancıydı. Yüzünün büyük bölümünü kaplayan gür ve siyah bir sakala sahip tıknaz bir adamdı. Bana arkasını dönüp bir arabaya top top kumaş yüklemekte olan birine Siaru dilinde sayıp sövdü. Anadilini konuşurken hiddetli bir heyelanı andırıyordu. </p>
<p class="calibre1">Tekrar bana doğru dönerken sert sesi alçalarak homurtu seviyesine indi. “İki bakır. Mangır olacak, peni değil. Yer bulursan arabada gidebilirsin. Geceleri de istersen altında yatarsın. Akşam yemeklerini bizimle yiyeceksin. Öğleleri sadece ekmek var. Arabalardan biri toprağa saplanırsa itmemize yardım edeceksin.” </p>
<p class="calibre1">Yine adamlarına bağırıp çağırmak için sözlerine ara verdi. Ticari mallarla dolu üç at arabasına ek olarak bana yüreğimi sızlatacak denli tanıdık gelen bir dördüncüsü, çocukluğumun büyük bölümünü geçirdiğim o tekerlekli evlerden biri daha vardı. Roent’in karısı Reta o</p>
<p class="calibre1"><a id="270"></a>270/853</p>
<p class="calibre1">arabanın önünde oturuyordu. Çehresi arabaları yükleyen adamlara bakarken sert, yakınındaki bir kızla konuşurken yumuşacıktı. </p>
<p class="calibre1">Kızın da benim gibi bir yolcu olduğunu tahmin ettim. Benim</p>
<p class="calibre1">yaşlarımda, belki bir yaş daha büyüktü; ama hayatın o dönemlerinde bir yıl bile büyük bir farktır. Tahlların bizim yaşlarımızdaki çocuklara yönelik bir sözü vardır:  <i class="calibre4">Oğlan uzar ama kız büyür. </i></p>
<p class="calibre1">Kız pantolon ve gömlekle seyahate uygun şekilde giyinmişti ve</p>
<p class="calibre1">henüz böyle bir kıyafetin üzerinde uygunsuz durmayacağı kadar</p>
<p class="calibre1">gençti. Öyle bir duruşu vardı ki bir yaş daha büyük olsa bana bir hanımefendi gibi görünürdü. Ama Reta ile konuşurken, tavırları ölçülü bir zarafet ile çocuksu bir coşku arasında gidip geliyordu. Koyu renkli uzun saçlara sahipti ve... </p>
<p class="calibre1">Güzeldi, işte o kadar. Bu kadar güzel bir şey görmeyeli uzun zaman olmuştu. </p>
<p class="calibre1">Roent bakışlarımı takip etti. “Geceleri kamp kurulmasına herkes yardım eder. Sofraya bizimle beraber oturur, karım ne pişirirse onu yersin. Gözcülük de sırayladır. Nöbet tutarken uyuyakalırsan geride bırakılırsın. Şikayet edersen geride bırakılırsın. Aheste aheste yürürsen geride bırakılırsın. Kızı rahatsız edersen...” Gür sakalım sıvazladı. “Başına kötü şeyler gelir.” </p>
<p class="calibre1">Dikkatini başka yöne çekmeyi umarak konuştum. “Arabaların</p>
<p class="calibre1">yüklenmesi ne zaman bitecek?” </p>
<p class="calibre1">“İki saat," dedi, çalışanlarına meydan okur gibi sesini yükselterek. </p>
<p class="calibre1">Arabanın tepesindeki adam doğruldu ve eliyle gözlerini gölgeledi. </p>
<p class="calibre1">Meydanı dolduran atların, arabaların ve insanların sesini bastırabilmek için bağırdı. “Gözünü korkutmasına izin verme, evlat. Homurdanıp durmasını saymazsan iyi adamdır.” Roent sert bir hareketle ona parmağını doğrulttu, adam da işine döndü. </p>
<p class="calibre1">İkna edilme gereği duymuyordum. Eşleriyle birlikte seyahat eden adamlar genellikle güvenilir olurlar. Ayrıca istenen ücret makuldü ve</p>
<p class="calibre1"><a id="271"></a>271/853</p>
<p class="calibre1">kervan hemen o gün yola çıkıyordu. Fırsattan istifade ederek kesemden iki mangır çıkartıp Roent’e uzattım. </p>
<p class="calibre1">Bana doğru döndü. ‘İki saat.” Sözlerini vurgulamak için iki</p>
<p class="calibre1">parmağını gösterdi. “Geç kalırsan geride bırakılırsın.” </p>
<p class="calibre1">Ciddiyetle kafa salladım.  <i class="calibre4">"Rieusa, tu kialıts A’isha tua." Beni ailene</i> <i class="calibre4">kattığın için teşekkür ederim. </i></p>
<p class="calibre1">Roent’in çalı gibi kaşları havaya kalktı. Kendini çabucak toparladı ve selam sayılabilecek bir hareketle kafa salladı. Yerimi iyice bellemek için etrafıma bakındım. </p>
</body>
</html>
