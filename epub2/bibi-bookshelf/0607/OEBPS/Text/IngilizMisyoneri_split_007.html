<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>IngilizMisyoneri</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="baslik1">İslam Dinini Yayma Cemiyeti</p>

    <p class="normal">İslam’ı Yayma Cemiyeti yüce Osmanlı Devleti’nin ve Müslüman milletlerin nakit yardımlarıyla iş görebilir. İslam’ı Yayma Cemiyeti, İngilizlerin misyonerliğine benzer bir vazife gerçekleştirmekle yükümlü olacağından, Misyoner Teşkilatı, İngiliz hükümeti ve milletinden ne gibi yardımlar alıyorsa ve ne gibi hizmetler gerçekleştirebiliyorsa bizim İslam Cemiyetimiz de Osmanlı hükümeti ile aynı ilişkiler içerisinde bulundurulmalıdır. Bu şekilde büyük faydalar elde edilebilir. Yoksa İstanbul’da Cağaloğlu’nda, kapısının üstünde “Cemiyet-i Hayriye-i İslamiye” levhası yazılı bir evde birilerinin toplantılarından ibaret bir halde kalacaksa bu cemiyetin kurulmasına teşebbüs bile edilmemelidir.</p>

    <p class="normal">Kısacası, misyonerlerin Müslümanlar hakkında uygulamaya çalıştıkları yöntem çerçevesinde onlara karşı aynı şekilde karşılık verecek bir işe girişmek gerekiyor. Bunun da en önemli şartı: Sahibinden himmet ve çalışanlardan büyük bir gayret ve geleceği göz önüne alarak geçici olan hayatı düşünmeyerek önlemler almaktır. Zaten dünya nedir ki ikbali ne olsun!</p>

    <p class="siir">Nîk-i bahtan revnek-i ikbale mağrur olmasın</p>

    <p class="siir">Lâbekadır aksi ikbalin bulur bir gün zeval.</p>

    <p class="resim">(Bahtı açık olanlar ikbalin parlaklığıyla gurura kapılmasın</p>

    <p class="resim">İkbal ebedî değildir, bir gün yok olup gider)</p>

    <p class="normal">En yakın yüzyıllarda, siyaset arenasında istediği gibi koşan, arzularına ulaşan ve savaş meydanlarında zaferler kazanan Napoleon ve Frederick gibi zamanlarının büyük adamları bugün kara toprakta çürümüş, ünvanları ve nişanları paçavra parçalarından yapılmış kâğıt sayfalarında kalmıştır. Eğer bu parçavra parçalarının içinde anlatılanlara önem veriliyorsa, ahirete iman edilmese bile bir miktar vicdanî hareket lazımdır. Kıymet verilmiyorsa, dine bağlılık bulunmuyorsa ve her ne yapılsa toplum tarafından hikmetin kaynağı ve keramet olarak benimseniyorsa, işte böyle dönemlerde de akla geleni yapmak gerekir. Yapılan şey dinimizce aykırı değilse ve dinimizden bir itiraz görmüyorsa helaldir, meşrudur, uygundur. Hatta çaresiz Ferit Paşa için haksız olarak söylenmiş bir kasidede:</p>
  </div>

  <div class="calibre1" id="calibre_pb_11"></div>
</body>
</html>
