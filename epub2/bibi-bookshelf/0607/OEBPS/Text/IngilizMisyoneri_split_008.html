<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>IngilizMisyoneri</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="siir">“Hâsıl-ı dünya ve mâ fihâyı herc-ü merc edip</p>

    <p class="siir">Kendime nam-ı Hülagû Han’ı ünvan eylerim.”</p>

    <p class="resim">(Dünya malını ve ona dâhil olan şeyleri harcayıp</p>

    <p class="resim">Kendime Hülagû Han’ın ünvanını alırım.)</p>

    <p class="normal">diyorlardı ki bu kişi evine gitmek için belli bir yoldan başka bir istikametten geçemeyecek kadar beceriksizdi. Milletimiz pireyi deve yapar. Acaba haddini aşan icraatlarda bulunanlar için neler söylenmiyor?</p>

    <p class="normal">Vidinli Tevfik Paşa’nın bir sözünü söylemek isterim. Merhum Tevfik Paşa bir resmî toplantıda “Bu memlekette ciddiyet takdir edilmez. İyi fena, fena iyi görülür. Burada ciddiyetten bahsetmek Saksonya tabağıyla eşeğe saman vermek gibidir” demişti. Ne doğru bir sözdür. Memleketimizde şahsiyetle uğraşmak her dönemde yeni modadır. İktidar sahiplerini söndürmek her zaman geçerli, rağbet edilen bir uğraştır. Türkiye’nin geri kalmasına sebep olan nedenlerden biri, belki de birincisi budur. Ben Alfred De Vigny gibi:</p>

    <p class="siir">Ağlamak, inlemek, yalvarmak alçakçadır</p>

    <p class="siir">Kaderin seni çağırdığı bu yolda</p>

    <p class="siir">Şu zor görevini layıkınca, coşkuyla yap</p>

    <p class="siir">Ve sonra benim gibi sessizce öl.</p>

    <p class="normal">demedim. Saf vicdanımın yönlendirmesiyle ve bilgim derecesinde kendi akıl ve mantığıma göre bazı düşünce ve yorumlarda bulundum. Doğru olabildiği gibi eğri ve yanlış da olabilir. Amacım bizden olanlara hizmettir. Kusurlu da olsa, zamanımızın sistemine de dokunsa hoş görülmelidir.</p>

    <p class="normal">Eski sadrazamlardan merhum Fuat Paşa’nın yarım asır önce ölüm döşeğinde iken cennetmekân Sultan Abdülaziz Han’a yazdığı vasiyetnamede bazı mühim cümleler vardır. Onların bir kısmını buraya naklediyorum. Her devir için dikkate değer cümlelerdir:</p>

    <p class="normal"><span class="ideitalik">“Padişahım, Cenab-ı Hak sizi şerefli olduğu kadar da tehlikeli olan bir vazife ile vazifelendirmiş ve mübarek zatınızın dahi bu vazifeyi hakkıyla yerine getirmesi için “Osmanlı saltanatı tehlikededir” sözünü iyice düşünmeniz zarurî bir hal almıştır. Komşularımızın hızla ilerleyişleri ve atalarımızın akıl erdirilemeyecek hataları bugün şu vahim durumda bulunmamıza sebep olmakla böyle dehşetli bir tehlikeden korunmak için zat-ı şahaneniz de geçmişi bir kenara bırakarak bizi yeniden bir yükseliş yoluna sevketmeniz lazımdır. Bu bizi mahveden beladan kurtulabilmemiz İngiltere kadar paraya, Fransa kadar eğitim gücüne, Rusya kadar askere sahip olmaya bağlıdır. Bizim için lazım olan kalkınma Avrupa milletleri derecesine yükselmektir. İslamiyet, insanî ve dinî yükselişe hizmet eden bütün yolları bünyesinde bulundurması itibariyle; siyasî ve mülkî müesseselerimizi değiştirmek, kanunları mevcut gelişim ve ilerleme ile paralel olarak yenilemek İslam’ın esaslarının dışında bir şey değildir. Mademki bizim inancımıza göre İslamiyet bütün hakikatleri, bütün ilim ve irfanı kapsamaktadır; o halde faydalı keşifler ve yeni ilimler bulundukları yer neresi olursa olsun ve hangi milletin elinde bulunursa bulunsun onu almak ve anlamak vazifesiyle yükümlüyüz. Düşmanlarımızı kendi başımıza yenmeye gücümüz olmadığı için dışarıdan bir dost ve müttefik aramaya mecburuz. Çeşitli ırklara mensup Hristiyan halkımız arasında dinî bir birlik oluşturmalarını engellemeye çalışmak gerekir. Devlet kavramını onların bütün dinî meseleleri üzerinde bulundurmak kadar uygun bir idare yöntemi olamaz. Ancak Osmanlı, kendisini oluşturan çeşitli unsurları ırk ve mezhep ayrımı yapmadan bir arada tutmalı ve birbirlerinin menfaatlerine hizmet edecekleri koşulları oluşturmalıdır.”</span></p>

    <p class="normal">Bugün aynı sözler tekrar edilebilir.</p>

    <p class="normal">Şu vasiyetleri Müslümanlar için faydalı bir ders olarak göz önünde bulunduracak olan İslamı Yayma Cemiyeti ve İslam Dini’ni yayma görevlileri çok büyük hizmetler gerçekleştirebilirler.</p>

    <p class="normal">Çünkü din, felsefesiz olamadığı gibi siyasetsiz de olamaz. Bununla beraber dine iki noktadan bakmak gerekir. Dinin birinci kısmı manevî, ikinci kısmı siyasîdir. Manevî yönü doğrudan doğruya fertler ve şahısların vicdanı üzerine etkili olur. Siyasî kısmı ise o dine mensup toplumun yaşam ve saadet yoludur.</p>

    <p class="normal">Bu eseri yazmaktan maksadım İslam âlemini uyarmaktır, bölücülük değildir. Âlemlerin Rabbi Allah, Kur’an-ı Kerim’de “<span class="ideitalik">O fasıklar Allah’ın ahdini, onu kesin olarak onayladıktan sonra bozarlar, Allah’ın kendisiyle birleştirilmesini emrettiği şeyi keserler ve yeryüzünde bozgunculuk çıkarırlar. Kayba uğrayanlar, işte bunlardır.”(Bakara–27)</span> buyuruyor. Tam bir iman ile inandığım Cenab-ı Hak beni hüsranda bırakmasın. Âmin.</p>

    <p class="normal">Ben, halkı imandan uzaklaştırmıyorum. Halk ile alay etmeyiniz, dünyanın düzenini sağlayan, insanların barış ve kurtuluşunu temin eden şeyleri uygulayınız demek istiyorum. Cenab-ı Hak bütün iman edenleri lütfuyla ıslah eylesin, gazabıyla yok etmesin. Zira artık zulme ve gazaba tahammülümüz kalmadı.</p>

    <p class="normal">Osmanlı’da siyasî sorunlar eksik olamaz; biri geçici bir süre için giderilir ve sonra, hiç hatır ve hayale gelmeyen bir diğeri meydana çıkar. Çünkü biz Müslümanlara; Hristiyan olmadıkça dünya üzerinde rahat ve huzur gösterilmemesi Haçlılar tarafından kararlaştırılmıştır. Bu kitapçıkta, başkaları tarafından söylenip naklolunan ve tarafımdan da bazı vesilelerle dile getirilen görüşü Avrupalılar hiç de dikkate almıyorlar. Biz Müslümanlar birlikçiyiz, tek Tanrıcıyız Teslis’e, üçlemeye inanmıyoruz, inanmayız ve hiçbir vakit inanmayacağız. Çünkü olamaz. Kozmografya hakkında yüzbinlerce sayfa eser yazan, araştırma ve keşiflerde bulunan, felsefe yolunda eserler meydana getiren ve akılları her halde her şeye herkesten daha fazla eren bilgili Avrupa senyörleri eğer hakikati anlamakta acizlik gösterir ve babalarına da atalarından nakledilmiş olan uygunsuz ve uydurma bir inanca inanırlar ve bizleri de o köhne ve batıl inanca sürüklemek fikrinde bulunurlarsa, bu heriflerde akıl, anlayış, yorumlama gücü ve mantık namına bir şey yoktur derim. Allah’tan bulsunlar deyip geçerim ve hiçbir vakit pek doğru ve makul olan dinimden vazgeçemem. Müslümanlık, her manasıyla Müslümanlık bizi asla ve kimseye karşı çaresiz bırakmaz.</p>

    <p class="normal">Cennetmekân Fatih Sultan Mehmet Han gibi her türlü övgü ve methe layık şanlı bir padişaha, Bizans İmparatorluğu’nu yıkmış ve dünyanın merkezi olan İstanbul’u zabt etmiş, Avrupa, Asya ve Afrika’ya fermanlar göndermiş kudretli bir sultana, ünvansız bir papa, saksağanvari yazdığı bir mektupla: “Eğer kendinizle beraber halkınız İslam’ı terkederseniz doğu hristiyanlığına hâkim olmak üzere fetva vereceğim ve artık her şey unutulacaktır” demişti. Değil doğu Hristiyanlığına, hatta dünya Hristiyanlığına hâkimiyeti vaad etseydi, sultan Mehmet Han gibi iktidar sahibi bir padişah değil, Bahçeköylü cahil bahçıvan Mehmed Ağa acaba bu teklifi kabul eder miydi? Papa bunu hiç düşünmemişti, şimdi de İngiliz ve Fransızlar düşünmüyorlar.</p>

    <p class="normal">Öteden beri İnglizler, bu dinî mesele ile meşgul oluyorlar fakat bir türlü başarılı olamıyorlardı. Bugün İngilizler, Hz. İsa’yı şehid ettiklerine bütün dünya Hristiyanlarının inanmış oldukları İsrailoğullarına bile, özellikle Müslümanlar’a zarar vermek maksadıyla bir siyasî mevki vermeye çalışıyorlar. Kudüs’ü bol keseden bunlara veriyorlar. Ümit etmem ki diğer Hristiyan milletler bu zehirli lokmayı yutsunlar. Dünyada Hristiyan olanlar yalnız İngilizlerle onların azmanı olan Amerikalılar olsaydı belki bu iş gerçekleşebilirdi. Fakat Hristiyanların çoğu bu iki milletten başka olan milletlerdendir. Dört beş bin kişilik Eşkinazi<a href="../Text/IngilizMisyoneri_split_010.html#footnote-4100-26" id="footnote-4100-26-backlink">[26]</a><span>*</span> alayı Kudüs’ü değil, dünyanın hiçbir köyünü alamazlar. Acaba bu Yahudi alayı, kaç jandarma muhafızı ile Kudüs’e geldiler? İngilizler de artık siyaset işini pek cıvıttılar. Almanları ezmek için dinî gelenek ve göreneklerini dahi ayaklar altına aldılar ki bundan daha bayağı, daha aşağı bir şey olamaz. Galiba İngiliz lordları arasında Eşkinazi dostlarımızdan çok sayıda üye var. Fakat bunların kararları ancak birkaç ay için geçerli olabilir. Sonrası paramparça bir vaziyettir. Ben, bizim ticaretle meşgul Musevilere, bu dalaverelere kanmamalarını, iş ve güçleriyle meşgul olarak rahat oturmalarını tavsiye ederim.</p>

    <p class="normal">Bu gibi meseleler geçmiş dönemlerde de ortaya atılmışsa da Sultan II. Abdülhamit Han tarafından şiddetle reddedilmiştir. Merhum Sultan Abdülhamit, İslam dünyası için çok zararlı olacak bu gibi meseleler karşısında en ince detayına dek gayet akıllıca kararlar verirdi. Ne yazık ki çevresindekiler iyi değildi. Şimdi o dönem maziye karıştı; tarihe gömüldü. Günümüzde ise gerçek Müslümanlar her şeyin iyi ve kötü taraflarını bilmeli fakat Allah’ın takdirini beklemelidirler.</p>

    <p class="siir">Mevlâ görelim neyler,</p>

    <p class="siir">Neylerse güzel eyler.</p>

    <p class="normal">Allah o kadar yüce, o kadar adildir ki, O’nun yaptığını hiçbir kul yapamaz. İmhal eder ama ihmal etmez (Mühlet verir ama ihmal etmez.). Allah her şeyi bilir ve görür. Ona göre yarattıkları arasında adaletini dağıtır.</p>

    <p class="normal">Müslümanlar arasında ayrılıkları, bölünmeleri ve bunların nedenlerini ortadan kaldırmak gerekir. Müslüman Türkler, birbiriyle vuruşan taraflardan daima zayıf olanına yardım ederler. I. Dünya Savaşı’nda aynı şeyi yaptılar. Düşmanlarımız 1 milyar 150 milyon nüfus ve o ölçüde para ve imkâna sahiptiler. Müttefiklerimiz ise 150 milyon nüfus ve o derecede para ve imkâna sahiptiler. İşte bu iki taraftan zayıf olana yardıma koştuk. Fakat yardımına koştuğumuz milletlerin nankörlükleri de gazetelerde bile yer almıştır.</p>

    <p class="normal"><span class="ideitalik">Bize bizden olur her ne olursa</span></p>

    <p class="normal">Bunu bilmek ve ona göre hareket etmek gerekir. Asıl üzücü olan nokta ise Müslümanların hala birbirlerine düşman gözüyle bakmalarıdır. Bu ne kötü bir durumdur.</p>

    <p class="normal">Ahlakı bozuk olan bir Müslümanın bile, herhalde bir yabancıdan daha az zararlı olduğunu bilmeli ve son zamanlarda görülmeye başlayan yüzeysel düşünceleri zihinlerimizden silmeli, birbirimize güvenip dört elle sarılmalıyız. Aksi halde felaket kaçınılmazdır. “Çok çalışmalıyız!” kelimesini tembel olanlar bile dillerinden düşürmemektedirler. Elbette çok çalışmalıyız. Fakat nasıl? Hamallar da sabahtan akşama kadar durmadan çalışırlar. Bunlara asla tembel diyemeyiz. Acaba bu şekilde çalışmak bizi kurtarır mı? Dinimiz bize çalışmakla ilgili birçok ilke öğretiyor. Ahlak ve davranışlarımız hakkında birçok emir veriyor, tavsiyelerde bulunuyor. İzleyeceğimiz siyaseti gösteriyor. İşte bunları öğrenmeli, bilmeli ve ona uygun olarak hareket etmek gerekir. Can, mal ve ırz güvenliği olan yerde insanlar refaha ulaşırlar. Halkın refahının sağlandığı ülkelerde din, adalet, hürriyet, medeniyet vardır ve kalkınma gerçekleşir. Refah ve saadet olmayan yerde, saydıklarımın hiç biri yoktur ve sırasıyla sefahat, zulüm ve yolsuzluk başgösterir; sefalet, zaruret yol alır netice olarak ise o ülke yıkılış ve yokoluşa sürüklenir. Çünkü bütün dinlerin, insanoğlunun aldığı bütün önlemlerin ve devletlerin varoluş amaçlarıı toplumları daha yüksek bir hayat standardına taşımaktır. Ama denilecek ki; “dünyada hakikat yoktur ve olamaz, bütün varlıklar yaratılıştan beri mevcuttur, yenilik ve gelişme yoktur”. Tekrar diyorum ki refah ve saadet varsa din, devlet, hakikat ve her şey vardır. Yoksa her şey yoktur. Toplumun refah seviyesini yükseltmek, ekonomiyi güçlendirmek, toplumu kusurlarından arındırmak gereklidir ki toplumsal ahlak düzelsin, barınacak mekân, refah, bolluk, geçim kolaylığı, devamlı güvenilir bir ortam ve gelecekten emin olabilmek mümkün olsun.</p>

    <p class="normal">İslam dini geniştir ve bir fıtrat dinidir. <span class="ideitalik">“Her çocuk İslam fıtratı üzerine doğar. Sonra onu ana babası Yahudileştirir veya Hristiyanlaştırır veya Mecusileştirir. ” (Buharî, Cenaiz, 80)</span> hadisi buna delalet eder. “Bir kimse zamanı gelmeden bir şeyi isterse, ondan mahrum kalır.” Sözü de doğrudur. İnşallah durumumuzun düzelme vakti gelmiştir ve işler yoluna girer.</p>

    <p class="normal">Biz dinimize dört elle sarılalım, güzel ahlak sahibi olalım da bakınız işlerimiz nasıl ve ne kadar kısa bir zamanda düzelir. Sonuç olarak derim ki, tam anlamıyla Müslüman olursak Cenab-ı Hak, hiç hatır ve hayale gelmeyen, ne Alman parası ve ne de İngiliz dubarasıyla gerçekleşeceğine inanmadığım, Rusya devrimi gibi devrimleri ardı ardına büyük devletlerin de başına gelmesini sağlayarak bizi kurtarır.</p>

    <p class="normal">İnançsızlık, dinsizlik hiçbir amaca ulaşmayı sağlamaz.</p>

    <p class="normal">Şimdi hayal ettiğim “İslam’ı Yayma Cemiyeti”nin nasıl teşkilatlanacağından bahsedelim.</p>

    <ol class="word-imported-list">
      <li class="normal1">Bir reis ile yirmi dört üyeden oluşan bir İslam Kurulu Merkezi.</li>

      <li class="normal1">İslam Dairesi</li>

      <li class="normal1">Mevcut olan diğer dinler dairesi (Çeşitli Şubeleri Olacaktır)</li>

      <li class="normal1">Coğrafya Dairesi, haritacılar, fotoğrafçılar ve ressamlar</li>

      <li class="normal1">Tarih Dairesi</li>

      <li class="normal1">Eski İslam Eserleri Dairesi (İslam Müzesi)</li>

      <li class="normal1">Müslüman Milletler Dairesi (Etnografi)</li>

      <li class="normal1">Kitap ve İslam Eserleri Dairesi (İslam Kütüphanesi)</li>

      <li class="normal1">Propaganda Dairesi</li>

      <li class="normal1">Muhasebe Dairesi ve Evrak Kalemi</li>

      <li class="normal1">İslamı Yayma Görevlilerini Eğitim Okulu</li>
    </ol>

    <p class="normal">İslam Dinini Yayıcılar Okulu ile dini yaymak ile görevli olanlar Propaganda Dairesi’ne bağlı olmalıdır. Din yayıcılarının bütün raporları o daireye gelerek incelenmeli ve sonra İslam Dairesi’ne verilmelidir. Orası da, inceledikten sonra düşüncesini bildirmeli ve kararını vermelidir. Cemiyetin genel reisi Propaganda Dairesi’nin de fahrî reisi olmalıdır.</p>

    <p class="normal">Cemiyetin on iki üyesi, İslam âleminde en gözü açık, âlim, zeki ve iş bilenlerden seçilmelidir. Diğer on ikisi, Osmanlı âlimlerinden ve düşünürlerinden olmalıdır. Bu kurul, mümkünse tüm ümmetin oy birliği ile seçilmelidir ki dedikodu ve söylentiye mahal kalmasın. Müslümanların önemli bir kesiminden gelmiş, iyi tanınmış, saygın ve kendisine itibar edilen adamlar doğal olarak birçok şeyi gerçekleştirebilirler. Çünkü bu kuruldakiler bütün Müslümanların en sevdiği, iftihar ettiği ve en güvendiği kişilerden olacaktır. Bütün Müslümanlar, bütün Müslüman elçiler, konsoloslar, valiler, mutasarrıflar, kaymakamlar ve hatta bütün memurlar bu cemiyetin fahrî üyesi olmalı ve çalışmalıdırlar. İnsanlar fanidir, bâki ancak Allah’tır. Onun “Hak” ismine nisbetle sevdiği hakikat uygundur. Biz insanlar bugün varız, yarın yokuz, faniyiz. Dünyada en büyük rütbe en şerefli derece iyi bir nam bırakmaktır. Kutsal olan o nam ise Müslümanlar arasından İslamiyet’e hizmet edenlere layıktır.</p>

    <p class="normal"><span class="idebold">İslam Dinini Yayma Okulu’nun Programı:</span></p>

    <p class="normal">Bu okula girecek öğrenci, Rüşdiye Mektebi (Orta Okul)’nden pekiyi dereceli diploma almış, soyunun nereye dayandığı, kimlerden olduğu bilinmeli ve uygun bulunmalıdır.</p>

    <p class="normal">Okulda okunacak dersler:</p>

    <p class="normal">—Detaylı Genel Coğrafya ve İslam Âlemi Coğrafyası</p>

    <p class="normal">—Teorik ve uygulamalı olarak Devlet ve Siyaset</p>

    <p class="normal">—Uygulamalı Kimya</p>

    <p class="normal">—Kozmoğrafya ve Astronomi</p>

    <p class="normal">—Madencilik ve Jeoloji</p>

    <p class="normal">—Botanik</p>

    <p class="normal">—Zooloji</p>

    <p class="normal">—Beden Eğitimi</p>

    <p class="normal">—Anahatları ile Tıp</p>

    <p class="normal">—Peygamberimizin Sünnetleri</p>

    <p class="normal">—Soy Bilimi</p>

    <p class="normal">—Müslüman Milletlerin Etnoğrafyası</p>

    <p class="normal">—Tarih</p>

    <p class="normal">—Din Bilimleri ve Dinler Tarihi</p>

    <p class="normal">—Dinler Felsefesi</p>

    <p class="normal">—Kelam</p>

    <p class="normal">—Fıkıh</p>

    <p class="normal">—Tefsir</p>

    <p class="normal">—Hadis</p>

    <p class="normal">—İslam felsefesi</p>

    <p class="normal">—Dil Dersi (Din Yayıcısının gideceği bölgeye göre)</p>

    <p class="normal">—İnşaat ve Mimarî</p>

    <p class="normal">—Eski Eserler İlmi</p>

    <p class="normal">—Eski İslam Eserlerini Araştırma</p>

    <p class="normal">—Topoğrafya</p>

    <p class="normal">—Fotoğrafya ve Resim</p>

    <p class="normal">—Anahatları ile Kara ve Denizde Askerî Teşkilatlanma</p>

    <p class="normal">—Devlet Yönetimi ve İdarî Teşkilatlanma</p>

    <p class="normal">—Siyasal Bilimler ve İslamın Amaçları</p>

    <p class="normal">—Çocuk Terbiyesi</p>

    <p class="normal">—Toplumsal Görevler</p>

    <p class="normal">—Ailevî Görevler</p>

    <p class="normal">—İslam Beldeleri’nin İklimsel Durumları.</p>

    <p class="normal">Okulun öğretmenleri, en âlim ve aydın fikirli insanlardan olmalıdır. Yalnız bu öğretmen kadrolarının atanmasında kesinlikle adam kayırma söz konusu olmamalıdır.</p>

    <p class="normal">Öğretmenler, öğrencinin anlayacağı bir üslûp takınarak; tantanalı, tumturaklı kelimeler kullanmadan, dersi masal söyler gibi tekrar etmeli ve bu ders konularını öğrencinin mantığına ve ruhuna hitab etmelidirler. Hatta dersler karşılıklı konuşma ve tartışma tarzında ve uygulamalı bir şekilde gerçekleştirilmelidir. Bunun için okulun kütüphanesi, müzesi, birçok kabartma vesaire şekilde haritaları, şekilleri, resimleri, numuneleri bulunmalıdır.</p>

    <p class="normal">Amerikan Misyon Heyeti’nin Anadolu’daki Misyon Daireleri dağılımını gösteren bir haritasıyla Merzifon Mektebi’nin ve bazı kısımlarının resimleri ve talim heyetinin fotoğrafları eserimizde mevcuttur.</p>

    <p class="normal">İstanbul’daki Robert Koleji gözümüzün önünde duruyor; bu gibi okullara rakip bir okulumuzu gösterebilir miyiz?</p>

    <p class="normal">Bugün her ferd, elinden geldiği ve aklı erdiği kadar devlete yardım etmekle yükümlüdür. Devlet, üstlendiği gayet zor ve hassas derecede önemli görevleri arasında her işin detayıyla uğraşamaz. Maksadım, bulunduğumuz bu buhranlı ve nazik dönemde devletin önde gelenlerinin öngörü ve dikkatlerine pek büyük bir gerçeği, gayet önemli bir meseleyi arz etmek ve durumun sebeplerini dikkate almalarını kendilerinden temenni etmektir. Gerçeği bütün çıplaklığıyla gösterdiğimi ve açık bir dille söylediğimi belki içinde bulunduğumuz dönem adına uygun ve gerçekçi bulmayanlar olmayabilir. Ben hamdolsun Müslümanım ve Müslüman bir devletin ferdi olmakla iftihar ediyorum ve bununla beraber Müslümanca düşünürüm. Başka türlü fikirler zihnimde yer bulamaz. Hatalarım varsa iyi niyetime yorulmalıdır. “Bir işten maksat ne ise hüküm ona göredir”. Maksadım, devletime ve milletime gücüm yettiği kadar hizmet etmek ve gelecek kuşaklar için yapılması gayet zarurî olan bir işi şimdiden devletin önde gelen sorumlularının ilerigörüşlülüklerine arz etmektir. Bu kitapçık çok önemli bir gerçekten bahsediyor. O gerçeği, duruma, zamana, bölgeye ve siyasete göre aynen veya daha uygun bir biçimde uygulamak devletimizin yönetiminde bulunan şahıslar aittir. Cenab-ı Hak onları her türlü işte ve bu meselede ilahî yardımı ve doğru yolu ile şereflendirsin. Âmin.</p>
  </div>

  <div class="calibre1" id="calibre_pb_12"></div>
</body>
</html>
