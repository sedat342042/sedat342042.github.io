<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>IngilizMisyoneri</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik" id="calibre_toc_1">Misyonerlik ve Misyonerler Üzerine Birkaç Söz</h1>

    <p class="normal">Misyoner, ülke içinde ve yabancı ülkelerde Hıristiyanlığı yaymayı vazife edinmiş kişileri nitelendirmek amacıyla kullanıla gelen bir terimdir. Kilise terminolojisinde bir vazife ifa etmek gayesiyle gönderilen delegasyonu yahut daha özel anlamıyla “İncil’i Hıristiyan olmayan halklara” yaymayı ifade etmek için de misyon kelimesi kullanılmıştır<a href="../Text/IngilizMisyoneri_split_010.html#footnote-4100-1" id="footnote-4100-1-backlink">[1]</a>.</p>

    <p class="normal">Misyonerlik Hz. İsa’nın göğe kaldırılmasından sonra Havarileri tarafından Hıristiyanlığı yaymak amacıyla oluşturulmuş dinî bir yapılanmadır. Hz. İsa’nın Havarilerine söylediği rivayet edilen, “Gidiniz! Gerçeği (Kutsal Kitabı) onlara anlatınız” buyruğu misyonerliğin temel gerekçesini oluşturmuştur. Bu şekilde kurulan misyonerlik sonraki devirlerde insanları sadece Hıristiyanlığa davet etmekle yetinmemiş, belirli mezheplere yönlendirme gayesi de gütmüştür<a href="../Text/IngilizMisyoneri_split_010.html#footnote-4100-2" id="footnote-4100-2-backlink">[2]</a>.</p>

    <p class="normal">Misyonerliğin amacı Hıristiyanlığı dünyaya hakim kılmak şeklinde ifade edilmiştir. Misyonerler bu gayelerine erişebilmek için gittikleri her yerde bağlı bulundukları mezhebin kilisesini kurarak halkı bu kiliselerin etrafında toplamaya çalışmışlardır. Bu amaçla, başta Asya ve Afrika olmak üzere dünyanın değişik bölgelerinde faaliyet göstermişler, emperyalist devletlerle işbirliği içinde hareket etmişler, onlara müsait zemin hazırlamışlardır<a href="../Text/IngilizMisyoneri_split_010.html#footnote-4100-3" id="footnote-4100-3-backlink">[3]</a>. Farklı dinlere mensup büyük devletlerin birbirleriyle din uğruna yaptıkları savaşların en yoğun olduğu dönem Haçlı Seferleri’ne kadar uzanmaktadır.</p>

    <p class="normal">Haçlı Seferleri’nin başlamasında önemli pay sahibi olan Papa II. Urbanus, geniş Hıristiyan kitlelerini Müslümanlara karşı savaşmaya teşvik etmeye sadece iyi ücret vaat etmenin yeterli olmayacağını düşünmüş, bu savaşı daha da çekici bir hale sokmak için dinî hisleri de ön plana çıkarmıştır. Zira, Batı dünyası, Bizans’ın elde edeceği başarılardan ziyade, maddî bakımdan kendi çıkarlarına uygun düşecek, manevî bakımdan ise, dinî hislerini şevk ve galeyana getirecek bir çağrının uyandıracağı cazibe ile doğuya gitmek hevesine kapılabilirdi. Öyleyse Doğu’ya düzenlenecek sefer, İsa aşkına, din uğruna fedakârlık ve sevgi teması üzerine oturtulmalı, çağrı bu doğrultuda yapılmalıydı<a href="../Text/IngilizMisyoneri_split_010.html#footnote-4100-4" id="footnote-4100-4-backlink">[4]</a>. Gerçekten de Haçlı Seferleri, Papa Urba-nus’un gayelerine ulaşması noktasında önemli bir etken oldu. Haçlı Seferleri sonucunda yapılan fetihler bir anlamda Papa’nın fetihleriydi. Fetihlere kilise açısından bakıldığında, Papa’nın hakimiyet sahası muazzam bir genişliğe kavuşmuştu. Hıristiyanların yaşadığı bölgelerde bulunan cemaatler onun yüksek hakimiyetini tanımışlar, misyonerleri Habeşistan ve Çin’e kadar ulaşmışlardı<a href="../Text/IngilizMisyoneri_split_010.html#footnote-4100-5" id="footnote-4100-5-backlink">[5]</a>.</p>

    <p class="normal">“Haçlı Seferleri Dönemi” olarak adlandırılan 1096-1291 arasındaki devrenin, başından beri Haçlılara karşı mücadele veren Türkler tarafından Haçlıları Yakındoğu’dan atmalarıyla sona erince, Yakındoğu’da yayılma anlayışı Hıristiyan devletler tarafından bir ideoloji halinde yaşamaya devam etti. Bu yüzden olsa gerek XIV. yüzyıldan itibaren daha asırlarca devam edecek zihniyetin eylemi olarak, yapılan seferlere “Geç Dönem Haçlı Seferleri” adı verilmiştir. Yakındoğu’ya hakim olmak; Doğu’nun zenginliklerini ele geçirmek -ister Haçlı zihniyeti, ister başka bir sözcükle ifade olunsun- Avrupa’nın yaklaşık dokuz yüz asırdır vazgeçemediği bir tutkusu haline geldi<a href="../Text/IngilizMisyoneri_split_010.html#footnote-4100-6" id="footnote-4100-6-backlink">[6]</a>.</p>

    <p class="normal">Haçlı Seferleri döneminden itibaren başlayan misyonerlik hareketleri Türklerin Yakındoğu’ya hakim olmasıyla birlikte daha da hızlandı. Bilhassa İstanbul’un fethinden itibaren İngiltere ve Fransa gibi politik güç merkezleri, Türkleri Avrupa ve Anadolu’dan atmak için bir yandan aralarında yeni haçlı ittifakı oluştururken bir yandan da Anadolu’ya misyonerler göndermeye başlamışlardır<a href="../Text/IngilizMisyoneri_split_010.html#footnote-4100-7" id="footnote-4100-7-backlink">[7]</a>. Misyonerlik, bilhassa XIII. Louis döneminde (1601-1643), Papaz Joseph’in de etkileriyle Müslümanlara karşı yepyeni bir Haçlı metodu olarak ön plana çıkarıldı<a href="../Text/IngilizMisyoneri_split_010.html#footnote-4100-8" id="footnote-4100-8-backlink">[8]</a>. Osmanlı Devleti ile Fransa Krallığı arasında başlayan dostluğun bir sonucu olarak, bilhassa Galata’da yerleşen, Katolik mezhebine mensup Cizvitler vasıtasıyla misyonerlik faaliyetleri Osmanlı topraklarında da görülmeye başlamıştır. Galata’da Saint Benoit Kilisesi’ne yerleşen ve burada Saint Benoit Okulu’nu kuran Cizvitler, ilk olarak Müslüman halk üzerinde faaliyet göstermeye çalışmış, ancak, başarılı olamayınca Ermeniler üzerinde faaliyetlerini sürdürmüşlerdir<a href="../Text/IngilizMisyoneri_split_010.html#footnote-4100-9" id="footnote-4100-9-backlink">[9]</a>. Bu dönemden itibaren Osmanlı topraklarında yerleşmeye başlayan bu ilk misyonerler yazdıkları eserlerle daha sonraki dönemlerde aynı yolu takip edecek meslektaşlarına ön ayak olmuşlardır<a href="../Text/IngilizMisyoneri_split_010.html#footnote-4100-10" id="footnote-4100-10-backlink">[10]</a>.</p>

    <p class="normal">Misyonerler, Haçlı Seferleri sırasında Müslüman Türklere karşı alınan ağır mağlubiyet sonrasında Hıristiyan aleminin tekrar dirilişini temin etme sorumluluğunu üstlenmişlerdir. Hıristiyan dünyası misyonerler vasıtasıyla yürüttüğü “oryantalizm” politikası sayesinde Müslüman toplumlar üzerinde kendi hegemonyalarını kurmayı hedeflemiştir.</p>

    <p class="normal">Doğu Araştırmaları alanında çalışan batılı ilim adamları olan oryantalistler, nüfusunun büyük çoğunluğunu Müslüman halkın oluşturduğu bazı Asya ve Afrika ülkelerinin din, inanç, kültür ve folklor gibi bir millete vücut veren, onu diğer milletlerden ayıran, daha da önemlisi halkın gündelik hayatına, inançlarına ve düşüncelerine tesir eden faktörler üzerinde araştırmalar yapmışlardır<a href="../Text/IngilizMisyoneri_split_010.html#footnote-4100-11" id="footnote-4100-11-backlink">[11]</a>. Sözü edilen bu oryantalistlerin büyük çoğunluğunun aynı zamanda birer misyoner olmaları, teşkilatın tarihi seyri ve üstlendiği fonksiyon itibarıyla son derece önemli sonuçlar doğurmuştur.</p>

    <p class="normal">İlk defa 1815 yılında Viyana Kongresi’nde bir Rus delegesi tarafından ortaya atılan ve daha sonraki dönemlerde bazı diplomatlar tarafından da değişik anlamlarıyla benimsenen “Şark Meselesi” terimi, bu yüzyılda Osmanlı Devleti bünyesinde misyonerliği ifade etmek için de kullanılmıştır<a href="../Text/IngilizMisyoneri_split_010.html#footnote-4100-12" id="footnote-4100-12-backlink">[12]</a>. Batılı oryantalistler, artık top ve tüfek ile taarruz yerine, ekonomik, kültürel ve sanatsal yönleri kullanarak Müslüman toplumları dejenere etmeye gayret etmişlerdir<a href="../Text/IngilizMisyoneri_split_010.html#footnote-4100-13" id="footnote-4100-13-backlink">[13]</a>. Şark Meselesi’nin kukla oyuncuları ise Ermeniler ve Müslüman Araplar olmuştu<a href="../Text/IngilizMisyoneri_split_010.html#footnote-4100-14" id="footnote-4100-14-backlink">[14]</a>. Mesela, İngilizler, 1840’tan itibaren Lübnan ve Suriye bölgelerinde Müslümanlarla Hıristiyanlar arasında meydana gelen çatışmalardan faydalanarak kendi mezheplerinden olanları himaye etmek bahanesiyle olaylara müdahale etmişler, bu vesileyle nüfuzlarını kuvvetlendirmeye çalışmışlardır. İngilizler nüfuzlarını güçlendirmek amacıyla misyonerleri kullanmışlardır<a href="../Text/IngilizMisyoneri_split_010.html#footnote-4100-15" id="footnote-4100-15-backlink">[15]</a>.</p>

    <p class="normal">Bu dönemden itibaren Osmanlı ülkesinde yaşayan azınlıkların haklarını koruma bahanesiyle, dış güçler tarafından sürekli olarak devletin iç işlerine müdahale edilmiş, misyonerler siyasî propagandanın en önemli elemanları olarak görev yapmışlardır. İtalya ve Avusturya Katolikleri, İngiltere, Almanya ve Amerika Birleşik Devletleri Protestanları, Rusya ise Ortodoksları himaye bahanesiyle Osmanlı Devleti’nin iç işlerine müdahale etmeye çalışmışlar, bu müdahaleyi de çoğunlukla gönderdikleri misyonerleri vasıtasıyla gerçekleştirmişlerdir. Aslında, buradaki asıl hedefin gizli anlaşmalarla paylaşılmış Osmanlı Devleti’nin ortadan kaldırılması ve Müslüman dünya üzerine Hıristiyan hakimiyeti kurmak olduğu anlaşılmıştır. Sözü edilen bu devletler, Osmanlı ülkesindeki bu hedeflerini kolayca gerçekleştirebilmek için çok sayıda misyoner yetiştirmişlerdir<a href="../Text/IngilizMisyoneri_split_010.html#footnote-4100-16" id="footnote-4100-16-backlink">[16]</a>.</p>

    <p class="normal">XIX. yüzyılın başarından itibaren, bu devletler tarafından Osmanlı ülkesi dahilinde olan Afrika, Arabistan ve Asya kıtalarındaki topraklara çok sayıda misyonerler gönderilmiştir. Bu misyonerlerin pek çoğu, yukarıda da belirtildiği üzere, genellikle ilim adamı yahut araştırmacı kimliği ile toplumun arasına girmiş, uzun süre onlarla birlikte yaşayıp güvenlerini kazanırken, bir taraftan da bulundukları bölgeler hakkında stratejik değer taşıyan bilgileri hamileri olan ülkelere bildirmişlerdir.</p>

    <p class="normal">Misyonerlik faaliyetlerinin en etkili unsurlarından birisi azınlık okulları olmuştur. Batılı büyük devletler, Osmanlı topraklarında himayeleri altına aldıkları azınlıklar için kurmuş oldukları okullarında, etnik azınlıkları kendi taraflarına çekmeyi başarmışlardır<a href="../Text/IngilizMisyoneri_split_010.html#footnote-4100-17" id="footnote-4100-17-backlink">[17]</a>. Misyoner okullarında eğitim gören azınlıklar, bir süre sonra Osmanlı idaresine karşı ayaklanmış, bu okullarda öğretmen yahut din adamı olarak görev yapan misyonerler de bu ayaklanmaların meydana gelmesinde en önemli rolü üstlenmişlerdir. Misyonerlik gönüllülük esasına dayandığı için okulların yanı sıra, bazı dönemlerde kilise ve hastanelerin de bu amaca hizmet ettiklerine şahit olunmaktadır.</p>

    <p class="normal">Osmanlı Devleti’nin son dönemlerinde bilhassa üç misyoner okulu çok önemli üç misyonu üstlenmişti. Bunlardan birisi olan Robert Koleji’ne Bulgar ayrılıkçılığının liderleri yerleştirilmişti. Harput’taki Fırat Koleji, Ermeni ayrılıkçılığının liderlerinin yerleştirildiği okuldu. Merzifon’da kurulmuş olan Amerikan Koleji ise daha ziyade Pontus hareketinin merkezi durumundaydı<a href="../Text/IngilizMisyoneri_split_010.html#footnote-4100-18" id="footnote-4100-18-backlink">[18]</a>. Orta Doğu’da bu misyonu en iyi yerine getiren bir diğer okul ise Beyrut’taki Amerikan Üniversitesi idi. Bu okul 1866 yılında misyonerler tarafından kurulmuştu. Suriye’deki ilk Protestan Koleji olarak kurulan bu okulun etkileri bütün Arap dünyasında kısa süre içerisinde hissedildi. Bu okulda okuyan Müslüman öğrenciler hileli yollarla kendi dinlerinden uzaklaştırılmış, kendi dinlerine zıt doktrinlerle eğitilmişlerdi. Bu propaganda neticesinde, öğrenciler son sınıfa geldiklerinde kendi dinlerine karşı hararetli birer muhalif haline gelmişlerdi. Bu okuldan mezun olan öğrenciler daha sonraki dönemde Arap milliyetçiliğinin en ateşli savunucuları ve yeni oluşan Arap devletlerinin liderleri olmuşlardır<a href="../Text/IngilizMisyoneri_split_010.html#footnote-4100-19" id="footnote-4100-19-backlink">[19]</a>.</p>

    <p class="normal">Misyonerler iyi bir eğitim almanın yanı sıra, görevlendirildikleri ülkenin coğrafî, ekonomik, kültürel, siyasî durumu hakkında da bilgi sahibi olmuşlardır. Misyonerlerin hedef aldıkları bölgelere, kitlelere ve toplumlara yönelik ayrı, özel program ve metotları olduğu gibi zaman ve şartlara göre değişen metotları da olmuştur<a href="../Text/IngilizMisyoneri_split_010.html#footnote-4100-20" id="footnote-4100-20-backlink">[20]</a>. Mesela, Protestan misyonerler propaganda yaptıkları insanları değiştirmeyi, düşüncelerine, yaşam tarzlarına müdahale etmeyi düşünmüşler, kurdukları okullar ve yayınladıkları kitaplarla bu amaçlarına ulaşmaya çalışmışlardır<a href="../Text/IngilizMisyoneri_split_010.html#footnote-4100-21" id="footnote-4100-21-backlink">[21]</a>. Faaliyet gösterdikleri bölgelerde yaşayan yerli halkın dillerini, dinlerini, örf ve adetlerini en ince ayrıntısına kadar öğrenmişler ve bu konular üzerinde akademik sayılabilecek çalışmalar yapmışlardır. Bu misyonerler, Batılı devletlerin genelde Müslüman toplumlarla, özelde ise Osmanlı Devleti ile tarihsel hesaplaşmalarında baş rolü üstlenmişlerdir. Başlangıçta masum bir dinî iletişim, sosyolojik bir araştırma, bilimsel araştırma vs. gibi gerekçelerle başlayan ilişkiler yumağı, daha sonra dış güçlerin ülkenin iç işlerine müdahalesi yahut sözü edilen misyoner/din-bilim adamları tarafından stratejik bilgilerin dışa sızdırılmasıyla sonuçlandı. Devletin kuvvetli yahut zayıf yönlerinin anlaşılmasından sonra ise, siyasi müdahale kaçınılmaz bir sonuç haline geldi<a href="../Text/IngilizMisyoneri_split_010.html#footnote-4100-22" id="footnote-4100-22-backlink">[22]</a>. İşte bu nedenden ötürü olsa gerek, Atatürk, misyoner okulları için “bunlar mektep değil, memleketimizde düşmanın işgali altındaki kalelerdir” cümlesini sarf ediyordu<a href="../Text/IngilizMisyoneri_split_010.html#footnote-4100-23" id="footnote-4100-23-backlink">[23]</a>.</p>

    <p class="normal">Yukarıda sözü edilen vasıfların hemen hemen tamamına sahip misyonerlerden birisi bu eserin kahramanlarından Şeyh Abdullah Mansur idi. Abdullah Mansur, Yemen’de botanik bilimcisi olarak faaliyet gösteren, aynı zamanda da Müslüman kimliği altında, bölge halkının kendisine çok önem verdiği bir şeyh olarak güçlü bir nüfuza da sahip olmayı başaran bir misyonerdi. Üstelik o bu bölgede bulunan tek misyoner de değildi. Elinizdeki kitabın yazarı Osmanlı ordusunda görev yapan Yüzbaşı Ahmed Hamdi Bey, Yemen’de bulunduğu sıralarda, bölgede yoğun olarak çalışan misyonerler hakkında yaptığı araştırmada; Şeyh Mansur gibi misyonerlerin gerçek yüzünü ortaya çıkarmakla birlikte, görüştüğü Misyon Cemiyeti’nin önde gelen üyeleri, bölgede bilhassa İngiliz desteği ile yetişen misyonerlerin yetişme şekilleri, faaliyet sahaları, bağlantılı oldukları kimseler hakkında detaylı bilgi vermekte, misyonerlik teşkilatının işleyişini de gözler önüne sermektedirler.</p>
  </div>

  <div class="calibre1" id="calibre_pb_4"></div>
</body>
</html>
