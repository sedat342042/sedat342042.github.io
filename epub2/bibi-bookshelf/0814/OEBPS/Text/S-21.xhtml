<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>17</h3>

  <h2 id="sigil_toc_id_17">BİRE KARŞI BEŞ</h2>

  <p>Bir saat boyunca, mağaranın sonuna kadar karanlık kemerlerin altında dolanıp durdum. Bu tarafta, kaç kez bir çıkış, bir yarık, duvarda bir çatlak aramıştım. Oradan süzülüp adacığın kıyısına ulaşacaktım.</p>

  <p>Araştırmalarım boşunaydı. Şu anda, içinde bulunduğum durumda, tanımlanamaz hezeyanlar içindeyim... Sanki bu duvarlar daha kalınlaşıyorlar... Hapisanemin duvarları yavaş yavaş üzerime geliyorlar... Sanki beni ezecekler...</p>

  <p>Bu zihinsel karışıklık ne kadar sürdü?... Bilemem.</p>

  <p>O sırada, kendimi Bee-Hive tarafında buldum. O hücrenin karşısındayım; ne kafamı dinleyecek, ne uyuyacak haldeyim... Kafam karmakarışıkken uyumak... Uzun yıllar etkisini sürdürecek bir olayın sonuna gelmişken uyumak...</p>

  <p>Fakat bu sondan elime ne geçecek?... Tho-</p>

  <p>mas Roch’u zararsız hale getiremedim; öyleyse, Back-Cup’a yapılacak saldırıdan ne beklemeliyim? Thomas Roch’un silahları fırlatılmaya hazır durumda; gemiler menzile girince, hepsi batacak...</p>

  <p>Her ne olursa olsun, gecenin son saatlerini hücremin içinde geçirmeye mahkumum. Gün doğunca, gereken neyse düşüneceğim. Belki bu gece top sesleri Back-Cup kayalarını sarsacak... Roch Patlayıcısının mermileri de adacığa saldıran gemileri yıldırım hızıyla vuracak!...</p>

  <p>O anda, Bee-Hive dolaylarına son bir bakış atıyorum. Karşı tarafta bir ışık parlıyor... Bir tek ışık... Bu, laboratuvarın ışığı; gölün sularında yansıyarak titreşiyor.</p>

  <p>Yamaçlar ıssız, dalgakıranda kimse yok... Bu saatte Bee-Hive’ın boş olması gerektiği aklıma geliyor. Korsanlar savaş için siperlere gitmişler...</p>

  <p>O sırada, karşı konulamaz bir içgüdüyle sürükleniyorum. Hücreme geri dönmek yerine, duvar boyunca süzülüyorum. Dinleyerek, etrafı gözleyerek, ayak sesleri işitince herhangi bir kuytuya büzülmeye hazır halde ilerliyorum...</p>

  <p>Böylece geçit ağzına varıyorum...</p>

  <p>Yüce Tanrım!... Bu tarafta, hiç bekçi yok... Geçiş serbest...</p>

  <p>Düşünerek vakit harcamadan karanlık geçide doğru atılıyorum... El yordamıyla duvarlara tutunarak ilerliyorum... Çok geçmeden daha temiz bir hava yüzümü okşuyor, - tuzlu hava, deniz havası, beş uzun ay boyunca içime çekmediğim hava... Ciğerlerime çektiğim o can veren hava...</p>

  <p>Geçidin dış ağzı pırıl pırıl yıldızlarla dolu gökyüzüne açılıyor... Geçit tıkalı değil... Belki Back-Cup’tan çıkabilirim...</p>

  <p>Yüzükoyun yatarak, ses çıkarmadan, yavaş yavaş yerde sürünüyorum.</p>

  <p>Geçit ağzına varınca başımı çıkarıp bakıyorum...</p>

  <p>Kimse yok... Hiç kimse!</p>

  <p>Adacıkta, doğuya doğru yerde sürünerek dar bir oyuğa ulaşıyorum. Bu yandaki sığ kayalıkların yanma varılacak gibi değil; burada gözcü olmasa gerek. Bulunduğum yerden iki yüz metre ötede, kuzeybatıya doğru ilerleyen kıyı burnu var.</p>

  <p>Sonunda... Şu mağaranın dışındayım, -hâlâ özgür değilim, ama kavuşmama ramak kaldı.</p>

  <p>Burunda kımıldamadan duran birkaç gözcünün silueti seçiliyor; gölgeleri kayalarla karıştırılacak denli belirsiz.</p>

  <p>Gökyüzü berrak, soğuk kış gecesinde yoğun pırıltılar saçan yıldızlar parlıyor.</p>

  <p>Ufukta, kuzeybatıya doğru, gemilerin ışıkları bir çizgi gibi görünüyor.</p>

  <p>Doğu yönündeki beyazlıklara bakarak, sabahın yaklaşık saat beşi olduğunu kestiriyorum.</p>

  <p>-18 <i>Kasım -</i> Hava yeterince aydınlandı, Thomas Roch’un laboratuvarına yaptığım ziyareti ayrıntılarıyla kağıda dökmem lazım -bunlar, belki de kalemimden dökülen son satırlar...</p>

  <p>Yazmaya başlıyorum, saldırı sırasında meydana gelecek olaylar da defterimde yer bulacak.</p>

  <p>Denizi puslandıran nemli buğu ve hafiflik yerini esintiye bırakarak dağılmakta gecikmiyor. Nihayet gemileri seçiyorum...</p>

  <p>Sayıları beşe varan bu gemiler, en az altı mil aralıklarla sıra halinde dizilmişler, - şimdilik Roch mermilerinin menzili dışındalar.</p>

  <p>Korktuğum şeylerden biri başıma gelmedi, - bu gemilerin Bermuda Adaları’ndan geçerek Antillere ve Meksika dolaylarına doğru yola devam edeceklerinden korkuyordum... Hayır! Orada duruyorlar... Back-Cup’a saldırmak için günün ışımasını bekliyorlar...</p>

  <p>O anda, kıyıda belirli bir hareket meydana geliyor. Üç ya da dört korsan kayaların arkasından fırlıyor. Burundaki gözcüler arka tarafa geçiyor. Bütün çete, eksiksiz orada.</p>

  <p>Mağaranın içinde bir siper aramaya gerek görmemişler. Ağır güllelerin adacığı vurması için gemilerin fazla sokulamayacağını biliyorlar.</p>

  <p>Bu çetrefil arazide başım bile kuytuda kalacak şekilde siper aldım ama, yakalanma riskine girmek istemiyorum. Bu tarafa yaklaşmak akıllarına bile gelmez. Yine de bir aksilik olabilir. Mühendis Serkö ya da bir başkası hücremde olup olmadığımdan emin olmak ister ve beni oraya kapatmak gereğini duyar... Aslında, benden ne diye korkacaklar?...</p>

  <p>Saat yediyi yirmi beş geçe, Ker Karraje, Mühendis Serkö, Kaptan Spade burnun ucunda belirdiler; oradan kuzeybatı ufkunu gözlemliyorlar. Onların arkasına altı rampa yerleştirilmiş. Rampaların küçük gerdellerine patlayıcılar sürülmüş. Ateşleme aygıtı devreye girer girmez, uzun bir menzil çizerek fırlayacaklar ve çevredeki atmosferi altüst ederek tam yerinde patlayacaklar.</p>

  <p>Saat yediyi otuz beş geçiyor. - Gemilerden dumanlar çıkıyor, hareket ediyorlar ve Back-Cup patlayıcılarının menziline yaklaşıyorlar.</p>

  <p>Korkunç sevinç çığlıkları, -vahşi hayvan ulumaları desem daha doğru- işitiliyor. Bu sesleri çıkaranlar korsan sürüsü.</p>

  <p>O anda, Mühendis Serkö, Ker Karraje’nin yanından ayrılıyor; onu Kaptan Spade'la baş başa bırakıyor. Geçit ağzına doğru yöneliyor ve mağaraya giriyor. Kuşkusuz Thomas Roch’u arayacak.</p>

  <p>Gemilere patlayıcıları fırlatması için Ker Karraje emir verdiğinde, Thomas Roch benim söylediklerimi anımsayacak mı acaba?... işlediği suç bütün iğrençliğiyle gözünün önünde canlanacak mı?... İtaat etmeyi reddedecek mi?... Hayır... Bundan çok çok eminim!... Zaten neden hayale kapılayım ki?... Mucit burada, kendi evinde değil mi?... Bunu söyledi... Ona inanıyor... Evine saldıracaklar... Kendini savunuyor!</p>

  <p>Bu sırada, beş gemi adacığın burnuna doğru yavaşça yaklaşıyor. Belki gemilerdekiler Thomas Roch’un son gizini Back-Cup korsan-larına açıklamadığını düşünüyorlar, - gerçekten de benim küçük fıçıyı göl sularına fırlattığım gün henüz açıklamamıştı. Şu halde, komutanlar adacığa bir çıkarma harekatına girişmek niyetindelerse, gemileri bir millik menzil içinde riske sokarlarsa, çok geçmeden deniz yüzeyinde enkaz parçaları kalacak!...</p>

  <p>İşte Thomas Roch, yanında Mühendis Serkö. Geçitten çıkıyorlar ve ilk baştaki geminin yönüne çevrilmiş rampaya doğru yöneliyorlar.</p>

  <p>Ker Karraje ve Kaptan Spade aynı yerde onları bekliyorlar.</p>

  <p>Anladığım kadarıyla Thomas Roch sakin. Ne yapacağını biliyor, içinde biriken kinle bulanıklaşmış bu zavallı ruhu hiçbir şey durduramayacak!</p>

  <p>Parmaklarının arasında cam bir tüp parlıyor. Tüpün içine ateşleme aygıtının sıvısı doldurulmuş.</p>

  <p>O sırada, bakışları, yaklaşık beş mil ötedeki en uzak gemiye doğru çevriliyor.</p>

  <p>Orta büyüklükte bir kruvazör bu, - iki bin beş yüz tonilatodan fazla.</p>

  <p>Bayrak çekilmemiş; ama yapısından bir Fransıza pek sevimli gelmeyen bir ulusa ait olduğu anlaşılıyor.</p>

  <p>Öteki dört gemi geride kalıyorlar.</p>

  <p>Bu kruvazör adacığa karşı saldırıyı başlatmakla görevli.</p>

  <p>Madem ki korsanlar yaklaşmasına izin veriyorlar, o zaman toplarını ateşlesin ve Thomas Roch menzile girer girmez güllelerinden biri onu vursun!...</p>

  <p>Mühendis Serkö kruvazörün yaklaşmasını dikkatle izlerken, Thomas Roch rampa önünde yerini alıyor. Bu rampa patlayıcı şarj edilmiş üç mermiyle yüklü. Bunlar Turpin’nin mermileri için tasarladığı o çevresel hareketi yapmaya gerek duymadan hedefe varıyorlardı. Mermiler havada patlayan özellikleriyle uzun menzile sahip. Zaten geminin yok olması için birkaç yüz metre ötesinde patlamaları yeterli.</p>

  <p>Vakit tamam. Mühendis Serkö:</p>

  <p>“Thomas Roch!” diye haykırıyor.</p>

  <p>Parmağıyla kruvazörü gösteriyor. Kruvazör yavaş yavaş kuzeybatı burnuna yaklaşıyor ve artık beş altı mil mesafede...</p>

  <p>Thomas Roch buyurgan bir işaret yaparak rampanın önünde tek başına kalmak istediğini belirtiyor.</p>

  <p>Ker Karraje, Kaptan Spade ve ötekiler elli adım kadar geri çekiliyorlar.</p>

  <p>Böylece Thomas Roch sağ elinde tuttuğu cam tüpün ağzını açıyor, sıvıdan birkaç damlayı art arda üç mermiye döküyor. Damlalar havada patlayan maddeye karışıyorlar...</p>

  <p>Kırk beş saniye geçiyor, madde anca karışıyor, sanırım o kırk beş saniyede kalbimin durduğunu hissediyorum...</p>

  <p>Dehşet bir ıslık sesi havayı deliyor. Havada iki yüz metrelik çok uzun bir eğri çizen üç mermi kruvazörün üstünden aşıyorlar...</p>

  <p>Iskaladılar mı?... Tehlike ortadan kalktı mı?...</p>

  <p>Hayır! Mermiler, topçu komutanı Chapel’in disk çizen mermisini andıran bir Avustralya bumerangı gibi kendi etraflarında geri dönüyorlar...</p>

  <p>Ortalık bir anda, bir dinamit ya da barut fıçısı patlamışcasına sarsılıyor. Geri püskürtülen atmosferin alt katmanları Back-Cup Adacığı’nı zeminine kadar titretiyor...</p>

  <p>Etrafa bakıyorum...</p>

  <p>Kruvazör ortalıkta yok; parçalanıp ortadan yarılmış, dibe inmiş. Zalinski güllesine benzer bir etki yaratıyor ama Roch Patlayıcısının sınırsız gücü yüzünden yüz kat daha etkili.</p>

  <p>Burnun ucuna doğru atılan korsanlar bağı-rıp çağırıyorlar. Ker Karraje, Mühendis Serkö, Kaptan Spade kalakalmışlar, gözlerine inanamıyorlar!</p>

  <p>Thomas Roch’a gelince, orada, kollarını kavuşturmuş, gözleri kıvılcımlar saçıyor, yüzü ışıldıyor.</p>

  <p>Onu anlıyorum. Nefret dolu mucit bu zaferiyle öcünü aldı, bunun sonucunda kini iki katına çıktı!...</p>

  <p>Eğer öbür gemiler yaklaşırlarsa, onların da başına aynı şey gelecek. Aynı şekilde kaçınılmaz akıbete uğrayacaklar, yazgılarından kurtulamayacaklar!... İşte son umudum da onlarla birlikte yok oluyor; kaçsınlar, açık denize gitsinler, boşa gidecek bu saldırıdan vazgeçsinler!... Adacığın ortadan kaldırılmasının yolunu uluslar anlaşarak başka türlü bulsunlar!... Back-Cup’ı korsanların kaçamayacağı şekilde gemilerle abluka altına alırlar, onlar da inlerindeki vahşi hayvanlar gibi açlıktan sığınaklarında ölürler!...</p>

  <p>Fakat bilirim, savaş gemileri yok olacaklarını bilseler bile asla geri çekilmeyi istemezler. Okyanus diplerini boylasalar da birbiri ardı sıra saldırmakta duraksamayacaklar!</p>

  <p>Gerçekten de, gemiler birbirlerine sinyaller göndermeye başlıyorlar. Bir anda, ufuk, kuzeybatıdan esen rüzgarla kıvrılan daha koyu bir dumanla kararıyor ve dört gemi ilerliyor.</p>

  <p>İçlerinden biri öne geçiyor. Ağır toplarını ateşlemek için menzile girmekte acele ediyor...</p>

  <p>Ben, her şeyi göze alarak saklandığım yerden çıkıyorum... Gözlerimden ateş fışkırıyor, bakıyorum... Onu önlemem mümkün değil; ikinci bir felaketi bekliyorum...</p>

  <p>Gözle görülür biçimde yaklaşan gemi, az önceki kruvazöre eşit tonilatoda. Bandırası belli değil; hangi ulusa ait, onu çıkaramıyorum. Yeni mermiler fırlatılmadan tehlikeli menzilden çıkmak niyetinde, hızından belli. Ancak mermiler dönüp vuracak; onların yıkıcı gücünden nasıl kurtulacak?...</p>

  <p>Thomas Roch ikinci rampanın önünde. Öbür gemi gibi aynı yerden geçerken o da sulara gömülecek...</p>

  <p>Açıklardan biraz esinti gelmekle birlikte havanın sessizliğini hiçbir şey bozmuyor.</p>

  <p>Birden kruvazör güvertesinde trampet çalıyor... Borazan sesleri işitiliyor. O bakırdan sesler bana kadar geliyor...</p>

  <p>Onları tanıyorum, bu borazan seslerini...</p>

  <p>Fransızlar... Ulu Tanrım!... Bu, ülkemin gemisi, ötekilerin önüne geçmiş ve bir Fransız mucit onu yok edecek!...</p>

  <p>Hayır!... Bu, olamaz... Thomas Roch’un üzerine atılacağım... Bunun bir Fransız gemisi olduğunu ona haykıracağım... Onu tanımadı... Ama tanıyacak...</p>

  <p>O anda, Mühendis Serkö’nün bir işareti üzerine, Thomas Roch cam tüpü tutan elini kaldırıyor...</p>

  <p>O sırada, borazanlar daha titrek sesler çıkarıyorlar... Bayrağı selamlıyorlar... Rüzgarda bir bayrak dalgalanıyor... Üç renkli bayrak; mavi, beyaz ve kırmızı renkler göğün içinde ışıl ışıl seçiliyor.</p>

  <p>Ah!... Ne oluyor?... Anlıyorum!... Ulusal bayrağını görünce, Thomas Roch sanki büyüleniyor!... Bayrak yavaş yavaş havada dalgalandıkça, kolu ağır ağır sarkıyor!... Sonra geri çekiliyor... Üç renkli kumaşın kıvrımlarından saklamak istercesine eliyle gözlerini kapatıyor...</p>

  <p>Yüce Tanrım!... Bu kırılmış yürekte demek bütün yurtseverlik duyguları henüz sönmemiş; ülkesinin bayrağını görünce o yürek hâlâ çarpıyor!...</p>

  <p>Benim heyecanım ondan az değil!... Görünmeyi göze alarak, - artık ne önemi var! -kayalar boyunca yerde sürünüyorum... Oraya varıp Thomas Roch’a destek olmam ve onun zayıf düşmesini önlemem lazım!... Bedelini hayatımla ödesem de ona vatanı adına son kez ant içireceğim:</p>

  <p>“Fransız, o gemide dalgalanan üç renkli bayrak!... Fransız, yaklaşan Fransa’nın bir parçası!... Fransız, onu vururken iyice hain olmayacak mısın?...”</p>

  <p>Ama müdahale etmeme gerek yok... Thomas Roch bir zamanlar gücünü tüketen o nöbetlerden birine yakalanmış değil... Kendine söz geçirir durumda...</p>

  <p>Bayrağı karşısında gördüğü zaman, anladı... Kendini geriye attı...</p>

  <p>Onu tekrar rampanın önüne götürmek için birkaç korsan yaklaşıyor...</p>

  <p>Onları itiyor... Çırpınıyor...</p>

  <p>Ker Karraje ve Mühendis Serkö yetişiyorlar... Hızla yaklaşan gemiyi işaret ediyorlar... Mermiyi fırlatması için emrediyorlar...</p>

  <p>Thomas Roch reddediyor.</p>

  <p>Kaptan Spade, ötekiler, öfke içinde onu tehdit ediyorlar... Sövüp sayıyorlar... Vuru-</p>

  <p>yorlar... Elinden tüpü almak istiyorlar...</p>

  <p>Thomas Roch tüpü yere atıp topuğuyla eziyor...</p>

  <p>Bu durum karşısında alçaklar dehşete kapılıyorlar!... Kruvazör tehlikeli menzili aştı, onun güllelerine artık karşılık veremezler. O gülleler şimdi adacığa düşmeye başlıyorlar, kayalar parçalar halinde dağılıyor...</p>

  <p>Fakat Thomas Roch nerede?... O güllelerden biriyle mi vuruldu?... Hayır... Geçidin içine atılırken onu son kez görüyorum...</p>

  <p>Ker Karraje, Mühendis Serkö, ötekiler onun peşinden gidiyorlar. Back-Cup’ın içinde sığınacak bir yer arayacaklar...</p>

  <p>Ben... Ne pahasına olursa olsun mağaraya dönmek istemiyorum, - burada ölsem de! Son notlarımı tutacağım ve Fransız denizciler karaya çıktıkları zaman, yanlarına gideceğim...</p>
</body>
</html>
