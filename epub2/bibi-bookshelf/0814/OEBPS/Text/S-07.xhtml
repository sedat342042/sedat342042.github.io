<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>3</h3>

  <h2 id="sigil_toc_id_3">ÇİFT KAÇIRMA</h2>

  <p>Yarım saat sonra, Kont dArtigas ile Kaptan Spade, Neuze’ün sağ kıyısıyla Healthful-House Hastanesi’ni ayıran, kenarına yaşlı gürgen ağaçları sıralanmış yolu izliyorlardı, ikisi de başhekimin yanından ayrılmıştı, - başhekim onların ziyaretinden çok onur duyduğunu söylemiş, onlar da misafirperverliklerinden dolayı teşekkürlerini bildirmişlerdi. Hastane personeline dağıtılan yüz dolar, Kont dArtigas’nın cömert eğilimlerine tanıklık ediyordu. Yüksek konumun ölçüsü cömertlikse, hiç şüphesiz çok yüksek konumda bir yabancıydı bu.</p>

  <p>Kont dArtigas ile Kaptan Spade tepenin yarısını Healthful-House’a kapatan parmaklıklı kapıdan çıktılar, ana duvarın çevresini dolandılar. Duvarın yüksekliği, onu her türlü aşma girişimine karşı meydan okuyordu. Kont düşünceliydi; arkadaşı her zamanki gibi onun lafı açmasını bekliyordu.</p>

  <p>Kont d’Artigas yolda durup arka tarafında 17 no’lu pavyonun bulunduğu duvarın tepeliğini göz kararıyla ölçtüğü anda lafı açtı:</p>

  <p>‘Terlerin kesin bilgisini edinecek kadar zamanın var mı?...” diye sordu.</p>

  <p>Kaptan Spade yabancının kullandığı “kesin” sözcüğünün üzerinde durarak cevap verdi:</p>

  <p>- Kesin, mösyö kont.</p>

  <p>- Gözünden hiçbir şey kaçmadı mı?</p>

  <p>- Bilinmesinde yarar olan şeylerin dışında hiçbir şey. Bu duvarın arkasındaki konumuna göre pavyona kolayca ulaşılabilir ve projenizde ısrar ediyorsanız...</p>

  <p>- Ediyorum, Spade.</p>

  <p>- Thomas Roch’un zihinsel rahatsızlığına rağmen mi?...</p>

  <p>- Ona rağmen ve onu kaçırmayı başarırsak...</p>

  <p>- O, benim işim. Karanlık basınca Healthful-House'ın parkına girerim, sonra kimseye görünmeden pavyonun çevre duvarının içine...</p>

  <p>- Girişteki parmaklıklı kapıdan mı?...</p>

  <p>- Hayır... bu taraftan.</p>

  <p>- Ama bu tarafta duvar var, onu aştıktan sonra yeniden Thomas Roch’la birlikte nasıl aşağı ineceksin? O deli bağırmaya başlarsa... Direnerek karşı çıkarsa... Bekçisi alarm verirse...</p>

  <p>- Endişelenmeyin... Sadece şu kapıdan girip çıkacağız.”</p>

  <p>Kaptan Spade birkaç adım ötedeki dar kapıyı gösteriyordu. Ana duvarın ortasında bulunan kapıyı Neuze kıyılarında servise çağırıldıkları zaman her halde hastane personeli kullanıyordu.</p>

  <p>Kaptan Spade:</p>

  <p>“Bu taraftan parka gireriz, dedi. Hem de merdiven kullanmaya gerek kalmadan.</p>

  <p>- O kapı kapalı...</p>

  <p>- Açılacak.</p>

  <p>- İç taraftan sürgüsü yok mu?</p>

  <p>- Parkın aşağısında dolanırken sürgüyü çektim. Başhekim hiçbir şey görmedi...</p>

  <p>Kont d’Artigas kapıya yaklaştı ve:</p>

  <p>“Onu nasıl açacaksın? diye sordu.</p>

  <p>Kaptan Spade:</p>

  <p>- İşte anahtar, dedi.</p>

  <p>Sürgüyü yuvasından çektikten sonra kilidin üzerinden aldığı anahtarı gösterdi.</p>

  <p>Kont d’Artigas:</p>

  <p>“Bundan âlâsı olmaz Spade,” dedi, “büyük olasılıkla kaçırma eylemi çok zorluk çıkarmayacak. Yelkenliye dönelim. Saat sekize doğru, karanlık bastığı zaman, filikalardan biri beş adamla birlikte seni karaya çıkaracak...”</p>

  <p>Kaptan Spade:</p>

  <p>- Evet... beş adam, diye cevap verdi. Bekçi uyanırsa, onun icabına bakmak için beş kişi yeterli olacak...</p>

  <p>Kont d’Artigas:</p>

  <p>- Onun icabına bakmak... diye yineledi. Öyle olsun, eğer kesinlikle gerekiyorsa... Ama o Gaydon’u ele geçirip Ebba’ya götürmek daha önemli. Belki de Thomas Roch’un gizinin bir bölümünü ele geçirmiştir, kimbilir?...</p>

  <p>- Bu, doğru.</p>

  <p>- Üstelik Thomas Roch ona alıştı ve alışkanlıklarını hiç değiştirmediğini sezdim.</p>

  <p>Bu cevapla birlikte Kont d’Artigas'nın yüzünde oldukça anlamlı bir gülümseme belirdi; bunun üzerine Kaptan Spade Healthful-House bekçisinin oynadığı rolün öneminden emin olmuştu.</p>

  <p>Bu iki kişiyi birden kaçırma planı böylece belirlenmiş oldu. Başarı şansı yüzde yüz gibi görünüyordu.</p>

  <p>Yeter ki günün geri kalan iki saatinde, park kapısında anahtarın bulunmadığının ve sürgünün çekildiğinin farkına varılmasındı. Kaptan Spade ve adamlarının Healthful-House parkının içine girmeleri böylece güvence altına alınmış olacaktı.</p>

  <p>Zaten özel olarak gözetim altında tutulan Thomas Roch dışında hastanedeki diğer hastalar için hiçbir önlem alınmadığını da belirtmek gerekir. Onlar parkın üst bölümünde bulunan özel odalarda ya da pavyonlarda kalıyorlardı. Thomas Roch ve bekçisi Gaydon kimse fark etmeden ele geçirilecek, ciddi bir direniş gösteremeden, hattâ yardım isteyemeden Artigas için Kaptan Spade’ın yapacağı kaçırma eylemenin kurbanı olacaklardı. Bu neredeyse kesinleşmişti.</p>

  <p>Böylelikle, yabancıyla arkadaşı <i>Ebba'nın</i> kayıklarından birinin onları beklediği küçük bir koya doğru yöneldiler. Yelkenli kıyıdan üç yüz yetmiş metre açıkta demir atmıştı, yelkenleri sarımtrak mahfazaları içine sıkıştırılmış, serenleri gezi yatlarında olduğu gibi düzenli biçimde karge edilmişti. Direk tepeliklerinin üzerinde hiçbir bayrak görünmüyordu. Yalnız ana direk tepesinden kırmızı, küçük bir flama sarkıyordu; durgunlaşmaya başlayan flamayı doğu rüzgarı biraz olsun dalgalandırıyordu.</p>

  <p>Kont d’Artigas ve Kaptan Spade kayığa bindiler. Birkaç dakikada, dört kürek çekişte yelkenliye yanaşarak yanlamasına sarkan merdivenden tırmandılar.</p>

  <p>Kont d’Artigas hemen kıç taraftaki kamarasına girdi. O sırada, Kaptan Spade son emirlerini vermek üzere pruva tarafmdaydı.</p>

  <p>Kasaranın yanına gelince, sancak tarafındaki küpeştenin üzerinden eğildi ve birkaç kulaç ötede suyun üstünde duran bir nesneyi bakışlarıyla aradı.</p>

  <p>Bu, küçük boy bir şamandıraydı; Neuze’ün kıyısında denizin çekilmesiyle meydana gelen çalkantının içinde hafif hafif titriyordu.</p>

  <p>Hava yavaş yavaş kararıyordu. New-Berne'ın belirsiz silueti dolambaçlı ırmağın sol kıyısında yok olmaya başlamıştı. Evlerin karanlık gölgeleri, batıdaki bulutların ufukta oluşturduğu uzun ateşten bir çizginin içinde hâlâ görünüyordu. Karşı tarafta, gökyüzü birkaç kalın bulutla örtülmüştü. Ancak yağmur olasılığı görünmüyordu; korkacak bir şey yoktu, çünkü bu bulutlar havanın yüksek katmanlarında tutunmuşlardı.</p>

  <p>Saat yediye doğru, New-Berne’in ilk ışıkları evlerde parıldadılar; o sırada, aşağı semtlerin ışıkları da uzun zikzaklar halinde yansıyor, kıyıların altlarında hayal meyal titreşiyorlardı. Zira rüzgar geceyle birlikte hafiflemişti. Balıkçı teknelerinden birkaçı gerilmiş yelkenlerine son bir esinti arayarak, ötekiler uzaklara ritmik ve sert darbelerini yayan kürekleriyle hareket ederek ağır ağır limanın küçük koylarına dönüyorlardı, iki buharlı gemi siyahımsı dumanlar çıkaran çift bacalarından kıvılcımlar saçarak geçti. Çarkları bir deniz canavarı gibi inleyerek yükselip alçalıyor, güçlü çark kanatları suları dövüyordu.</p>

  <p>Saat sekizde, Kont d’Artigas yelkenlinin güvertesinde yeniden göründü; yanında elli yaşlarında biri vardı. Ona şöyle dedi:</p>

  <p>“Vakit tamam, Serkö...</p>

  <p>Serkö:</p>

  <p>- Spade’a haber vereyim, diye cevap verdi.”</p>

  <p>Kaptan onların yanına geldi. Kont d’Artigas:</p>

  <p>“Harekete geçmek için hazır ol, dedi.</p>

  <p>- Hazırız.</p>

  <p>- Healthful-House’da hiç kimse bir şeyin farkına varmayacak ve Thomas Roch’la bekçisinin <i>Ebba</i>'ya götürüldüğünden kimse kuşkulanmayacak...</p>

  <p>Serkö ekledi:</p>

  <p>- Zaten aramaya gelirlerse, bulunamayacaklar.”</p>

  <p>Sonra keyifle gülerek omuzlarını silkti.</p>

  <p>Kont d’Artigas:</p>

  <p>“Yine de hiç kuşku uyandırmamak en doğrusu” diye karşılık verdi.</p>

  <p>Filika hazırlandı. Kaptan Spade'la beş adamı yerlerini aldılar, içlerinden dördü küreklere sarıldılar. Beşinci adam, filikayı kollayacak olan tayfabaşı Effrondat Kaptan Spade’m yanına, dümen yekesine geçti.</p>

  <p>Serkö gülümseyerek haykırdı:</p>

  <p>“İyi şanslar Spade. Bir âşığın sevgilisini kaçırması gibi işini sessiz sedasız gör...”</p>

  <p>- Evet... ama şu Gaydon olmasa...</p>

  <p>Kont d’Artigas:</p>

  <p>- Roch da Gaydon da bize lazım, dedi.</p>

  <p>Kaptan Spade:</p>

  <p>- Anlaşıldı! diye karşılık verdi.</p>

  <p>Filika uzaklaştı. Karanlıkta gözden kaybolana dek tayfalar onu izlediler.</p>

  <p>Onların dönüşünü beklerken <i>Ebba</i>'nın hiçbir yol hazırlığı yapmadığını da belirtmek gerekir. Her halde kaçırmadan sonra New-Berne’den ayrılmayı düşünmüyordu. Kaldı ki açık denize nasıl açılacaktı? Yaprak kımıldamıyordu ve yarım saat önce rüzgarla çıkan dalga, Neuze’ün yukarısında, yüzlerce mil uzakta kendini anca belli ediyordu. Nitekim yelkenli demir almaya gerek görmemişti.</p>

  <p>Irmağın yamacından üç yüz yetmiş metre öteye demirlemiş olan <i>Ebba</i> karaya daha fazla yaklaşabilir ve hâlâ on beş yirmi ayak derinlik bulabilirdi. Filika yelkenliye yanaştığı zaman bu işlem filikanın güverteye çekilmesini kolaylaştıracaktı. Ancak bu manevra başlatılmamıştı çünkü Kont d’Artigas'nın bu emri vermemesinin nedenleri vardı.</p>

  <p>Filika hiç belli olmadan süzüldü ve mesafe birkaç dakikada aşıldı.</p>

  <p>Kıyı da büyük gürgen ağaçlarının altına gizlenen ve Healthful-House parkına kadar uzanan yol da ıssızdı.</p>

  <p>Irmağın yamacına fırlatılan çapa sağlam şekilde tutundu. Kaptan Spade'la dört tayfa, tayfabaşını filikada bırakarak karaya çıktılar. Ve karanlık ağaç kümelerinin içinde gözden kayboldular.</p>

  <p>Park duvarına ulaşınca, Kaptan Spade durdu ve adamları kapının iki yanına dizildiler.</p>

  <p>Kaptan Spade önceden önlemini alıp anahtarı ele geçirdiğinden, yapacağı iş anahtarı kilide sokup kapıyı itmekten ibaretti. Yeter ki hastane hizmetkarlarından biri kapının her zamanki gibi sürgülü olmadığını fark etmemiş ve içerden sürgülememiş olsundu.</p>

  <p>Aksi halde, duvarı aşarak sorun çözülse bile kaçırma eylemi oldukça zorlaşacaktı.</p>

  <p>İlk önce, Kaptan Spade kapı kanadına kulağını dayadı.</p>

  <p>17 no’lu pavyonun etrafında kimse dolaşmıyor, parkta hiçbir ayak sesi duyulmuyordu. Yolda sıralanan gürgen ağaçlarında yaprak kımıldamıyordu. Her yanda, dümdüz çimenliğin kımıltısız karanlığında boğulan bir sessizlik vardı.</p>

  <p>Kaptan Spade cebinden anahtarı çıkarıp kilidin içine kaydırdı. Kilit dili oynadı, hafif bir itişle kapı içeriye doğru açıldı.</p>

  <p>Healthful-House’ı ziyaret ettiklerinden beri her şey yerli yerinde duruyordu.</p>

  <p>Pavyonun etrafında kimsenin olmadığından emin olduktan sonra, Kaptan Spade içeri girdi. Tayfalar da onu izlediler.</p>

  <p>Kaptanla tayfaların hızla parkın dışına kaçmalarını sağlamak için kapı aralık bırakılmıştı.</p>

  <p>Yüksek ağaçlarla gölgelenen bu kısım öyle karanlıktı ki pencerelerden birinden canlı bir ışık yansımasaydı pavyonu seçmek zor olurdu.</p>

  <p>Hiç kuşkusuz, bu pencere, Thomas Roch ve bekçi Gaydon’un oturdukları odanın penceresiydi. Bekçi Gaydon gözetimine emanet edilen hastanın yanından gece gündüz ayrılmıyordu. Nitekim Kaptan Spade onu da hastanın yanında bulacağından emindi.</p>

  <p>Dört adamıyla kaptan ihtiyatla ilerlediler; kendilerini ele verecek herhangi bir gürültü çıkarmamak için bir taşa çarpmamaya, bir dalı ezmemeye dikkat ediyorlardı. Sonunda yanda bulunan kapıya ulaşacak şekilde pavyonun yanına sokuldular. Kapının yanındaki pencere perdesinden ışık sızıyordu.</p>

  <p>Ama kapı kilidiyse, Thomas Roch’un odasına nasıl gireceklerdi? Kaptan Spade bu soruyu kendine sormak zorunda kaldı. Elinde kapıyı açacak bir anahtar olmadığına göre, pencere camını kırıp espanyoleti bir anda yerinden oynatarak odanın içine atılacaklar ve aniden Gaydon’un üzerine saldırarak yardım çağırmasını önlemek için etkisiz hale getirmek zorunda kalacaklardı. Gerçekten de başka çözüm yolu olabilir miydi?...</p>

  <p>Bununla birlikte, bu kuvvet gösterisi bazı tehlikeler doğuracaktı. Genelde şiddet göstermekten çok kurnazlıkla iş görmesini bilen bir adam olan Kaptan Spade bunun kesinlikle farkındaydı. Ancak seçim yapma şansı yoktu. Zaten önemli olan Thomas Roch’u kaçırmaktı ancak Kont d’Artigas'nın isteği doğrultusunda Gaydon fazladan bir iş olmasına karşın her ne pahasına olursa olsun başarmak gerekiyordu.</p>

  <p>Pencerenin altına gelince, Kaptan Spade ayaklarının üzerinde dikildi, perde aralığından odanın içini boydan boya gözden geçirdi.</p>

  <p>Gaydon orada, Thomas Roch’un yanındaydı. Kont d’Artigas'nın oradan ayrılışından beri hastanın nöbeti hâlâ son bulmamıştı. Bu durum üçüncü bir kişinin verdiği bilgiler doğrultusunda bekçinin hastaya uyguladığı özel bir bakım gerektiriyordu.</p>

  <p>Bu kişi, Healthful-House hekimlerinden biriydi. Başhekim onu hemen 17 no’lu pavyona göndermişti.</p>

  <p>Hekimin orada bulunması, besbelli durumu karıştırabilir, kaçırma eylemini zora sokabilirdi.</p>

  <p>Thomas Roch giyinik halde bir şezlonga uzanmıştı. O anda, oldukça sakin görünüyordu. Nöbet yavaş yavaş yatışmış, ardından birkaç saat süren durgunluk ve uyuşukluk anları gelmişti.</p>

  <p>Kaptan Spade pencerenin önünde ayakları üstüne dikildiği anda, hekim gitmeye hazırlanıyordu. Kulak kabartarak gecenin olaysız geçeceğini ve ikinci kez müdahale etmesine gerek kalmadığını Gaydon’a söylerken işitti.</p>

  <p>Bunları söyledikten sonra, hekim kapıya doğru yöneldi. Kapı, bilindiği üzere Kaptan Spade'la adamlarının beklediği pencerenin yanındaydı. Pavyonun bitişiğindeki ağaç kümelerinin arkasına büzülüp gizlenmeseydiler sadece hekim değil, dışarıya kadar ona eşlik eden Gaydon da onları fark edecekti.</p>

  <p>İkisi kapının önündeki merdivene çıkmadan önce, Kaptan Spade bir işaret yaptı ve tayfalar dağıldılar, kendisi de duvarın dibine çöktü.</p>

  <p>Bereket versin ki lamba odanın içinde kalmıştı. Onları ele verecek hiçbir aydınlık yoktu.</p>

  <p>Gaydon’dan izin isteyip ayrılmak üzereyken hekim ilk basamakta durarak:</p>

  <p>“Hastamızın geçirdiği en büyük nöbetlerden biriydi bu!...” dedi. “Bu cinsten iki üç nöbet daha geçirirse, aklının geri kalan kısmını da yitirir!”</p>

  <p>Gaydon:</p>

  <p>- Peki niçin başhekim her ziyaretçinin pavyona girişini yasak etmiyor?... Kont d’Artigas adında birinin Thomas Roch’a söylediği şeyler yüzünden hastamızı o halde buldunuz.”</p>

  <p>Hekim:</p>

  <p>- Bu konuda başhekimin dikkatini çekerim dedi.</p>

  <p>Ardından merdiven basamaklarını indi, pavyon kapısını aralık bırakan Gaydon da ağaçlıklı yolun sonuna kadar ona eşlik etti.</p>

  <p>ikisi yirmi metre kadar uzaklaşır uzaklaşmaz, Kaptan Spade ayağa kalktı ve tayfalar onun yanına geldiler.</p>

  <p>Fırsattan yararlanarak, içeri girip o sırada yarı uykuya dalmış Thomas Roch’u ele geçirmek sonra da Gaydon’u yakalamak için onun dönüşünü mü beklemek gerekirdi?...</p>

  <p>Ancak bekçi Thomas Roch’un kaybolduğunu görür görmez, onu aramaya koyulacak, bağırıp çağırarak herkesi uyandıracaktı... Hekim de hemen geri dönecekti... Bütün Healthful-House personeli ayağa kalkacaktı... Kapıya ulaşıp onu aşmak, ardından da kapamak için Kaptan Spade fırsat bulamayacaktı...</p>

  <p>Üstelik bunları düşünecek kadar bile vakit yoktu. Kumda duyulan ayak sesleri Gaydon’un pavyona doğru döndüğünün habercisiydi. En doğrusu onun üstüne atılarak yardım istemesine fırsat bulamadan etkisiz hale getirmekti. Dört hattâ beş kişi onun direncini kolayca kırabilir ve parkın dışına sürükleyebilirdi. Thomas Roch’un kaçırılması ise hiçbir zorluk çıkarmayacaktı çünkü bu zavallı bunak kendisini neden götürdüklerinin farkında bile olmayacaktı.</p>

  <p>Bu sırada Gaydon ağaç kümelerinden çıkmış, kapı önündeki merdivene yönelmişti. Fakat ilk basamağa adımını attığı anda, dört tayfa üzerine çullandılar, bağırmasına fırsat vermeden yere serdiler, ağzını mendille kapattılar, gözlerine bir bant yapıştırdılar. Kollarını ve bacaklarını öyle sıkı bağladılar ki hareketsiz bir cisim haline dönüştü.</p>

  <p>Adamlardan ikisi onun yanında kalırken Kaptan Spade’la ötekiler odanın içine daldılar.</p>

  <p>Kaptanın düşündüğü gibi Thomas Roch öyle bir uyuşukluk içindeydi ki çıkan gürültüye bile tepki göstermedi. Şezlonga uzanmış, gözleri kapalıydı, öyle soluk alıyordu ki sanki bir ölüydü. Onu ne bağlamaya ne de ağzını tıkamaya gerek vardı. Tayfabaşının beklediği filikanın yanına kadar taşımak için adamlardan birinin ayaklarından, ötekinin kollarından kavraması yeterliydi. Bu işi de bir çırpıda hallettiler.</p>

  <p>Odadan en son Kaptan Spade ayrıldı. Lambayı söndürüp dikkatle kapıyı örtmüştü. Bu şekilde, ancak ertesi gün, sabahın ilk saatlerinde kaçırma olayının farkına varacaklardı.</p>

  <p>Aynı işlem hiç zorlanmadan Gaydon’un taşınması için de gerçekleştirildi, iki adam onu kaldırıp ağaç kümelerinin arasından inerek ana duvara ulaştılar.</p>

  <p>Parkın bu bölümü hâlâ ıssız, zifiri karanlıktı. Tepenin arka tarafında, parkın üst bölümündeki yapıların ışıkları ve Healthful-House’ın öteki pavyonları bile görünmüyordu.</p>

  <p>Kapının önüne gelince, Kaptanın onu kendine doğru çekmesi yetti.</p>

  <p>ilkin bekçiyi taşıyan iki adam kapıdan çıktılar. Sonra iki diğer adamın kollarında taşınan Thomas Roch çıktı. Sonra da Kaptan Spade çıkarak arkasından anahtarla kapıyı kilitledi. <i>Ebba'</i>ya yanaşır yanaşmaz anahtarı Neuze’ün sularına fırlatmayı kafasına koymuştu.</p>

  <p>Yol üzerinde, ırmağın kıyısında kimsecikler yoktu.</p>

  <p>Yirmi adım sonra, tayfabaşı Effrondat ile karşılaştılar. Bir çalılığın dibine oturmuş, onları bekliyordu.</p>

  <p>Thomas Roch ve Gaydon filikanın arkasına yerleştirildi. Kaptan Spade'la tayfalar da onların yanında yerlerini aldılar.</p>

  <p>Kaptan Spade baştayfaya emir verdi:</p>

  <p>“Çapayı çek, çabuk ol.”</p>

  <p>Baştayfa emri yerine getirdi, sonra ırmağın kıyısından atlayarak filikaya en son o bindi.</p>

  <p>Dört kürek birden suya girip çıktılar, filika yelkenliye doğru yöneldi. Mizana direğindeki ışık onun hâlâ demirli kaldığını gösteriyordu ve yirmi dakika önce çıkan dalgaya karşı çapasını sağlamlaştırmıştı.</p>

  <p>İki dakika sonra, filika <i>Ebba'</i>yla yan yana gelmişti.</p>

  <p>- Tamam mı Spade?... diye sordu.</p>

  <p>- Tamam.</p>

  <p>- İkisi de?...</p>

  <p>- İkisi de... Bekçi ve hasta!...</p>

  <p>- Healthful-House’da kimse kuşkulanmadı mı?...</p>

  <p>- Hiç kimse.</p>

  <p>Gözleri ve kulakları bağlı olan Gaydon’un Kaptan Spade'la Kont d’Artigas'nın seslerini tanıyabilmesi pek olası görünmüyordu.</p>

  <p>Bununla birlikte, ne Thomas Roch, ne de bekçinin hemen gemi güvertesine çekilmedik-</p>

  <p>Terini belirtmekte yara var. Gemi gövdesi boyunca sürtünmeler oldu. Bir yarım saat geçtikten sonra, bütün soğukkanlılığını koruyan Gaydon yukarı doğru kaldırılıp ambarın dibine indirildiğini hissetti.</p>

  <p>Kaçırma eylemi tamamlanmıştı. Geriye bir tek <i>Ebba'nın</i> açık denize açılması kalmıştı. Bunun için haliçten çıkıp Pamplico-Sound’dan geçmesi gerekiyordu. Buna karşın güvertede yola çıkma hazırlıklarının yapıldığına dair hiçbir hareket yoktu.</p>

  <p>Gece vakti çift kaçırma eylemini gerçekleştirdikten sonra, aynı yerde kalmak tehlikeli olmayacak mıydı? Kont d’Artigas ele geçmemeleri için esirlerini iyice saklamış mıydı? Healthful-House'ın yakınında bulunan <i>Ebba</i> kuşku uyandırıp da New-Berne polisi arama yapmaya gelirse, ne olacaktı?...</p>

  <p>Her ne olursa olsun, filikanın dönüşünden bir saat sonra -ön tarafta dört saatlik nöbet başında olan adamlar dışında- bütün mürettebat, kamarasına çekilen Kont d’Artigas, Serkö, Kaptan Spade herkes uyuyor, sakin Neuze halicinde gemi kımıl tısız duruyordu.</p>
</body>
</html>
