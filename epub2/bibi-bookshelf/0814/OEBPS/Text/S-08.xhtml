<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>4</h3>

  <h2 id="sigil_toc_id_4">EBBA YELKENLİSİ</h2>

  <p>Ancak ertesi gün, <i>Ebba</i> hiç telaş göstermeden hazırlıklarına başladı. Güverte yıkanmış, baştayfa Effrondat'nın yönetiminde mürettebat yelkenleri mahfazalarından sıyırmış, küçük halatları gevşetmiş, yelken iplerini germiş, filikaları yukarı kaldırmıştı. Bütün bu hazırlıklar New-Berne rıhtımından görülmüştü.</p>

  <p>Sabah saat sekizde, Kont d’Artigas hâlâ görünürde yoktu. Arkadaşı Mühendis Serkö -gemide herkes onu böyle çağırıyordu- hâlâ kamarasından çıkmamıştı. Kaptan Spade’a gelince, tayfalara hemen yola çıkılacağını belli eden çeşitli emirler veriyordu.</p>

  <p><i>Ebba</i>, Kuzey Amerika ve Birleşik Krallık’ta düzenlenen yarışların hiçbirine katılmamakla beraber yarış için titizlikle tasarlanmış bir yattı. Yüksek direk takımı, yelken takımının düzeni, serenlerinin çapraz biçimi, yelken açtığı zaman bile kendisine büyük denge güvencesi veren su içi derinliği, ön tarafa doğru sivrilen kıç tarafta incelen biçimleri, hayranlık uyandırıcı şekilde çizilmiş su seviye çizgileriyle çok kötü havalarda dahi deniz yolculuğuna elverişli çok hızlı bir gemi olduğunu kanıtlıyordu.</p>

  <p>Gerçekten de, kuvvetli rüzgarda, rüzgarın estiği yönde giderken, <i>Ebba</i> Yelkenlisi hiç zorlanmadan saatte on iki mil yapabiliyordu.</p>

  <p>Yelkenlilerin her zaman hava değişiliklerine bağımlı oldukları bir gerçektir. Rüzgar kesildiği zaman, yol alamaz duruma gelip buna boyun eğmek zorunda kalırlar. Nitekim buharlı yatlara oranla gemicilik teknikleri bakımından üstün özelliklere sahip olmalarına karşın, buhar gücünün o teknelere sağladığı yol güvencelerine hiçbir zaman sahip olamazlar.</p>

  <p>Öyle görünüyor ki her yönden karşılaştırıldığında, üstünlük yelkenle pervanenin avantajlarını bir arada bulunduran gemide bulunuyor. Ama her halde Kont d’Artigas böyle düşünmüyor olacak ki deniz yolculuklarında, Atlantik sınırlarını aşarken bile yelkenliyle yetiniyordu.</p>

  <p>O sabah, rüzgar batıdan hafifçe esiyordu. Bu durum <i>Ebba'nın</i> işi kolaylaşmıştı; ilkin Neuze halicinden hiç zorlanmadan çıkacak, sonra Pamplico-Sound’ı geçerek iç denizle açık deniz arasında irtibatı sağlayan boğazı aşacaktı.</p>

  <p>İki saat sonra, <i>Ebba</i> hâlâ çapasına bağlı olarak sallanıyordu. Denizin alçalmasıyla birlikte çapa zinciri kasılmaya başlamıştı. Deniz çekilmesinden sakınmak için gemi burnunu Neuze’ün ağzına çevirmişti. Önceki gün, iskele tarafında yüzen küçük şamandıra, gece vakti çekilmiş olsa gerekti, çünkü akıntının neden olduğu çalkantılı seslerin arasında artık seçilmiyordu.</p>

  <p>Ansızın, bir mil öteden bir top sesi yankılandı. Kıyı bataryalarından hafif bir duman yükseldi. Açık denizin kıyısında, uzun adalar zincirine mevzilenmiş toplardan yapılan birkaç atışla karşılık verildi.</p>

  <p>O anda, Kont d’Artigas ile Mühendis Serkö güvertede göründüler.</p>

  <p>Kaptan Spade onların yanına geldi.</p>

  <p>- Bir top sesi... dedi.</p>

  <p>Mühendis Serkö yavaşça omuz silkerek:</p>

  <p>- Bunu bekliyorduk, dedi.</p>

  <p>Kaptan Spade:</p>

  <p>- Bu, kaçırma eylemimizin Healthful-Ho-use’da anlaşıldığını gösteriyor, diye ekledi.</p>

  <p>Mühendis Serkö:</p>

  <p>- Kesinlikle, dedi. Bu top sesleri yolların kesilmesi için emir verildiği anlamına geliyor.</p>

  <p>Kont d’Artigas sakin bir sesle:</p>

  <p>- Bu neden bizi ilgilendirsin ki?... dedi.</p>

  <p>Mühendis Serkö: .</p>

  <p>- Hiç ilgilendirmez,” diye karşılık verdi.</p>

  <p>Kaptan Spade, Thomas Roch’la bekçisinin ortadan kaybolmasının Healthful-House personeli tarafından anlaşıldığını söylerken haklıydı.</p>

  <p>Gerçekten, gün doğduktan sonra, hekim 17 no’lu pavyona her zamanki ziyaretini yaptığında odayı boş bulmuştu. Hemen haberdar edilen başhekim içerde aramalar yaptırmıştı. Araştırmadan çıkan sonuca göre, tepenin yamacı boyunca uzanan ana duvar kapısının kilitli olması gerekirken, anahtar kilidin üzerinde yoktu, üstelik sürgü yerinden oynatılmıştı.</p>

  <p>Şüphesiz kaçırma eylemi gece vakti bu kapıdan gerçekleştirilmişti. Bunu kim yapmıştı?... Bu konuda, ne herhangi bir tahminde bulunmak, ne de herhangi birinden kuşkulanmak mümkündü. Olayın bilinen yanı şöyle gelişmişti: Önceki gün, akşam saat yedi buçuğa doğru, hastane hekimlerinden biri şiddetli bir nöbete yakalanan Thomas Roch’u muayeneye gelmişti. Onu muayene ettikten ve hastayı eylemlerinin bilincinde olmayacak bir halde bıraktıktan sonra pavyondan ayrılmıştı. Bekçi Gaydon ağaçlıklı yolun sonuna kadar ona eşlik etmişti.</p>

  <p>Ondan sonra ne olmuştu?... Kimse bir şey bilmiyordu.</p>

  <p>iki kişinin birden kaçırılma haberi telgrafla New-Berne’e oradan da Raleigh’e bildirildi. Bu haberin karşılığında Kuzey Karolina valisi hemen gönderdiği resmi yazıyla Pamplico-Sound’dan hiçbir geminin baştan aşağı aranmadan serbest bırakılmamasını emrediyordu. Başka bir resmî telgraf, bu emirlerin yerine getirilmesi için karakol kruvazörü <i>Falcon’u</i> görevlendiriyordu. Aynı zamanda, civardaki köy ve kentleri gözetim altına alan ciddi emirler verilmişti.</p>

  <p>Nitekim bu kararın ardından, Kont d’Artigas halicin iki mil doğusunda bulunan Faî-<span style="font-style:italic;font-variant:small-caps;">covl</span> un hareket hazırlıklarına başladığını gördü. Şu halde, harekete hazır oluncaya kadar gereken zaman aralığında, yelkenli izlendiğinden hiç korkmadan en az bir saat yol alabilirdi.</p>

  <p>Kaptan Spade:</p>

  <p>“Demir alalım mı?...” diye sordu.</p>

  <p>Kont d’Artigas:</p>

  <p>- Evet, rüzgar elverişli, ama hiçbir telaş belirtisi göstermeyin, diye cevap verdi.</p>

  <p>Mühendis Serkö:</p>

  <p>- Bu doğru, diye ekledi, Pamplico-Sound’dan geçişler şu anda denetleniyor olmalı ve hem meraklı, hem saygısız bir subayın ziyaretinden kurtulmadan hiçbir gemi açık denize çıkamayacak...</p>

  <p>Kont d’Artigas:</p>

  <p>- Yine de hareket için hazırlanalım. Diye emir verdi. Kruvazörün subayları ya da gümrük polisleri arama yapmak için <i>Ebba</i>'nın güvertesine çıktıkları zaman ambargo kalkmış olacak ve ona serbest geçiş izni vermezlerse çok şaşıracağım...</p>

  <p>Mühendis Serkö cümlesini uzun bir gülüşle bitirerek:</p>

  <p>- Hem de bin bir kez özür dileyerek, bin bir kez iyi yolculuklar ve tez dönüşler dileyerek! diye karşılık verdi.</p>

  <p>Haber New-Berne’e ulaştığı zaman, yetkililer ilkin Thomas Roch’la bekçisinin kaçtığını mı yoksa kaçırıldığını mı anlamaya çalıştılar. Gaydon’un parmağı olmadan kaçamayacaklarını anlayınca bu fikirden vazgeçtiler. Başhekim ve yönetimin görüşüne göre, bekçi Gay-don’un hal ve davranışı hiç kuşkuya meydan vermiyordu.</p>

  <p>Demek ki bir kaçırma eylemi söz konusuydu ve bu olay kentte büyük yankı uyandıracaktı. Olacak şey değil! O denli sıkı korunan Fransız mucit ve onunla birlikte hiç kimsenin hâlâ içyüzünü bilmediği o Patlayıcının gizi ortadan kaybolmuştu!... Bu durum, çok ciddi sonuçlar doğurmayacak mıydı?... Yeni silahın gizleri Amerika adına kesinlikle yitirilmiş olmuyor muydu?... Bu eylem başka bir ulus yararına gerçekleştirilmişse, o ulus eline geçen Thomas Roch’tan federal hükümetin elde edemediği şeyi ele geçirmeyecek miydi?... Her şey bir yana, bu olayın faillerinin sırf kendi çıkarlarına hareket ettikleri nasıl kabul edilebilirdi?...</p>

  <p>Sonunda Kuzey Karolina'nın her yanında önlemler alındı. Karayollarında, demiryollarında, köy ve kent dolaylarında özel kontroller uygulandı. Deniz yollarına gelince, Wilmington’dan Norfolk’a kadar bütün kıyı boyu kontrol altına alındı. Her gemi subay ya da polislerin denetiminden geçecek, kuşku uyandıran en ufak bir durumda seferden alıkonacaktı. Sadece <i>Falcon</i> hareket hazırlığı yapmıyordu, Pamplico-Sound sularında ihtiyat olarak bekletilen birkaç buharlı gemi de harekete geçiyordu. Bunlar her yeri araştırmak için kesin emir almışlardı, ticaret gemilerine, gezi teknelerine, balıkçı kayıklarına girecekler, ambarların dibine kadar her yanı arayacaklardı, - demir atarak olduğu yerde duran ve açık denize çıkmaya hazırlanan gemiler de bu aramalara dahildi.</p>

  <p>Bu sırada, <i>Ebba</i> Yelkenlisi demir almaya hazırlanıyordu. Aslında Kont d’Artigas ne hükümetin aldığı önlemlere" ne de Thomas Roch’la bekçisi Gaydon gemisinde bulunursa karşılaşacağı olasılıklara aldırış eder görünüyordu.</p>

  <p>Saat dokuza doğru, son hazırlıklar tamamlandı. Gemi mürettebatı bucurgatı döndürdü. Zincir loçadan yukarı çekildi ve çapa alınır alınmaz, yelkenler hemen açıldı.</p>

  <p>Birkaç saniye sonra <i>Ebba</i>, iki flok yelkeni, trinket yelkeni, mizana yelkeni, kontrbabafingo çubuklarıyla ana yelkeni açmış, Neuze’ün sol kıyısını izlemek amacıyla baş tarafını doğuya çevirmişti.</p>

  <p>New-Berne’den yirmi beş kilometre ötede, haliç ansızın bükülür ve aşağı yukarı aynı eşitlikte bir alanda genişleyerek yeniden kuzeybatıya doğru devam eder. <i>Ebba</i>, Croatan ve Havelock’ı aştıktan sonra halicin dirseğine ulaşarak sol kıyı boyunca esen rüzgarı alarak kuzey yönüne doğru süzüldü. Saat on birdi, rüzgar elverişliydi. Gemi ne kruvazöre, ne de buharlı gemilere rastlamadan ilerisinde Pamplico-Sound’un uzandığı Sivan Adası'nın burnunu döndü.</p>

  <p>Sivan Adası’yla Roadoke Adası arasında bulunan bu geniş sular yüz kilometrelik bir alana yayılıyordu. Deniz tarafında, uzun ve ince adalar dizisi tespih taneleri gibi uzanıyordu, - bir o kadar da güney ve kuzeye doğru yayılan doğal mendirekler vardı; Look-out Burnu’ndan Hatteras Burnu’na, buradan da Henri Burnu’na kadar uzanıyorlardı. Bu burnun tepesine, Kuzey Karolina'nın sınır komşusu olan Virginia eyaletine bağlı Norfolk kenti kurulmuştu.</p>

  <p>Pamplico-Sound ada ve adacıklarıyla birlikte ışıklar içindeydi, öyle ki gece boyunca deniz yolculuğu yapılabilirdi. Bu sayede, gemiler Atlantik’in dalgalarına karşı hiç zorluk çekmeden bir sığınak arayıp demirlemek için güvenli yerler buluyorlardı.</p>

  <p>Birçok boğaz, Atlantik Okyanusu ile Pamplico-Sound arasında irtibatı sağlıyordu. Sivan Adası ışıklarının az ötesinde Ocracoke Boğazı geçit veriyor, daha ilerde Hatteras Boğazı, sonra daha yukarda Logger-Head, Newinlet ve Oregon adını taşıyan üç başka boğaz okyanusa açılıyordu.</p>

  <p>Bu duruma göre, yelkenli için en elverişli geçiş Ocracoke Boğazı’ydı. Yelken iplerini gevşetmeden <i>Ebba'nın</i> buradan geçebileceği düşünülebilirdi.</p>

  <p>Ne var ki <i>Falcon</i> Pamplico-Sound’ın bu bölgesini gözetim altında tutuyor, seyreden balıkçı tekneleriyle ticaret gemilerinde arama yapıyordu. Bu saatten itibaren, hükümetçe verilen emirler doğrultusunda ortak bir karar alınmış, her geçiş Devlet gemilerince denetlenmeye başlamıştı. Öte yandan bataryalar açık denizi kontrol ediyordu.</p>

  <p>Ocracoke Boğazı geçişine ulaşınca, <i>Ebba</i>, Pamplico-Sound’a doğru yönelen buharlı gemilere ne yaklaşmaya, ne de onlardan uzaklaşmaya yeltendi. Sanki yat bir sabah gezisi yapıyordu, böylelikle Hatteras Boğazı’na yönelerek aldırış etmeden yoluna devam etti.</p>

  <p>Herhalde, kendisince bilinen nedenlerden ötürü Kont d’Artigas bu geçişi kullanacaktı.</p>

  <p>Zira çeyrek saattir, yelkenli yönünü Hatteras Boğazı’na çevirmişti.</p>

  <p>Şu ana kadar <i>Ebba</i>, sıvışmak için herhangi bir girişimde bulunmamakla beraber, ne gümrük polisi, ne de kruvazör subayları tarafından aranmıştı. Zaten onları yanıltmayı nasıl başaracaktı ki?</p>

  <p>Bir yetkili, bir ayrıcalık tanıyarak, kendisini bu ziyaret sıkıntısından kurtaracak mıydı?... Yoksa Kont d’Artigas bir saatliğine olsun, yolundan alıkonulmayacak kadar çok yüksek bir kişilik miydi? Bu pek aklın alacağı bir şey değildi; zira servetinin büyük olanaklarını kullanan bir yabancı olarak tanınıyor, üstelik kim olduğunu, nereden gelip nereye gittiğini kimse bilmiyordu.</p>

  <p>Gemi böylece Pamplico-Sound’m dingin sularında hızlı ve narin bir seyirle yoluna devam etti. Direğinde dalgalanan -köşesine altın yaldızla hilal işlenmiş kırmızı , ince kumaştan-bayrağı rüzgarın etkisiyle çarşaf gibi açılıyordu.</p>

  <p>Kont d’Artigas kıç tarafta, tenezzüh teknelerinin güvertelerinde kullanılan, karaağaçtan yapılmış koltuklardan birine oturmuştu. Mühendis Serkö ile Kaptan Spade onunla konuşuyorlardı.</p>

  <p>Mühendis Serkö görüşünü belirterek şöyle dedi:</p>

  <p>“Federal donanmanın subayları, şapkalarıyla selamlayarak bizi onurlandırmakta acele etmiyorlar.</p>

  <p>Tam anlamıyla kayıtsız bir ses tonuyla Kont d’Artigas:</p>

  <p>- istedikleri zaman gemiye buyursunlar, diye cevap verdi.</p>

  <p>Kaptan Spade:</p>

  <p>- Her halde <i>Ebba</i>'nın Hatteras Boğazı’na girmesini bekliyorlar.</p>

  <p>Zengin yat sahibi:</p>

  <p>- Beklesinler. Diyerek konuşmayı sonlandır dı.</p>

  <p>Sanki Kaptan Spade’m varsayımı gerçekleşecek gibi görünüyordu çünkü, <i>Ebba'nın</i> o boğaza doğru yöneldiği açıkça belli oluyordu. <i>Falcon</i> onu “sıkıştırmak” için henüz yer değiştirmemişti ama, boğaz geçişine girerken kesinlikle ortaya çıkacaktı. Gemi Pamplico-Sound’dan çıkıp açık denize açılmak istiyorsa, bu noktada yapılacak aramadan kaçması mümkün değildi.</p>

  <p>Bununla birlikte, açık denize açılma kararından hiç caymak istemediği ortadaydı. Peki Thomas Roch ve Gaydon’u devlet ajanlarının bulamayacakları şekilde geminin içinde iyice saklamışlar mıydı?...</p>

  <p>Mümkündü, ama belki de Kont d’Artigas <i>Ebba</i>'nın kruvazör ve gümrük polisince özenli bir şekilde aranacağını bilse, kendinden bu denli emin olamazdı.</p>

  <p>Gerçekten de, yabancının Healthful-House’a gelişi, bütün dikkati onun üzerine çekmişti. Onun ziyaretinden kuşkulanması için başhekim doğal olarak hiçbir neden bulamazdı. Gelgelelim hastaneden ayrılışından sadece birkaç saat sonra, hastayla bekçisi kaçırılmıştı. Ondan sonra da hiç kimse 17 no’lu pavyona kabul edilmemiş, hiç kimse Thomas Roch’la görüşmemişti. Nitekim birtakım kuşkuların ardından, hükümet bu zatın olayda parmağı olabileceğini düşündü. Yeri saptayıp pavyonun çevresini iyice dolaştıktan sonra, Kont d’Artigas'nın arkadaşı kapının sürgüsünü geri çekip anahtarı almıştı; gece bastırınca, parkın içine sızarak kolayca kaçırma eylemini gerçekleştirmişti; üstelik <i>Ebba</i> Yelkenlisi ana duvarın dört beş yüz metre açığında demir atmamış mıydı?...</p>

  <p>Sonuçta, soruşturmanın başında, ne başhekimin, ne de hastane personelin dikkatini çekmeyen bu kuşkular, yelkenli demir alarak Neuze halicinden uzaklaştığı ve Pamplico-Sound boğazlarından birinden geçmek amacıyla yol aldığı sırada çoğaldılar.</p>

  <p>Böylece New-Berne yetkili makamlarının emri üzerine <i>Falcon</i> kruvazörü ile gümrük polisinin buharlı tekneleri <i>Ebba</i> Yelkenlisini izlemeye başladılar. Boğazlardan birinden geçmeden önce onu durduracaklar, çok sıkı bir şekilde arayacaklar; kamaralarını, güverteyi, makina dairesini, ambarını didik didik edeceklerdi. Thomas Roch’la Gaydon’un kesinlikle gemide bulunmadığına emin olmadan ona yol verilmeyecekti.</p>

  <p>Kont d’Artigas’ın, kendisine yönelen ciddi kuşkuların ve yatının subaylarla polise ihbar edildiğinin farkında olmaması düşünülemezdi. Ancak bunun farkında olsa bile, o denli kibirli ve herkesi küçümseyen bu adam, niçin en ufak bir endişeye kapılmamıştı?...</p>

  <p>Öğleden sonra saat üçe doğru, geminin Hatteras Boğazı’na girişine bir mil kalmıştı. Boğazın tam ortasından geçecek şekilde rotasını düzeltti.</p>

  <p>Açık denize doğru yol alan birkaç balıkçı teknesini aradıktan sonra, <i>Falcon</i> boğaz girişinde bekliyordu. Her ne olursa olsun <i>Ebba</i> görünmeden ne açık denize çıkabilirdi, ne de Pamplico-Sound’da bulunan bütün gemilere ilişkin formalitelerden sıyrılmak için yelken açarak hızlanabilirdi. Bir savaş gemisinin takibinden kaçabilecek basit bir yelkenli değildi. Durması için verilen emre itaat etmezse, hemen birkaç ikaz ateşiyle uyarılacaktı.</p>

  <p>O sırada, iki subayla on kadar tayfayı taşıyan bir filika kruvazörden ayrıldı; sonra, kürek çekerek <i>Ebba'nın</i> yolunu kesecek şekilde yaklaştı.</p>

  <p>Kont d’Artigas bir Havana purosu yaktıktan sonra, kıç tarafta oturduğu yerden, kaygısızca bu manevraya baktı.</p>

  <p>Filika yüz metre kadar yanlarına sokulunca, adamlardan biri ayağa kalktı ve bir bayrak salladı.</p>

  <p>Mühendis Serkö:</p>

  <p>“Bu, dur işareti,” dedi.</p>

  <p>Kont d’Artigas:</p>

  <p>- Gerçekten öyle, diye karşılık verdi.</p>

  <p>- Bekleme emri...</p>

  <p>- Bekleyelim.</p>

  <p>Kaptan Spade durmak için hemen hazırlıklara başladı. Mizana yelkeninin ucu kaldırılıp dümen kesilirken trinket yelkeni, flok yelkenleri ve ana yelken indirildi.</p>

  <p>Geminin hızı düştü, durmakta gecikmedi. Yalnızca geçişe doğru giderek çekilen denizin dalgasından etkileniyordu. Birkaç kürek hamlesi, <i>Falcon</i> filikasıyla <i>Ebba'yı</i> yan yana getirdi. Bir kanca filikayı ana direk halatlarına bağladı. İskele kapısından merdiven sarkıtıldı, iki subay peşlerinden gelen sekiz adamla beraber güverteye çıktılar, iki tayfa filikayı korumak için aşağıda kalmıştı.</p>

  <p>Gemi mürettebatı ön kasaranın yanına bir sıra halinde dizildi.</p>

  <p>Üst rütbeli bir subay -yüzbaşı- ayağa kalkan <i>Ebba'nın</i> sahibine doğru ilerledi, aralarında soru cevap şeklinde bir konuşma başladı:</p>

  <p>Bu yelkenli, karşısında bulunmaktan onur duyduğum Kont d’Artigas’ya mı aittir?...</p>

  <p>- Evet mösyö.</p>

  <p>- Adı nedir?</p>

  <p>- <i>Ebba.</i></p>

  <p>- Kim tarafından yönetiliyor?...</p>

  <p>- Kaptan Spade.</p>

  <p>- Uyruğu?...</p>

  <p>- Hint-Malezya.</p>

  <p>Subay geminin bandırasına bakarken Kont d’Artigas ekledi:</p>

  <p>“Mösyö, hangi nedenden ötürü sizi gemimde görmek zevkini ediniyorum, öğrenebilir miyim?</p>

  <p>Subay:</p>

  <p>- Şu anda, Pamplico-Sound’da demirlemiş olan ya da buradan ayrılmak isteyen bütün gemileri arama emri aldık, diye cevap verdi.</p>

  <p>Madem ki her gemi aranacaktı, bu konuda ısrar etmenin gereği yoktu. <i>Ebba</i> sıkı bir aramanın sıkıntılarına katlanmak zorundaydı.</p>

  <p>Mösyö kont, bizi reddetmek gibi bir niyetiniz yoktur sanırım...</p>

  <p>Kont d’Artigas:</p>

  <p>- Asla mösyö, diye karşılık verdi. Gemim direklerin tepesinden ambarın dibine kadar emrinize amadedir. Yalnız şunu öğrenmek istiyorum, bugün Pamplico-Sound’a bulunan gemiler neden bu formalitelere zorlandılar?...</p>

  <p>Subay:</p>

  <p>- Sizi bilgilendirmemek için hiçbir nedenim yok mösyö kont, dedi. Healthful-House’da bir kaçırma olayı gerçekleşti, bu olay Karolina valisine ihbar edilince, hükümet kaçırılan kişilerin gece vakti herhangi bir gemiye bindirilip dindirilmediklerinden emin olmak istiyor...</p>

  <p>Kont d’Artigas şaşırmış gibi görünerek:</p>

  <p>- Bu, mümkün mü?... dedi. Peki Healthful-House’dan kaybolan kişiler kimler?...</p>

  <p>- Bir mucit, yani bir deli ile bekçisi... Bu olayın kurbanı oldular...</p>

  <p>- Bir deli mi mösyö?... Acaba o Fransız Thomas Roch mu?...</p>

  <p>- Ta kendisi.</p>

  <p>- O Thomas Roch’u dün hastaneye yaptığım ziyaret esnasında görmüştüm... durumunu başhekime sordum... Kaptan Spade’la ben onun yanından ayrılırken şiddetli bir nöbete yakalandı!...</p>

  <p>Subay yabancının konuşmasından ve davranışından kuşkulu bir şey yakalamaya çalışarak aşırı bir dikkatle inceliyordu.</p>

  <p>Kont d’Artigas:</p>

  <p>- inanılacak gibi değil! diye ekledi.</p>

  <p>Bunu söylerken Healthful-House’daki kaçırılma olayını sanki ilk kez işitmiş gibiydi.</p>

  <p>“Mösyö,” dedi, “Thomas Roch’un kişiliğinden ötürü hükümetin endişelerini anlıyorum ve alman önlemleri kabul ediyorum. Ne Fransız mucidin, ne de bekçisinin <i>Ebba</i>?da bulun-madiğim söylemem gereksiz. Zaten istediğiniz gibi gemiyi didik didik arayarak bundan emin olabilirsiniz. - Kaptan Spade bu baylara yardımcı olur musunuz?”</p>

  <p>Kont d’Artigas bu cevabı verdikten sonra, <i>Falcon</i> yüzbaşısını soğuk bir tavırla selamladı, geri dönüp koltuğuna oturarak purosunu yeniden dudaklarının arasına koydu.</p>

  <p>Kaptan Spade tarafından götürülen iki subayla sekiz tayfa hemen arama işine koyuldular.</p>

  <p>İlk iş olarak güverteden kıç taraftaki salona indiler. Şatafatlı biçimde düzenlenmiş, möbleli bir yerdi burası. İçerde, kıymetli ahşaptan oyma süsler, değerli sanat objeleri, halılar ve pahalı kumaşlardan duvar kaplamaları göze çarpıyordu.</p>

  <p>Bu salon ve oraya açılan kamaraların, Kont d’Artigas'nın odasının, en deneyimli polislerin üstün yetenekleriyle büyük bir titizlikle arandığını söylemeye gerek yok. Kaptan Spade, <i>Ebba'nın</i> sahibi hakkında subayların en ufak bir kuşkuya kapılmamaları için bu aramalara katıldı.</p>

  <p>Salon ve kıç taraftaki odalardan sonra, şatafatlı bir şekilde donatılmış yemek odasına geçildi. Ofisler, mutfak, ön tarafta bulunan Kaptan Spade’la tayfabaşının kamaraları, tayfaların çalıştıkları yerler didik didik arandı. Ne Thomas Roch’un, ne Gaydon’un izine rastlanabildi.</p>

  <p>Bu durumda, geriye titizlikle aranması gereken ambarla onun çeşitli bölümleri kalıyordu. Nitekim ambar kapakları kaldırıldığı zaman, Kaptan Spade aramayı kolaylaştırmak için iki borda feneri yakmak zorunda kaldı.</p>

  <p>Ambarın içinde su fıçıları, her çeşit erzak, şarap, cin, viski fıçıları, bira fıçıları, kömür stoğu bulunuyordu; her şeyden öyle bol miktarda vardı ki sanki gemi uzun bir yolculuğa hazırlanmıştı. Amerikalı tayfalar bu yükün boşlukları arasına büzülmüşler, iç omurgaya kadar küçük balyaların ve sandıkların arasına sokulmuşlardı.</p>

  <p>Healtful-House’daki hastayla bekçisinin kaçırılmasından dolayı Kont d’Artigas’dan kuşku duyulması elbette yanlıştı.</p>

  <p>Yaklaşık iki saat süren arama hiçbir sonuç almadan sona erdi.</p>

  <p>Saat beş buçukta, <i>Falcon</i> subayları ile tayfalar, içerisini iyice arayıp Thomas Roch’la Gaydon’un orada bulunmadığından kesinlikle emin olduktan sonra tekrar gemilerinin güvertesine çıktılar. Dışarıda, ön taraf kasarasını ve filikaları aradılar ama boşunaydı. Sonunda, <i>Ebba'dan</i> yanlışlık sonucu kuşkulanıldığı kanısına vardılar.</p>

  <p>İki subayın gemiden ayrılmak için Kont d’Artigas’dan izin istemekten başka yapacakları bir şey kalmamıştı. Ona doğru ilerlediler.</p>

  <p>Yüzbaşı:</p>

  <p>Verdiğimiz rahatsızlıktan dolayı bizi bağışlayacağınızı umarım, mösyö kont, dedi.</p>

  <p>- Size verilen emirleri yerine getiriyorsunuz baylar...</p>

  <p>Subay:</p>

  <p>- Zaten basit bir formaliteydi, diye ekleme gereği duydu.</p>

  <p>Kont d’Artigas hafifçe başını sallayarak bu cevabı onayladığını belirtti.</p>

  <p>- Baylar, bu kaçırma olayıyla hiçbir ilgim olmadığını size söylemiştim...</p>

  <p>- Ondan hiç kuşkumuz yok, mösyö kont. Bize de artık gemimize dönmek düşer.</p>

  <p>- Nasıl isterseniz. <i>Ebba</i> şimdi serbestçe geçebilir mi?...</p>

  <p>- Elbette.</p>

  <p>- Hoşçakalın baylar, hoşçakalın, ben bu kıyıları sık sık ziyaret eden bir kişiyim ve geri dönmekte gecikmeyeceğim. Umarım döndüğümde bu olayın failini bulmuş ve Thomas Roch’u yeniden Healthful-House’a teslim etmiş olursunuz. Elde edeceğiniz sonuç hem Birleşik Devletlerin, hem de insanlığın yararına olacak.</p>

  <p>Bu konuşmalardan sonra iki subayda nazikçe Kont d’Artigas’yı selamladılar, o da hafif bir baş hareketiyle onlara karşılık verdi.</p>

  <p>Kaptan Spade iskele kapısına kadar onlara eşlik etti, ardından subaylar tayfalarıyla birlikte üç yüz yetmiş metre ötede kendilerini bekleyen kruvazöre katıldılar.</p>

  <p>Kont d’Artigas'nın bir işaretiyle Kaptan Spade, yelken takımının durmadan önce olduğu gibi tekrar açılmasını emretti. Rüzgar şiddetlenmişti, <i>Ebba</i> hızla yol alarak Hatteras Boğazı’na yöneldi.</p>

  <p>Bir yarım saat sonra, boğaz geçilmişti, yat açık denize doğru yol alıyordu.</p>

  <p>Bir saat boyunca, gemi kuzeydoğuya doğru yöneldi. Ancak her zaman olduğu gibi, karadan esen yel kıyının birkaç mil ötesinde etkisizleşiyordu. <i>Ebba</i> durgunlaştı, yelkenler direklerden aşağı sarktı, dümen tamamen durdu, gemi en ufak bir esintinin kımıldatmadığı denizde kalakaldı.</p>

  <p>Bundan böyle, geminin bütün gece boyunca yoluna devam etmesi olanaksız gibi görünüyordu.</p>

  <p>Kaptan durumu gözlemlemek için ön tarafta kalmıştı. Boğaz çıkışından bu yana, bakışları durmaksızın kah sancak tarafına, kah iskele tarafına dönüyor, sanki civar sularda yüzen herhangi bir nesne arıyordu.</p>

  <p>O anda, güçlü bir sesle haykırdı:</p>

  <p>“Bütün yelkenleri istinga edin!”</p>

  <p>Bu emri yerine getirmek üzere tayfalar hemen yelken iplerini gevşettiler, indirilen yelkenler mahfazalarına sıkıştırılmaya gerek görülmeden serenlere bağlandı.</p>

  <p>Kont d’Artigas'nın niyeti, acaba aynı yerde kalarak sabah yeliyle birlikte şafak sökmesini mi beklemekti? Ancak elverişli rüzgarı beklemek amacıyla yelken indirip olduğu yerde kalmak nadir görülen bir şeydi.</p>

  <p>Filika denize indirildi, Kaptan Spade bir tayfa eşliğinde filikaya indi. Tekne tek kürekle iskele tarafının birkaç metre ötesinde, su üstünde yüzen bir nesneye doğru yöneldi.</p>

  <p>Bu nesne, <i>Ebba</i> Healthful-House yakınlarında demirlediği sırada, Neuze sularında yüzen o küçük şamandıraya benziyordu.</p>

  <p>Oraya sabitlenmiş bir palamar gibi şamandıra yukarı kaldırılınca, filika onu geminin ön tarafına taşıdı.</p>

  <p>Tayfabaşının emriyle gemiden gönderilen bir yedeğe alma halatı birinci palamara bağlandı. Sonra Kaptan Spade’la tayfa geminin güvertesine çıktılar, filika da yukarı çekilerek askısına alındı.</p>

  <p>Çok geçmeden yedeğe alma halatı gerildi ve <i>Ebba</i> yelkenlerini kullanmadan, sadece rüzgarın arkadan itmesinden yararlanarak, on milin altında olmayan bir hızla doğuya doğru yöneldi.</p>

  <p>Gece zifiri karanlıktı; Amerika kıyılarının ışıkları çok geçmeden ufuktaki sis bulutu içinde gözden kayboldu.</p>
</body>
</html>
