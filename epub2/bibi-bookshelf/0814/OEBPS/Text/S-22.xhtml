<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>18</h3>

  <h2 id="sigil_toc_id_18">TONNANT GÜVERTESİNDE</h2>

  <p>MÜHENDİS SIMON HARPIN NOTLARININ SONU</p>

  <p>Yüzbaşı Davon’a <i>Sword</i>'la Back-Cup’ın içine girme görevi verilmişti. Ancak onlardan hiçbir haber alamayınca, İngiliz makamların, yürekli denizcilerin öldürüldüğüne dair hiç kuşkuları kalmamıştı. Gerçekten, <i>Sword</i> Bermuda Adaları’na geri dönmemişti. Tünel girişini araştırırken su altında sığ kayalıklara mı çarpıp parçalanmıştı? Ker Karraje korsanları tarafından mı batırılmıştı? Kimse bir şey bilmiyordu.</p>

  <p>Seferin amacıysa, Thomas Roch mermilerin yapımını tamamlamadan onu kaçırmaktı. Saint-Georges kumsalında bulunan küçük fıçı içindeki belgeden yola çıkılarak hareket ediliyordu. Fransız mucit kurtarılıp, Mühendis Simon Hart’la birlikte Bermudalı makamlara teslim edilecekti. Bu iş bitince, Back-Cup Ada-</p>

  <p>cığı’na sokulan Roch Patlayıcısı konusunda endişe edilecek bir şey kalmıyordu.</p>

  <p>Fakat birkaç gün geçip de <i>Sword</i> geri dönmeyince, ona yitik gözüyle bakıldı. Böylelikle, makamlar saldırı amaçlı ikinci bir sefer düzenlemeye karar verdiler.</p>

  <p>Simon Hart’ın küçük fıçıda bulunan pusulasından bu yana geçen zamanı gerçekten göz önünde bulundurmak gerekiyordu, yaklaşık sekiz hafta geçmişti. Belki şu anda, Ker Karraje, Simon Hart’ın tüm gizlerini ele geçirmişti!</p>

  <p>Deniz kuvvetleri arasında bir anlaşma yapıldı. Beş savaş gemisinin Bermuda dolaylarına gönderilmesi kararlaştırıldı. Madem ki Back-Cup yığınının içinde geniş bir mağara bulunuyordu, adacığın duvarları modern toplarla bir kaleyi yıkar gibi yıkılacaktı.</p>

  <p>Deniz filosu, Virginia’da, Cheasapeake girişinde bir araya geldi ve takımadaya doğru hareket ederek 17 Kasım akşamı vardı.</p>

  <p>Ertesi sabah, ilk saldırıyı yapacak gemi belirlendi ve gemi harekete geçti. Henüz adacığın dört buçuk mil uzağındayken, üzerinden aşan üç mermi kendi etraflarında geri dönüp arkadan gelerek elli metre kadar mesafede patladılar. Gemi birkaç saniye içinde battı.</p>

  <p>Atmosfer katmanlarının korkunç biçimde altüst oluşunun ve havadaki sarsıntının yarattığı etki şimdiye dek geliştirilmiş olan yeni patlayıcılardan kat kat üstündü. Bir saniyelik olaydı bu. Geride kalan dört gemi bulundukları uzaklıktan müthiş bir sarsıntıyla etkilendiler.</p>

  <p>Bu apansız felaketten çıkarılacak iki sonuç vardı:</p>

  <p>1) Roch Patlayıcısı korsan Ker Karraje’nin elindeydi.</p>

  <p>2) Yeni silah, mucidi tarafından geliştirilen yok edici bir güce sahipti.</p>

  <p>Öncü kruvazörün batmasının ardından, diğer gemiler, hayatta kalıp da birkaç tahta parçasına tutunanları kurtarmak için filikalarını gönderdiler.</p>

  <p>Bu sırada, gemiler birbirleriyle işaretleşerek Back-Cup Adacığı’na saldırdılar. En hızlısı, bir Fransız savaş gemisi olan <i>Tonnant</i> hemen ön safa geçti, öteki gemiler ona yetişmek için hızlandılar.</p>

  <p><i>Tonnant</i> öteki mermilerle yok olmayı göze alarak patlayıcının yıkıcı menziline yarım mil kadar sokuldu. Ağır toplarını hedefine yönelteceği anda üç renkli bayrağı çekti.</p>

  <p>Subaylar merdiven tepelerinden adacık ka-yalıklarına dağılmış Ker Karraje çetesini görebiliyorlardı.</p>

  <p>Korsanları ezmenin tam zamanıydı. Şimdilik ateş ederek yuvalarında gedik açılabilirdi. Nitekim <i>Tonnant</i> ilk top ateşini başlattı. Bunun üzerine, korsanlar Back-Cup içine kaçıştılar...</p>

  <p>Birkaç dakika sonra, ortalıkta müthiş bir sarsıntı meydana geldi. Öyle ki sanki gökkubbe Atlantik’in derinliklerine çöküyordu.</p>

  <p>Adacığın yerinde, dumanlar içinde bir kaya yığını kalmıştı. Kayalar bir çığ gibi birbiri üstüne devrilmişti. Tersine dönmüş fincan yerine, kırılmış fincan!... Back-Cup yerine sığ kayalık yığını!... Patlama sonucu muazzam kabaran deniz dalgaları bu kayalara köpüklerini bırakıyordu!...</p>

  <p>Bu patlamanın nedeni neydi?... Her türlü savunmanın olanaksız olduğunu gören korsanlar bu patlamayı bile bile mi gerçekleştirmişlerdi?...</p>

  <p><i>Tonnant</i> yavaşça adacığın kalıntılarına yaklaştı. Kaptan filikaları denize indirtti, filikalar Back-Cup’tan su üstünde duran kalıntıya doğru yöneldiler.</p>

  <p>Subaylardan aldıkları emirle karaya çıktılar, mürettebat Bermuda Adaları yönündeki kayalıklarla birleşen bu kalıntıları araştırdı.</p>

  <p>Korkunç biçimde parçalanmış cesetler, kopmuş organlar, insan etinden oluşan kanlı balçık her yere dağılmıştı... Mağaradan geriye hiçbir şey kalmamıştı. Her şey yıkıntıların altına gömülmüştü.</p>

  <p>Sığ kayalığın kuzeybatı tarafında sağlam kalmış bir tek beden buldular. Beden yalnızca nefes alıyordu; onu hayata döndürmek umuduyla beklediler. Yere serilmiş beden, büzülmüş elinde bir not defteri tutuyordu. Defterde tamamlanmamış bir son satır okunuyordu...</p>

  <p>Bu, Fransız Mühendis Simon Hart’tı. Onu <i>Tonnant'ın</i> güvertesine taşıdılar. Tüm çabalara rağmen, bilincini yerine getirmeyi başaramadılar.</p>

  <p>Bu arada notları okudular. Notlar mağarada patlamanın meydana geldiği son ana kadar kağıda dökülmüştü. Böylece Back-Cup’ın son saatlerinde, neler olup bittiğini kısmen de olsa anlamak mümkün oldu.</p>

  <p>Bununla birlikte, Simon Hart’ın bu felaketten sonra yaşamda kalması gerekiyordu, o patlamanın kurbanları arasında bir tek o yaşamayı hak etmişti. Sorulara cevap verecek duruma gelince şunları, kısacası gerçeği söyledi.</p>

  <p>Üç renkli bayrağı görünce duygularına engel olamayan Thomas Roch vatanına karşı işleyeceği suçun bilincine varır. Geçidin içine dalarak patlayıcısından hatırı sayılır miktarda bulunan depoya ulaşır. Sonra, kendisine engel olunmasına fırsat vermeden o korkunç patlamayı gerçekleştirir ve Back-Cup Adacığı’nı yok eder.</p>

  <p>Ker Karraje ve korsanları artık yok oldular, tabii onlarla birlikte Thomas Roch ve buluşunun gizi de!</p>
</body>
</html>
