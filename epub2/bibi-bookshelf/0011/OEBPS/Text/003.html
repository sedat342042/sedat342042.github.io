<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Styles'e Gidişim</title>
</head>

<body>
  <h1 class="h11">Styles'e Gidişim</h1>

  <p><span class="t6">«Styles Olay</span><span class="t6">ı</span><span class="t6">» olarak halk aras</span><span class="t6">ı</span><span class="t6">nda isimlendirilen konu,</span> <span class="t6">ş</span><span class="t6">imdi biraz unutulmu</span><span class="t6">ş</span> <span class="t6">bulunuyor. Maamafih dostum Poirot ve Styles ailesi taraf</span><span class="t6">ı</span><span class="t6">ndan olay</span><span class="t6">ı</span> <span class="t6">yazmakla görevlendirildi</span><span class="t6">ğ</span><span class="t6">im için memnunum. Bilhassa Styles ailesinin beni bu i</span><span class="t6">ş</span><span class="t6">le görevlendirmesinde amac</span><span class="t6">ı</span><span class="t6">, dönen dedikodular</span><span class="t6">ı</span><span class="t6">n önünü almakt</span><span class="t6">ı</span><span class="t6">r.</span></p>

  <p>Yaralı olduğum için, geri hizmete alınmıştım. Birkaç ay hastanede geçirdikten sonra dört hafta istirahatle çıktım. Samimi bir dost ve yakın akrabam olmadığı için, geçici hürriyetimden mümkün olduğu kadar istifade etmeye karar verdim. Tesadüfün insan hayatında büyük rolü vardır. İşte ben de tesadüfen John Cavendish&rsquo;e rastladım. Yıllardanberi kendisiyle görüşememiştik. Aslında eskiden de uzun uzadıya samimiyetimiz yoktu. Benden en aşağı onbeş yaş büyüktü. Fakat yaşını hiç göstermiyordu. Gören kırkbeş yaşından fazla tahmin edemezdi onu. Çocukluğumda, annesinin Essex kontluğundaki Styles malikânesinde sık sık gidip kalırdım.</p>

  <p>Geçen günlerin mutluluğundan bir zaman bahsettik. En sonunda, iznimi geçirmek üzere beni Styles&rsquo;e dâvet etti.</p>

  <p>- Aradan bukadar yıl geçtikten sonra annem seni görünce pek sevinecektir, diye ekledi.</p>

  <p>- Sıhhati yerinde mi, diye sordum.</p>

  <p>- İyidir maşallah. Evlendiğini duymadın değil mi?</p>

  <p>Galiba hayretimi pek göze batacak şekilde belli etmiş olacağım. Mrs. Cavendish&rsquo;i gözümün önüne getirdim. John&rsquo;ın babasıyla evlenirken iki çocuk sahibi bir duldu. Orta yaşlarında akça pakça güzelce bir kadındı. Herhalde şimdi yetmiş yaşında vardı. Şaşmaz irâdesi, malikânedeki hâkimiyeti hayırseverliği, ağırbaşlı kişiliğiyle gözlerimin önünde canlanıverdi. Cömertliği dillerde söylenirdi. Kendine ait gayet büyük bir servete sahipti.</p>

  <p>John&rsquo;ın babası da, çocuklarının hisselerini ayırıp kendilerine dağıttıktan sonra, geri kalan malının hepsini bu kadına vermişti. Evde mutlak hâkim olan bu kadın, üvey oğullarına karşı gayet âlicenap ve cömert davranıyor, son derece iyi muamele ederek kimseyi incitmemeye çalışıyordu.</p>

  <p>Üvey çocuklarının en genci, Lawrence, Tıp Fakültesini bitirmiş olmakla beraber, doktorluk yapmaktan vazgeçmiş, Styles Şatosunda tembel tembel oturup, edebi hayaller peşinde koşmayı kabullenmişti. Yine de şiirleri, şimdiye kadar pek de ilgi uyandırmış sayılmazdı.</p>

  <p>John&rsquo;a gelince; bir müddet avukatlık yaptıktan sonra neticede çiftlik sahibi bir asilzade olarak zevk içinde yaşamayı daha uygun buldu. İki yıl önce evlenerek genç karısını da şatoya getirmişti. Üvey annesine yakınlık göstererek, ona hoş görünmek, dolayısıyla biraz daha fazla para kopararak yalnız kendine ait bir ev sahibi olmayı tasarlıyordu. Fakat ihtiyar kadın, hayatın akışını kendine uydurmasını becerebilen bir tipti. Başkalarının da kendisine tâbi olmasını isterdi. Bu sebeple John&rsquo;a istediği parayı vermiyor fakat verecekmiş gibi gözükerek onu istediği tarafa çekebiliyordu.</p>

  <p>Arkadaşım, üvey annesinin evlilik haberini aldığımda yüzümde beliren hayret ifadesini farketti ve biraz da burkularak gülümsedi:</p>

  <p>- Kocası da iyi bir adam değil. Bunu senden saklamağa lüzum görmüyorum, Hasting, diye kızarak ve kızararak söylendi.</p>

  <p>- Doğrusu bize ıstırap veriyor. Evie&rsquo;ye gelince... Evie&rsquo;yi hatırlar mısın?</p>

  <p>- Yoo...</p>

  <p>- A... Öyle ya... Kendisiyle tanışmamış olacaksın. Annemin nedimesidir. Hemen her işle o uğraşır. Pek güzel ve genç sayılmaz ama, kalbi çok yumuşak ve iyi bir kadındır.</p>

  <p>- Sözün yarıda kaldı, birşey anlatıyordun?</p>

  <p>- Ha, anamın kocası olan herif hakkında. Gökten düşer gibi aramıza düştü. Evie&rsquo;nin uzaktan akrabası... Kuzeni oluyormuş. İşte onun vasıtasıyla ailemize girdi. Daha ilk görüşte maceracı bir tip olduğu anlaşılıyor. Siyah sakalı daima uzundur ve ayakkabıları her zaman pırıl pırıl parlatılmıştır. Analığım ilk gördüğü zaman adamdan hoşlandı ve onu kâtip olarak yanına aldı. Annemin birçok hayır işletmeleri idare ettiğini bilirsin. Harpten ötürü bu işler de arttı ve annem için hayli yorucu olmuştu. Adamın da işe yaradığı su götürmez bir gerçek. Ve nihayet başımıza bu da geldi, annem Mr. Alfred ile nişanlandığını haber verdiği zaman hepimiz beynimizden vurulmuşa döndük. Çünkü adam en az annemden yirmi yaş küçüktü. Niyeti apaçık ortadaydı. O annemle değil, servetiyle evlenmişti. Annemi ikâz etmek beyhudeydi. Zaten Mührü Süleyman da onda olduğuna göre, istediği gibi hareket etmekte serbestti ve evlendiler.</p>

  <p>- Sizin için zor bir durum meydana geldi, herhalde.</p>

  <p>- Zor ne demek? Dayanılmaz bir durum demektir, bu...</p>

  <p>***</p>

  <p>İşte böylece üç gün sonra Styles Saint Mary istasyonundaydım. Yeşillikler arasında küçük bir istasyon. Beni John karşıladı. Otomobiliyle hareket ettik.</p>

  <p>Styles Saint Mary köyünün istasyona uzaklığı iki mil kadar. Temmuzun sıcak ve sessiz bir gününde insan böyle bir çevre içinde olunca, dünyanın diğer yerlerinde müthiş bir harp olduğunu düşünmek bile istemiyor. Sanki bambaşka bir dünyadaydım. Kendilerine ait parkın kapısından araba süzüldüğü zaman dostum bana dedi ki:</p>

  <p>- Burada hayatı, can sıkıcı, hareketsiz ve sessiz bulacağınızdan korkuyorum.</p>

  <p>- Dostum, tam aradığım muhit.</p>

  <p>- Doğru, işi gücü olmayanlar için burası biçilmiş kaftan. Ben gönüllülerle beraber, haftada iki defa eğitime çıkıyorum. Köylülere yardım ediyorum. Tarla işleriyle muntazaman karım meşgul oluyor. Doğrusu çok memnunum ondan. Sabah saat beş dedi mi, derhal yataktan fırlıyor, doğru inekleri sağmaya gidiyor. Öğlene kadar dur-otur bilmez, hep çalışır. Ah, şu Alfred İnglethorp herifi olmasa hayat pekâlâ güzel geçecek.</p>

  <p>Birden frene basarak saatine baktı.</p>

  <p>- Acaba Cynthia&rsquo;yı alma saati geldi mi diye durdum. Ama hayır, hastaneden çıkmış olacak.</p>

  <p>- Karının adı Cynthia mi?</p>

  <p>- Hayır... Cynthia, annemin himayesine aldığı bir kızdır. Annesi, annemin okul arkadaşıymış. Kızın babası iflâs edince, kız ortada parasız ve yetim kaldı. Şimdi iki yıldan beri bizdedir. Şatonun on kilometre kadar uzağındaki Tadminster Kızılhaç dispanserinde çalışır.</p>

  <p>Eski stil ve muazzam malikânenin kapısı önünde durduk. Bizim yaklaşmamız üzerine, çiçeklerle uğraşan bir kadın doğrularak ayağa kalktı.</p>

  <p>Dostum seslendi:</p>

  <p>- Merhaba Evie... İşte yaralı kahramanımız Mr. Hastings geldi. Tanışıyor musunuz? Evie&rsquo;nin soyadı Howard&rsquo;dır.</p>

  <p>Miss Howard elimi acıtırcasına sıktı. Kırk yaşlarında bir kadındı. Güneş yanığı bir yüzde, mavi gözler pırıldıyordu. İnsan üzerinde müsbet bir tesir yaratıyordu. İri yarı bir vücudu ve davudi bir sesi vardı. Kocaman ayaklarına iş kunduraları giymişti. Fikirlerini, telgraf gibi kısa cümlelerle ifade etmek istediğini hemen farkettim.</p>

  <p>- Yabani otlar bürümüş, bir türlü temizliyemiyorum, yardım eder misiniz?</p>

  <p>- Size yararlı olmaya çalışacağım.</p>

  <p>- Böyle tedbirsiz konuşmayınız. Sonunda mahcup olmak da var.</p>

  <p>John gülümseyerek dedi ki:</p>

  <p>- Dinlenmeğe gelen misafirimizi böyle kaygılı sözlerle karşılarsak cesareti kırılır. Bugün çayı içer de mi, dışarda mı içeceğiz?</p>

  <p>- Böyle güzel bir havada içeri kapanılmaz a, tabii dışarda.</p>

  <p>- Öyle ise haydi, bugün bahçede çalışmanız yeter Evie. Gündeliğinizi fazlasıyla hak ettiniz.</p>

  <p>- Peki. Dediğiniz gibi olsun bakalım.</p>

  <p>Önümüze düştü, evin etrafını dolaşarak kahvaltı masasının hazırlandığı büyük çınarın altına doğru bizi götürdü.</p>

  <p>Masaya yaklaşınca hasır koltuklara oturmuş bir genç kız ayağa kalkarak bize doğru ilerledi.</p>

  <p>John takdim etti:</p>

  <p>- Karım &ldquo;Hastings&rdquo; dedi.</p>

  <p>Mry Cavendish&rsquo;in üzerimde yarattığı bu ilk tesiri hayatım boyunca unutamıyacağım. Bu apaydınlık bahçede onun ince ve uzun silüeti bir tablo meydana getiriyordu. Küllenmiş bir ateş intibaı yaratan elâ gözleri unutulmaz şekilde pırıldıyordu. Tatlı ve nâzik sözlerle gönlümü aldı.</p>

  <p>Koltuklardan birinin üzerine âdeta yığıldım. John&rsquo;ın davetini kabul etmekle çok iyi ettiğimi anladım, hayatımdan çok memnundum. Hep beraber çay içtik, dereden tepeden konuştuk. Bir zaman sonra pencereden birisinin seslendiğini duyduk:</p>

  <p>- Alfred, o halde çaydan sonran prense bir mektup yaz.</p>

  <p>Yavaş konuşan bir erkek sesine yine ihtiyar kadın cevap verdi:</p>

  <p>- A, elbette... Allah razı olsun senden Alfred&rsquo;ciğim. Her şeyi düşünürsün. Dediğin gibi olsun, o işi de çaydan sonra yaparız.</p>

  <p>Terasın kapısı açıldı. Gayet vakur ve azametli bir tavırla, hâlâ güzel olan bir kadın çıkarak tarhlara doğru yürüdü. Arkasında bir erkek, hürmetkâr bir edâyla onu takip ediyordu.</p>

  <p>Mrs. İnglethorp beni içten bir sevgiyle karşıladı.</p>

  <p>- Ooo... Hastings. Bunca zaman sonra seni tekrar gördüğüme nekadar memnun olduğumu tasavvur edemezsin. Tanıştırayım. Kocam Alfred, dostum Hastings.</p>

  <p>Yanındaki hürmetkâr adamı «Kocam Alferd» diye tanıştırmasını hayretle karşıladım. Şüphesiz bu adam, bu aileye hiç yakışmıyordu. Sakalı, yalnız John&rsquo;ın değil, kimsenin hoşuna gitmez. Hayatımda gördüğüm sakallarınken uzun, en siyah ve en korkuncuydu. Burnuna altın çerçeveli bir kelebek gözlük takmıştı. Suratına bakan, ne menem adam olduğunu anlıyamazdı. Bu surat belki sahnede olağan karşılanabilirdi ama, gerçek hayatta hiç yeri yoktu bu suratın. Sesi gayet derinlerden gibi geliyordu. Kütük gibi:</p>

  <p>- Tanıştığımıza memnun oldum Mr. Hastings, diyerek elini avucuma doğru kaydırdı.</p>

  <p>Tam oturacağı zaman, iskemlenin üzerindeki yastığı şöyle bir eliyle yoklayarak ve karısına doğru dönerek mırıldandı:</p>

  <p>- Korkarım bu yastık nemli.</p>

  <p>Kadın kocasına aşk ve şefkatle baktı. Alfred ise karısının oturacağı iskemlenin yastığını değiştirerek, ona olan bağlılığını ve alâkasını bize de göstermiş oldu.</p>

  <p>Fakat meclisimize, İnglethorp yüzünden bir huzursuzluk, hattâ bir kapalı düşmanlık havası girmişti. Bu arada Miss Howard, hislerini gizlemeye hiç gayret göstermiyor, beri taraftan da ev sahibesi, bunda pek gayri tabii bir hal görmüyordu. Mrs. İnglethorp bardaktan boşanırcasına konuşuyor, durmadan hayır işlerinden bahsediyordu.</p>

  <p>Bir müddet sonra Miss Evie Howard&rsquo;a dönerek yazılacak mektuplara dair bazı emirler verdi. Aynı anda da kocası itinalı bir sesle:</p>

  <p>- Muvazzaf mısınız? diye sordu.</p>

  <p>- Hayır, dedim. Harpten önce şileplerde çalışırdım.</p>

  <p>- Harp bitince de aynı mesleğe mi döneceksiniz?</p>

  <p>- Bu da ihtimal dahilindedir ama, belki de başka bir mesleğe intisap edebilirim. Kısmet.</p>

  <p>Mary Cavendish, öne doğru eğilerek:</p>

  <p>- İstediğiniz mesleği seçme hakkına sahip olsaydınız, hangi mesleği seçerdiniz?</p>

  <p><a id="a0"></a>- Kimbilir? Duruma bağlı.</p>

  <p>Genç kadın ısrarla sordu:</p>

  <p>- Demek hiçbir gizli emeliniz yok?</p>

  <p>- Söylersem alay edeceğinizden korkarım.</p>

  <p>- Olabilir, belki de...</p>

  <p>- Yine de söyliyebilirim. Detektif olmayı daima arzulamışımdır.</p>

  <p>- Ooo.. Olur şey değil. Scotland Yard&rsquo;da mı, yoksa Sherlock Holmes gibi kendi hesabınıza mı?</p>

  <p>- Hususi detektif tabii. Doğru söylüyorum efendim, bu mesleğe cidden büyük ilgi ve hevesim var. Bir zamanlar Belçikada rasladığım bir detektif beni bu mesleğe bağlamıştı. Ufak tefek, şaşırtıcı bir adamdı. Ona göre, polis hafiyesi olabilmek için insanın kendine has metodları olmalıymış. Benim hevesim de ondan mülhemdir. Fakat onun ulaştığı sonuçlara ulaşabilir miyim, bilmem.</p>

  <p>Miss Howard:</p>

  <p>- Polis romanlarına ben de bayılırım ama ekseriya saçma sapandır onlar. Katil daima son sayfalarda belli olur. Herkes umulmayan katil hakkında hayretlere düşer. Fakat gerçek hayatta bu böyle değildir. Katilin kim olduğu bazan hemen anlaşılıverir.</p>

  <p>- Fakat bence suçlar, pek çok zaman tesbit edilemez, diye itiraz edecek oldum.</p>

  <p>- Polis tarafından dediğiniz gibi olabilir. Ama işe karışmayan insanlar; meselâ eş dost, akraba tarafından? Sanmam ki cürüm sezilmemiş olsun.</p>

  <p>- Sizin dediğinizden şu anlaşılıyor ki, bir suç veya öldürme olayı görürseniz, suçluyu derhal bulabilirsiniz.</p>

  <p>- Elbette. İhtimal hâkime isbat edemem ama, bu işi kimin yaptığını kestirir, sezer ve anlarım.</p>

  <p>- Ancak bir kadın gibi düşünüyorsunuz. Suçlu ya bir kadın olursa?</p>

  <p>- Muhtemeldir. Fakat cinayet gibi ağır suçları ancak bir erkek yapabilir.</p>

  <p>Mary Cavendish&rsquo;e ait berrak ses beni titretti:</p>

  <p>- Dün Dr. Bauerstein bana dedi ki: Devrimiz doktorlarının bilgisizliklerinden dolayı birçok zehirlenmeler meydana çıkarılamıyormuş.</p>

  <p>Mrs. İnglethorp bağırdı:</p>

  <p>- Aman Mary, nereden buldun bu münasebetsiz sözleri, tüylerimi ürpertiyorsun. A, işte Cynthia geliyor.</p>

  <p>Çitlerin arasından gönüllü hemşire üniformasıyla bir genç kız çıkageldi.</p>

  <p>- Vay Cynthia. Bugün niçin geç kaldınız? Sizi tanıştıralım. Cynthia Mardock - Mr. Hastings.</p>

  <p>Genç, güzel ve sıhhatli bir kızdı bu. Küçücük şapkasını çıkardığı zaman meydana çıkan kızılımsı sarı saçlarının lüleleri ve ellerinin pamuk gibi beyazlığı içime tatlı bir haz duygusu yaydı. Eğer göz ve kirpikleri de biraz daha koyu bir renkte olsaydı gerçekten dayanılmaz bir âfet olurdu. John&rsquo;ın yanına yere oturdu. Sandviç tabağını kendisine uzattığım zaman bana tatlı tatlı gülümsedi.</p>

  <p>Mrs. İnglethorp seslendi:</p>

  <p>- Cynthia kızım, birkaç mektubum var, yazar mısın?</p>

  <p>- Tabii Emily teyze.</p>

  <p>Bir sıçrayışta ayağa kalkması, bu kızın evde bir sığıntı durumunda olduğunu anlamam için kâfi geldi. Ev sahibesinin hayırseverliği, himaye ettiği kıza durumunu hatırlatmasına mâni teşkil etmiyordu.</p>

  <p>İhtiyar kadın daha sonra bana dönerek:</p>

  <p>- John odanızı göstersin. Akşam yemeği saat yedi buçuktadır. Harp içindeki İktisadi sıkıntılara uymak için öyle davranmak lâzım. Bunun için de en ufak bir kâğıt parçasını bile ziyan etmeyiz.</p>

  <p>Eve girip de büyük merdiveni tırmanmağa başladık. Merdiven, tam orta sahanlığından sağ ve sola ayrılıyordu. Ayrılan bu kısımların herbiri insanı binanın ayrı bir kısmına çıkarıyordu. Benim oda solda ve bahçeye bakan bir odaydı.</p>

  <p>John yanımdan ayrılınca uzun bir zaman bahçeyi seyrettim. Ağaçların kuytuladığı yoldan bir erkek belirdi ve yavaş yavaş eve doğru yürüdü. Tahminimce kırk yaşlarında vardı. Güneş yanığı yüzü derin bir üzüntü ve hüzün anlatıyordu. Penceremin altına yaklaşınca başını kaldırdı. Onu en son onbeş yıl kadar evvel görmüş olmama rağmen tanıyabildim. Bu John&rsquo;ın en küçük kardeşi Lawrence idi. Yüzündeki ifadenin garipliği beni uzun zaman düşündürdü.</p>

  <p>Gece konuşmalarımız hoş geçti ama, zihnimi, Mary&rsquo;nin esrarengizliği durmadan meşgul ediyordu.</p>

  <p>Ertesi sabah hava parlak ve güneşliydi. Öğleye kadar odamda istirahat ettim. Mary odama gelerek, öğleden sonra bir gezinti yapmamızı teklif etti. Ormanlarda dolaştık ve saat beşe doğru eve döndük. Büyük hole girdiğimizde John&rsquo;ı huzursuz ve sabırsız dolaşırken gördük. Kendisini takip etmemizi söyledi. Yüzünün ifadesinden hoşa gitmeyen bir olayın geçtiğini anlamıştım. İçeri girer girmez kapıyı kapadı ve:</p>

  <p>- Gördün mü olanı Mary? Alfred ile Evie kavga etti, evi terkediyor.</p>

  <p>- Evie mi?</p>

  <p>- Evet. Anneme söylemiş. İşte kendi de geliyor.</p>

  <p>Miss Howard içeri girdi. Dudaklarını büzerek dişlerine kıstırmıştı. Elinde bir küçük çanta vardı ve henüz kararını vermemiş gözüküyordu.</p>

  <p>- Hakkındaki fikirlerimi ve düşüncelerimi o adama söyledim, diye haykırdı.</p>

  <p>Mrs. John Cavedish:</p>

  <p>- Evie&rsquo;ciğim. Nasıl olur bu? Sen bizlerden nasıl ayrılırsın?</p>

  <p>- Ne yapabilirim ki? Bir defa Emily&rsquo;ye öyle sözler söyledim ki, ne unutabilir, ne de affedebilir. Eğer bu olay üzerine kafasını çalıştırabilirse yine de kendimi mutlu hissedeceğim. Açıkça söyledim: «Emily» dedim.</p>

  <p>- «Siz ihtiyar bir kadınsınız. Bir defa da aptallık yapmaya başladı mı tamamen aptallaşır bu ihtiyarlar. Alfred denen o alçak herif sizden en az yirmi yaş küçük. Sizinle evlenme sebebini düşünmeğe hiç lüzum var mı yâni? Bu, ayın ondördü gibi apaşikâr. Elbette paranız için evlendi sizinle. Bu hâle göre kendisine fazla para kaptırmamalısınız. Çiftçi Raikes&rsquo;in karısının nekadar güzel olduğunu Alfred&rsquo;inize sorun. Her gün kapılarını nasıl aşındırdığını öğrenebilirsiniz.» Bu sözlerimi duyunca Emily küplere bindi âdetâ. Hiddetlenmesini de mazur görmek lâzım ya. Yeniden başladım konuşmaya «Mrs. Emily, ister hoşunuza gitsin, ister gitmesin. Size bildiklerimi anlatmak boynumun borcudur. Sizin yatağınıza girmektense sizi öldürmeye razıdır bu adam» dedim.</p>

  <p>- Ne dedi?</p>

  <p>Miss Howard suratını buruşturdu:</p>

  <p>- Ah Alfred. Ah Alfred&rsquo;ciği... Ah yavrusu Alfred&rsquo;ciği... Hep bunlar iftiraymış. Korkunç yalanlarmış bunlar... Saygıdeğer kocası hakkında böyle konuştuğum için, çok kötü bir insanmışım ben. İşte bu sebeple ben de gidiyorum.</p>

  <p>Bir zaman hepimiz Evie&rsquo;nin yüzüne bakakaldık. John çaresizliği kavradı ve tren tarifesini karıştırmağa başladı. Karısı mırıldanarak, anneyi kararından döndürmek gerektiğini ileri sürüyordu. Mary odadan çıktığı zaman, Evie&rsquo;nin yüzünün hatları birdenbire değişti. Yüzünü kulağıma yaklaştırarak yavaşça fısıldadı:</p>

  <p>- Mr. Hastings, siz namuslu bir adama benziyorsunuz, size güvenebilir miyim?</p>

  <p>Böyle bir sözle karşılaşacağımı kestiremediğim için hayret etmiştim. Koluma girdi, sesi gayet yavaş çıkıyordu:</p>

  <p>- Yalnız bırakmayın zavallı Emily&rsquo;mi, Mr. Hastings. Bunların hepsi köpek balıkları gibi saldırgandırlar. Şaşırmayın, ne dediğimi çok iyi biliyorum. İçlerinde biri yok ki, kadıncağızdan para sızdırmayı düşünmesin. Elinden geldiği kadar kendisini korumaya çalıştım ve başardım da. Ama artık burada yokum. Yokluğumdan istifade edip onu sonuna ve iliklerine kadar emecekler.</p>

  <p>- Bana inanabilirsiniz Evie... Elimden geldiği kadar ona yardımcı olacağım. Maamafih siz de yorgunluğun tesiriyle olacak, biraz izam ediyorsunuz galiba.</p>

  <p>İşaret parmağını ağır ağır sallıyarak sözümü kesti:</p>

  <p>- Bana inan genç adam. Ben sizden daha yaşlıyım. Gözünüzü dört açın ve ne demek istediğimi daha sonra anlıyacaksınız.</p>

  <p>Pencereden bir motör gürültüsü duyuldu. Bunun üzerine Miss Howard yerinden kalkarak kapıya doğru yürüdü. Elini tokmağa korken, dönerek bana göz kırptı.</p>

  <p>- Mr. Hastings, özellikle o kocası olacak domuzu göz hapsine alınız.</p>

  <p>Daha fazla söylemesi imkansızlaşmıştı, çünkü bütün ev halkı oraya yığılmıştı. Herkes yolcuya, uğurlar ve başarılar diliyordu. Yalnız İnglethorp&rsquo;lar yoktu.</p>

  <p>Otomobil gözden kaybolunca, Mary kalabalıktan sıyrılarak çimenler üzerinde yürümeye başladı. Evin bulunduğu taraftan gelen iriyarı sakallı bir adama doğru yürüdü ve adamın elini sıkarken hafifçe kızardı.</p>

  <p>Bu adama karşı bir güvensizlik duydum nasılsa.</p>

  <p>- Bu kim? diye sordum.</p>

  <p>John canı sıkılmış bir sesle:</p>

  <p>- Dr. Bauerstein - dedi.</p>

  <p>- Kimmiş bu doktor?</p>

  <p>- Köyün sakinlerindendir. Güçlü bir sinir buhranı çektiğinden dolayı kendini kızağa çekmiştir. Oysa ki Londra&rsquo;nın tanınmış mütehassıslarındandır. Zamanımızın en büyük zehir mütehassısıdır.</p>

  <p>Cynthia ilâve etti:</p>

  <p>- Mary&rsquo;nin de çok iyi dostudur.</p>

  <p>John Cavendish konuyu değiştirdi. Kaşlarını çatarak:</p>

  <p>- Şöyle bir dolaşalım Hastings. Çok sıkıcı bir iş oldu bu. Miss Howard sinirli ve hırçındır ama onun gibi bir dost da pek bulunmaz.</p>

  <p>Ormanlar arasından ilerliyerek köye yaklaştık.</p>

  <p>Geri döndüğümüzde, demir parmaklıklı kapıdan girerken, çingeneye benzeyen çok güzel ve genç bir kadınla karşılaştık. Karşı taraftan geliyordu. Geçerken bizi gülümsemeyle selâmladı.</p>

  <p>- Ah, ne hoş bir kız, dedim.</p>

  <p>John&rsquo;ın surat teşkilâtı yeniden bozuldu, tekrar sertleşti.</p>

  <p>- Mrs. Raikes.</p>

  <p>- Evie&rsquo;nin bahsettiği kadın mı?</p>

  <p>- Evet, öyle...</p>

  <p>Beyaz saçlı, zengin kadını düşündüm. İçime kötü bir his doğdu. Ama bu hissi aklımdan uzaklaştırmaya gayret ettim.</p>

  <p>- Styles cidden çok güzel ve hoş bir yer, diye John&rsquo;a döndüm.</p>

  <p>Somurtkan bir suratla beni tasdik etti:</p>

  <p>- Evet, hoş bir malikânedir. Burası günün birinde benim olacak. Eğer babam, haklı ve doğru dürüst bir vasiyetname hazırlasaydı, şimdiden benim olacaktı. Keşki öyle yapsaydı da, şimdi beni böyle ıstıraplar içinde kıvrandırmasaydı.</p>

  <p>- Istırap derecesinde üzülüyorsun demek?</p>

  <p>- Dostum Hastings, sizden saklamama lüzum yok. Bazan öyle oluyor ki, nereden para bulabileceğimi şaşırıyorum.</p>

  <p>- Kardeşin Lawrence, sana yardım elini uzatamaz mı?</p>

  <p>- Oh, o da meteliksiz. Bununla beraber annemin bize karşı hayli cömert davrandığını da belirtmek gerekir. Hiç değilse evliliğine kadar.</p>

  <p>Kaşlarını çatarak sustu.</p>

  <p>Miss Howard&rsquo;ın ayrılmasından sonra buradaki havanın ağırlaştığını seziyordum. Onun varlığı şatonun emniyet ve sükûnuydu, huzuruydu. Şimdiyse bu huzur yok olmuştu. Doktor Baurstein&rsquo;in o uğursuz yüzü gözümün önünde beliriverdi. Bir felâketin pek yakında kapıyı çalacağını seziyordum.</p>

  <p><span class="t8">&nbsp;</span></p>
</body>
</html>
