<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Tevkif</title>
</head>

<body>
  <h1 class="h11">Tevkif</h1>

  <p>Canım çok sıkılmıştı bu işe. Üstelik Poirot&rsquo;yu da evde bulamamıştım. Kapıyı açan uşağı, ihtiyar Belçikalı, dostumun, âniden Londra&rsquo;ya hareket ettiğini söyledi. Bu cevap beni hayli şaşırttı. Poirot&rsquo;nun Londra&rsquo;da ne gibi bir işi olabilirdi ki? Aklımı kurcalıyan bir başka nokta da şuydu: Acaba Poirot, bu kararı âniden mi vermişti, yoksa bir iki saat önce benden ayrılırken bunu düşündü de bana mı söylememişti?</p>

  <p>Tekrar Styles&rsquo;e dönmekten başka yapacak iş yok diye düşünüyordum. İçimdeki sıkıntı müthişti. Nasıl hareket etmek gerektiğini, ne yapmanın en uygun hareket olacağını kestirecek kadar kafamı toplıyamıyordum. Acaba, diyordum, bu tevkif olayından Poirot haberdar mıdır? Şatodakilere, doktor Bauerstein&rsquo;in adaletin bükülmez pençesine düştüğünü söylemek doğru olur muydu? İyi ama, böyle birşeyi duyarsa Mary Cavendish&rsquo;in düşeceği ıstıraplı durum, ne olacak? Doğru muydu onu böylesine üzmek? Bu haber ona şok tesiri yapmaz mıydı? Ama bu gerçeği sonuna kadar da ondan saklamak imkânsızdı. Çünkü en geç, yarınki gazeteler, bu cinayetle ilgili son durum başlığı altında, Bauerstein&rsquo;in tevkifini iri puntolarla yazacaklardı.</p>

  <p>Eğer Poirot kafama sokmasaydı doktor, benim şüphelenebileceğim en son şahıstı.</p>

  <p>Bir müddet daha ne yapmam gerektiğini düşündükten sonra, durumu John&rsquo;a anlatmaktan başka bir çıkar yol bulamadım. Herkese açıktan açığa anlatmak gerekiyorsa, kendisi karar verir ve bu işi de bizzat yapardı. Ben böyle bir zorlu işi üzerime almayı kabul edemezdim. Şatoya girdiğimde John&rsquo;ı yazı odasında buldum. Meseleyi etraflıca anlattım.</p>

  <p>Sözlerimi dinlerken şaşkınlığını gizleyemiyecek şekilde gözlerini iri iri açıyordu:</p>

  <p>- Aman Allahım, diye âdeta feryat etti. Demek sen haklıymışsın. Ben onun katil olduğunu hiç düşünemiyordum.</p>

  <p>- Evet, insan sürpriz sayılabilecek bir sonuçla karşılaşınca, bu sonuca alışıncaya kadar, şaşkınlığı da devam ediyor. Fakat, bak bir defa aklın süzgecinden geçirelim. Olaylar nasıl birbirine uyuyor.</p>

  <p>- Anlıyorum. Fakat olayları birbirine bağlıyacak kadar kendimi iyi hissetmiyorum.</p>

  <p>- İyi ya, biz de şimdilik bununla meşgul olmayız. Yalnız şimdilik tutumumuz ne olacak? Çünkü yarın sabah gazeteciler okurlarına müjde verir gibi yazacaklardır bu tevkifi.</p>

  <p>Bir müddet dalan John nihayet:</p>

  <p>- Zararı yok. Haberi yine de gazeteler versin. Biz şimdilik susmayı tercih edelim, dedi. Lüzumu yok. En geç yarın herkesin duyacağı gerçeği bir gün önce duyurmaktan kazancımız ne ola ki?</p>

  <p>Ertesi sabah büyük bir merakla şehrin gazetelerine atıldım. Yutar gibi her tarafını araştırdım. Hayret edilecek <span class="t11">ş</span><span class="t11">ey</span> doğrusu. Tevkife ait tek bir satır bile yok. Bunun sebebini kendi kendime izah edemedim bir türlü. Gazetelerin bu tevkifi yazmaması, aklıma başka tevkifin de olacağı tezini getirince canım çok daha fazla sıkılmaya başladı.</p>

  <p>Kahvaltıdan sonra köye inmeğe karar verdim. Amacım, Poirot&rsquo;nun Londra&rsquo;dan dönüp dönmediğini anlamaktı. Bu kararı verip de hazırlanırken, arkamdaki pencerelerden birinden âşinâsı olduğum bir ses yükseldi, kulaklarıma takıldı:</p>

  <p>- Merhaba, dostum.</p>

  <p>- Poirot sen misin? Hay Allah lâyığını versin.</p>

  <p>Dostumu görünce içimde bir sevinç kabardı. Hemen ellerine yapışıp içeri çektim kendisini.</p>

  <p>- Şu anda senin gelişine sevindiğim kadar, hiçbir şeye sevineceğimi sanmam Poirot.</p>

  <p>- Hayrola bu sevincinin nedenini öğrenmek saadetine beni de kavuşturacak mısın?</p>

  <p>- Dinle dostum. Durumu John&rsquo;dan başka hiç kimseye anlatmadım. O da kimseye anlatmıyacağını, anlatmanın doğru olmıyacağını söyledi. İyi ettik mi?</p>

  <p>- Bu kadar konuştun, dostum. Ama sözlerinden birşey çıkaramadım, ben.</p>

  <p>- Doktor Bauerstein&rsquo;in tevkifinden bahsediyorum, canım.</p>

  <p>- Yaa? Doktor tevkif mi edildi?</p>

  <p>- Sen bilmiyor muydun, Poirot?</p>

  <p>- Yooo... Fakat pek de şaşırmış sayılmam. Onun için bu, beklenen bir akıbetti. Netice itibariyle deniz kıyısından yalnız dört mil uzağız, okadar.</p>

  <p>- Deniz kıyısı mı? Deniz kıyısının bu işle ne ilgisi var?</p>

  <p>Poirot omuzlarını silkti:</p>

  <p>- Apaçık, dedi.</p>

  <p>- Neresi apaçık, Allahaşkına? Mrs. İnglethorp&rsquo;un öldürülmesiyle, deniz kıyısının arasında ne gibi bir bağ kurdun, çok merak ettim doğrusu.</p>

  <p>- Canım deniz kıyısının, öldürme fiiliyle elbette ilgisi yok. Biz tevkiften bahsediyoruz, şimdi.</p>

  <p>- Ee, iyi ya... Mrs. İnglethorp&rsquo;u zehirlemek suçuyla yakayı ele verdi.</p>

  <p>Poirot, hayretle gözlerini tostoparlak açarak bağırdı:</p>

  <p>- Ne?... Ne dedin?... Bauerstein katil olarak mı tevkif edildi? İmkânsız dostum, bu gerçekten de mükemmel bir hile olacaktı... Bunu sana kim söyledi?</p>

  <p>- Hiç kimse...</p>

  <p>- Hastings, doktorun tevkif sebebi; casusluk suçundandır. Yoksa Mrs. İnglethorp&rsquo;u zehirliyerek öldürmekten değil...</p>

  <p>- Ama ben... ben öyle sanmıştım ki, sen de benimle aynı kanaate sahipsin.</p>

  <p>Dostum yüzüme acıyan bir edayla baktı:</p>

  <p>- Amma da yapıyorsun, dostum, dedi.</p>

  <p>- Aklım almıyor Poirot. Yâni şimdi, doktor casus muymuş?</p>

  <p>- Tabii. Şimdiye kadar sen hiç şüphelenmemiş miydin?</p>

  <p>- Asla... Hem ne münasebetle şüphelenecektim?</p>

  <p>- Hayret ediyorum Hastings. Nasıl oluyor da aklına gelmiyor? Hiç düşünmedin mi ki... Onun gibi yüksek ve sahasında tek olan bir mütehassıs böyle basit bir köyde niye kendini köhnetsin? Ne sebeple geceleri, sabahlara kadar sokak sokak gezsin?</p>

  <p>- Mary Cavendish? O? O da suç ortağı mı? Hep beraber geziyorlardı.</p>

  <p>- Henüz Mary hakkında bir kanaatim yok ama, ne olursa olsun, hınzır herif, kadını maksatlarına çok kolay âlet etmişti. Ondan çok faydalandığını umarım.</p>

  <p>- Bu duruma göre doktor Bauerstein, Mary Cavendish&rsquo;i sevmiyordu da, onu seviyormuş gibi görünerek maksadına kullanıyordu. Öyle mi?</p>

  <p>- Onu da bilemiyorum, Hastings. Fakat sana şunu katiyyetle ifade edebilirim ki, John&rsquo;ın karısı Mary Cavendish, kocasından başka kimseyle kalben bağlantısı yoktur. Bunu böylece bilmelisin, dostum.</p>

  <p>Biz bu minval üzere konuşur dururken birden odaya Miss Howard nefes nefese atıldı. Odada bizden başka kimsenin bulunmadığına kanaat getirdikten sonra südyeninden çıkardığı kahverengi bir kâğıdı, Poirot&rsquo;ya uzattı:</p>

  <p>- Gardrobun üzerinde buldum bu kâğıdı, dedi.</p>

  <p>Aynı hızla da odadan çekildi, gitti.</p>

  <p>Poirot, Howard&rsquo;ın eline tutuşturduğu kahverengi kâğıdın katlarını masanın üzerine açtı ve sevinçle:</p>

  <p>- Hastings, bir dakika gelir misin? Bu harf İ mi, yoksa L mi ?</p>

  <p>Bu kâğıdın boyu orta büyüklükteydi. Bulunduğu yerde çoktanberidir duruyormuş hissini verecek kadar tozluydu. Poirot&rsquo;nun dikkatini çeken şey, kâğıdın üzerindeki etiketti: «Parksons Company. Kostümlü balolar için elbiseler ve, tiyatro için kostümler hazırlanır» yazıyordu, üzerindeki gönderilen yer adresi de şuydu: Sayın M. Cavendish. Styles şatosu, Styles St. Mary Essex. Poirot&rsquo;nun üzerinde durduğu harfe bir müddet baktıktan sonra:</p>

  <p>- Bu harf «L» de olabilir, «T» de... Fakat «İ» olmasına imkân yoktur.</p>

  <p>Poirot kâğıdı tekrar katladı ve:</p>

  <p>- Pekâlâ... dedi. Ben de seninle hemfikirim. Bu harf ancak ve ancak «L» olabilir.</p>

  <p>- Bu bulduğumuz şey mühim mi? Nereden gelmiş olabilir, acaba?</p>

  <p>- Miss Howard&rsquo;a bu kâğıdı bulması için daha önce rica etmiştim. Bak, görüyorsun ya, bulmağa muvaffak oldu. Onu kendime yardımcı seçmekle isabet kaydetmişim, değil mi?</p>

  <p>- Peki Poirot, «gardrobun üstünde» demekle ne kastetti?</p>

  <p>- Bir gardrobun üzerinde bulduğunu kastetti, tabii...</p>

  <p>- Kâğıt saklanacak yerlerden değildir gardrop, dedim.</p>

  <p>- Yoo. Bir gradrobun üzerine, mukavva kutu ve kahverengi kâğıt saklamak için elverişli bir yer sayılır. Bir tarihte bizzat, böyle bir yerde kıymetli bir evrak saklamıştım. İyi gizlendiği takdirde, kimsenin dikkatini çekmeden uzun müddet orada durur.</p>

  <p>- Poirot, bu cinayetin çözümünü kafanda bir hâle yola soktun mu?</p>

  <p>Kemali ciddiyetle:</p>

  <p>- Evet, dedi. Ne şekilde yapıldığını biliyorum, artık. Yalnız beni üzen bir taraf var ki, elimde zannımdan başka hiçbir delil yok. Sadece...</p>

  <p>Ani bir hareket yaptı. Beni kolumdan kavradığı gibi salona doğru sürüklemeğe başladı. Korkunç bir sesle bağırdı:</p>

  <p>- Dorcas... Dorcas...</p>

  <p>Kadın koşarak geldiği zaman, telaşından kan ter içinde olduğunu farkettim.</p>

  <p>Poirot kadına devam etti:</p>

  <p>- Dorcas, dedi. Bir fikrim var. Ehemmiyet verilecek bir şey değil pek ama, eğer doğru olduğu anlaşılırsa, fevkalâde bir buluş olacak, bu... Şimdi toparla aklını başına. Hanımının ölümünden bir gün evvelki pazartesi günü, (dikkat et, salı demiyorum), evet pazartesi günü Mrs. İnglethorp&rsquo;un odasının zili bozuk muydu?</p>

  <p>Dorcas paniğe yakalanmışcasına şaşırmıştı:</p>

  <p>- E... Evet, bozulmuştu beyefendiciğim. Şimdi siz söyleyince birden hatırlayıverdim. Fakat şu andaki hayretimi mazur görünüz. Siz nasıl bildiniz zilin bozuk olduğunu. O gün herhalde bir fare veya benzeri bir hayvan, zilin telini kemirmiş olmalı. Salı sabahı bir tamirci gelerek tamir etti.</p>

  <p>Poirot&rsquo;nun heyecanı barizdi. Yerinde oturamıyordu. İşte böyle heyecanlı heyecanlı oturma odasına doğru yürüdü.</p>

  <p>- Dostum, şimdi anlıyorum ki artık, doğru bir iz üzerindeyim. Bu sebeple de, koşmak, sıçramak, oynamak istiyorum. Tıpkı bir çocuk gibi...</p>

  <p>Gerçekten de söylediklerini birer birer yaptı. Balkondan bahçeye fırladı. Kuyruğuna zil takılmış bir kedi gibi ortalığı birbirine katarcasına dört dönüyordu.</p>

  <p>- Garip arkadaşınız yine neler yapıyor, Mr. Hastings. Ne var, Allahaşkına?</p>

  <p>Başımı çevirdiğimde, kapının eşiğinde Mary Cavendish&rsquo;i bana gülümserken gördüm. Ben de gülümseyerek cevap verdim.</p>

  <p>- Vallahi ben de anlıyamadım, Mrs. Cavendish. Bir zil hakkında Dorcas&rsquo;a bâzı sorular sordu. Aldığı cevaptan memnun olmuş olmalı ki, böyle çocuklar gibi sıçrayıp oynuyor.</p>

  <p>Mary gülümsemesine devam ederek:</p>

  <p>- Ne gülünç, dedi. İşte kapıdan da çıkıyor. Bugün geri gelmez mi?</p>

  <p>- Bilemiyorum Mrs. Cavendish. Dostumun hareketleri beni daima şaşırtır. Şimdi de şaşırmış durumdayım. Ne yapacağını, ne yapmak istediğini kestiremiyorum.</p>

  <p>Kadının neşeli görünüşü altında düşünceye daldığını anlıyordum. Bu sabah son derece kederli görünüyordu. Veyahut da bana öyle geliyordu.</p>

  <p>Birden aklıma geliverdi. Ona Cynthia&rsquo;nın durumundan bahsetmenin tam yeriydi. Bir müddet beni dinledikten sonra :</p>

  <p>- Avukatlığınıza diyecek yok, fevkalâdesiniz. Bundan şüphe etmiyorum, dedi. Fakat bu evde benim, kocamla mes&rsquo;ut olduğumu tahmin ediyor musunuz? Bu sizi ilgilendirmeyebilir. Fakat ben söylemek, söyliyerek dökülmek ve açılmak ihtiyacını duyuyorum. Onun için de size söyliyeceğim... Biz, yâni John ile ben, kat&rsquo;iyyen mes&rsquo;ut değiliz.</p>

  <p>Odada, ağır ağır bir aşağı, bir yukarı dolaşmaya başlamıştı. Başını önüne eğerek konuşuyordu. Birden önümde durdu ve yüzüme dikkatle bakarak:</p>

  <p>- Hakkımda hiçbir bilgiye sahip değilsiniz sanırım. Değil mi? Diye sordu. Nereden geldiğimi, kimin nesi olduğumu, John ile evlenmezden önce ne olduğumu... Hepsini... Hepsini size anlatacağım. Sizin incelik ve nezaketinize hayranım ve sizden başkasına da itimat edemem, bunları anlatabilmek için...</p>

  <p>Aklıma Cynthia&rsquo;nın da itirafları gelmişti. O da söze, hemen hemen aynı önsözle başlamıştı.</p>

  <p>Mary Cavendish&rsquo;in gömüldüğü koltukta, arkaya yaslanmış başı bir ihtişam âbidesi gibi görünüyordu. Dudaklarında belli belirsiz bir tebessüm vardı. Güç işitilebilir bir sesle çocukluk hâtıralarını anlatıyordu:</p>

  <p>«Annesi küçük yaştayken ölmüş. Babası hariciyeci olduğu için, ülke ülke dolaşmışlar. Babası da öldükten sonra uzun bir müddet halasıyla oldukça yoksul bir hayat sürmüşler. Bu şekilde yaşamaya alışık olmadığı cihetle, ona bu devre, hayatının en sıkıntılı devresi olarak tesir etmiş.»</p>

  <p>- İşte John&rsquo;a rastlayışım bu sıralara rastlar, diye dakikalarca sustuktan sonra yeniden konuşmaya başladı.</p>

  <p>- Yaşayışımın sıkıntılı olması karşısında, halamla John arasında kıyas kabul etmeyecek derecede büyük bir fark vardı. John benim için başıma konmuş bir devlet kuşuydu. Zümrüdü anka... Bununla beraber, itiraf ederim ki, evlenmem için gaye, bu zenginlik olmamıştır. Gerçi yoksulluktan, sefaletten bıkmıştım ama, ayrıca hayatımın bu yeknesak gidişine de bir akış vermek istemiştim. Ummayacaksınız ama, şunu da iftiharla söyliyebilirim ki; çok dürüst hareket ettim ve John&rsquo;a gerçeği, düşündüklerimi açıkça söyledim. Kendisine sırılsıklam âşık olmadığımı, fakat beğendiğimi, takdir ettiğimi, hattâ hoşlandığımı itiraf ettim. Hattâ hattâ takdir, hoşlanma ve beğenme sebeplerime zenginliğinin de tesiri olduğunu söyleyiverdim. Zamanla alışabilir, belki de sevebilirdim. Bu sözlerim onu tatmin etmiş olmalı ki, çok geçmeden evlendik.</p>

  <p>Bunları anlatırken alnında ıstırap çizgileri peyda oluyordu.</p>

  <p>- Öyle sanıyorum ki, hattâ eminim de diyebilirim, ilk evlendiğimiz sıralarda John beni seviyordu. Oldukça ehemmiyet veriyordu. Fakat birbirimize uygun bir çift teşkil etmediğimizi anlamakta gecikmedim. Nihayet tahminlerim de doğru çıkmaya başladı. Birbirimizden iyice uzaklaşmıştık, artık. Maamafih, bunu itiraf etmek bana hayli güç geliyorsa da, söylemeden geçemiyeceğim: O benden bıktı, bezdi, bırakıverdi. Evet, bıktı demek daha yerinde olur kanaatindeyim. Buna alıştım artık, aldırış ettiğim yok. Çünkü yollarımız tamamen ayrı istikametlerdedir.</p>

  <p>- Ne demek istediğinizi anlıyamadım, diye mırıldandım.</p>

  <p>Gayet sakin cevap verdi:</p>

  <p>- Styles&rsquo;i terkedeceğim artık, demek istiyorum.</p>

  <p>- Burada kalmıyacak mısınız?</p>

  <p>- Hayır, Mr. Hastings. İsterse John oturabilir ama, ben... Asla...</p>

  <p>- John&rsquo;dan da ayrılacak mısınız?</p>

  <p>- Evet.</p>

  <p>- Peki ama, gerekli bir sebep yok ki.</p>

  <p>Cevap vermeden evvel bana mütereddit göründü. Fakat yine konuşmaya karar vererek:</p>

  <p>- Çünkü serbest kalmak istiyorum.</p>

  <p>Mary Cavendish bu şekilde konuşurken, gözümün önünde ufukların açıldığını farkettim. Fakat bu ufukları şekillendirmeme fırsat kalmadan Mary&rsquo;nin bağırarak konuştuğunu duyarak irkildim:</p>

  <p>- Bilemezsiniz, Mr. Hastings. Burasının benim için korkunç bir hapisane olduğunu bilemezsiniz.</p>

  <p>- Sizi anlıyorum Mrs. Mary Cavendish. Bununla beraber acele etmemenizi tavsiye etmeme müsaade edeceğinizi umarım.</p>

  <p>- Oooo...</p>

  <p>Bu ihtiyatlı davranışımla alay eder gibi bir tavır takındı. Ben de bu arada bir ihtiyatsızlık yaptım:</p>

  <p>- Doktor Bauerstein&rsquo;in tevkif edildiğini duydunuz mu? diye sordum. Sordum ama, ağzımdan bu sözler dökülürken müteessir oldum.</p>

  <p>Mary&rsquo;nin yüzünde soğuk bir ifade beliriverdi birden:</p>

  <p>- Bu sabah John bu haberi verdi bana.</p>

  <p>- Peki siz ne düşünüyorsunuz, doktorun tevkifi hakkında?</p>

  <p>- Ne düşünebilirim ki? Galiba casusluk yapıyormuş. Öyle değilse bile, John&rsquo;a bahçıvan böyle söylemiş.</p>

  <p>Yüzüne de sesindeki gibi donukluk ve ifadesizlik gelmişti. Heyecana düşüp düşmediğini anlıyamıyordum. Bir iki adım atarak vazodaki çiçekleri düzeltmeye koyuldu.</p>

  <p>- Bunlar solmuşlar artık. Değiştirmeli. Müsaade ederseniz geçmek istiyorum Mr. Hastings. Mersi...</p>

  <p>Kapıdan gayet sakin çıktı. Çıkarken de bana soğuk bir tarzda başıyla vedâ selâmı verdi, gitti.</p>

  <p>Bauerstein&rsquo;i sevemezdi bu kadın. Hayır hayır... Asla... Hiçbir kadın sevdiği bir insanın felâketi karşısında bu kadar kayıtsız görünemezdi...</p>

  <p>Ertesi sabah Poirot&rsquo;yu göremedim. Scotland Yard&rsquo;lı detektifler de meydanda yoktu. Ama öğle yemeği sırasında ortaya bir delil çıktı. Bu menfi bir delildi. Mrs. İnglethorp&rsquo;un ölümü gecesi yazdığı üç mektubun izini bulmuştuk. Fakat dördüncü mektubu bulamamıştık. Bulamıyacağımızı anlıyarak da bu mektubu izlemekten vazgeçmiştik. Yalnız bir timidimiz vardı: Hiç değilse bu mektubun cevabını elimize geçirebiliriz. Yakın bir günde nasıl olsa cevabı gelecekti. İşte nihayet beklediğimiz bu fırsat zuhur etti. Günün ikinci postasından, bir Fransız müzik eserlerini basan bir naşirin firmasının mektubu çıktı. Mrs. İnglethorp&rsquo;un göndermiş olduğu çeki reddediyor ve cevaben de Rus halk havalarının notalarını bulamıyacaklarını yazıyorlardı. Bu suretle de Mrs. İnglethorp&rsquo;un dördüncü mektubuna beslediğimiz ümit kapıları da böylelikle kapanmış oldu.</p>

  <p>Çaydan biraz önce köye doğru yürüyüşe koyuldum. Yeni ümit kırıklığımızı Poirot&rsquo;ya nakletmek istiyordum. Fakat o yine evde yoktu. Üzülerek uşağına sordum.</p>

  <p>- Londraya mı gitti, yoksa?</p>

  <p>- Hayır efendim. Tedminster trenine binerek, oradaki genç kızların çalıştırdığı bir dispanseri ziyaret edecekmiş.</p>

  <p>Söylendim kendi kendime:</p>

  <p>- Ah aptal, dedim. Ben ona çarşamba günleri Cynthia&rsquo;nın orada olmadığını söylemiştim, halbuki.</p>

  <p>Bu defa uşağa dönerek:</p>

  <p>- Hiç olmazsa geldiğinde kendisine söyleyiniz de, yarın bizi ziyarete gelsin.</p>

  <p>- Başüstüne efendim.</p>

  <p>Fakat Poirot, ertesi gün de çıkmadı ortaya. Artık kafam bozulmaya başlamıştı bu adama. Bizi sanki hiç nazarı itibare almıyor gibi davranıyordu. Sofradan kalktığımız zaman Lawrence beni bir köşeye çekti ve Poirot&rsquo;ya gidip gitmiyeceğimi sordu.</p>

  <p>- Hayır, dedim. Benim niyetim yok. Eğer söylemek istiyeceği bir şey varsa, zaten kendisi duramaz, gelir bana.</p>

  <p>- Ooo, demek böyle ha?</p>

  <p>Lawrence kararsızdı. Durumunda bir fevkalâdelik sezmiştim.</p>

  <p>- Ne var ki, Lawrence? Eğer önemli bir meseleyse, derhal gideyim, dedim.</p>

  <p>- Yok. Ehemmiyetli değil. Fakat yine de kendisine bildirin, siz.</p>

  <p>Bu sözü söylerken sesi eni konu titriyordu.</p>

  <p>Devamla:</p>

  <p>- Galiba, kayıp kahve fincanını buldum.</p>

  <p>Poirot&rsquo;nun daha önce bana vermiş olduğu esrarengiz ödevi unutmuştum sanki. Merakım yeniden tahrik oldu. Lawrence yepyeni birşey söylüyordu. O hâlde benim de gururumu ezerek köye inmem artık vâcib olmuştu.</p>

  <p>Bu defa gülümseme ile karşılandım. Çok şükür Poirot, evindeydi. Fazla dâvet beklemeden ve nazlanmadan hemen içeri giriverdim. Poirot masasının başına oturmuş, başı ellerinin arasındaydı. Beni karşısında görünce sıçrarcasına yerinden fırladı. İlgilenerek sordum:</p>

  <p>- Neyin var? Hasta değilsin inşallah.</p>

  <p>- Çok şükür hasta filân değilim. Fakat, çok önemli bir meseleyi halle çalışıyorum.</p>

  <p>- Artık suçluyu yakalamak lâzım mı, değil mi diye düşünüyorsun muhakkak. Bilmem ama bana öyle geliyor. Ha... Sen ne dersin?</p>

  <p>Başını salladı:</p>

  <p>- Shakespeare&rsquo;in dediği gibi: To be or not to be (Var olmak veya olmamak). İşte bütün mesele. Biz de konuşalım mı, konuşmayalım mı? İşte bizim meselemiz de bu.</p>

  <p>- Poirot, doğru mu söylüyorsun?</p>

  <p>- Evet Hastings. Son derece meşgulüm.</p>

  <p>- Neymiş bu meşguliyetin?</p>

  <p>- Bir kadının mutluluğu, dostum. Artık beklenen zaman geldi, azizim. Halbuki ben hâlâ tereddüt ediyorum. Zira, müthiş bir koz oynadığımı sanıyorum. Emin ol Hastings, benden başka hiç kimse bu işe teşebbüs etmeye bile cesaret edemezdi.</p>

  <p>Bunu söylerken gururla göğsünü dövüyordu.</p>

  <p>Bu hareketinin karşısında zoraki bir iki dakika hürmeten sustum. Sonra da Lawrence&rsquo;in haberini yumurtlayıverdim.</p>

  <p>Poirot:</p>

  <p>- Ya... diye nâra attı. Demek fazla kahve fincanını bulmuş ha? Çok iyi, çok iyi. Sizin şair göründüğünden de zekiymiş dostum.</p>

  <p>Hakikatte ben Lawrence&rsquo;in zeki olduğunu kabul etmem ama susmayı tercih ettim. Esasen benim merak ettiğim taraf, Cynthia&rsquo;nın dispanserde bulunmadığı gün, oraya ziyarete niçin gittiğini öğrenmekti. Konuyu döne dolaşa oraya da getirdim:</p>

  <p>- Doğru, dedi. Yazık oldu. Bizim güzel küçük hanımın dispanserde olmadığını unutarak oraya gittim. Bununla beraber arkadaşı da çok nâzik bir kız. Üzülmeme razı olmadı ve görmek istediğim herşeyi kendisi göstermeyi ödev edindi ve bana dispanseri gezdirdi.</p>

  <p>- E, neyse, olmuş bir kez... Başka bir gün gidersin Cynthia&rsquo;nın çayını içmeye...</p>

  <p>Bu konuşmadan sonra ona, dördüncü mektubun cevabını da söyledim.</p>

  <p>- Bak işte, dedi, buna çok üzüldüm. Bu mektuptan çok ümitvardım. Fakat bu sonuç çıkmamalıydı altından. Neyse biz işi içten halledelim.</p>

  <p>Birden «şrak» diye alnına vurdu.</p>

  <p>- Bu denklemin çözülmesi, ancak gri hücrelerin etrafında yaratılacak ilgiyle kaabil olacaktır.</p>

  <p>Biraz sonra yine âni bir hareket yaptı:</p>

  <p>- Parmak izinden çakar mısın, dostum? dedi.</p>

  <p>Çok şaşırdım:</p>

  <p>- Anlamam, dedim. İzlerin birbirinin tıpkısı olamıyacağını bilirim ama, bu sahadaki bütün bilgim de bundan ibarettir.</p>

  <p>- İyi işte.</p>

  <p>Küçük bir çekmecenin kapağını açtı. Bu çekmeceden çıkardığı birkaç fotoğrafı masanın üzerine koydu.</p>

  <p>- Bunları numaraladım, dedi. Bir, iki, üç... Bunları tana târif ve tasvir edebilir misin?</p>

  <p>Fotoğrafları dikkatle inceledim.</p>

  <p>- Hepsinin de agrandisman yapıldığını anlıyorum, dedim. Bir numaralı fotoğrafta, bir erkeğin baş ve şahadet parmaklarının izleri, iki numaralı fotoğrafta da bir kadına ait parmak izleri. Bu izler çok daha küçük ve karakter bakımından da çok daha başka türlü. Yâni aralarında hiçbir benzeme kaydedilemez. Üç numaralı fotoğrafa gelince...</p>

  <p>Bir an tereddüt ettim.</p>

  <p>- Üçüncüsü karmakarışık görünüyor. Birkaç iz üstüste gibi geldi bana. Fakat bu karmakarışıklık içinde bile bir numaralı fotoğrafta gördüğüm parmak izini seçebiliyorum, bu fotoğrafta.</p>

  <p>-Diğer izlerin üzerinde mi görüyorsun?</p>

  <p>- Evet, evet...</p>

  <p>- İyice seçebildin mi o olduğunu...</p>

  <p>- Mükemmelen.</p>

  <p>Poirot başını salladı. Sonra fotoğrafları toplıyarak yine çekmecenin içine koydu.</p>

  <p>- Bilirim, dedim. Her zaman olduğu gibi, yine bana anlatmıyacaksın ne olup, bittiğini...</p>

  <p>- Bilakis, dostum, bilâkis... Bir numaralı fotoğraftaki izler Mr Lawrence Cavendish&rsquo;e ait. İki numaralı fotoğraftaki izler de Cynthia&rsquo;nın. Bu ikisinin de pek önemi yok. Fakat üçüncü fotoğraf biraz muğlâk.</p>

  <p>- Ya...</p>

  <p>- Senin de anladığın gibi, hayli büyütülmüştür bunlar. Öyle sanırım ki, fotoğrafta yapılan bir lekeyi gözden kaçırmamışsındır. Bunları elde etmek için yaptığım numaraları sana anlatacak değilim. Tutup da şu âleti kullandım, veya şu tozdan serptim de bu izleri elde ettim, demem. Fakat yaptığım usul, poliste pek mâruf bir usuldür. Bu usul sayesinde herhangi bir eşya üzerindeki izler, kolaylıkla alınabilir. İşte dostum, izleri görmüş bulunuyorsun. Sana yalnız bunları nerede bulduğumu söylemek kalıyor.</p>

  <p>- Cidden çok merak ediyorum Poirot, haydi anlat.</p>

  <p>- Üç numaralı fotoğraf, Cynthia&rsquo;nın çalıştığı dispanserdeki zehir dolabında bulunan parmak izleridir.</p>

  <p>- Aman Allahım, diye bağırdım. Lawrence&rsquo;in izleri orada ne arıyor? Cynthia&rsquo;yı ziyaret ettiğimiz gün o zehir dolabına yaklaşmamıştı bile...</p>

  <p>- Evet ama... Bakınız yaklaşmış demek.</p>

  <p>- İmkân göremiyorum. Birbirimizden hiç ayrılmadık ki...</p>

  <p>Poirot başını salladı:</p>

  <p>- İyi hatırla dostum, iyi hatırla. Bir ân birbirinizden ayrılmıştınız. Eğer böyle olmasaydı, Cynthia, Lawrence&rsquo;e balkona gelmesi için niçin seslensin?</p>

  <p>- Evet, bu noktayı tamamen unutmuşum, dedim. Ama bu iş, ancak bir ân sürdü.</p>

  <p>- Bu bir ân da yeter, işte.</p>

  <p>- Yeter olmuş da neye yaramış yâni?</p>

  <p>Poirot muammalı bir şekilde gülümsüyordu:</p>

  <p>- Tıp okuyan bir zat bu husustaki merakını giderebilir. İlgi çektiği bu konu etrafında kendini tatmin edici izah şekilleri bulur.</p>

  <p>Bakışlarımız karşılaştı. Poirot&rsquo;nun gözlerinde anlaşılmaz bir bakış vardı. Ayağa kalkarak bir şarkı mırıldanmaya başladı. Kendisini şüpheyle süzüyordum.</p>

  <p>- Poirot, diye sordum. O minicik şişede ne vardı?</p>

  <p>Hâlâ şarkısını mırıldanıyordu. Bu arada başını bana doğru çevirerek:</p>

  <p>- Hydro - chlorate de styrichnine, dedi.</p>

  <p>- Zehir!</p>

  <p>Maamafih pek de şaşmış sayılmazdım. Esasen böyle bir cevap bekliyordum.</p>

  <p>- Bu zehiri pek az miktarda kullanıyorlar. Nadiren hapların içine koyuyorlar. İşte bu sebeple şişenin üzerinde o zamandanberi parmak izleri kalabildi.</p>

  <p>- Bu fotoğrafları nasıl aldın?</p>

  <p>Poirot&rsquo;nun izahı pek basit oldu:</p>

  <p>- Balkondan aşağıya şapkamı düşürdüm. O saatte misafirlerin aşağıya inmeleri yasak edilmiş bulunuyordu. Bütün özür dilemelerime rağmen Cynthia&rsquo;nın nazik arkadaşı aşağıya inerek şapkamı getirdi.</p>

  <p>- O hâlde sen dispansere giderken, bütün bu yaptıklarını tasarlamıştın.</p>

  <p>- Yooo. Pek de kat&rsquo;i değil. Fakat her zaman kafamda böyle birşeyin kaabil olduğuna dair pırıltılar vardı. Senin anlattıkların içinde ilham perimi harekete getiren birşeyler vardı.</p>

  <p>Ben:</p>

  <p>- Poirot, dedim. Ne kadar neşeli görünmeye çalışırsan çalış, sen de biliyorsun ki, bu buldukların o kadar ehemmiyetli bir buluş değil.</p>

  <p>- Önem derecesini ben de kestiremiyorum ama, birşey var ki, dikkatimi rahatsız edercesine çekiyor. Bunu sen de farketmişsindir, sanırım.</p>

  <p>- Ne?</p>

  <p>- Bu meselenin içine üçüncü defadır ki strychnine karışıyor. Üç defadır bu zehirle karşı karşıya geliyoruz. İlk defa; Mrs. İnglethorp&rsquo;un ilâcının içinde strychnine vardı, tezi karşımıza çıktı. İkinci defa; eczacı kalfası Mace&rsquo;le karşılaştık. O da Mr. İnglethorp&rsquo;u zan altında bıraktı. Üçüncü defa da, yâni şimdi, yine bir strychnine meselesi. Bu defa da ev halkından biri karşımıza çıkıyor. Bu çok şaşırtıcı bir durum yaratıyor. Bense şaşırmaktan nefret ederim, bilirsin.</p>

  <p>Tam cevap verecektim ki, dostumun uşağı içeri girdi ve:</p>

  <p>- Aşağıda bir hanımefendi, Mr. Hastings ile görüşmek istiyor, dedi.</p>

  <p>- Ne? Bir hanımefendi mi?</p>

  <p>Yerimden ok gibi fırladım. Dar merdivenlerde Poirot da bana yetişmeye çalışıyordu. Aşağı indiğimizde, taşlıkta, Mary Cavendish&rsquo;i bizi bekler hâlde gördük.</p>

  <p>- Köyün sonunda ihtiyar bir kadıncağız vardır. Onu ziyarete gitmiştim, dedi. Ve ilâve etti:</p>

  <p>- Sizin, M. Poirot&rsquo;nun yanında olduğunuzu Lawrence&rsquo;den öğrendim, Mr. Hastings. Sizi görmek istiyordum.</p>

  <p>Dostum:</p>

  <p>- Ne yazık, dedi. Ben de şu mütevazi evimi ziyaret etmek istediğinizi sanarak, sevinir gibi olmuştum.</p>

  <p>- Eğer mutlaka arzu ediyorsanız, bir gün sizi de ziyaret edebilirim.</p>

  <p>- Ah, mersi mon ami... Çok teşekkür. Eğer itiraf etmek istediğiniz şeyler varsa...</p>

  <p>Kadın hafif bir sarsıntı geçirdi. Poirot devam ediyordu:</p>

  <p>- İşte o zaman Poirot Baba&rsquo;yı hatırlayın. Daima sizin emrinizde olmakla şeref duyar.</p>

  <p>Mary&rsquo;nin birkaç saniye içinde dostumu süzdüğünü gördüm. Poirot&rsquo;nun bu sözlerinin altında gizlenmiş maksat arıyormuş gibi geldi bana.</p>

  <p>Nihayet birden arkasını dönerek yürüdü:</p>

  <p>- Sonra, dedi. Siz de benimle gezmek istemez misiniz, M, Poirot?</p>

  <p>- Maalmemnuniyye, efendim.</p>

  <p>Styles şatosuna doğru yürürken, Mary Cavendish konuşuyordu. Fakat bu konuşmalarından, asabi bir handikap içinde olduğunu farkediyordum.</p>

  <p>Poirot&rsquo;nun bakışlarından sinirlendiğine dikkat ettim.</p>

  <p>Havada da değişiklik başgöstermişti. Âdetâ sonbaharı hatırlatan sert bir rüzgâr esmekteydi. Mary titriyordu. Üzerinde hayli güzel duran ve onu çok daha egzotikleştiren siyah mantosuna sıkı sıkı sarındı ve önünü de ilikledi. Rüzgârın ağaçlar arasından duyulan sesi, matem marşını andırıyordu. Âdetâ kocaman devler inliyormuş gibi bir hava yaratıyordu. Yâni insanın âsabını tahriş eden herşey vardı.</p>

  <p>Styles&rsquo;in kapısından içeri girince cansıkıcı şeylerin vuku bulduğunu anladım.</p>

  <p>Bizi koşar adımlarla Dorcas karşıladı. Ağlıyordu ve ellerini oğuşturuyordu. Diğer hizmetçileri de bir köşeye çekilmiş ve toplu bir hâlde gördüm. Hepsi pür dikkat kesilmişlerdi. İçime bir endişe halesi çöktü. Onların bu matemli hâlleri bana da sirayet etmişti. Peki ama ne vardı? Ne olmuştu, yine?</p>

  <p>- Ah hanımefendiciğim, hanımefendiciğim ah, bilmem ki nasıl söyliyeyim?</p>

  <p>Sabırsızlanarak sordum:</p>

  <p>- Ne oluyor Dorcas? Rica ederim bizi merakta bırakma, söyle artık.</p>

  <p>- Şu uğursuz detektifler... Tevkif ettiler. Mr. Cavendish&rsquo;i tevkif ettiler.</p>

  <p>- Lawrence&rsquo;i mi? Diye âdetâ haykırdım.</p>

  <p>Dorcas&rsquo;ın gözlerindeki edâ değişmişti, sanki.</p>

  <p>- Hayır efendim, dedi. Mr. Lawrence&rsquo;i değil, John Cavendish&rsquo;i...</p>

  <p>Arkamda bulunan Mary Cavendish, korkunç bir çığlık kopararak üzerime doğru yığıldı. Onu yakalamak için döndüğümde, bakışlarım Poirot&rsquo;nunkilerle karşılaştı. Onun muzaffer edâlı bakışları tüylerimi ürpertti.</p>

  <p><span class="t8">&nbsp;</span></p>
</body>
</html>
