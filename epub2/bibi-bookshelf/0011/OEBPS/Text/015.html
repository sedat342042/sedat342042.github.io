<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İzahat</title>
</head>

<body>
  <h1 class="h11">İzahat</h1>

  <p>- Ah, seni gidi hain, seni, dedim. Seni boğmak geliyor içimden. Beni niye kandırdın? Maksadın neydi?</p>

  <p>Kütüphanedeydik. Tahammül edilmesi güç heyecanlı günler geride kalmıştı. John ve Mary Cavendishler tekrar birleşmişlerdi. Altımıza rastlıyan odadan tatlı tatlı mırıltılar işitiyorduk. Alfred İnglethorp ile Evelyn Howard tevkifhanedeydiler. Elhamdülillah, şimdi Poirot ile başbaşa kalabilmiştik. İçimi kavurmaya başlayan merakımı artık tatmin edebilecektim.</p>

  <p>İşte bunun için âdeta üzerine atılırcasına konuşmam karşısında dostum cevap vermedi. Neden sonra:</p>

  <p>- Seni aldatmak aklımın ucundan bile geçmedi, azizim, dedi. Ancak kendini aldatmana müsaade ettim.</p>

  <p>- Evet ama, neden?</p>

  <p>- Bunun izahı biraz güç, Hastings. Karakterin çok dürüst ve aynı zamanda öyle şeffaf bir yüzün var ki, his ve düşüncelerini hemen açığa vuruveriyorsun. Ama bunu istemiyerek yaptığına eminim. Hattâ haberin bile olmuyor, elinde değil, muhakkak. Fakat belli etmemen de imkânsız... Eğer düşündüklerimi ve faraziyelerimi sana söylemiş olsaydım, senin yüzüne ilk bakışta o zeki, tilki ve korkunç Alfred İnglethorp, tehlike kokusunu alacak, ondan sonra da onları elde etmek imkânlarına vedâ etmek kalacaktı bize.</p>

  <p>- Tahmininde yanıldığını sanırım dostum. Çünkü senin kanaatinin aksine politik olduğuma eminim.</p>

  <p>Poirot âdeta yalvarırcasına:</p>

  <p>- Rica ederim hiddetlenme, kuzum. Senin yardımını inkâr etmiyorum. Hattâ son halkayı da senin sayende yerine takabildim. Bu benim için en kıymetli halkaydı biliyorsun. Bunu bulabilmek için iki ay gibi bir zaman, çıldırma raddelerine geldim. Bulduğum zaman da nasıl bir çocuk gibi sokaklarda zıplıyarak ve sıçrayarak koştuğumu hatırlarsın.</p>

  <p>Beni tereddüde sevkeden şey, yâni sana açılamama sebep olan şey, senin aşırı derecede iyi ve güzel huyun oldu. Meselenin aslı astarı bundan ibaret.</p>

  <p>Biraz yumuşar gibi olmuştum ama yine de homurdanmaktan geri durmadım:</p>

  <p>- Ne olursa olsun, bana biraz fikir verebilirdin, sanırım, dedim.</p>

  <p>- Vermedim mi? İnkâr edemezsin dostum. Birçok yerlerde seni aydınlattığımı inkâr edemezsin. Hattâ birçok yerlerde ipuçları da verdim. Ama sen anlamamak için ne gerekirse yaptın. Ben ne yapabilirim? Düşün bir kere; bir defacık olsun sana John Cavendish&rsquo;ten şüphelendiğimi söyledim mi? Aksine, ondan başka herkesten şüphelendim, fakat ondan asla... Mutlaka beraet edeceğini de söylemiştim, değil mi?</p>

  <p>- Evet ama...</p>

  <p>- Cinayeti müteakip sana, suçluyu adalete teslim etmenin çok zor olduğunu, bu işin bizi çok yoracağını söylemedim mi? Tamamen bambaşka iki ayrı insandan bahsettiğimi anlamıyor muydun?</p>

  <p>- Hayır, dedim. Hiç bir zaman da anlıyamamıştım. Çünkü sen bana böyle birşey sezdirmedin.</p>

  <p>Poirot:</p>

  <p>- Dinle. Bütün şüphelerin İnglethorp etrafında kurulduğu bir zamanda ben, İnglethorp&rsquo;un şimdi tevkif edilmesini istemiyorum dediğimi hatırlamıyor musun? Bu şekildeki ısrarım seni hiç uyarmadı mı Hastings?</p>

  <p>- Yâni sen, bu işe başladığın günden beri, hep bu adamdan şüphelenmiştin öyle mi? Bunu mu demek istiyorsun?</p>

  <p>- Ha şunu bileydin... Daha başlangıçtanberi bunun böyle olduğunu anlamıştım. Bunu anlamak için de fazla kafa patlatmaya lüzum yoktu, tabii. Mrs. İnglethorp&rsquo;un ölümü halinde en çok kime menfaati dokunacaktı. Tabii ki, kocasına. Bir kere bu fikir yabana atılmaz. Hattâ birçok problemlerde beni doğru yola sevkeden ehemmiyetli âmillerden biridir. İlk gün, o sabah karanlığında beni şatoya çağırdığın zaman, daha cinayetin nasıl ve neden işlendiğine dair bir bilgi edinememiştim. Hiçbir fikrim yoktu. Fakat İnglethorp hakkında biraz malûmat toplamak icabettiğini kestirdim. Bu edindiğim bilgilere göre; anlaşılıyordu ki, bu cinayetle onun ilgisini tesbit etmek imkânsız. Maktulenin odasına girdiğim zaman, vasiyetnamenin bizzat Mrs. İnglethorp tarafından imha edildiğini anlayıvermiştim. Çünkü herkesin sıcaktan bunaldığı ve hararetin gölgede 32<span class="t2">-</span>33 dereceye ulaştığı bir günde, şömine yaktırılmıştı. Bunda da bizzat ölünün bir maksadı gizliydi. Normal bir iş olarak düşünülmesi bile manasızlık. Bu nokta üzerine kaç defa ilgini çekmeye çalıştım. Az mı zorladım seni? Sen anlamamak için âdeta benimle kontr gidiyordun, ben ne yapayım? Bu bakımdan bana şikâyete hakkın yoktur, dostum.</p>

  <p>Sabırsızlıkla:</p>

  <p>- Evet, evet... Devam et Allahaşkına, dedim.</p>

  <p>- Peki, devam edelim. Öncelikle şunu söylemeliyim ki; bir ara Alfred İnglethorp&rsquo;un katil olması hakkındaki düşüncelerim sarsılır gibi oldu. Çünkü lehine okadar çok deliller, ve okadar açık ifadeler vardı ki, neredeyse masum olduğuna inanasım geliyordu.</p>

  <p>- Fikrini ne zaman değiştirdin?</p>

  <p>- Onu temize çıkarıp, tevkiften kurtarmağa çalıştığım zaman. Ve onun kendini kasıt yapar gibi zorla tevkif ettirmek istediği zaman. Bu arada yeni bir keşifte bulundum. Mrs. Raikes ile Alfred&rsquo;in değil, John&rsquo;ın ilgisi varmış. İşte bunun üzerine Alfred&rsquo;in katil olduğu hakkındaki kanaatim yüzde yüze iblâğ oldu.</p>

  <p>- Peki ama, Mrs. Raikes&rsquo;in Alfred&rsquo;le değil de, John&rsquo;la ilgisi olması karşısında suçlu Alfred&rsquo;dir diye ne sebeple kanaatin katileşti?</p>

  <p>- İzahı çok basit: Eğer komşu çiftliğin sahibinin karısı Raikes ile Alfred&rsquo;in münasebeti olsaydı, onun susmasını, sessizliğini, kendime çok rahat izah edebilecektim. Fakat bütün köyün çalkalandığı bu dedikoduyu duyduğum zaman, inceden inceye tahkikata giriştim. Ve o zaman öğrendim ki, güzel çiftçi karısı Raikes&rsquo;in oynaşı Alfred değil, John&rsquo;dır. İşte o zaman da Alfred&rsquo;in susmasının altında başka sebepler aramaya koyuldum. Bir skandaldan korktuğu için sustuğunu söylemesi, yalandı. Çünkü Mrs. Raikes&rsquo;la skandala sebep olan bir ilgisi yoktu ki, korksun. Yâni takındığı bu anormal tavırlar bana şüphe yaratmak için yetti. Ve sonuçta şu kanaate vardım: Alfred İnglethorp tevkif edilmek istiyordu. Hem de şiddetle. O halde bunda bir maksat vardı. O zaman kararımı verdim; Alfred mademki tevkif edilmek istiyordu, o halde tevkif edilmeliydi.</p>

  <p>- Dur hele, Poirot, dur. Anlıyamadım. Bu adam neden tevkif edilmek istiyordu?</p>

  <p>- Çünkü İngiltere&rsquo;nin öyle bir kanunu var ki; bir insan, bir kere, bir suçtan beraet etti mi, sonradan o insanın o suçu işlemiş olması katileşmiş bile olsa, bir daha mahkeme edilmiyor. Bu ise, bir katil için, büyük bir fırsat. Ama dostum. sana birşey diyeyim mi? Sizin bu memleketinizin bu âdeti, maalesef birçok suçların cezasız kalmasına sebebiyet verecek kadar saçma. Şimdi anlıyor musun, neden tevkif edilmek istiyordu? Delil yetersizliğinden beraet edecek ve sonra suç kesinleşse bile mahkemeye verilmesi imkânsızlaşmış olacaktı. Herifin zekâsı korkunç, azizim. Bu fikir, dahiyane bir buluş... Hem de şurası muhakkak ki, bu adam metodik. Düşünsene bir kere; durumunun kritik olması dolayısiyle, kendisinden şüphe edileceğini anlıyor. Bu sebeple, iblisce düşüncelerle kararlara varıyor. Kendi aleyhinde birçok şahitler hazırladı. Kendisinden şüphelenilmesini istedi. Tevkif edilmeliydi mutlaka. İşte o zaman temize çıkmak için mükemmel delilleri vardı ve onları ileri sürecekti. Bu suretle de beraet edecekti. Ondan sonra gel keyfim gel...</p>

  <p>- Fakat Poirot, bu adam delillerini nasıl hazırladı? Hâlâ anlıyamadım. En mühimi, eczaneye nasıl gitmeye cesaret edebildi?</p>

  <p>Poirot hayretle yüzüme baktı, baktı da sonra:</p>

  <p>- Nasıl anlıyamazsın, dostum, dedi. Ne kadar zavallı görünüşün var? Eczaneye giden. Miss Howard'dı. Hastings, Miss Howard.</p>

  <p>- Ne? Miss Howard mı?</p>

  <p>- Ne sanmıştın ya? Başka kim olabilir? Bu iş onun için çok kolaydı. Boyu ve sesiyle erkekten farkedilmesi zor. Biliyorsun ki, sesi kart ve biraz da boğuk. Bundan başka birşey daha var; o da İnglethorp&rsquo;un kuzeni. Birbirlerine benzedikleri gözden kaçmıyor. Bilhassa yürüyüşleri ve tavırları tıpkı... Doğrusunu söylemek gerekirse birbirine uygun ve çok zeki bir çift.</p>

  <p>- Bu Bromide işini nasıl kıvırdılar, yahu?</p>

  <p>- Bak onu da anlatayım. Mümkün mertebe etraflıca izah etmeye çalışacağım. Bu cinayetin planlanmasında baş mimarın Miss Howard olduğuna eminim. Hatırladın mı, bir defa bize babasının doktor olduğundan bahsetmişti. Belki de babasının ilâçlarını o tertibederdi, mümkündür. Yahut da, Cynthia&rsquo;cık imtihanlarına hazırlanırken, ortalıkta bıraktığı kitaplarını okumak suretiyle harika Evelyn Howard, birşeyler öğrendi. İşte bu öğrendiklerinden veya önceden bildiklerinden bir fikir geldi aklına... Herhalde içinde strychnine olan bir karışıma Bromide eklendiği takdirde, dipte billurlaşarak toplandığını muhakkak ki, biliyordu. Kimbilir bu fikri düşünerek tatbik etmek aklına nereden geldi? Mrs. İnglethorp&rsquo;un bir kutu içinde toz halinde Bromide&rsquo;i vardı. İcap ettiği geceler münasip bir miktar alıyordu. Cynthia&rsquo;nın tertip etmiş olduğu o kocaman ilâç şişesi geldiğinde, bu Bromide&rsquo;den bir parça şişeye aktarmak zor bir iş değildi. Göze aldığı riziko, hattâ tehlike, ilerde elde edecekleri yanında hiç geliyordu. Esasen cinayet bu hesaba göre, ancak onbeş gün sonra olabilecekti. Çünkü ilâç onbeş günde ancak bitebilirdi, Bu arada herhangi birisi, Miss Howard veya Mr. İnglethorp&rsquo;u ilâç şişesine dokunurken görse bile, onbeş gün vuku bulacak cinayet günü, bu şişeye el sürdüklerini hatırlamıyacaklardı. Çünkü herkes taze hatıraları soracaktı. İşte Miss Howard&rsquo;ın şeytani zekâsı tekrar sahnede göründü. Güya kuzeni yüzünden Mrs. İnglethorp ile kavga ederek, evden uzaklaştı. Olay gününe kadar evden ayrılmasının üzerinden birkaç gün geçtiği için, kendisi hiçbir zaman faal rolde görülemiyecek ve bu suretle vartayı atlatmış olacaktı. Evet, bu dahiyâne bir buluş, ve büyük bir fikirdi. Fakat işi bukadarla bıraksaydılar, hiçbir zaman bulunmalarına imkân kalmıyacaktı. Fakat onlar bu başarılarından memnun görünmediler. Bundan sonra daha hınzırca düşünmeye başladılar. Fakat bu daha akıllıca ve daha zekice hareketleri mahvolmalarına başlıca sebep teşkil etti.</p>

  <p>Poirot, sigarasının dumanını havaya doğru üflerken, gözleri tavana takılı kaldı.</p>

  <p>- Köyün eczanesinden strychnine satın alıp, yazısını taklit etmek suretiyle suçu John&rsquo;a yüklemekte menfaat gördüler.</p>

  <p>Cinayetten birgün önce, yani pazartesi günü Mrs. İnglethorp ilâcın son dozunu alacaktı. Bu sebeple Alfred, köyden epeyce uzak bir yerde görülecek şekilde, saat altıda kalktı, oraya gitti. Miss Howard zaten daha önceden, o kavga günü Alfred&rsquo;in Mrs. Raikes ile münasebeti olduğunu söylemişti. İşte bu palavra da güya, Alfred&rsquo;in dilini kısıp, herkesin nazarında küçülmesini temin edecek, o da bu suretle konuşmamış olacaktı. Saat altıda Evelyn Howard, Mr. İnglethorp&rsquo;un kılığına girerek eczaneye gitti ve demin söylediğim gibi John&rsquo;ın yazısını taklit ederek zehiri satın aldı. Bu zehiri alırken de, Styles şatosundaki köpekleri zehirlemek üzere aldığını söylemekle, Mr. İnglethorp&rsquo;u çok az tanıyan kalfa Mace&rsquo;e Alfred&rsquo;i hatırlatmış oldu. Kalfa ancak bu Styles sözü üzerine, İnglethorp&rsquo;a zehir verdiğine inanmıştı. Halbuki o saatte Alfred, diğer yerde görünmüş oluyordu. O halde bu zehiri alan, Alfred&rsquo;i taklid etmiş olan John&rsquo;du. Esasen birkaç gün arka arkaya John&rsquo;ın elyazısını taklid etmeye de çalışmıştı. İşte böylece ve kolayca eczanedeki deftere John&rsquo;ın yazısıyla Alfred&rsquo;in imzasını attı.</p>

  <p>Burada dikkatimi çeken bir taraf vardı. Gerçekten de John&rsquo;ı ittiham etmek istiyorsa bile, onun elyazısıyla imza atması işleri güçleştirirdi. Bunu düşünmedi. Fakat o bildiği bu harika yolda yürümeye devam etti. Yine John&rsquo;ın kendi elyazısının taklidiyle imzasız bir mektup yazarak onu kimsenin beklemediği bir yere çağırdı.</p>

  <p>Bu suretle işler yoluna girmişti. Miss Howard, bu işleri bitirince Migdlingham hastanesindeki ödevinin başına döndü, Alfred İnglethorp da şatoya. Miss Howard belki bu yolda yürümekten vazgeçebilirdi ama, eczaneden kendi kılığıyla zehir alındığı için, Alfred hiç dönemezdi, artık. Ok bir kere yayından fırlamıştı. Artık yapabileceği tek şey vardı; cinayeti işlemek ve şüpheleri John&rsquo;ın üzerine teksif etmek.</p>

  <p>Fakat burada bir bozukluk çıkıyor ortaya. Mrs. İnglethorp, plânın tatbik edilmesi arzulanan gece, ilâcını içmiyor. Zil bozuk, Cynthia evde yok. -Cynthia&rsquo;yı da Alfred, Mrs. İnglethorp&rsquo;a tesir yoluyla arkadaşlarına dâvet ettirdi.- İşte bütün bu hazırlıklar boşa gidiyor. O zaman Alfred sürçüyor ve affetmediğim hatâsını yapıyor.</p>

  <p>O sırada Mrs. İnglethorp festival dolayısıyla sokaktadır. Alfred ise evde ve plânın başarısızlığa uğramasından son derece korkmaktadır. İşte bu handikap içinde, biraz da kendi kendini tatmin ve teselli edebilmek için suç ortağı kuzinine, suç delili olarak kullandığımız mektubu yazıyor. Fakat karısının gelmesi üzerine mektubu yarım bırakıyor. İş üstünde yakalanıvermek endişesiyle, mektubu masasının çekmesine tıkıveriyor. Çekmeyi de kilitlemeyi ihmal etmiyor. Artık odada daha fazla duramaz. Kuşkulanılabilinir. Esasen masanın gözünü açarak mektubu imha etmeye kalksa bile, geç kalmış olmaktan korkuyor. Çünkü karısı her dakika kapıyı açabilir. Meseleyi anlıyabilir, diye odayı terkediyor. Hemen ormana çıkıyor. Biraz dolaşıyor ama, içi hiç de rahat değildir. Mrs. İnglethorp&rsquo;un masasını açarak mektubu eline aldığını görür gibi oluyor ve fenalıklar geçiriyor.</p>

  <p>Artık bundan sonrası bizce de biliniyor. Olaylara tamamen vâkıfız. Mrs. İnglethorp pul ararken, kendi anahtarlarından biriyle kocasının masasını açıyor, Miss Howard&rsquo;a yazılıp da postaya verilmeye imkân bulunamayan ve kendi idam hükmünü veren mektubu okuyor. Kocasının ve Evie&rsquo;nin ihanetlerini bu suretle öğreniyor. Fakat bromidelere ait satırlar onu ayıltamıyor. Tehlikede olduğunu seziyor, fakat bu tehlikenin nereden ve nasıl geleceğini kestiremiyor. Kocasına bu suçunu yüzlememeye karar veriyor. Bir mektupla noterine ertesi gün hemen gelmesini söylüyor. Gündüz John&rsquo;a kızarak tek vârisi Alfred olduğunu teyid eden vasiyetnameyi imha ediyor. Fakat bu arada bu uğursuz mektubu saklamaya karar vermiştir.</p>

  <p>- Alfred&rsquo;in mor çekmeceyi kırarak aldığı bu mektup muydu?</p>

  <p>- Evet. Büyük bir rizikoya girerek mektubu ele geçirdi. Çünkü bu mektubun kendisi için ne derecede hayati ehemmiyeti haiz olduğu bizce de malûm değil mi? Bu elyazısından başka onu itham edebilecek hiçbir delil yoktu.</p>

  <p>- Anlıyamadığım birşey daha var. Çekmeceden kâğıdı aldı da, niçin hemen imha etmedi?</p>

  <p>- Çünkü onu, üzerinde bulundurmak gibi, daha büyük bir tehlikeyi göze alamadı da ondan.</p>

  <p>- Anlıyamadım.</p>

  <p>- Şimdi biran kendimizi onun yerine koyarak düşünelim. Harekete geçmesi için yalnız beş dakikası var. Bu kâğıdı ancak bu zaman zarfında oradan alabilecekti. Yâni bizim yukarı çıkmamızdan sadece beş dakika önce, anladın mı? Çünkü bu beş dakikadan evvel, Annie merdivenleri siliyordu. Evin sağ tarafına geçen kim olsa görünecekti. Alfred'in oraya girerken görünmesi ise, idam hükmü demekti. Şimdi kendini tamamen onun yerine koy. Karısının odasına giriyor. Kapıyı diğer odaların anahtarlarından biriyle açıyor. Tecrübe ettim. Çok saçma bir şey. Bütün odaların anahtarları birbirlerini açıyor. Saçma değil mi? Mademki herkesin anahtarı yekdiğerini açacak, kilide ne lüzum var? Neyse... Biz gelelim işimize... Odaya girer girmez mor çekmeceye atılıyor. Fakat çekmece kilitlidir. Anahtar ortada yok. Bu onun için en büyük bir darbe. Zira, o anda odada bulunması, ümidinin dışında olarak gizli kalmıyabilir. Ama şu anda kimse bilmiyor ya odada olduğunu. O halde şansını deneyecek ve kutuyu kıracak. O menhus mektup için her türlü tehlikeye atılmaya değer. Bunu idrâkten geri kalmıyor ve bir çakı ile zorlıyarak çekmeyi açıyor. Kendi elyazısını buluncaya kadar, çekmenin içindekileri altüst ediyor ve buluyor da...</p>

  <p>Şimdi daha büyük bir müşkille karşı karşıyadır. Bu kâğıdı nerede saklıyacak veya ne yapacak? Üzerinde taşıması ise imkânsız. Odadan çıkarken görülürse, bu mahvına sebep olabilir. Üzerinin aranması ihtimal dahilindedir. Mektup üzerinde çıktığı takdirde ise mahvolur. Belki de o sıralarda John ile doktor Wells&rsquo;in merdivenleri tırmandıklarını duymuştur. Hareketinin çabuklaştırılması lâzım. Bu kâğıdı nereye atabilir? Kâğıt sepetine atılan kâğıtların muhafaza edildiği malûm. Ve herhalde, kâğıtlardaki yazılar inceden inceye muayene edilecektir. Hemen o anda imha edilmesi imkânsız. Üzerinde de saklıyamaz... Ee... O halde? Etrafına bakınıyor ve görüyor. Ne bakınıyorsun Hastings? Ne gördüğünü tahmin edemedin mi?</p>

  <p>- Hayır, hiçbir şey tahmin edemiyorum.</p>

  <p>- Biran içinde, mektubu yırtarak şöminenin üzerindeki vazolardan birinin içine atıveriyor.</p>

  <p>Bir hayret sesi çıkardım.</p>

  <p>- Oraya bakmak kimsenin aklına gelmezdi. Gelemezdi. Yaptığı hesaba göre bilâhare odaya tekrar girecek ve suç unsurunu ortadan kaldıracaktı.</p>

  <p>Ben yine sabredemedim:</p>

  <p>- Demek bu kâğıt bunca zaman, Mrs. İnglethorp&rsquo;un odasında ve burnumuzun ucundaymış da görememişiz.</p>

  <p>Dostum başını salladı:</p>

  <p>- Evet... İşte böylece son halkayı elde ettim. Ve bu mühim keşfimin de senin eserin olduğunu söylemekten şeref duyuyorum, dostum.</p>

  <p>- Kim? Ben mi?</p>

  <p>- Evet, sen... Ellerinin titrediğini ilk defa o şöminenin yanındayken gördüğünü söylemiştin. Hani şöminenin üstündeki rafın süsü bibloların yerlerini değiştirdiğimi hatırlatmıştın.</p>

  <p>- Keşfinin bu hareketle ilgisi ne ola ki?</p>

  <p>- İlgisi yokmuş gibi görünüyor ama, ben olduğunu iddia ediyorum. O sabah erkenden odaya girdiğimizde, şöminenin rafındaki bibloları düzeltmiştim. Eğer gerçekten de onlar yerli yerlerinde dursalardı, tekrar yerleştirmeme lüzum kalmıyacaktı. Demek ki, sabahleyin benim koyduğum yerlerinde değildi. O halde, ilk odaya girişimle, ikinci girişim arasında birisi onları karıştırmıştı.</p>

  <p>Bağırdım:</p>

  <p>- Aman Allahım, senin şu garip hareketlerinin anlamını şimdi daha iyi anlıyorum. İskambillerden ev yaparken birdenbire aklına geliverdi. Onun için soluğu Styles&rsquo;de aldın. Ve aradığın halkayı ele geçirdin. Zincirin son halkası.</p>

  <p>- Evet, sür&rsquo;at rekoru kırmaya çalışıyordum.</p>

  <p>- Fakat bu iki ay zarfında, eline imkân geçmesi muhtemel olduğu halde bu herif ne diye kâğıdı imha etmedi? İşte bunu anlıyamadım.</p>

  <p>- Eline fırsat geçmediğini biliyorum.</p>

  <p>- Nereden biliyorsun?</p>

  <p>- Hani bu olayda ev halkını sır ortağı ettim diye beni azarladığını hatırlar mısın?</p>

  <p>- Ee?</p>

  <p>- İşte dostum, başarabilmek için bir tek çıkar yol vardı. Henüz o zamanlar daha Alfred İnglethorp&rsquo;tan şüphelenmiyordum. Fakat eğer katil oysa, mektup üzerinde olmaması lâzımdı. Bunu mutlaka bir taraflara saklamış olacaktı. Burada yapılacak en iyi işi yaptım ve ev halkına kendimi sevdirdim. Bu suretle onları kendime yardımcı yaptım. Bu suretle de Alfred&rsquo;in mektubu imha fırsatı bulmamasını sağladım. Zaten herif zan altındaydı. Ev halkı da böyle biliyordu. Yâni senin anlıyacağın, dostum, meseleyi genelleştirerek tam on tane amatör polis hafiyesine sahip oldum. Hepsi de sahip oldukları fırsatlar muvacehesinde, âdeta nöbetleme İnglethorp&rsquo;u yalnız bırakmadılar. O da bu suretle hiçbir rahat hareket yapamadı. Çünkü göz hapsinde olduğunu sezdirmelerini bilhassa söylemiştim. Yâni İnglethorp ev halkı tarafından izlendiğini biliyordu. Bu suretle de mektubu imha fırsatı bulamadı. Şatodan ayrılmasının esas sebebi de buydu. Artık kendini rahat hissedemiyor ve yakayı ele vereceğini biliyordu. Mektup vazonun içinde kalmıştı.</p>

  <p>- Evie niye imha etmedi?</p>

  <p>- Ama mektup Evie&rsquo;nin eline geçmemişti ki... Mektuptan haberi bile yoktu... Plânlarına göre, Evie ile İnglethorp kan düşmanı gibiydiler. John Cavendish tevkif edilinceye kadar buluşup, görüşüp, konuşmadılar. Bu arada ben İnglethorp&rsquo;u izlemekle, mutlaka beni mektubun izine düşürecek bir açık vermesini bekliyordum. Fakat çok zekiydi. Tahminimden de fazla zeki. Hattâ zaman zaman ben, dünyaca mâruf detektif Poirot, aczimi itiraf zorunda kalıyordum. Çünkü o, hiçbir zaman, imhaya teşebbüs etmedi. Mektup da içinde bulunduğu vazonun içinde kaldı da kaldı. Hem zaten, mademki cinayeti müteakip ilk gün veya ilk haftalar, vazoya bakmak kimsenin aklına gelmedi, o halde bundan sonra da kimse bakmazdı. Fakat senin ikazın olmasaydı. Ama senin gibi bir dosta sahip olan Poirot&rsquo;nun onu adalete teslim etmesi işte bu suretle mümkün olabildi.</p>

  <p>- Miss Howard&rsquo;dan ne zaman şüphelenmeye başlamıştın?</p>

  <p>- Soruşturma sırasında. Mrs. İnglethorp&rsquo;tan mektup aldığını söylediği zaman, ondan şüphelenmiştim.</p>

  <p>- Niçin? Yalan bunun neresinde? Mektubu hakikaten almamış mı ki?</p>

  <p>- Sen mektubu görmüştün, değil mi?</p>

  <p>- Evet...</p>

  <p>- Genel görünüşünü hatırlıyabiliyor musun?</p>

  <p>- Evet... Şöyle böyle.</p>

  <p>- O halde mektubu tamamen sana hatırlatayım. Mrs. İnglethorp&rsquo;un elyazısının büyük bir özelliği vardı. Kelimelerin arası geniş aralıklıydı. Aynı zamanda Miss Howard&rsquo;ın evden kavga ile ayrılmasından sonra aldığını söylediği mektubun tarihi de tuhaftı. Çünkü kelimeler bir yana rakamlar bile bitişikti. «17temmuz» yâni 17 ile «temmuz» âdeta birbirine yapışık gibi. Bu ise maktulenin uslûbuna tam zıt. Anlıyor musun ne demek istediğimi?</p>

  <p>İtiraf ettim:</p>

  <p>- Hayır.</p>

  <p>-Bunda anlaşılmıyacak ne var ki azizim? Mektup onyedi temmuz değil, 1 temmuzda yazılmış. 7 rakkamı 1 rakkamının arkasına sonradan ilâve edilmiş.</p>

  <p>- Peki ama, neden?</p>

  <p>- Bu soruyu ben de kendi kendime çok sordum. Miss Howard, 17 tarihli esas mektubu niçin göstermedi de bu önceden yazılmış olan mektubu gösterdi bize? Bunun ancak bir tek sebebi olabilirdi. O da 17 tarihliyi bize göstermek istemiyordu. Peki ama niçin? Birden kafama bir şüphe takıldı.</p>

  <p>Sana daha önceleri söylemiş olduğum sözleri anlamağa çalış, Hastings. Ne derdim: «Bir insanın yalan söylemeye başlamasından sonra onu dikkatli izle». Tamam mı? İşte ben de ondan bu sebeple şüphelenmeye başladım.</p>

  <p>Asabi bir sesle bağırmaya başladım:</p>

  <p>- Hiç değilse bundan sonra Miss Howard&rsquo;ın cinayet işlemekteki menfaatini bana anlatırsın sanırım.</p>

  <p>Poirot cevap verdi:</p>

  <p>- Oh... Tabii. Hem de fevkalâde sebepler... Bu muammalı gerçeği buluncaya kadar onlar benim önümde bir engeldiler. Miss Howard İnglethorp&rsquo;un kuzini. Bir kadın olarak da bu cinayeti tek başına işleyemezdi. Ama pekâlâ esas katilin suç ortağı olabilirdi. İşte o zaman, dikkati çekecek derecede Alfred İnglethorp&rsquo;a düşman görünmesini uzun uzun düşündüm. Bundan şu sonucu çıkardım: Miss Howard, Alfred&rsquo;e düşman gözükmesinin sebebi, onu sevmesi, öyle sanıyorum ki, Styles&rsquo;e gelmelerinden önce, aralarında kuvvetli bir sevgi bağı vardı. Fakat paraca sıkıntıdalar. O zaman alçakça plânlarını kurdular. Alfred bu budala, fakat zengin kadınla evlenecek. Onun bütün servetine konacak şekilde vasiyetname yapmasını temin edecek. Hazırlayacakları bir cinayetle de Mrs. İnglethorp&rsquo;u ortadan kaldıracaklar ve gayelerine ulaşacaklar. Eğer arada Poirot olmasaydı. Evet dostum, eğer araya Hastings, dolayısıyla Poirot girmeseydi bu suçortakları, kısa bir zaman sonra İngiltereden ayrılacaklar ve paraları rahat bir şekilde yiyeceklerdi.</p>

  <p>Doğrusunu istersen azizim, bu çift son derece sıkılmaz ve yüzsüz bir çiftmiş. Ne dersin? Çünkü, daha Alfred zan altından kurtulmadan, kadın gelecekleri için hazırlıkla meşgul. O kadar ki; Middlingham&rsquo;da şatoya geldikten sonra, ondan kimsenin şüphelenmemesinden bilistifade, strychnine ile gözlüğü John Cavendish&rsquo;in odasına, sakalı da tavanarasına saklıyor. Günün birinde bunların ortaya çıkacağından emin.</p>

  <p>Poirot&rsquo;nun sözünü kestim:</p>

  <p>- Suçu John&rsquo;ın üzerine atmalarında amaçları neydi? Oysa ki, Lawrence daha kolay mahkûm ettirilebilirdi.</p>

  <p>- Elbette... Ama Lawrence aleyhindeki delilleri onlar hazırlamamıştı ki... Tamamen tesadüfün işiydi. Nereden bileceklerdi ki Lawrence, Cynthia&rsquo;yı ziyaret ederken, strychnine şişesiyle oynayacak ve sonradan bu izleri bizim elimize geçecek. Gerçi bu ipuçları elimize geçince, suç ortakları çok hayıflandılar. Keşki ona yüklemeye kalkışsaydık da dediler. Ama bir kere John üzerinde çalışmaya başlamışlardı. Dönüşte faydadan çok, zarar vardı.</p>

  <p>- Çok acemice hareket etti. Mahkemedeki hâli de pek acemiceydi.</p>

  <p>- Evet. Bunun altında gizli olan maksadı bileceksin sanırım.</p>

  <p>- Yoo... Bilmiyorum.</p>

  <p>- John suçlu olarak Cynthia&rsquo;dan şüpheleniyordu.</p>

  <p>Müthiş bir şaşkınlıkla:</p>

  <p>- Bu imkânsız, dedim.</p>

  <p>- Nasıl imkânsız görebilirsin Hastings. Ben bile bir ara aynı kanaate varmak üzereydim. Noter Wells&rsquo;e vasiyetname hakkında sualler sorarken kafamda hep Cynthia vardı. Sonra onun hakkındaki düşüncelerimi pekiştiren esaslar vardı. Bromide tozunu hazırlaması, kılık değiştirmekte ve sahnede erkek kıyafetindeki rolünü başarıyla oynaması gibi... Özetle Dorcas&rsquo;ın ifadesi. Ev halkından herkesten çok şüpheler Cynthia&rsquo;nın üzerinde toplanmıştı.</p>

  <p>- Herhalde şaka yapıyorsun Poirot.</p>

  <p>- Hayır dostum. Kat&rsquo;iyyen şaka yapmıyorum. Cinayet gecesi üvey annesinin odasına girdiği zaman, Mr. Lawrence birşey görüp, sararıp solmuştu, değil mi? Bunu sen tespit etmiştin. Hah. O bir doktordu. Annesinin zehirlenmiş olduğunu tesbit etti. Senin kafanın yanından duvara baktığı zaman, Cynthia&rsquo;nın odasına geçilen kapının sürgüsüz olduğunu gördü.</p>

  <p>Haykırarak:</p>

  <p>- Peki ama, kapının sürgülü olduğunu söylememiş miydi?</p>

  <p>- Tabii, tabii, diyen Poirot müstehzi bir tavırla gülümsüyordu. İşte bu hâl kanaatimi kuvvetlendirdi. Lawrence genç kızı siyanet ediyordu.</p>

  <p>- Onu niçin korusun?</p>

  <p>- Seviyordu onu...</p>

  <p>- İşte ilk yanıldığın nokta Poirot. Çünkü çok iyi biliyorum ki Lawrence, sevmek bir yana o kızdan nefret eder.</p>

  <p>- Bunu nereden öğrendin Hastings?</p>

  <p>- Bizzat Cynthia&rsquo;dan.</p>

  <p>- Zavallı kız. Bundan ötürü ne kadar ıstırap çekmiştir. Kimbilir?</p>

  <p>- Vız geldiğini söyledi.</p>

  <p>Poirot:</p>

  <p>- Öyleyse ıstırabı bir kat daha büyüktü. Umumiyetle kadınlar böyledir.</p>

  <p>- Lawrence hakkındaki sözlerin beni hayrete düşürdü, Poirot.</p>

  <p>- Niçin? Mesele ortada. Cynthia John&rsquo;la sohbet ederken, Lawrence hep surat asmıyor muydu? Çünkü beyninde Cynthia&rsquo;nın John&rsquo;a âşık olduğu fikri belirmişti. Annesinin zehirlendiğini görünce ve kapıya bakışları takılınca bu kızın bu işte parmağı olduğuna kanaat getirmişti. Artık ümitsizliği hâd safhaya varmıştı. İlk iş olarak yerdeki kahve fincanını ayağıyla ezdi. Hem de tuzla buz edercesine... Çünkü o gece annesinin Cynthia ile birlikte yukarı çıktığını görmüştü. Lawrence&rsquo;e göre, kahveye zehiri ancak Cynthia koyabilirdi. Bunun için de telvenin tahlile imkân bırakılmıyacak şekilde yok edilmesi gerekiyordu. Bundan başka, inatla ve ısrarla Mrs. İnglethorp&rsquo;un ölümünün tabii bir ölüm olduğunu söyledi durdu. Çünkü Cynthia&rsquo;ya deli gibi âşıktı.</p>

  <p>- Şu «fazla kahve fincanı» neydi?</p>

  <p>- Mary Cavendish&rsquo;in uyku ilâcını verdiği kahve fincanını sakladığını tahmin ediyordum. Lawrence, bu fikrimi, sen ona söylediğin zaman gerçekten de anlamamıştı. Sonra bu sorumun üzerinde uzun uzun düşündü ve buldu. Eğer fazla bir kahve fincanı bulursa, Cynthia zan altından kurtulacaktı.</p>

  <p>- Peki Poirot... Mrs. İnglethorp&rsquo;un ölürken söylediği sözlerin anlamı ne ola ki?</p>

  <p>- Kocasını itham ediyordu. Buna şüphe yok.</p>

  <p>- Herşeyi izah ettiğini sanıyorum, Poirot. Bu işin bu şekilde bitmesine memnunum. Hattâ John&rsquo;la karısı bile barıştılar. Bundan daha mes&rsquo;ut bir sonuç olur muydu?</p>

  <p>- Sayemde.</p>

  <p>- Hangi sayende?</p>

  <p>- Bu dâvanın onları birbirine yaklaştırdığını anlamıyor musun? Ben John&rsquo;ın Mary&rsquo;yi sevdiğine emindim. Mary de kocasını seviyordu. Hem de kıskançlıktan çılgınlıklar yapacak kadar. Fakat anlaşılmayan bir anlayışsızlıktan dolayı, araları açılmıştı. John, karısının kendisini sevmeden evlendiğini biliyordu. Oysa ki John hassas erkektir. Sevmeyen bir kadına kendini zorla kabul ettirmek durumunda kaldığını farzediyordu. Ve bu durumu da benliğine yediremiyordu. Fakat uzaklaştıkça, aşkı da artıyordu. İkisinin de korkunç gururu vardı. Bu sebepten de birbirlerinden ayrı kalıyorlardı, John Mrs. Raikes ile sevişmeye başladı. Mary de doktor Bauerstein&rsquo;in arkadaşlığına, denize düşen yılana sarılırcasına, sarıldı. Fakat John&rsquo;ın tevkif edildiği günü hatırlar mısın? Büyük bir karar vermek üzereydim. Fakat tereddüt ediyordum.</p>

  <p>- Evet, o şaşkın hâlini hatırlıyorum.</p>

  <p>- Hoş gör Hastings, sen hiçbir şey anlamamışsın. Çünkü ben, John Cavendish&rsquo;in hemen mi, yoksa sonra mı, masum olduğunu meydana çıkarayım diye düşünüyordum. Hemen masumiyetini isbat eder de, onu tahliye ettirseydim esas suçluların ele geçmesi güçleşecekti. Bu muhakkak böyledir. Suçlular benim bu hâlimi sonuna kadar sezemediler. Başarımı da buna borçluyum.</p>

  <p>- John&rsquo;ın tevkifine mâni olabilir miydi?</p>

  <p>- Evet Hastings. Fakat Mary&rsquo;nin saadeti için bunu yaptım. Çünkü ancak büyük bir felâket bu iki ruhu birbirine yaklaştırabilirdi.</p>

  <p>Poirot&rsquo;nun hiçbir hareket ve söz sarfetmeden de büyük marifetler yaptığına inandım. Bu küçük adamdaki bu derece büyük cür&rsquo;ete hayran kalmamak elde değil. Acaba bu adamdan başka kim, bir cinayet dâvası yoluyla bir aile saadetinin hâmisi rolünü oynayabilir?</p>

  <p>Poirot gülerek devam etti:</p>

  <p>- Düşüncelerini seviyorum, dostum, dedi. Benden başka hiç kimse böyle bir maceraya atılmaya cesaret edemezdi. Ama bu hareketimde bir yolsuzluk görüyorsan, haksızsın. Çünkü bir erkekle kadının saadeti, dünya yüzünde en heyecan verici bir hâdisedir.</p>

  <p>Bu sözler, bu konuşmamızdan evvelki olayları hatırlattı bana. Gözümün önüne, kanapenin üzerine yorgun ve bitkin yığılan Mary geldi. Dinliyor, dinliyordu.</p>

  <p>Aşağıda bir zil sesi duyuldu. Kadın bir sıçrayışta kalkmış, fakat daha atik bir hareketle kapıya atılan Poirot, kapıyı açmış ve Mary&rsquo;ye: İşte madame iade ediyorum size, demişti.</p>

  <p>Biraz geri çekilmiş ve ben odadan çıkarken, kadının gözlerinde bir ümit ve saadet pırıltısı görmüştüm. John da karısını sevgiyle göğsüne bastırmıştı.</p>

  <p>- Hakkın var muhakkak Poirot, dedim. İhtimal dünyanın en zevkli en tatlı şeyi budur.</p>

  <p>Kapı açıldı. Aralıktan Cynthia&rsquo;nın başı göründü.</p>

  <p>- Ben geldim, dedi.</p>

  <p>Ayağa kalkarak:</p>

  <p>- Giriniz, dedim.</p>

  <p>İçeri girdi, fakat oturmadan:</p>

  <p>- Size birşey söylemek istiyorum, dedi.</p>

  <p>- Neymiş bu birşey?</p>

  <p>Cynthia bir ân tereddüt eder gibi oldu. Sonra âniden ve âdeta bağırır gibi:</p>

  <p>- Siz ikinizde cansınız, can.</p>

  <p>Ve ikimizi de kucakladı. Tabii önce beni. Ve koşar adımlarla odadan çıktı, gitti.</p>

  <p>Şaşkınlıkla sordum:</p>

  <p>- Bu ne hâl yahu, Poirot? dedim.</p>

  <p>Çünkü Cynthia tarafından kucaklanmak hakikaten de çok hoş bir şeydi. Gerçi bu kucaklanmanın tamamen bana ait olmaması biraz keyfimi kaçırır gibi oldu.</p>

  <p>Poirot:</p>

  <p>- Ne mânâ mı? Mânâsı şu dostum: Lawrence&rsquo;in kendisinden nefret etmediğini sezmiş olmalı, diye kat&rsquo;i bir izahat verdi.</p>

  <p>- Peki ama.</p>

  <p>- İşte...</p>

  <p>Tam o sırada Lawrence kapının önünden geçiyordu.</p>

  <p>Poirot:</p>

  <p>- Hey... Mr. Lawrence, diye seslendi. Ee, sizi de tebrik edelim mi? Ne dersiniz?</p>

  <p>Lawrence önce kızardı, sonra şaşırmış bir hâlle gülümsedi.</p>

  <p>Sevişenler gerçekten de gülünç bir görünüşe sahiptirler. Fakat Cynthia aksine, heyecanı içinde çok hoş, çok cazipti. Ah...</p>

  <p>Bu iç çekişime dostum:</p>

  <p>- Ne oluyor, dostum? diye sordu.</p>

  <p>Hüzünle içimi çekerek:</p>

  <p>- Hiç... dedim. İkisi de pek güzel kadınlardı.</p>

  <p>Poirot:</p>

  <p>- İkisi de senin harcın değil, dedi. Adam sen de... Sen de tesellini bulursun. Hem belki de birlikte yeni bir macera avına çıkarız. Kimbilir? Belki de o zaman...</p>

  <p>&nbsp;</p>

  <p>&nbsp;</p>

  <p class="p6"><span class="t15">SON</span></p>
</body>
</html>
