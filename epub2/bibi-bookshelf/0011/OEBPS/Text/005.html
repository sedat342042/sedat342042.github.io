<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Korkunç Gece</title>
</head>

<body>
  <h1 class="h11">Korkunç Gece</h1>

  <p>Bu olayı tamamiyle ve açık anlatabilmem için, Styles şatosunun birinci katını sizlere târif etmeliyim.</p>

  <p>Hizmetçi odalarının sağ tarafla hiçbir bağlantısı yoktur. Oysa ki, İnglethorp&rsquo;ların odası sağ taraftadır. Vakit geceyarısıydı. Lawrence beni uyandırdı. Elindeki mumun ışığında yüzündeki asabi takallüsleri farkediyordum.</p>

  <p>Yatağıma ilişti.</p>

  <p>- Neler oluyor? diye sordum.</p>

  <p>Kafam darmadağınıktı. Toparlanmaya çalışıyordum.</p>

  <p>- Analığımın hasta olması korkutuyor bizi. Bir krize yakalandı galiba. Odasını da içerden kilitlemiş.</p>

  <p>- Şimdi geliyorum.</p>

  <p>Yataktan atlıyarak sırtıma bir robdöşambr geçirdim ve Lawrence&rsquo;in peşinden koridora atıldım. Binanın sağ tarafına geçtik.</p>

  <p>John Cavendish de yanımızda belirdi. Hizmetçilerin şaşkınlığı sonsuzdu.</p>

  <p>John annesinin kapı tokmağını hızla çevirdi ama, gayret beyhudeydi. Kapı yalnız kilitlenmekle kalmamış, ayrıca sürmelenmişti de. Odanın içinden imdat sesleri duyuyorduk. Daha çabuk hareket etmek zorundaydık. Dorcas haykırdı:</p>

  <p>- Mr. İnglethorp&rsquo;un odasından içeri girmeyi deneyelim. Ah zavallı hanımcığım.</p>

  <p>Alfred İnglethorp&rsquo;un yanımızda olmadığını ancak o zaman farkettim. John derhal onun odasına geçti. İçerisi zifiri karanlıktı. Allahtan Lawrence mumuyla imdadımıza yetişti. Titrek ışık bize yatakta kimsenin olmadığını gösteriyordu. Demek Alfred henüz gelmemişti. Ara kapıya hücum ettik ama, bu kapı da kilitliydi ve sürgülüydü. Çaresizdik, ne yapmalıydık?</p>

  <p>Dorcas parmaklarını çıtırdatarak:</p>

  <p>- Ne yapmalı Yarabbim, diye inliyordu.</p>

  <p>- Kapıyı zorlıyacağız. Gerçi bu pek kolay değil ama. Hizmetçilerden biri gelsin. Billy de hemen doktor Wilkins&rsquo;i getirsin. O sırada biz de kapıyı kırmaya çalışırız. Bir dakika durun bakayım. Miss Cynthia&rsquo;nın odasıyla Mrs. İnglethorp&rsquo;un odası arasındaki kapı da kilitli mi?</p>

  <p>- O da kilitlidir.</p>

  <p>- Bir kere de orayı deneyelim.</p>

  <p>John fırlayıp Cynthia&rsquo;nın odasına koştu. Mary Cavendish&rsquo;i daha önce gelerek kızı uyandırmaya çalışırken gördük. Kızın da uykusu çok ağırmış. John bize doğru döndü:</p>

  <p>- O kapı da kapalı, karım bakmış. Biz yine de bunu zorlamalıyız diyerek bizi Alfred&rsquo;in odasına doğru götürdü.</p>

  <p>Hep birlikte kanada abandık ama kapı pek sağlamdı. Baskımıza biraz karşı koyduysa da, bir müddet sonra kilit yerinden fırladı ve kanat açılıverdi.</p>

  <p>Odanın içine doluştuk. Mum hâlâ Lawrence&rsquo;in elinde duruyordu. Mrs. İnglethorp yatağının üzerinde, tahammül edilemez ihtilâçlarla kıvır kıvır kıvranıyordu. Bu kıvranmalar sonucu olacak herhalde, başucundaki masayı da devirmişti. Tam kendisine yaklaştığımız sırada, ihtiyar kadın kendini yastıklar üzerine bıraktı, kolları bacakları gevşeyiverdi.</p>

  <p>John atılarak lâmbayı yaktı, sonra dönerek hizmetçilerden Annie&rsquo;ye acele konyak getirmesini emretti. Ben de bu arada koridora açılan kapıyı açtım.</p>

  <p>Lawrence&rsquo;e çekileceğimi söyledim. Bana ihtiyaçları olup olmadığını anlamak istiyordum. Fakat söylemek istediğim sözler dudaklarımda eriyiverdi. Çünkü, Lawrence&rsquo;in yüzünde, hiçbir zaman ve hiçbir kimsede görmediğim bir ifade vardı. Teşbih tam yerindedir, yüzü tebeşir gibi olmuştu. Mumun yağları, ellerinin titremesinden dolayı yerlere damlıyordu. Dehşet içinde olan gözleri arkamdaki duvara dikilmişti. Bakışlarının yönünü izledimse de dikkatimi çeken bir şeye rastlıyamadım.</p>

  <p>Mrs. İnglethorp&rsquo;un krizi yatışmış gibiydi. Kesik kesik cümlelerle konuşabiliyordu, artık:</p>

  <p>- İyileşiyorum artık... Zaten... Kilitlenmem saçma...</p>

  <p>Yatağın üzerine bir gölge düştü, kafamı çevirdim, Mary Cavendish&rsquo;i kapının yanında ayakta durur bir hâlde gördüm. Kollarıyla Cynthia&rsquo;yı dolamış, şaşkına dönen genç kızı düşmemesi için tutuyordu. Yüzü de kıpkırmızıydı.</p>

  <p>- Zavallı Cynthia, çok korktu, dedi.</p>

  <p>Beyaz bir iş elbisesi giymişti. Şu hâlde vakit sandığımdan da ileri olmalıydı. Perdelerin arasından içeri sabah ışıkları sızıyordu. Şöminenin üzerindeki saat beşti.</p>

  <p>Birden yatak tarafından canhıraş bir feryat yükseldi. Bu beni olduğum yerde sıçrattı. Zavallı Emily, yeni bir krize yakalanmıştı. Bu sefer adaleleri çok müthiş çekiliyordu. Istırabını dindiremiyorduk ama birşeyler yapmak ister gibi etrafını sardık. Yeni bir ihtilâçla, başı ile ayakları birbirine değecek şekilde sıçradı. Mary ile John ona birkaç damla konyak yutturdular ama bunun beyhude olduğu belliydi. Dakikalar geçiyor, vücut tekrar gerilerek tersine bir yay şekli aldı.</p>

  <p>Doktor Bauerstein geldiği zaman, otorite ile kendine yol açtı ve yatağın kenarına oturdu. Mrs. İnglethorp gözlerini doktora dikerek haykırdı :</p>

  <p>- Alfred... Alfred...</p>

  <p>Ve cansız bir hâlde yastıklara gömüldü. Doktor kadının üzerine eğildi, onu kollarından yakaladı, canlı canlı silkeledi. Galiba sun&rsquo;i teneffüs yaptırıyordu. Hizmetçilere kısa cümlelerle bir takım emirler verdi. Hepimizi kapıya doğru kovdu. Büyülenmiş gibi ona tâbi olduk ve kapıya doğru çekildik. Hepimiz de mukadderatın oyununda baş rolde görüyorduk onu. Ama herhalde yapacak birşey kalmamıştı. Doktorun suratı bana bu kanıyı veriyordu, o da ümidini kesmişti. Nihayet bütün gayretlerinin boşuna olduğunu anlıyarak herşeyden vazgeçti ve doğruldu. Esefle başını salladı. Bu arada dışarıda, Mrs. İnglethorp&rsquo;un özel doktoru Wilkins&rsquo;in ayak sesleri işitildi. Gelen meslekdaşına Dr. Bauerstein birkaç kelimeyle olanları özetledi. Belli belirsiz bir işaretle ve eliyle yataktaki kadını gösterdi.</p>

  <p>Dr. Wilkins büyük bir üzüntüyle söylendi:</p>

  <p>- Zavallı kadın, daima tavsiyelerimi tutmamaya inat etti. Ona her zaman kalbinin zayıf olduğunu söyliyerek ikaz ederdim. Ne yazık, nasihatlerimi hiç tutmazdı, hiç. Durmadan çalışmak, didinmek, başlıca işiydi. İşte bünyesi dayanamadı nihayet.</p>

  <p>Bu arada Bauerstein&rsquo;in Wilkins&rsquo;i inceden inceye tetkik ettiğini farkettim. Gözlerini onun üzerinden ayırmadan:</p>

  <p>- Kıvranmalar pek garip ve özel bir şekil ve şiddetteydi, dedi. Göremediniz. Tam zamanında yetişememenize üzüldüm.</p>

  <p>- Ya...</p>

  <p>- Sizinle ayrıca görüşmek isterim.</p>

  <p>Sonra John&rsquo;a dönerek müsaade istediler.</p>

  <p>- Bir mahzur yoktur sanırım.</p>

  <p>- Elbette. Tabii yok.</p>

  <p>İki doktoru başbaşa bırakarak dışarı çıktık, arkamızdan kapı kilitlendi. Son derece heyecanlanmıştım. Merdivenlerden ayaklarımızın ucuna basarak indik.</p>

  <p>Koluma yavaşça giren Mary Cavendish:</p>

  <p>- Kuzum siz Dr. Bauerstein&rsquo;in hâlinde bir tuhaf hâl görmediniz mi? Etraftakilerin duymayacağına kanaat getirdikten sonra yavaşça ve fısıltı hâlinde:</p>

  <p>- Ben Mrs. İnglethorp&rsquo;un zehirlendiği kanısındayım. Doktor da aynı kanıya sahip.</p>

  <p>- Ne?</p>

  <p>Gözleri haddinden fazla büyüyen ve düşmemek için duvara yaslanan Mary Cavendish boğulur gibi bir sesle:</p>

  <p>- Hayır... Hayır... Olamaz... Olamaz bu... diye haykırıyordu. Sanki kendine mâlik değilmiş gibi, kelimeler dudaklarından dökülüyordu.</p>

  <p>Ansızın merdivenlerden aşağı koşmaya başladı. Bayılıvermesinden korkarak ben de arkasından fırladım. Son basamaklara geldiği zaman artık kuvvetini tüketmiş ve trabzanlara asılmıştı. Yüzüne ölüm sarılığı gelmişti. Ben yaklaşınca elinin bir hareketiyle beni yanına sokmadı.</p>

  <p>- Beni kendi hâlime bırakıp ötekilerin yanına gidin. Gidiniz... Gidiniz... Yalnız kalmak istiyorum.</p>

  <p>Çaresiz itaat ederek, yemek odasına giren John ile Lawrence&rsquo;in yanına gittim. Üçümüz de aynı şeyi düşünerek bir zaman konuşmadık. Nihayet ilk patlayan ben oldum:</p>

  <p>- Mr. İnglethorp nerede?</p>

  <p>- Bilmiyoruz. Evde değil.</p>

  <p>Neredeydi bu Alfred İnglethorp? Evde olmaması son derece tuhaf, izahı imkânsız birşeydi. Zavallı kadının son nefesinde ağzından dökülenleri düşünüyordum. «Alfred... Alfred...» diye haykırmıştı. Acaba bu feryada sebep neydi? Eğer biraz daha yaşasaydı, söyliyeceği her kelime bizi biraz daha aydınlatacaktı.</p>

  <p>Nihayet doktorlar merdivende göründüler. Önce Wilkins, ikinci plânda Bauerstein olmak üzere içeri girdiler. Bauerstein&rsquo;in yüz ifadesi hiç değişmemişti. Wilkins John&rsquo;a dönerek heyecanlı bir sesle:</p>

  <p>- Annenize otopsi yapılması hususunda müsaadeleriniz gerekiyor, dedi.</p>

  <p>Arkadaşım birden titredi ve işitilmesi zor bir sesle:</p>

  <p>- Mutlak lâzım mı otopsi?</p>

  <p>- Evet. Aksi halde her ikimiz de gömülmesine rapor veremeyiz.</p>

  <p>John&rsquo;ın başı önüne düştü.</p>

  <p>- Madem ki bu gerekiyor, razı olmaktan başka elden birşey gelmez.</p>

  <p>- Zannederim, polis de işe elkoyacaktır. Tahkikat yapacağı muhakkak. Maalesef bunların olması icabediyor. Yinede rica ederim, kendinizi fazla üzmeyiniz, elbette herşey yoluna girecektir.</p>

  <p>Havada bir müddet sessizlik hakim oldu. Sonra Doktor Bauerstein cebinden birkaç anahtar çıkararak arkadaşıma uzattı:</p>

  <p>- Alınız. Bunlar annenizin oda kapılarına ait. Şimdilik içeri girmeseniz iyi olur sanırım.</p>

  <p>Doktorlar gittikten sonra beni bir düşüncedir aldı. John ve Lawrence&rsquo;in çaresiz ve şaşkın halleri karşısında idareyi ele almaya karar verdim.</p>

  <p>- Sizlere daha önce arkadaşım Poirot&rsquo;dan bahsetmiştim sanırım. Hatırlarsınız. Poirot en kıymetli bir detektiftir.</p>

  <p>- Evet. Ne yapmak istiyorsun?</p>

  <p>- Meseleyi ele alması için onu çağırmayı teklif ediyorum. Ne dersiniz?</p>

  <p>- Otopsi yapılmadan önce mi?</p>

  <p>- Bana kalırsa evet. Çünkü vaktin ehemmiyeti var bizim için. İşin içinde bir gıllıguş varsa...</p>

  <p>Lawrence hiddet ifade eden bir sesle:</p>

  <p>- Ben bunun için sadece, Doktor Bauerstein&rsquo;in ukalalığı derim. Wilkins&rsquo;in de midesini o bulandırdı. Kendisi zehir mütehassısı olduğu için, girdiği her yerde müessir eleman olarak hep zehir arıyor.</p>

  <p>Şairin haline şaştığımı itiraf etmeliyim. Çünkü o ne olursa olsun, pek az fikir beyan eden bir tip. Hele heyecanlandığını ilk defa görüyordum.</p>

  <p>John tereddütle:</p>

  <p>- Ben seninle hemfikirim, kardeşim, dedi. Sonra da oradaki hazır bulunanlara dönerek:</p>

  <p>- Herşeyi Hastings&rsquo;e bırakmak kararındayım. Maamafih şu otopsinin sonucunu beklesek daha iyi olur gibi geliyor bana. Zira hiç yoktan bir skandala sebebiyet vermek istemem.</p>

  <p>- Korkma, diye bağırdım. Bütün sorumluluk bana ait. Poirot kadar tedbirli bir insan daha tanımıyorum. Skandala sebebiyet vermesine ihtimal göremiyorum.</p>

  <p>John bir müddet daha düşündükten sonra kararını bildirdi:</p>

  <p>- Pekâlâ... İstediğin gibi hareket etmekte serbestsin. Her işi sana havale ediyorum. Ama doktorların kanaatleri gerçekse durum apaçıktır. O herif hakkında haksızlık ettiysem Allahım, beni affet.</p>

  <p>Saat altıydı. Vakit kaybetmekle beraber çok şey kaybedeceğimizi düşünerek derhal kütüphaneye koştum. Birkaç dakikalık bir araştırmadan sonra, strychnine ile zehirlenmelerden bahseden bir kitap buldum.</p>

  <p><span class="t8">&nbsp;</span></p>
</body>
</html>
