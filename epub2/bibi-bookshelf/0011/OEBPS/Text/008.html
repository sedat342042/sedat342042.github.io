<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Soruşturma</title>
</head>

<body>
  <h1 class="h11">Soruşturma</h1>

  <p>Bir aralık Poirot, ortadan kayboldu. Onu nerede bulacağımı bilemezken, çarşamba günü, akşam üzeri ayaklarım beni Leastways&rsquo;e çekti. Dalgın dalgın yürürken, ihtiyar bir köylüye rastladım. Ona Poirot&rsquo;yu târif ederek, böyle bir adam görüp görmediğini sordum. Bu tipte bir adamın bir iki defa buralarda dolaştığını gördüğünü söyledi. Birden kafamda bir fikir pırıldadı. İnglethorp&rsquo;un da karakteristik cephelerini târif ederek:</p>

  <p>- Bu köye gelir mi hiç? dedim.</p>

  <p>- Evet gelir. Sık sık gelir. Fena adam değildir. Adamın avucuna birkaç kuruş sıkıştırarak savuştum. Demek Miss Howard yalan söylememişti. Alfred&rsquo;in zavallı karısından kopardığı paralarla başka bir kadını metres tutması beni tiksindirdi.</p>

  <p>Poirot bana: «Azizim bu Dorcas yanılıyor. Kavgayı dörtte değil, dört buçukta duydu. Ben buna eminim ama, kadın inatçı, dediğim dedik, diyor. Kavgayı tam dörtte duyduğunu, hanımına da kahvaltıyı beşte götürdüğünü, söyliyerek beni, yanıltıyor ama ben bu fikirde değilim» demişti.</p>

  <p>İşte Poirot&rsquo;nun bu faraziyesi üzerinde kafamı biraz çalıştırdım.</p>

  <p>Cuma günü soruşturma vardı. Poirot&rsquo;la yanyana oturuyorduk. Bizim şahadetimize lüzum görülmemişti.</p>

  <p>Jüri heyeti John&rsquo;ın da iştirakiyle cesedi teşhis etti. John da sabahleyin erken kalkışını ve annesinin nasıl can verdiğini etraflıca anlattı. Arkasından dinlenilen Dr. Bauerstein de tıbbi deliller ileri sürdü. Bütün gözler ilgiyle Londranın bu bir numaralı zehir mütehassısına çevrilmişti. Otopsinin sonucunu birkaç kısa cümleyle izah etti. Bütün bu konuşmalardan sonra Mrs. Emily İnglethorp&rsquo;un styrichnine ile zehirlenerek öldüğü tesbit edildi.</p>

  <p>Hakim sordu:</p>

  <p>- Zehiri tesadüfen ve yanlışlıkla almış olamaz mı?</p>

  <p>- Hayır, bu zehir her zaman el altında bulundurulan zehir çeşitlerinden değildir çünkü.</p>

  <p>- O hâlde zehirin ne şekilde alındığı tesbit olunabildi mi?</p>

  <p>- Hayır.</p>

  <p>- Dr. Bauerstein, size bir soru daha: Siz olay gecesi Dr. Wilkins&rsquo;den evvel geldiniz değil mi?</p>

  <p>- Evet.</p>

  <p>- Bu duruma göre; gelişinizden itibaren geçen bütün olayları bize nakledebilir misiniz?</p>

  <p>- Hastanın yanına vardığım zaman koma hâlindeydi. Gözleri dehşetle açılmış olduğu hâlde bana «Alfred, Alfred» diye haykırdı.</p>

  <p>- Yemekten sonra, kahvesi odasına götürülürken, zehir kocası tarafından fincanına karıştırılmış olmasın?</p>

  <p>- Olabilir. Fakat styrichnine tesirini çabuk icra eden bir zehirdir. Alındıktan en çok bir veya iki saat zarfında tesirini gösterir. Ancak bazı sebeplerle tesiri geciktirilebilir. Anlaşıldığına göre Mrs. İnglethorp kahvesini saat sekizde içti. Oysaki zehir tesiri sabaha karşı gösterdi.</p>

  <p>- Maktulenin gece kalkıp kakao içmek âdeti varmış. Bu duruma göre, zehirin kakaoya ithal edilmiş olması ihtimali var mıdır?</p>

  <p>- Hayır... Odada bulunan kakao cezvesini bizzat tahlil ettirdim. Zehire rastlanmadı.</p>

  <p>Yanımda kıkır kıkır gülümseyen Poirot&rsquo;ya dönerek sordum:</p>

  <p>- Sen nereden bilmiştin bunu, yahu?</p>

  <p>- Sus da, dinle...</p>

  <p>Doktor devamla:</p>

  <p>- Styrichnine&rsquo;in gayet acı bir lezzeti vardır. Onun lezzeti ancak, ondan daha kuvvetli olan diğer bir maddeyle kaybolabilir. Yâni kakaonun içinde mutlak belli olurdu.</p>

  <p>Jüri heyetinden birisi, zehirin kahvede de belli olup olamıyacağını sordu.</p>

  <p>- Hayır. Kahvenin kendine has o acı, buruk kokusu, zehirin lezzetini maskeleyebilir.</p>

  <p>- Şu hâle göre, kahveye karıştırılmış olması muhakkak. Ve bilinmeyen bir sebeple de tesiri gecikmiş olmalı.</p>

  <p>- Evet. Fakat maktulenin odasındaki kahve fincanı tuzla buz olduğu için tahlil yaptırmak imkânını bulamadık.</p>

  <p>Dr. Willkins de Dr. Bauerstein&rsquo;le aynı fikirdeydi. İntiharı şiddetle reddediyorlar, Mrs. İnglethorp&rsquo;un kalbi zayıf olmakla beraber, sıhhatinin yerinde olduğuna dair ısrar ediyorlardı. Bu ilim adamlarına göre Mrs. İnglethorp, neşeli, hayat dolu, hayattan zevk almasını bilen bir insandı. Onun gibi tam şuurlu ve mükemmel bir insan intiharı düşünemezdi bile. Sorgu sırası Lawrence Cavendish&rsquo;e gelmişti. Onun ifadesinde dikkati çeken bir yer göremedik. Hemen hemen John&rsquo;ın söylediklerinin aynıydı. Oturacağı sırada tereddütle sordu:</p>

  <p>- Bir soru sorabilir miyim?</p>

  <p>- Tabii sorabilirsiniz. Bizim burada bulunma sebebimiz gerçekleri bulup ortaya çıkarabilmek içindir.</p>

  <p>- Şimdi söyliyeceğim söz tamamen benim şahsi fikrimdir. Kimbilir? Belki de yanılıyor olmalıyım ama, annem tabii bir ölümle öldü.</p>

  <p>- Bunu neye dayanarak söylüyorsunuz?</p>

  <p>- Çünkü annem son zamanlarında, içinde styrichnine bulunan ilâçlar alıyordu. Bu ilâçlarla yavaş yavaş zehirlenerek öldüğüne buradan kaani oldum.</p>

  <p>Hakimler Lawrence&rsquo;in bu ifadesine hayli ilgi gösterdiler.</p>

  <p>- Size ne kadar teşekkür etsek azdır Mr. Lawrence, dediler. Çünkü Mrs. İnglethorp&rsquo;un styrichnine&rsquo;li ilâç kullandığını şu âna kadar kimse söylememişti. Bize cidden büyük çapta yardım ettiniz.</p>

  <p>Fakat Dr. Wilkins ayağa kalkarak, bu iddayı şiddetle reddettiğini söyledi.</p>

  <p>- Tedricen kullanılan styrichnine insanı âniden öldürmez.</p>

  <p>- Mrs. İnglethorp ya ilâcın dozunu fazla kaçırmışsa?</p>

  <p>- Bütün kaşelerin hepsini bile almış olsa ilâcın içindeki miktar onu öldürmeye yetmez. Çünkü otopsinin sonucunda anlaşılmıştır ki, hiçbir ilâcın içine konamıyacak miktarda zehir vardır vücutta.</p>

  <p>- Bu sözünüze göre Mr. Lawrence Cavendish&rsquo;in mütalâası konumuza uymamaktadır.</p>

  <p>Jüri heyetinden birisi, eczacının kaşelerin içine fazla miktarda styrichnine koyabileceğini ileri sürmesi karşısında doktor cevap verdi:</p>

  <p>- Bu daima mümkündür. Ancak kasden olması şartıyla... Çünkü hiçbir eczacı böylesine hayati ehemmiyeti haiz bir konuda dikkatsizlik yapamaz.</p>

  <p>Zaten sıra Dorcas&rsquo;a geldiğinde, bu faraziyeyi çürüttü. Hanımının ilâcı yeni yapılmamıştı. Bilâkis, son kısmını bayanı, öleceği gün almıştı. Özetle Dorcas, evvelce Poirot&rsquo;a anlattıklarının hepsini, ne eksik ne fazla olarak, aynen anlattığından buraya tekrar yazmaya lüzum görmüyorum.</p>

  <p>Sıra Mary Cavendish&rsquo;e gelince o da şunları anlattı:</p>

  <p>- Her zamanki gibi çalar saatim beni dört buçukta uyandırdı. Giyinirken ağır bir cismin yere düşüşünü duydum.</p>

  <p>- Bu düşen, herhalde maktulenin başucundaki masa olmalı, dedi hâkim.</p>

  <p>John&rsquo;ın karısı, kelimelerin üzerine basa basa devam ediyordu konuşmasına:</p>

  <p>- Oda kapımı açarak dinledim. Bu arada acı acı öten bir zil sesi işittim. Dorcas John&rsquo;ı uyandırmaya gelmişti. Hep birlikte kaynanamın odasına koştuk, fakat kapı kilitliydi:</p>

  <p>- Bu tarafı anlatmanız lüzumsuz. Sizi yormaktan korkarız. Yalnız felâket gününden bir evvelki gün işittiğiniz münakaşayı anlatabilir misiniz?</p>

  <p>Mary, bu soruyu önemsemezmiş gibi davranarak:</p>

  <p>- Ben mi işitmişim? Diye sordu.</p>

  <p>O ânda aklıma birden «zaman kazanıyor» fikri geldi.</p>

  <p>Hakim de ısrarla:</p>

  <p>- Evet siz... Kayınvaldeniz çalışma odasında birisiyle münakaşa, hattâ kavga ederken siz de, onun penceresinin altına rastlayan bahçe bankında oturuyordunuz. Öyle değil mi?</p>

  <p>- Evet. Orada oturduğum gerçektir.</p>

  <p>- Pencerenin açık olduğunu da söyliyeceksiniz değil mi?</p>

  <p>Mary bu soruya da «evet» derken yüzünün solduğunu ve titrediğini müşahede ettim.</p>

  <p>- İçerden hiddetle ve şiddetle söylenen sözleri işitmemeniz imkânsız. Koridorda bulunan birisinin işitmemesini normal karşılayabiliriz ama, sizin yeriniz bu sözleri duymaya müsait tek yer.</p>

  <p>- Olabilir.</p>

  <p>- Kavgada duyduklarınızı bize de tekrarlıyabilir misiniz?</p>

  <p>- Duyduklarımı nakledecek kadar birşey hatırlamıyorum.</p>

  <p>- Yâni hiçbir şey duymadığınızı mı anlatmak istiyorsunuz?</p>

  <p>- Yoo... Gerçi birşeyler duydum. Fakat konuşulan konuyu anlayamadım. Özel konuşmalara kulak misafiri olmak âdetim değildir.</p>

  <p>- Demek bu münakaşadan bize tek cümle, hattâ tek kelime bile hatırlayıp söyliyemiyeceksiniz. Öyle mi Mrs. Cavendish? Peki ama bu konuşmanın özel mahiyette olduğunu nereden anladınız?</p>

  <p>Kadın bir an tereddüt gösterdikten sonra toparlandı, bir müddet düşündükten sonra:</p>

  <p>- Evet, birkaç cümle duyduğumu itiraf ederim, dedi. Kaynanam, karı koca arasında çıkacak bir skandaldan bahsediyordu.</p>

  <p>Hakim iskemlesine rahatlamışcasına yaslanırken, yüzünden memnuniyet ifadesi okunuyordu.</p>

  <p>- Bunu Dorcas da duydu, diye sanki kendi kendine konuştu.</p>

  <p>- Peki... Konuşmanın özel mahiyette olduğunu duymanıza rağmen, oradan ayrılmadınız ve oturmaya devam ettiniz. Öyle mi?</p>

  <p>- Evet kalkmadım. Aklımı tamamen elimdeki kitaba kaptırarak okumaya devam ettim.</p>

  <p>- Bize yardımcı olabilecek başka birşey söylemiyecek misiniz?</p>

  <p>- Bildiklerim bundan ibaret.</p>

  <p>Mary Cavendish&rsquo;in verdiği bu ifade hâkimi tatmin etmişe benzemiyordu. Yahut da ben böyle sanıyordum. Çünkü hâkimin yüzünden kanaatlerine ait bir şey okumak mümkün değildi.</p>

  <p>Faciadan bir gün evvel Mrs. İnglethorp&rsquo;un William&rsquo;ı göndererek vasiyetname aldırdığı dükkân sahibi çağırıldı. Adam vasiyetname kâğıdını ayın 17 sinde saat dört sularında William&rsquo;a sattığını söyledi. Halbuki ihtiyar Manning saatin dört buçuk olduğunu söylemişti.</p>

  <p>En sonra sıra Cynthia&rsquo;ya geldi. Onun da söyleyecek pek birşeyi yoktu. Mary Cavendish tarafından uyandırılıncaya kadar hiçbir şeyden haberdar olmamıştı.</p>

  <p>Hâkim sordu:</p>

  <p>-Masanın devrildiğini de duymadınız mı?</p>

  <p>- Hayır. Uyuyordum.</p>

  <p>Hâkim gülümsüyerek:</p>

  <p>- Uykunuz derinmiş öyleyse... Yine de teşekkür ederiz, çekilebilirsiniz.</p>

  <p>Sonra Miss Howard&rsquo;ı çağırdı:</p>

  <p>Miss Howard önce, Mrs. İnglethorp&rsquo;un ayın 17 sinde kendisine yazıp gönderdiği mektubu hâkime uzattı. Ben Poirot&rsquo;la beraber bu mektubu daha önce de görmüştük. Meseleyi aydınlatacak bir tarafı olmayan, tamamen şahsi bir mektuptu bu.</p>

  <p>Hâkim okudu ve içini çekerek:</p>

  <p>- Esefle belirtmem gerekir ki, bu mektubun bize hiçbir yardımı olamıyacak, dedi. O gün akşama doğru olan olaylara ait hiçbir şey yok içinde.</p>

  <p>- Benim için o mektup çok yardımcıdır. Durumu apaçık ortaya seriyor.</p>

  <p>Evie coşarak devam etti:</p>

  <p>- Yâni, kocası tarafından kendisinin budala durumuna konduğunu anlatıyor.</p>

  <p>- Ben mektupta böyle bir bölüme rastlamadım.</p>

  <p>- Elbette rastlıyamazsınız. Mektupta da böyle bir kayıt yok. Esasen zavallı Emily, yanıldığını itiraf edecek kadar mütevazı değildi. Mr. Wells gülümsedi. Gülümseyen yalnız o değildi. Hâkimler de aynı şeyi yapıyorlardı.</p>

  <p>- Vaktinizi boşuna harcıyorsunuz beyler, diye Miss Howard devam etti. Bir sürü lâfla işi boğuyoruz. Başka birşey yaptığımız yok. Fakat bilinen gerçek hepimizin gözleri önünde...</p>

  <p>- Teşekkür ederim. Size soracak başka sorum yok.</p>

  <p>Kadın çekilince jüri heyeti rahat bir nefes aldı. Eczacı kalfası Albert Mace çağrıldı.</p>

  <p>Bu, Poirot&rsquo;nun evine nefes nefese koşan adamdı.</p>

  <p>- Mr. Mace, son zamanlarda almağa yetkili olmayan birisine strychnine sattınız mı?</p>

  <p>- Evet.</p>

  <p>- Ne zaman?</p>

  <p>- Geçtiğimiz pazartesi akşamı.</p>

  <p>- Pazartesi mi? Salı günü değil mi?</p>

  <p>- Hayır beyler. Ayın 16. pazartesi günü.</p>

  <p>- Kime sattığınızı da sorabilir miyiz?</p>

  <p>- Mr. Alfred İnglethorp&rsquo;a.</p>

  <p>O vakte kadar gayet lâkayd ve sessiz oturan ve şu anda böyle bir itham ile karşılaşan Alfred bütün bakışları üzerine çekmişti. Bir paratonerdi sanki. Hafifçe kımıldandığını görünce aklıma: «Şimdi ortaya atılacak» diye bir fikir geliverdi. Fakat o yerinde kalmayı tercih etti. Fakat yüzündeki ifadeden bir panik havası içinde olduğu belli oluyordu.</p>

  <p>Hâkim şahide soruyu tekrar tevcih etti :</p>

  <p>- Bay Mace, söylediğiniz sözlerin ehemmiyetini idrâk ettiğinizi tahmin ederim.</p>

  <p>- Tamamiyle, efendim.</p>

  <p>- Demek her isteyene strychnine satıyorsunuz?</p>

  <p>- Katiyen efendim. Hiç münasebeti yok. Bu şatodan bir ferd olarak tanınan Mr. İnglethorp&rsquo;a verilmiş ve bunda da hiçbir beis görülmemiştir. Satın alırken bir köpek zehirliyeceğini söylemişti.</p>

  <p>- Ancak zehiri satabilmeniz için, alıcının deftere imzalaması gerekir sanırım.</p>

  <p>- Evet. Esasen Mr. İnglethorp da defteri imzalıyarak aldı zehiri.</p>

  <p>- Yaa. Defteri buraya getirdiniz mi?</p>

  <p>- Buyrun.</p>

  <p>Hâkimler defteri alıkoyarak kalfayı dışarı çıkardılar. Hemen imzayı tetkike başladılar. Ortalığa bir sessizlik hâkim olmuştu. Hazır bulunanlar sanki nefes almaktan çekiniyorlar gibiydi.</p>

  <p>Hâkimin sesi duyuldu:</p>

  <p>- Mr. İnglethorp, siz, buyrun. Geçen pazartesi akşamı, köpek zehirlemek maksadiyle eczaneden strychnine aldınız mı?</p>

  <p>Hayret dolu nazarlar altında Mr. İnglethorp büyük bir soğukkanlılıkla:</p>

  <p>- Hayır almadım. Styles&rsquo;te köpek yoktur. Şatonun dışındaki köpekler de beni ilgilendirmez.</p>

  <p>- Ayın 16. günü, yani pazartesi günü eczaneden aldığınız strychnineyi inkâr ediyorsunuz demek?</p>

  <p>- Evet.</p>

  <p>- Bunu da inkâr edebilecek misiniz?</p>

  <p>Hâkim böyle söyliyerek eczacının defterini uzatarak imza yerini işaret etti:</p>

  <p>- Evet hâkim bey. Bu elyazısı, benim yazımdan tamamiyle bambaşkadır. İsbat edebilirim.</p>

  <p>Cebinden çıkardığı eski bir zarfa adını yazarak hâkime uzattı. Gerçekten de yazılar birbirini tutmuyordu.</p>

  <p>- O halde Mr. Mace&rsquo;in ifadesini nasıl izah edebilirsiniz?</p>

  <p>- Mr. Mace&rsquo;in yanıldığını söylemekten başka söyleyecek söz yoktur.</p>

  <p>- Şimdi soracağım soru bir formalite icabıdır. Pazartesi gecesi nerede idiniz? Bize bunu söyliyebilir misiniz?</p>

  <p>- Hatırlıyamıyorum. Cidden hatırlıyamıyorum.</p>

  <p>- Ciddi olunuz Mr. İnglethorp. Düşünün ve öyle cevap verin. Bu sizin için mühimdir.</p>

  <p>Adam çaresizmiş gibi başını sallıyarak:</p>

  <p>- Söyliyemem. Bir şey düşünerek yürüyordum, dedi.</p>

  <p>- Ne tarafa doğru?</p>

  <p>- Onu da hatırlıyamıyorum.</p>

  <p>- Yalnız mıydınız? Yoksa birine rastladınız mı yolda?</p>

  <p>- Hayır.</p>

  <p>- Dikkat edin Mr. İnglethorp. Eczacı Mr. Mace, zehiri sizin aldığınızı iddia ediyor.</p>

  <p>Hâkimin bu sert müdahalesi karşısında Poirot mırıldandı:</p>

  <p>- Hay sersem herif hay, kendini tevkif ettirmek mi istiyor?</p>

  <p>- Salı günü akşam üzeri karınızla kavga etmişsiniz.</p>

  <p>- Affınıza sığınırım sayın hâkim bey. Size söyleyenler yanlış söylemiş. Çünkü ben salı günü öğleden sonra akşama kadar evde yoktum. Karımla da kavga etmiş değilim.</p>

  <p>- Bu hususu ispat edebilecek şahidiniz var mı?</p>

  <p>- Hayır. Doğru söylüyorum.</p>

  <p>- Mr. İnglethorp&rsquo;la kavga ettiğinize yemin etmeye hazır iki şahit var elimizde.</p>

  <p>- Bu iki şahit de yanılıyor, hâkim bey.</p>

  <p>Şimdi şaşırma sırası bana gelmişti. Adamın bu derece sakin ve endişesiz konuşması karşısında kanaatimin sarsıldığını hissediyordum. Gözüm Poirot&rsquo;ya takıldı. Yüzünde, sebebini kestiremediğim bir sevinç aydınlanması vardı. Yoksa Mr. İnglethorp&rsquo;un suçlu olduğuna kanaat getirmiş miydi?</p>

  <p>Hâkim sordu:</p>

  <p>- Karınızın ölürken söylediği sözler, burada da anlatıldı. Siz de işittiniz. Bunu ne şekilde izah edebileceksiniz?</p>

  <p>- Gayet basit. Oda loştu. Yarı aydınlık sayılırdı. Dr. Bauerstein&rsquo;le cüsse itibariyle aynı kalıptayız. Onun da benim gibi sakalı var. Zavallı karım, koma halindeyken yanılmış olabilir. Yâni doktoru bana benzetmiştir.</p>

  <p>Poirot, yine mırıldandı:</p>

  <p>- Öp babanın elini. Maamafih bu da bir fikirdir.</p>

  <p>- Doğru mu zannediyorsun? Dedim.</p>

  <p>- Hayır, doğrudur demedim. Fakat dahiyane bir buluş bu faraziye.</p>

  <p>İnglethorp devamla:</p>

  <p>- Karımın ölürken söylediği sözleri aleyhime tefsir ettiniz. Bilâkis bu sözler bir yalvarıştı.</p>

  <p>Hâkimi bir düşüncedir aldı. Biraz sonra:</p>

  <p>- O akşam karınızın kahvesini siz fincana koyup kendisine vermiştiniz galiba? Öyle mi?</p>

  <p>- Evet. Fincana koyan ben oldum. Götürecektim de. Fakat ben götürmeden evvel bir arkadaşımın geldiğini söylediler. Bunun üzerine fincanı holdeki servis masasının üzerine bırakarak kapıya gittim. Birkaç dakika sonra döndüğümde fincan yerinde yoktu.</p>

  <p>Bu ifade doğru da olabilirdi, olamazdı da... Ama Alfred İnglethorp lehine birşey ifade etmezdi. Hâl ne olursa olsun, fincana zehiri koymak imkânı bulmuştu.</p>

  <p>Poirot, kapının yanında yanyana oturan iki adamı işaretle kolumu dürttü. Biri kısa boylu, sert bakışlı ve esmer, diğeri uzunca boylu ve güzel bir adamdı.</p>

  <p>- Şu kısa boylusunu tanıyor musun?</p>

  <p>«Hayır» mânasında başımı salladım.</p>

  <p>- Polis müfettişi Japp. İkisi de Scotland Yard&rsquo;dan. İşler sür&rsquo;atle ilerliyor dostum.</p>

  <p>İki polis âmirine dikkatle baktığım anda irkildim. Çünkü karar okunuyordu.</p>

  <p>«Meçhul bir şahıs veya muhtelif şahıslar tarafından taammüden öldürmek fiili...»</p>

  <p><span class="t8">&nbsp;</span></p>
</body>
</html>
