<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Dâva</title>
</head>

<body>
  <h1 class="h11">Dâva</h1>

  <p>John Cavendish&rsquo;in tevkifinden iki ay sonra muhakemesi de başladı. Bu zaman zarfında buraya yazılabilecek pek birşey olmadı.</p>

  <p>Mary&rsquo;ye karşı olan hayranlık ve sempatim gittikçe artıyordu. Bu dâvada kocasının tarafını tutmuştu. Suçlunun kocası olamıyacağına inanıyor ve bunun için de bütün gücüyle mücadele ediyordu.</p>

  <p>Hislerimi Poirot&rsquo;ya açtığım zaman dostum, düşünceli düşünceli başını sallıyarak:</p>

  <p>- Evet, dedi. Mary, öyle bir kadın ki; kıymet ve mahiyetini felâketli günlerde ortaya vurabiliyor. Bu karakterde olan insanların yüksek değeri, doğrulukları ve kıymetleri, ancak işte böyle felâketlerde belli olur. Bu kadının gururu ile kıskançlığı...</p>

  <p>- Kıskançlık mı? diye haykırdım.</p>

  <p>- Evet. Mary&rsquo;nin son derece kıskanç bir kadın olduğu ilk bakışta belli olmuyor mu? Gururuyla, kıskançlığını daima atbaşı beraber götürmek istiyor. Onun kocasından başka hiçbir düşüncesi yok. Onun bütün ıstırabı, kocasını tehdit eden korkunç felâket.</p>

  <p>Poirot&rsquo;nun sesinde, sanki Mary&rsquo;nin ıstırabına iştirak eden bir nâme vardı. Onun bu hâli birden aklıma başka birşey getirdi: Bir akşam üzeriydi. Bana «bir kadının saadeti» bahis konusu olduğunu söylemişti. İşte bu bahis konusu saadetin, Mary ile ilgili olduğunu düşündüm ve arkadaşımın bu işi üzerine aldığını görmekle de ayrıca memnun oldum.</p>

  <p>- Hattâ, dedim, El&rsquo;an da inanamıyorum. Hatırlarsın ya, «Mr. Cavendish tevkif edildi» dedikleri anda ilk aklıma gelen Lawrence olmuştu. Ama John... Asla...</p>

  <p>Poirot gülümsedi:</p>

  <p>- Anlıyorum Hastings, biliyorum...</p>

  <p>- Fakat... Fakat John... Benim eski ve sevgili dostum John...</p>

  <p>- Her katil ihtimal ki, bir başkasının dostudur, diye bir felsefe yaptı dostum. Ve devam etti:</p>

  <p>- Hisle mantık birbirine karıştırılmamalıdır.</p>

  <p>- Ama yine de sen bana, bu hususta bilgi verebilirdin.</p>

  <p>- Versem de olurdu. Fakat vermem doğru olmazdı, çünkü John senin eski bir dostundu.</p>

  <p>O uğursuz olaylar sırasında ne kadar şaşkın olduğumu hatırladım. John&rsquo;ı hiçbir zaman dikkate almamış, dikkatimi yalnız doktor Bauerstein üzerine teksif etmiştim.</p>

  <p>Yüzüme bakarak düşündüklerimi anlamak isteyen Poirot&rsquo;ya, Cavendish&rsquo;in muhakemesinin sonucu hakkında ne olabileceğini sordum.</p>

  <p>- Belki de, dedi, mahkûm edilmeyecek. Zaten, elimde kuvvetli bir delil olmadığını evvelden beri sana söylemiyor muydum? Ortada bir suçlu var, bu muhakkak. Fakat bu suçlunun John Cavendish olduğunu isbat etmek tamamiyle ayrı bir mesele. Ve bu ayrı meselede de maalesef pek yetersiz deliller var. İşte asıl dert, buradan ileri geliyor. Olayları zincirleme takip ettim. Fakat bu zincirimden bir halka eksik. Bir de şu noksan halkayı bulabilsem...</p>

  <p>Başını ciddiyetle salladı ve sustu. Bir müddet düşünceye daldıktan sonra, sordum:</p>

  <p>- Peki sana göre katil John değil mi?</p>

  <p>- Ben buna hiçbir zaman inanmadım ki...</p>

  <p>- Mary ile kaynanası arasında geçen münakaşayı bildiğin hâlde mi? Mary&rsquo;nin soruşturma sırasında verdiği baştan savma cevaplara rağmen mi?</p>

  <p>- Evet.</p>

  <p>- İyi ya işte... Bu iki delili birleştirerek şu neticeye varamıyor musun - Mrs. İnglethorp ile münakaşa eden, kocası değil, oğlu John Cavendish idi. Soruşturmadaki ifadesine nazaran Mr. İnglethorp&rsquo;un da o gün ve saatte evde olmadığını duyduk. Hatırlar mısın? Karısıyla kavga ettiklerini söyleyince nasıl kesin olarak reddetmişti. Eh bu hâle göre; Mrs. İnglethorp&rsquo;un da bir erkekle münakaşa ettiğine göre (Dorcas böyle demişti), bu ya John&rsquo;dı veya Lawrence... Bu durum da şunu ortaya koyuyor: Eğer kavga eden Lawrence olsaydı, bu Mary&rsquo;yi hiç ilgilendirmemeliydi. Mâry ise, kaynanasıyla bu münakaşadan sonra bir başka münakaşa yaptığına göre, ancak birinci büyük münakaşayı John&rsquo;ın yapmış olması gerekir. Bu durumda da olayın izah şekli imkân <span class="t14">da</span>hiline girmiş olmuyor mu?</p>

  <p>Karanlıkta kalan düşüncelerim birden aydınlanıverdi.</p>

  <p>- Öyleyse, dedim, Mrs. İnglethorp ile kavga eden Johndı.</p>

  <p>- Elbette.</p>

  <p>- Ve bunu sen, daha başlangıçtan beri biliyordun ha?</p>

  <p>- Mary&rsquo;nin takındığı tavır, bunu başka türlü izah edemezdi.</p>

  <p>- Bununla beraber, John&rsquo;ın belki de mahkûm edilmiyeceğini söylüyorsun, ama...</p>

  <p>Poirot kayıtsızca:</p>

  <p>- Evet, orası öyle. Maamafih sana birşey söyliyeyim mi? Bu mahkemede benim bulunmam iyi olmaz. Onun için de bulunmıyacağım...</p>

  <p>- Ne sebeple?</p>

  <p>- Hayır hayır dostum, bulunmamalıyım. Zira resmi hiçbir ödevim yok. Zincirimdeki o noksan halkayı bulmadan ortaya çıkmıyacağım. Hep sahnenin arkasında kalacağım. Tâ ki, son halkayı bulabileyim. Yalnız Mary Cavendish&rsquo;e söyle dostum, kocası için çalışacağım, merak etmesin. Kocasının aleyhinde değilim.</p>

  <p>- Galiba bu hareketin yanlış.</p>

  <p>- Hayır dostum. Çünkü karşımızda son derece zeki ve kurnaz birisi var, bu seferki ceviz çetin. Eğer böyle davranmazsam, elimizden sıyrılacağa benzer. Bütün kuvvet ve zekâmızı kullanmamız icabediyor. İşte bu sebeple arka plânda çalışmaya mecburum. Bütün keşifleri müfettiş Japp yapmalı. Bu işte bütün şeref payı Japp&rsquo;ın olmalı. Eğer benden şahitlik yapmak istenirse, ancak müdafaa şahidi olacağım.</p>

  <p>Bunu söylerken gülümsüyordu.</p>

  <p>Kulaklarıma inanamıyordum.</p>

  <p>Poirot devam etti:</p>

  <p>- Bununla beraber ben, bu dâvada şimdilik yalnız, John&rsquo;ın aleyhindeki bir noktayı çürütebilirim.</p>

  <p>- Hangisini?</p>

  <p>- Vasiyetnameniin tahribini. Çünkü vasiyetnameyi tahrib eden John Cavendish değil.</p>

  <p>Poirot&rsquo;nun büyük adam olduğunu bir kere daha kabul ettim. Bir şey hakkında konuşmadan evvel, o meseleyi iyice tahkik edip inceliyor, sonra konuşuyordu.</p>

  <p>İşte bu arada John Cavendish mahkemeye verildi, kendini müdafaa zorunda kaldı.</p>

  <p>Eylülde hepimiz Londra&rsquo;daydık. Mary, Kensington&rsquo;da bir ev tuttu. Poirot da ailenin bir ferdi olmuştu.</p>

  <p>Bu arada ben de seferberlik dairesinde bir iş almıştım. İstirahatım bitmişti çünkü. Böylece onları sık sık görmek imkânı bulabiliyordum.</p>

  <p>Zaman ilerledikçe Poirot&rsquo;nun sinirleri de o nisbette azıyordu. Artık dayanılamayacak derecede asabileşmişti. Şu noksan halkayı hâlâ zincirine ekliyememişti. Bazan kendi kendime düşünüyordum: «Ya John kurtulamazsa, o zaman Mary&rsquo;nin durumu ne olur» diyordum.</p>

  <p>Eylülün onbeşinde John Cavendish, Mrs. Emily İnglethorp&rsquo;u zehirliyerek öldürmek suçundan, hâkimin karşısındaki maznun yerini aldı. Ve «suçlu olmadığını» söyledi.</p>

  <p>Müdafi avukatı meşhur Heavywether&rsquo;di. Savcı celseyi açtı:</p>

  <p>- Bu cinayet büyük bir soğukkanlılıkla ve daha evvelden plânlanarak işlenmiştir. Öldürülen, şayanı hürmet ve itimatlı bir kadındı. Üvey evlâtlarını, tâ çocukluklarından beri, gerçek anaları gibi büyük bir ihtimam ile yetiştirmiş, büyütmüş, içtimai bir mevki sahibi yapmıştı. John Cavendish de karısıyla, işte bu kadının mâlikânesinde lüks ve refah içinde yaşayıp gidiyorlardı. Mrs. İnglethorp onların sahavetli hamisiydi. Oysa ki, karşımızda maznun olarak oturan John Cavendish, bütün bu iyilikleri çiğniyerek işlerinin bozuk olması, sefih bir hayat sürmesi ve komşu çiftliklerinin sahibinin karısı Mrs. Raikes ile münasebet peyda etmesi neticesinde bu cinayeti işlemiştir. Bunun böyle olduğuna dair şahitler vardır. Bu şahitlerin dinlenilmesini teklif ederim.</p>

  <p>Savcı devamla:</p>

  <p>- Oğlunun bu hovardalığını öğrenen Mrs. İnglethorp, öldüğü günün öğle üzeri oğluyla münakaşa etti. Bu âdeta bir kavga halini almış, bütün ev halkı da duymuştur. Olaydan bir gün önce de John, eczaneden strychnine satın almıştır. Ancak eczaneye normal kıyafetiyle gitmemiş, çok kıskandığı babalığı Mr. İnglethorp&rsquo;un kıyafetini taklit ederek gitmişti Bundan amacı da, şüpheleri Mr. İnglethorp&rsquo;un üzerine çekmektir. Sevinilecek bir durumdur ki Mr. İnglethorp, eczaneden styrichnine alındığı saatlerde bambaşka bir yerde olduğunu isbat etmiş durumdadır.</p>

  <p>John&rsquo;ı tepeden süzen savcı daha yavaş fakat tesirli bir sesle konuşmasına devam etti:</p>

  <p>- İşte bu kavgayı müteakip, temmuzun onyedisinde Mrs. İnglethorp, yeni bir vasiyetname tanzim etmiştir. Cinayetin ertesi günü bu vasiyetnamenin küçük bir parçası, şöminenin içinde bulunmuştur. Büyük bir kısmı yanmıştı. Sonradan ele geçen birçok delillere dayanarak söyliyebiliriz ki, bu vasiyetname kocanın lehine tanzim edilmiştir. Esasen maktule daha önce de bir vasiyetname yaparak servetini kocasına bırakmıştı. Fakat John&rsquo;ın bundan haberi yoktu. Şimdi aklımıza şu soru gelebilir: Maktule daha önce kocası lehine bir vasiyetname tanzim ettiğine göre, bir yenisine ne hacet vardı? İşte bunu tam olarak bilemiyoruz. Belki de maktule, ihtiyar bir kadın olması sebebiyle, evvelki vasiyetnameyi unutmuş olabilir. Belki de yenilemek arzusu duymuştur. Çünkü maktulenin her sene vasiyetname değiştirdiği bilinen bir gerçektir. Bir sene kadar önce yaptığı bir vasiyetnameye göre de, şimdi karşımızda suçlu mevkiinde olan oğlu John Cavendish&rsquo;i kendisine vâris tâyin etmişti. Olay gecesi, Mrs. İnglethorp&rsquo;un kahvesini John götürmüştür. Bunu ispat etmeye muktedirim. Aynı gün akşam üzeri, geç vakit bir fırsatını bulup üvey annesinin odasına girmiş ve son vasiyetnameyi tahrip imkânı bulmuştur. Suçlunun tevkifine sebep olan en mühim delil; meşhur müfettişimiz Japp&rsquo;ın, maznunun odasında strychnine bulmasıdır.</p>

  <p>Büyük bir coşkunlukla bu sözleri söyleyen savcı Philipe, yerine oturdu ve alnında biriken terleri mendiliyle sildi.</p>

  <p>Dâvada ilk şahitliği, soruşturma sırasında ifadeleri alınanlar yaptı.</p>

  <p>Avukat Heavywethee iki mühim soru sordu bu şahitlere:</p>

  <p>- Doktor Bauerstein. Strychnine denilen zehir, tesirini hemen mi gösterir?</p>

  <p>- Evet.</p>

  <p>- Bu olayda tesirin nasıl ve ne suretle geciktiğini izah edemiyorsunuz değil mi?</p>

  <p>- Evet.</p>

  <p>- Teşekkür ederim.</p>

  <p>Bundan sonra çağrılan eczacı kalfası Mace:</p>

  <p>- Mr. İnglethorp&rsquo;la şahsan tanışırız. Kendisiyle daha önce karşılıklı konuşmuş değiliz, dedi.</p>

  <p>Alfred İnglethorp da şahitliği sırasında, soruşturmadaki ifadesini aynen teyid etti. Eczaneden zehir filân almadığını, karısıyla da hiç bir zaman kavga etmediğini tekrar etti.</p>

  <p>Esasen birçok deliller de bu ifadeyi doğruluyordu.</p>

  <p>Bahçıvanlar da vasiyetnamenin yenilendiğini tekrar ettiler. Ve sıra Dorcas&rsquo;a geldi. Dorcas şahadetinde; kavgada duyduğu sesin, John&rsquo;a ait olmadığında ısrar etti. O kadar ki, yemin bile etti. Bu sesin Mr. İnglethorp&rsquo;a ait olduğuna emin olduğunu da söyledi.</p>

  <p>Dorcas&rsquo;ın bu ifadesi, John&rsquo;ın yüzünde bir ümit halesi meydana getirdi. Bununla beraber, bu ifadenin kuvvetli bir delil olmadığını da anlamış olacak ki, bu hale kayboluverdi birden.</p>

  <p>Savcı Philips&rsquo;in, Dorcas&rsquo;a tevcih ettiği sorulardan biri pek garipti:</p>

  <p>- Miss Dorcas. Geçtiğimiz haziran ayında Mr. Lawrence&rsquo;e, Parkson tarafından bir paket geldi mi? Hatırlayabilecek misiniz?</p>

  <p>- Hatırlamıyorum efendim. Yalnız bildiğim bir şey var; geçen haziran ayında Mr. Lawrence şatoda değildi.</p>

  <p>- Onun şatoda olmadığı zamanlarda, namına gelen postaları ne yapardınız?</p>

  <p>- Ya odasına bırakılır, veya bulunduğu yere gönderilirdi.</p>

  <p>- Bu işle meşgul olan siz miydiniz?</p>

  <p>- Hayır efendim. Ben postayı holdeki servis masasına bırakırdım. Miss Howard gereken yerlere taksim ederdi.</p>

  <p>Evelyn Howard&rsquo;ın ifadesi sırasında bu paket meselesi yine soruldu.</p>

  <p>- Hatırlamıyorum, dedi. Şatoya birçok paket gelir. Böyle özel mahiyette bir paket hatırlamıyorum.</p>

  <p>- Mr. Lawrence&rsquo;e böyle bir paket gönderilip gönderilmediğini, veya odasına bırakılmadığını hatırlamıyorsunuz. Öyle mi?</p>

  <p>- Evet bilmiyorum. Fakat gönderilseydi unutmazdım. Gönderilmediği muhakkak.</p>

  <p>- Bu sözünüze göre, demek istiyorsunuz ki; eğer Lawrence Cavendish adına bir paket gelip de sonra ortadan kaybolsaydı, bunu muhakkak hatırlardınız. Öyle mi?</p>

  <p>- Yok. Böyle demek istemedim. Fakat bununla bir başkası meşgul olmuştur, belki...</p>

  <p>- Miss Howard, yanılmıyorsam, bu kâğıdı siz bulmuştunuz değil mi?</p>

  <p>Savcının elinde, kahverengi ve tozlu kâğıt vardı. Miss Howard&rsquo;ın bulup da Poirot&rsquo;ya verdiği kâğıttı bu.</p>

  <p>- Evet. Ben buldum.</p>

  <p>- Nasıl buldunuz?</p>

  <p>- Bunu bulmam için Belçikalı detektif Poirot bana rica etmişti.</p>

  <p>- Nerede buldunuz?</p>

  <p>- Bir gardrobun üst kısmında.</p>

  <p>- John Cavendish&rsquo;in gadrobunun üzerinde mi?</p>

  <p>- Galiba.</p>

  <p>- Bulan sizsiniz, değil mi? Yâni bizzat mı buldunuz demek istiyorum.</p>

  <p>- Evet.</p>

  <p>- O hâlde nerede bulduğunuzu kesin olarak bilmeniz lâzım.</p>

  <p>- Evet. Maznun John Cavendish&rsquo;in dolabının üzerinde.</p>

  <p>- Hah. İşte böyle kesin konuşun.</p>

  <p>Parkson müessesesinin adına celbedilen bir temsilci, haziranın yirmi dokuzuncu günü, Styles şatosuna Lawrence Cavendish adına bir takma sakal gönderildiğini bildirdi. Bu sipariş mektupla yapılmış ve karşılığı olan ücret de posta havalesiyle gönderilmişti.</p>

  <p>Savcı temsilciye sordu:</p>

  <p>- Yanınızda mı mektup?</p>

  <p>- Hayır. Saklamağa lüzum görmedik. Bütün işlemlerimiz defterde yazılıdır. Sakalı gönderdiğimiz adres de orada yazılıdır. Şöyle ki; «L. Cavendish. Styles şatosu».</p>

  <p>Avukat Heavywether ağır bir hareketle ayağa kalktı ve şahide sordu:</p>

  <p>- Bu sipariş mektubunun geldiği yeri biliyor musunuz?</p>

  <p>- Styles&rsquo;den</p>

  <p>- Paketi de aynı adrese mi gönderdiniz?</p>

  <p>- Evet.</p>

  <p>Avukat, adamın üzerine saldırır gibi bir hareketle soruyu yapıştırdı:</p>

  <p>- Mektup da oradan mı geldi? Bunu nereden biliyorsunuz?</p>

  <p>- Ben... Ben anlıyamadım.</p>

  <p>- Mektubun Styles&rsquo;den geldiğini nereden biliyorsunuz? Damgayı gördünüz mü?</p>

  <p>- Hayır... Fakat...</p>

  <p>- Yâni... Damgayı farketmediniz. Bununla beraber mektubun Styles&rsquo;den geldiğini söylüyorsunuz. Mektup belki de damgasızdı.</p>

  <p>- Eeee... Eveet.</p>

  <p>- Bu hâle göre mektup, herhangi bir yerden yazılmış olabilir.</p>

  <p>Şahit, böyle olabileceğini tasdik etti. Avukat yerine otururken tatmin olmuş insanların rahatlığı içindeydi.</p>

  <p>Şahitlik sırası hizmetçilerden Elizabeth Wells&rsquo;e geldi. O ifadesinde:</p>

  <p>- Şimdi hatırlıyorum ki, Mr. İnglethorp bana, yatarken sokak kapısını kilitlemememi tembih ettiği hâlde, ben unutarak kilitlemiştim. Sonra bu aklıma geldi ve aşağı inerek kapının sürgüsünü açmak istedim. Hemen aşağı koştum. Bu sırada evin yan tarafından kulağıma bir ses çalındı. Koridordan gözetledim. John Cavendish, üvey annesinin yatak odasının kapısını çalıyordu.</p>

  <p>Avukat Heavywether onunla fazla meşgul olmadı. Fakat yine de şahide merhametsizce sualler soruyordu. Kızcağız o kadar şaşırmıştı ki, verdiği ifadeyi tekzib eder şekilde konuşmaya başladı. Avukat yine yüzünde rahat bir tebessüm ile yerine oturdu.</p>

  <p>Annie&rsquo;yi de odadaki mum lekeleri hakkında kekeletti durdu. Fakat Annie&rsquo;nin kesinlikle söylediği birşey vardı. John, kahve fincanını annesinin odasına götürmüştü.</p>

  <p>Vakit geçtiği gerekçesiyle oturuma ertesi güne kadar ara verildi.</p>

  <p>Eve döndüğümüzde Mary bitkin bir hâldeydi. Savcının aleyhinde atıp tutuyordu.</p>

  <p>- Ne hain adam, diyordu. Bir örümcek gibi zavallı John&rsquo;ımın etrafına zehirli ağlarını örüyor, diyordu. En küçük olayları nasıl gerçekmiş gibi tahrif ederek, gerçek imiş gibi gösteriyor, diyordu.</p>

  <p>Yâni seven bir kadının gösterebileceği aksülameli o da gösteriyordu.</p>

  <p>Teselli etmeye çalıştım:</p>

  <p>- Bu kadar meraklanmayın. Göreceksiniz bak, yarın nasıl durum lehimize gelişecek.</p>

  <p>Düşünceli düşünceli:</p>

  <p>- Evet, dedi. Sonra sesini alçaltarak:</p>

  <p>- Mr. Hastings, siz de esas katilin Lawrence olduğunu sanmıyorsunuz, değil mi? Diye sordu. Ve ilâve etti:</p>

  <p>- Oh, hayır. Katil Lawrence de olamaz, dedi ve sanki hıçkırdı.</p>

  <p>Ben şaşırmış bir hâldeydim. Poirot ile yalnız bulunduğum bir sırada, avukat Heavywether&rsquo;in maksadının ne olduğunu sordum.</p>

  <p>Dostum gülümseyerek:</p>

  <p>- Zekâsı müthiştir, dedi.</p>

  <p>- Ne dersin? Acaba o Lawrence&rsquo;in mi yaptığını sanıyor?</p>

  <p>- Onun hiçbir şeye önem vererek inandığını sanmam. Onun maksadı, şahitleri şaşırtarak, hakimlerin kafasını iki kardeş arasında bölmektir. En büyük emeli, «acaba katil hangisi?» istifhamını yaratabilmektir. O John&rsquo;ın aleyhindeki delilleri çürütmek istemesi yanında, Lawrence aleyhindekileri de çürütmek istiyor. Bunun için de sonsuz gayret sarfediyor. Ben kendi hesabıma onun bu işte muvaffak da olacağına eminim.</p>

  <p>Ertesi günkü celsenin ilk şahidi müfettiş Japp&rsquo;tı. Elde ettiği delilleri ortaya döktü. İlk olayları özetledikten sonra, ilâve etti:</p>

  <p>- Maznunun evde olmadığı bir zamanda odasını taharri ettik. Arkadaşım detektif Summerhaye ile odada; konsolun çekmesinde şu eşyaları tesbit ettik: Altın çerçeveli bir kelebek gözlük. Bu gözlük Mr. İnglethorp&rsquo;un taktığı gözlüğün tıpkısıydı.</p>

  <p>Bu gözlük bir müddet mahkeme salonunda teşhir edildi.</p>

  <p>- Sonra şu şişeyi bulduk.</p>

  <p>O da teşhir edildi. Mavi camdan yapılmış ufak bir şişeydi bu. İçinde pek az miktarda toz hâlinde strychnine vardı. Şişenin üzerindeki etikette de: Strychnine Hydro - cloride yazılıydı.</p>

  <p>Olay polise aksettikten sonra detektifler bir delil daha bulmuşlardı. Yeni denilebilecek gibi, ufak bir papye kâğıdı. Bu kâğıt, Mrs. İnglethorp&rsquo;un çek defterinin İçinde bulunmuştu. Aynaya tutulduğu zaman şu cümle okunmuştu: «Her şeyimi, sahibi olduğum herşeyimi kocam Alfred İnglethorp&rsquo;a bırakıyorum.» İşte bu yazı da gerçeği apaçık bir şekilde ortaya koydu. İmha edilen vasiyetname, maktulenin kocası lehine hazırladığı vasiyetnameydi. Bundan sonra Japp, M. Poirot&rsquo;nun şöminede bulduğu yanık kâğıdı hâkimlere gösterdi. Bununla ve tavan arasında bulunan takma sakalla bütün delilleri ortaya sermiş oldu.</p>

  <p>Artık John&rsquo;ın avukatının da sahneye çıkma zamanı gelmişti.</p>

  <p>- John&rsquo;ın odasını ne zaman aradınız, diye sordu.</p>

  <p>- Salı günü. 24 temmuzda.</p>

  <p>- Yâni cinayetten tam bir hafta sonra.</p>

  <p class="p1">- Evet.</p>

  <p>- Bu iki şeyi, yâni gözlükle şişeyi bulduğunuz çekmece açık mıydı? Yâni kilitli değil miydi?</p>

  <p>- Kilitli değildi.</p>

  <p>- Bu nasıl oldu da sizin dikkatinizi çekmedi. Cinayet işleyen bir kimse, böylesine önemli iki delili, herkes bulup ortaya çıkarsın diye, kilitsiz bir çekmecede mi saklar?</p>

  <p>- Oraya belki de aceleyle tıkıvermiştir.</p>

  <p>- Siz odayı, cinayetten tam bir hafta sonra aradığınızı itiraf ettiniz. Bu bir hafta, delilleri ortadan kaldırmak için az bir zaman olmadığını kabul edersiniz sanırım. Yâni bu zaman zarfında katil, bunları imha etmek fırsatına sahipti. Öyle mi?</p>

  <p>- Evet, edebilirdi.</p>

  <p>- Bu delillerin üzerine konulan iç çamaşırları, ağır mıydı, yoksa hafif mi?</p>

  <p>- Ağır sayılır.</p>

  <p>- Yâni tam tâbiriyle kışlık çamaşırlar, değil mi? Bana kalırsa, maznun bu çekmeceye kat&rsquo;iyyen yaklaşmamıştır. Siz ne dersiniz?</p>

  <p>- Muhtemeldir.</p>

  <p>- Soruma açıkça cevap vermenizi rica ediyorum. Yaz aylarının en hararetli günlerinde, maznun kışlık çamaşırlarının bulunduğu çekmeceyi açar mı, açmaz mı? Bu soruya sadece «evet» veya «hayır» deyiniz.</p>

  <p>- Hayır.</p>

  <p>- Bu duruma göre, bulduğunuz bu iki delili oraya bir üçüncü şahıs koymuş olamaz mı? Ye ezkaza, gerçekten de böyle bir şey olmuşsa, onların mevcudiyetinden maznun habersiz olmaz mı?</p>

  <p>- Zannetmiyorum.</p>

  <p>- Haberi olur mu, olmaz mı?</p>

  <p>- Olmaz.</p>

  <p>- Peki, öğrenmek istediklerim bundan ibaret, teşekkür ederim.</p>

  <p>Şahitler birbirini takip etti. Temmuz ayı sonuna doğru John&rsquo;ın mali durumunun bozulduğuna dair birçok deliller ortaya atıldı. Aynı zamanda Mrs. Raikes ile de münasebeti olduğu uzun uzadıya bahsolundu. Mary&rsquo;nin bu ithamlar karşısında kadınlık gururunun nasıl parça parça olduğunu anlıyordum.</p>

  <p>Mary&rsquo;yi maznunun karısı olduğu ve kocası aleyhine konuşamıyacağı için şahit olarak çağırmadılar.</p>

  <p>Sıra Lawrence Cavendish&rsquo;e gelmişti. Savcının sorduğu sorulara yavaş ve temkinli bir sesle cevap veriyordu. Perkson müessesesine geçen haziran başında hiçbir siparişte bulunmadığını söyledi. Haziranın yirmi dokuzunda da şatoda bulunmadığını, çünkü seyahatte olduğunu bildirdi.</p>

  <p>John&rsquo;ın avukatı kavga ediyormuşcasına atılıverdi:</p>

  <p>- Yâni yirmi dokuz haziranda Perkson şirketine bir sakal ısmarladığınızı inkâr ediyorsunuz. Öyle mi?</p>

  <p>- Evet. İnkâr ediyorum.</p>

  <p>- Eğer ağabeyinizin başına bir hâl gelirse, Styles malikânesini kim tevarüs edecek?</p>

  <p>Bu pek zalimce sorulmuş bir soruydu. Lawrence&rsquo;in yüzüne bir kırmızılık hücum etti. Hâkim de bu sorudan memnun olmamıştı. Maznun John&rsquo;a gelince; öne doğru atılır gibi bir vaziyet almıştı.</p>

  <p>Avukat, müekkilinin bu kızgın tavrına aldırmadı bile...</p>

  <p>- Lütfen soruma karşılık veriniz, dedi.</p>

  <p>Lawrence sakin olmaya çalışarak:</p>

  <p>- Sanırım ben, dedi.</p>

  <p>- Sanırım demekten kasdınız ne? Ağabeyinizin çocuğu yok. Onun vârisi siz olacaksınız, değil mi?</p>

  <p>- Evet.</p>

  <p>- Pekâla..</p>

  <p>Avukat Ernest Heavywether, yamyamca bir sevinç içinde bir soru daha sordu:</p>

  <p>- Yalnız mal değil, oldukça büyük bir parayı da tevarüs edeceksiniz, değil mi?</p>

  <p>Hâkim müdahale etti:</p>

  <p>- Mr. Ernest, sorularınızın sadet dışı olduğunu hatırlatırım.</p>

  <p>Avukat eğildi ve okunu tam hedefine isabet ettirdi:</p>

  <p>- Onyedi temmuz günü, yâni cinayetin işlendiği günden bir gün evvel, sanırım bir başka misafirinizle beraber, Tadmister&rsquo;deki bir dispanseri ziyaret ettiniz. Bu bir Kızılhaç dispanseriydi, değil mi?</p>

  <p>- Evet.</p>

  <p>- Laboratuarda yalnız olduğunuz bir ânda, zehir dolabını karıştırdığınız ve muayene ettiğiniz doğru mu?</p>

  <p>- Ben... Ben... Belki karıştırmışımdır.</p>

  <p>- Şişeleri muayene ettiniz mi, etmediniz mi?</p>

  <p>- Ettim.</p>

  <p>Ernest bir sual daha yapıştırdı:</p>

  <p>- Bu şişelerden birini özellikle muayene ettiniz mi?</p>

  <p>- Zannetmiyorum.</p>

  <p>- Mr. Cavendish, dikkat ediniz. Küçücük bir Hydro - cloride strychnine şişesinden bahsediyorum.</p>

  <p>- Hayır, hayır. Böyle bir şişeyi muayene etmediğime eminim.</p>

  <p>- Şu hâlde nasıl izah edebileceksiniz bakalım: Bu şişenin üzerinde parmak izlerinizi tesbit ettik.</p>

  <p>- Ben... Ben... Öyle sanıyorum ki, şişeyi elime almış olmalıyım.</p>

  <p>- Sizinle hemfikirim. Şimdi bu soruma kısa zamanda ve doğru cevap veriniz. Şişenin içinde bulunandan bir miktar aldınız mı?</p>

  <p>- Kat&rsquo;iyyen.</p>

  <p>- O hâlde, şişeyi elinize ne maksatla aldınız?</p>

  <p>- Tahsilimi tıp okulunda yaptım. Mesleğimle ilgili olmasına binaen ilgimi çekmiş olabilir. Herhâlde bu maksatla elime almış olacağım.</p>

  <p>- Yaaa, Yâni bu zehir özellikle sizi ilgilendiriyor. Böyle olmalı tabii, değil mi? Bu ilginizi tatmin maksadıyla da odada yalnız kaldığınız ânı beklediniz, değil mi?</p>

  <p>- Hayır, hayır. Kat&rsquo;iyyen... Ben yalnız kalmayı beklemedim. Yalnızken bu şişeyi karıştırmış olmam tamamen bir tesadüften ibarettir. Eğer yalnız olmasaydım o ânda, yine karıştıracaktım.</p>

  <p>- Fakat dolabı açtığınızda yalnızdınız.</p>

  <p>- Hayır. Fakat.</p>

  <p>- Yâni bütün bu ziyaret boyunca ancak bir iki saniye yalnız kalabildiniz ve bu zaman zarfında dolabı açarak şişeyi elinize aldınız. Bu bir iki saniyelik zaman zarfında da, strychnine hakkındaki merakınızı tatmin ettiniz. Tamam mı?</p>

  <p>Lawrence acınacak bir hâldeydi:</p>

  <p>- Ben... Ben...</p>

  <p>Yüzünde yine aynı rahatlıkla Ernest Heavywether:</p>

  <p>- Size başka bir soru sormaya lüzum görmüyorum Mr. Cavendish, dedi ve yerine oturdu.</p>

  <p>Bu son durum, mahkeme salonunda bir heyecan, bir kaynaşma yaratmıştı. Son derece yakışıklı giyimli kadınlar, kulaklarını birbirinin ağzına iyice yanaştırarak fıs fıs konuşuyorlar, kendi zanlarına göre katili tâyin ediyorlardı. Öyle bir ân geldi ki, bu fısıltılar bir uğultu hâlini almaya başladı. O vakit hâkim; sükûnet avdet etmediği takdirde salonu boşalttırmak zorunda kalacağını söyledi. Bu tehdit karşısında heyecanlı kitle âniden sustu. Bu görülmeğe değer bir şeydi. Fiskosu bu kadar âni kesebilecekleri her yerde görülmemiş şeylerdindi.</p>

  <p>Artık birkaç önemsiz gibi görünen şahit kalmıştı. Kâğıt üzerinde yazının tanınması için bilirkişi çağırılmıştı. Hepsi birden bu yazının Alfred İnglethorp&rsquo;a ait olmadığına şahadet ettiler.</p>

  <p>Âdetâ ağız birliği etmişcesine:</p>

  <p>- Bu yazı maznunun yazısıdır, dediler. Büyük bir itina ile elyazısını değiştirmiş ve burada görünen imzayı atmıştır.</p>

  <p>Avukat Heavywether&rsquo;in müdafaa nutku pek uzun sürmedi. Her zamanki gibi enerjik bir ifadeyle müdafaasını yaptı. Uzun sayılan meslek tecrübeleri sırasında, bu kadar satıhta kalmış ithamlar karşısında bir insanı katil zanlısı olarak ittihamın yersiz olduğunu söyledi. Kanaatine göre; deliller maddi esaslara dayanmadığı gibi, çürütülmesi de kolaydı. Jüri heyetinin, dinlenilen bütün şahitleri ayrı ayrı mütalâa ederek ve tarafsızlıkla hareket ederek bir karara varmasının pek daha doğru bir iş olacağını söyledi. Devamla:</p>

  <p>- Maznunun odasında bir şişe strychnine bulunmuş.</p>

  <p>Haddizatında bu çekmece kilitsizdi. O hâle göre, bir katil, katil âletini bu kadar tedbirsizce saklamazdı. Bu hareketi ancak bir üçüncü şahıs, şüpheleri John Cavendish&rsquo;e yüklemek için yapmıştı. Beri yandan, siyah sakalı Parkson şirketine ısmarlıyanın da John Cavendish olduğu tesbit edilemedi. Burada doğrudan doğruya delil olarak elimizde John&rsquo;ın annesiyle olan ağız kavgası ve mali sıkıntı içinde olması kalıyor. Böyle bir durumda cinayet işlemek için kâfi bir sebep görülebilir mi?</p>

  <p>Avukat kısaca; «Bilgiç dostu (bu sözü savcı Philips&rsquo;e bakarak söylemişti) demiştir ki; eğer John masum olsaydı, annesiyle yaptığı kavgayı Mr. İnglethorp&rsquo;un kendini paralıyarak yapmadım dediği gibi, yaptığını itiraf ederdi. Halbuki büyük olayların, büyük bir sahtekârlıkla yer değiştirdiği görülüyordu bu işte. Gerçek şuydu ki: John Cavendish, salı günü Styles&rsquo;e geldiği zaman, kendisine Mr. ve Mrs. İnglethorp&rsquo;ların kavga ettiği söylenmişti. Bu arada John sesinin, Mr. İnglethorp&rsquo;un sesiyle karıştırılacağını bir ân bile aklıdan geçirmeden üvey annesinin yanına girdi. Olayı sorduğu sırada biraz yüksek sesle konuşmuştu. Dışardan duyanlar ise, işte bu iki sesi birbirine karıştırarak, birinci kavganın devam ettiğini sandılar.</p>

  <p>İthamnameye göre Mr. John Cavendish, Mr. İnglethorp&rsquo;un kılığına girerek eczaneden zehir almış. Oysa ki o sıralarda John Cavendish, Marston Spinney adında tenha bir yerdeydi. Oraya gitmesinin sebebi, imzasız bir mektupla çağırılmış olmasıydı. Bu bir şantaj mektubuydu. Eğer bu mektuptaki talimata harfiyyen uymazsa, hareketlerinin karısına aynen nakledileceğini yazmışlardı. İşte bu sebeple John Cavendish, çağırılan yere gitti. Orada yarım saat kadar boş yere bekledi. Çünkü kendisini kimse karşılamadı. Nihayet evine döndü. Üzülünecek bir husus varsa bu yolculuğu esnasında, kendisine en ufak bir şekilde bile şahadet edecek kimse rastlamadı. Elinde ancak bu imzasız mektup vardı. Bu iddialarının doğruluğunu bununla da isbat edebilirdi.</p>

  <p>Vasiyetnamenin imhasına gelince; John evvelce baro üyesiydi. Bir yıl önce yapılan vasiyetnamenin (yâni lehine olan vasiyetname), annesi evlenince otomatikman bozulacağını biliyordu. Avukat vasiyetnameyi bozmak için şahit çağırmanın uygun olacağını teklif ediyordu. Bu şahitler dolayısiyle meseleye yeni bir veçhe gelecekti.»</p>

  <p>Avukat daha sonra, John Cavendish kadar, hattâ delil itibariyle ondan daha kuvvetle itham edilmesi gerekenler olduğunu söyledi. Bu delilleri de ortaya serdi. Bu deliller arasında en kuvvetli Lawrence&rsquo;in aleyhinde olanlardı. Avukat bu noktaya da dikkati çekti.</p>

  <p>Avukattan sonra John Cavendish&rsquo;in de maznun yerinden, avukatının riyasetinde hikâyesini iyi ve inandırıcı bir şekilde anlattığı görüldü. İmzasız mektubu da jüri heyetine takdim etti. Bundan başka mali vaziyetinin bozuk olduğunu ve annesiyle münakaşa ettiğini de söyledi. Nihayet muhakemenin sonuna doğru, tereddütlü bir ifadeyle:</p>

  <p>- Aydınlatmak istediğim birşey var, dedi. Avukatımın kardeşim Lawrence hakkındaki telkinlerini reddederim. Ben bunu hiçbir zaman kabul edemem. Kardeşim... Ben inanıyorum ki bu cinayette, kardeşim de, en az benim kadar masumdur.</p>

  <p>Ernest Heavywether hafifçe gülümsedi. John&rsquo;ın bu sözlerinin jüri heyeti üzerinde müsbet bir intiba bıraktığını, müsbet fakat sert bakışıyla John&rsquo;a işaret etti.</p>

  <p>Duruşma başlamıştı. Sorular tekrar sorulmaya başlanmıştı:</p>

  <p>- Anlaşılana göre, sorgu sırasında siz, ifade veren şahitlerin sesinizi Mr. İnglethorp&rsquo;un sesiyle karıştırmış olabileceğini söylediniz. Bu biraz garip değil mi, Mr. Cavendish?</p>

  <p>- Hayır. Garip bir tarafı yok. Bana annemle babalığımın kavga ettiğini anlattılar. Aklıma bir ân bile başka türlü bir şey olacağı gelmedi.</p>

  <p>- Nasıl olur. Dorcas muhaverenin bâzı cümlelerini tekrar etti. Bu cümlelerin size karşı söylendiğini anlamıyor musunuz?</p>

  <p>- Anlıyamadım.</p>

  <p>- Hafızanız pek zayıf olmalı, Mr. Cavendish.</p>

  <p>- Annem de, ben de son derece hiddetliydik. Bu arada birbirimize söylenmemesi gereken sözler de söyledik. Bu arada annemin söylediği sözlere kulak verecek durumda olmadığımı hatırlıyorum.</p>

  <p>Savcı yüzünü buruşturarak, John&rsquo;ın bu sözlerine önem vermediğini belli etti. İmzasız mektup meselesine temasla da:</p>

  <p>- Bu mektubu çok büyük bir önemle bize gösterdiniz. Şimdi söyleyin bakalım. Bu mektubun yazısı size aşina bir yazı değil mi?</p>

  <p>- Kat&rsquo;iyyen tanımıyorum.</p>

  <p>- Sizin biraz değiştirilmiş, fakat dikkatsizlik sonucu bâzı yerlerde açıkça belli olan yazınız değil mi?</p>

  <p>- Hayır.</p>

  <p>- Ben kanaatimi söyliyeyim mi?</p>

  <p>- Evet.</p>

  <p>- Bu yazı sizin kendi elyazınızdır.</p>

  <p>- Hayır. Olamaz.</p>

  <p>- Siz temize çıkmak için bir delil aradınız. Aklınıza bu bizi ikna etmekten çok uzak olan çare geldi. Bunun üzerine bu mektubu yazarak, kendinize gönderdiniz ve delil diye de şimdi bize ibraz ediyorsunuz.</p>

  <p>- Hayır.</p>

  <p>- Randevu yerinde bir müddet beklediğinizi söylediniz. Halbuki siz o saatte, biraz evvel söylediğiniz tenha yerde değil, Styles St. Mary köyünün eczanesinden strychnine alıyordunuz. Alırken de Alfred İnglethorp imzasını atmayı ihmal etmediniz. Bu bir gerçek değil midir?</p>

  <p>- Hayır. Yalan söylüyorsunuz.</p>

  <p>- Sizin kanaatiniz bu mu? O hâlde ben de kanaatimi söyliyeyim. O gün o saatte siz köydeki eczaneye, Alfred İnglethorp&rsquo;un kıyafetiyle, sakalı ve kelebek gözlüğüyle gittiniz. Zehiri büyük bir soğukkanlılıkla aldınız ve imzayı attınız.</p>

  <p>- Bu baştan sona kadar yalan.</p>

  <p>- O hâlde, size gelen imzasız mektubu, eczanenin defterindeki imzayı ve sizin başka bir yazınızı jüriye veriyorum. Bu üçü arasındaki dikkate değer benzeyişi tetkik buyursunlar.</p>

  <p>Böyle söyleyen savcı Philips, ödevini yerine getirenlerin rahatlığıyla yerine oturdu.</p>

  <p>Vaktin gecikmesi dolayısıyla mahkeme pazartesiye bırakıldı.</p>

  <p>Poirot&rsquo;nun hâli, son derece dalgın ve üzgün bir insan hâliydi. İki kaşının arasında ıstırap çizgisi belirmişti. Bu çizgiyi çok iyi tanırdım.</p>

  <p>- Ne var Poirot? diye sordum.</p>

  <p>- İşler güneye doğru gidiyor, dostum, güneye doğru, dedi.</p>

  <p>Elimde olmadan memnuniyetle derin bir nefes aldım. Kalbimin sevinçle çırpındığını farkettim. Artık John Cavendish&rsquo;in kurtulması ihtimali vardı. Poirot&rsquo;nun eline birşeyler geçmişti. Geçmişti ki, güneye doğru dikkati çekercesine bakıyordu.</p>

  <p>Eve geldiğimizde Poirot, Mary&rsquo;nin çay içme teklifini nezaketle reddetti. Ve:</p>

  <p>- Teşekkür ederim, leydi, dedi. Kendi odama çıkıp düşünmek istiyorum.</p>

  <p>Poirot odasına çıkarken, ben de arkasından çıktım. Onu yalnız bırakamazdım.</p>

  <p>Suratı hâlâ somurtuktu. Yazı masasının gözünden bir deste iskambil kâğıdı çıkardı. Masanın başına rahatça yerleşti. Ben onu, büyük bir şaşkınlıkla seyrediyordum. O bu arada, iskambil kâğıtlarından ev yapıyordu.</p>

  <p>Gözlerim tostoparlak açılmış olmalı ki, Poirot&rsquo;nun bile dikkatini çekti. Ansızın:</p>

  <p>- Çıldırmadım, dostum. Meraklanma. Sadece sinirlerimi yatıştırmaya gayret ediyorum. Bu yaptığım iş parmaklarımın maharetini temin eder. Yâni titremez ellerim. Parmaklarımın titremesi durunca, beyin hücrelerimin de kısa zamanda asabi durumdan kurtulup sakinleşmesi beklenir. Şu ânda da kafamın sükûnete öylesine ihtiyacı var ki... Hiçbir zaman bu kadar kafama ihtiyacım olmamıştı, diyebilirim.</p>

  <p>- Nedir derdin? Diye sordum.</p>

  <p>Poirot, masaya öyle şiddetli bir yumruk vurdu ki, iskambil kâğıdından yapılan evler yıkıldı.</p>

  <p>- İşte, dedi. Derdim bu. Ben bu kâğıtlardan yedi katlı evler yapabilirim. Fakat yapamıyorum işte. Yık... Yeniden başla... Yık... Tekrar başla. Sana söylemiş olduğum son halka bu... Beni bu hâle o koyuyor.</p>

  <p>Vereceğim cevabı kestiremedim. Bu sebeple de sessizce oturmayı ve cevap vermemeyi uygun gördüm. Poirot, kesik kesik konuşmalarına devam ederken, yeniden evleri yapmaya başladı.</p>

  <p>- İşte, diyordu. Böyle yapılır. Bir kart... Konur... Bir başkası daha... Hesaplanarak... Dikkatlice... Ve doğruca...</p>

  <p>Elinin altında yükselen evlere bakıyordum. Kat üstüne kat çıkıyordu. Bir ân bile duraklamadan ve tereddütsüzce sıralıyordu. Bu bir sihirbazlıktı.</p>

  <p>- Ellerinin metanetine nazar değmesin, dedim. Şimdiye kadar yalnız bir defa ellerinin titrediğini hatırlıyorum. O kadar...</p>

  <p>- Herhâlde hiddetimin zirvesinde olduğum bir sıradaydı.</p>

  <p>- Evet doğru. Hiddetinin zirvesindeydin. Hatırlıyor musun? Mrs. İnglethorp&rsquo;un yatak odasında bulunan mor çekmecenin kapağı zorlanarak açılmıştı. Hani kilidi kırılmıştı. Bunu bulduğumuz zaman... O sırada şöminenin yanına yürüdün... Sinirli olduğun zamanlarda yaptığın gibi, şöminenin üzerindeki öteberinin yerlerini değiştiriyordun. İşte ellerin o zaman çok titriyordu. Bunu uzaktan farketmiştim. Şunu da hatırlatmalıyım ki...</p>

  <p>Ansızın durdum. Çünkü Poirot, tuhaf bir çığlık kopararak kâğıttan evleri yine yıktı. Gözlerini eliyle kapayarak öne ve arkaya doğru sallandı. İçinde bulunduğu şu heyecanlı durum dolayısiyle son derece ıstırap çektiği muhakkaktı.</p>

  <p>- Aman Allahım, ne oluyor Poirot? Diye atıldım. Hasta mısın? Neyin var?</p>

  <p>Soluk alışı bile anormalleşmişti. Çok hızlı soluyordu:</p>

  <p>- Hayır, hayır. Bir şeyim yok. Yâni merak edilecek birşeyim yok. Bir fikir... Birşey düşünüyordum da...</p>

  <p>Rahat nefes almıştım. Söylendim:</p>

  <p>- Yaa? Seni bu kadar karmakarışık eden, küçücük fikirlerinden biri mi? Dedim.</p>

  <p>Dostum bu defa gayet açık bir şekilde cevap verdi.</p>

  <p>- Yok yavrucuğum, yok. Bu seferki, dev gibi bir fikir. Sandığın gibi küçücük değil. Son derecede hayrete değer bir fikir... Ve benim aziz kardeşim, sen... Sen bana bu fikri ilham ettin.</p>

  <p>Birdenbire bana sarılıp, kucakladı. İki yanağımı da hararetle öptü, öptü. Ve ben daha şaşkınlıktan kurtulamadan, odada fırladı gitti.</p>

  <p>Tam bu sırada içeri Mary Cavendish giriyordu.</p>

  <p>- Kuzum Mr. Hastings, M. Poirot&rsquo;nun nesi var, Allahaşkına? Yanımdan fırtına gibi geçti. «Bir garaj» diye de feryad ediyordu. «Allahaşkına» diyordu, «beni garaja götürün». Ben henüz cevap vermeye fırsat bulamadan o kapıyı arkasından kapamıştı bile...</p>

  <p>Pencereye koştum. Dostum sokakta, arkasından atlı kovalıyormuş gibi koşuyordu. Başında şapkası yoktu ve koşarken birtakım acaip hareketler yapıyordu. Ümitsizlikle omuzumu silkerek Mary&rsquo;ye döndüm:</p>

  <p>- Bu gidişle bir iki dakikaya kadar polislerin eline geçer. İşte nihayet köşeyi de döndü, dedim.</p>

  <p>Bakışlarımız bir an karşılaştı. İkimiz şaşkın bir hâldeydik.</p>

  <p>Mary tehallükle sordu:</p>

  <p>- Nedir? Poirot&rsquo;nun bu şekilde atlatmasına sebep olan ne var, ortada?</p>

  <p>Başımı salladım:</p>

  <p>- Bilmiyorum, dedim. İskambil kâğıdından şatolar yapıyordu. Ansızın fırladı, evleri yıktı, birşeyler düşündüğünü, aklına âni olarak bir fikir geldiğini söyledi ve işte gözlerinizle gördüğünüz şekilde evden fırlayarak çıktı, gitti.</p>

  <p>- Allah vere de, akşam yemeğine gelse.</p>

  <p>Gece oldu, lâkin Poirot hâlâ dönmemişti.</p>

  <p><span class="t8">&nbsp;</span></p>
</body>
</html>
