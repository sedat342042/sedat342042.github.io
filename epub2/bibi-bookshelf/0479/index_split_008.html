<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - İhanet  - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_5">SIRLAR</p>
	<p class="block_3"> </p>
	<p class="block_2">Akşamın gölgelerinde karanlık şekiller hareket ediyordu.</p>
	<p class="block_3"> </p>
	<p class="block_2">James onları işaret etti, Owyn, "Ne?" diye sordu.</p>
	<p class="block_3"> </p>
	<p class="block_2">Gorath, "Onları görüyorum," dedi.</p>
	<p class="block_3"> </p>
	<p class="block_2">Gün ortasında, Sloop'a ulaşıp, Kont'un Çelikruhlu ve Waylander'a yönelik ültimatomunu iletmek üzere yola çıkmış, atlan mümkün olduğunca zorlamışlardı. Güneş batmaya yüz tutarken, bir tepeyi aşıp bir kasabanın yakınlarına ulaştılar.</p>
	<p class="block_3"> </p>
	<p class="block_2">Silahlı adamlar, kasabanın kuzeyindeki ağaçların arasından süzülerek, bir ev kümesine doğru ilerliyorlardı.</p>
	<p class="block_3"> </p>
	<p class="block_2">Gorath, kılıcını çekerek, atını öne doğru hızlandırdı. James ve Owyn, kısa bir süre sonra ayakları üzerindeydiler.</p>
	<p class="block_3"> </p>
	<p class="block_2">Adamlara hücum ettiler, o sırada James, "Alarm! Köyde istilacılar var!" diye bağırıyordu.</p>
	<p class="block_3"> </p>
	<p class="block_2">Köyün yapısına bağlı olarak, alarm çağrısının karşılığının ya köyün erkeklerinin ellerinde silahları ile saldırması ya da tüm kapı ve pencerelerin kilitlenmesi olduğunu biliyordu. Batıda bir dakika içinde istilacıları karşılayacak bir düzine kişinin sokaklarda olacağını biliyordu. Genelde nispeten daha sakin olan doğuda, bundan o kadar emin değildi. İlk evin yanından geçtiklerinde, meraklı bir yüzün pencereden baktığını gördü. Tekrar bağırdı, "Köyde istilacılar var! Herkes silahlara!"</p>
	<p class="block_3"> </p>
	<p class="block_2">Adam panjurları kapattı, evi arkada bırakırken, James, adamın kapıları kilitlemekte olduğunu gözünde canlandırabiliyordu.</p>
	<p class="block_3"> </p>
	<p class="block_2">Atından fırlayan Gorath, ilk kılıçlının üzerine çullanmıştı. James, en azından bir akşamüstünü, Kara Elfe at üstünde nasıl etkili dövüşebileceğim öğreterek geçirmesi gerekeceğini düşündü.</p>
	<p class="block_3"> </p>
	<p class="block_2">Öte yandan Owyn, atının üzerinde, ağır sopasını kullanmak konusunda bayağı tecrübe kazanmıştı, etkili bir şekilde kafataslarını ve kolları parçalıyordu.</p>
	<p class="block_3"> </p>
	<p class="block_2">Birkaç dakika içinde istilacılar kaçışmaya, ağaçların arasına koşturmaya başlamıştı. Gorath onları takip edecek bir duruş içindeydi, James durması için ona bağırdı. "Yakında hava kararacak," dedi. "Ağaçlık arazideki yeteneklerine rağmen, yarım düzine kızgın Geceşahini'nin peşinden ormana sürüklenmek istemeyiz." Gorath, "Kabul," dedi ve atını bulmak için geri döndü.</p>
	<p class="block_3"> </p>
	<p class="block_2">James, saldırının hedefi olduğu belli olan eve gitti ve atından indi. Kapıyı vurdu. "Kral adına, kapıyı açın!" diye bağırdı.</p>
	<p class="block_3"> </p>
	<p class="block_2">Kapıda açılan ufak bir aralıktan, kendisine korkuyla büyümüş halde bakan bir çift göz belirdi. Kapı açıldı ve Michael Waylander, "Toprak beyi. Tüm bu gürültü de neydi?" dedi.</p>
	<p class="block_3"> </p>
	<p class="block_2">James, "Öyle görünüyor ki, birisi oyunun kapsamını genişletti. Biraz önce seni bulmak için gelen bir grup Geceşahini'ni kovaladık," dedi.</p>
	<p class="block_3"> </p>
	<p class="block_2">Waylander'ın benzi attı. "Geceşahinleri mi?" Dizlerinin bağı çözülmüştü, ayakta durabilmek için kapının pervazına tutundu. "Kendimi neyin içine sürükledim?" James, "Biz de bunu konuşmak için geldik."</p>
	<p class="block_3"> </p>
	<p class="block_2">Gorath ve Owyn, atlarını James'inkinin yanına bağladılar ve Waylander onları içeri davet ederek çekildiğinde kapıya doğru yürüdüler. Sade bir evdi, fakat James, evin ne kadar bakımlı olduğunu fark etti. Mobilyalar ve dekorasyondaki zenginlik gözle görünür durumdaydı, Michael Waylander'ın ufak bir köydeki basit bir işçiye göre fazlasıyla refah içinde olduğu apaçıktı. Büyük olmamasına karşın evin üç odası vardı, bir kapının aralığından yatak odası görülüyordu, James tepesinde bir tente ve cibinlik bulunan büyük, oyma yatağı gördü. Bir başka kapının aralığındansa mutfağı görebiliyordu. Waylander sert bir şekilde iskemlesine çöktü, James de onun ardından bir masanın yanında duran diğer bir iskemleye oturdu.</p>
	<p class="block_3"> </p>
	<p class="block_2">"Birisi ölmeni istiyor, Michael," dedi James. "Bu kim olabilir?"</p>
	<p class="block_3"> </p>
	<p class="block_2">Yüzünde yenik düşmüş bir ifadeyle Waylander arkasına yaslandı. "Ben ölü bir adamım."</p>
	<p class="block_3"> </p>
	<p class="block_2">"Belki de bu doğru değildir," dedi James. "Ben Prens Arutha'yı temsil ediyorum ve her ne kadar bazı güçlü kişiler tarafından rahatsız ediliyor olsan da, Krondor Prensi bu ülkede, Kral'dan sonraki en güçlü kişidir. Eğer işbirliği yaparsan, seni onun koruması altına alabilirim."</p>
	<p class="block_3"> </p>
	<p class="block_2">Waylander bir süreliğine, düşünürmüş gibi boşluğa baktı. "Boğazıma kadar batmış haldeyim. Bundan kurtulmak için yapmam gereken her şeyi yaparım."</p>
	<p class="block_3"> </p>
	<p class="block_2">James hafifçe öne eğildi ve "Neden tüm bunların 'ne' olduğunu anlatarak başlamıyorsun?" diye teklifte bulundu. "Bir sene kadar önce, Silden'den bazı adamlar geldi. Bir fikirleri vardı ve ben de bu fikri Arle Çelikruhlu'ya ilettim."</p>
	<p class="block_3"> </p>
	<p class="block_2">"Bu fikir neydi?"</p>
	<p class="block_3"> </p>
	<p class="block_2">"Fikir, Silden'den dağlardaki ufak köylere kadar tüm işi ele geçirmekti."</p>
	<p class="block_3"> </p>
	<p class="block_2">"Bunu nasıl yapmayı düşünüyorlardı?" diye sordu James.</p>
	<p class="block_3"> </p>
	<p class="block_2">"Dediklerine göre Nehirçekiciler arasında adamları vardı, onlara Lonca'nın nehirden yük taşınması için gerekli bedeli artıracaklarını söylemişlerdi."</p>
	<p class="block_3"> </p>
	<p class="block_2">"Yani Lonca fiyat mı yükseltmek istiyordu?"</p>
	<p class="block_3"> </p>
	<p class="block_2">"Evet," dedi Waylander. "Genellikle bu konuda çekingendirler, çünkü eğer fiyatlar çok yükselirse, tüccarlar Kral Yolu üzerinden kuzeye doğru yük arabalarını kullanmaya başlarlar."</p>
	<p class="block_3"> </p>
	<p class="block_2">"Ama eğer yol üzerinde sorun olursa, tüccarlar mavnaları ve Nehirçekicileri'ni kullanmak zorunda kalırlar," diye cümleyi bitirdi James.</p>
	<p class="block_3"> </p>
	<p class="block_2">"Evet," diye başını salladı Waylander. "Bu adamlar, Nehirçekiciler'e rakip çıkmamasını sağlayabilecekleri konusunda teminat verebileceklerini söylediler. Ardından ise ben ve Arle Çelikruhlu, Romney'deki diğer loncaları toparlayarak, Nehir-çekicilere karşı gelecektik. İşler yeterince kötüye vardığında Kral, askeri yönetim uygulayacak ve Nehirçekiciler işlerinden olmuş olacaklardı."</p>
	<p class="block_3"> </p>
	<p class="block_2">"Tüm bunlar olurken birkaç kafa ezilmiş ne gam," dedi Owyn ifadesiz bir sesle.</p>
	<p class="block_3"> </p>
	<p class="block_2">" Waylander," diye sorusuna başladı James, "Sana Kral'ın sıkıyönetim ilan etmesi halinde Nehirçekicileri'nin işlerinden olacaklarını düşündüren neydi?"</p>
	<p class="block_3"> </p>
	<p class="block_2">"Nehirçekiciler Loncası'nın başında bulunan Damon Reeves'i öldürtmeyi planlıyorduk." Bu itiraf karşısında utançla başını eğmişti. "Bunu istemiyordum, ama bunu bana anlattıklarında, iyice dibe batmıştım. Bunun Geceşahinleri tarafından yapılmış gibi görüneceğini söylediler, böylelikle suç bize kalmayacaktı. Gerçekte, bunun Reeves'i aradan çıkarmak için olduğu sanılsın diye lonca içinden biri tarafından gerçekleştirileceğini söylediler, böylelikle Lonca içteki kavgalar yüzünden dağılacaktı. Damon'ı yıllardan beri tanırdım; iyi bir dosttu, ama yapabileceğim bir şey yoktu."</p>
	<p class="block_3"> </p>
	<p class="block_2">James, Gorath ve Owyn'e baktı. "Bunu Geceşahinleri'nin üzerine atmak kimin fikriydi?"</p>
	<p class="block_3"> </p>
	<p class="block_2">"Silden'den gelen adamların," dedi Waylander. "Neden?"</p>
	<p class="block_3"> </p>
	<p class="block_2">"Bu fikir bize tanıdık geliyor da."</p>
	<p class="block_3"> </p>
	<p class="block_2">Owyn, James'in Krondor kanalizasyonlarında dolanan sahte Geceşahinleri'nden bahsettiğini anladı ve bunu ifade eder bir biçimde kafasını salladı.</p>
	<p class="block_3"> </p>
	<p class="block_2">"Ne yapmalıyım?" diye sordu Waylander.</p>
	<p class="block_3"> </p>
	<p class="block_2">"Çelikruhlu'yu yanına al, Romney'e git, Nehirçekiciler ile masaya otur ve barış yap. Eğer bunu yapmazsan, Kont ikinizi ve Reeves'i astıracak ve işe sizin yerinize geçecek olanlarla yeniden başlayacak."</p>
	<p class="block_3"> </p>
	<p class="block_2">"Kont daha önce hiç tehdide başvurmamıştı. Şimdi aniden neden bizi tehdit ediyor?" diye sordu Waylander. "Çünkü birisi çok kısa bir zaman önce elli kadar Kraliyet Kargıcısı'nı öldürdü," diye yanıtladı James.</p>
	<p class="block_3"> </p>
	<p class="block_2">Waylander'ın gözleri irileşti, yüzü kül rengine dönmüştü. "Elli! Tanrılar aşkına!" Masaya tutundu ve "Böyle bir şeyi kim yapabilir?" dedi.</p>
	<p class="block_3"> </p>
	<p class="block_2">"Görünen, kader yolunu Geceşahinleri'ninki ile kesiştirmiş," dedi James. "Ve herhalde, sorumlu olmadıkları hareketlerin üzerlerine yüklenmesinden hoşlanmıyorlar. Siz, beyler, ne kadar zeki olduğunuzu düşünmüş olursanız olun, 'Sürüngen' olarak adlandırılan bir adamın ajanları tarafından aptal yerine kondunuz. Krondor'da Şakacılar'ı ortadan kaldırmak istiyor, görünen o ki, doğu şehirlerindeki limanların da kontrolünü ele geçirmek istiyor. Aslında size yardımcı olmuyorlardı; sizden sonra kontrolü ele geçirecekleri bir durum yaratmak üzere sizleri ayartmışlardı, Reeves,</p>
	<p class="block_3"> </p>
	<p class="block_2">Çelikruhlu ve amaçlarını gerçekleştirmek konusunda önlerinde sorun yaratacak herkesi. Sürüngen'in ajanları, sizin Reeves'in cinayetini Geceşahinleri'nin üzerine yıkacağınız bilgisini onlara sızdırmışsa, buna hiç şaşmam." "Sanki fazladan bir cinayet onları daha çok av haline getirirmiş gibi," dedi Gorath.</p>
	<p class="block_3"> </p>
	<p class="block_2">"Doğru," dedi James, "ama tecrübelerime dayanarak, suçluların işledikleri suçtan gurur duyduklarını, fakat sorumlu olmadıkları suçların üstlerine kalmasından hoşlanmadıklarını söyleyebilirim. Bu garip, biliyorum, ama işler bu şekilde yürüyor."</p>
	<p class="block_3"> </p>
	<p class="block_2">"Sanki pek çok suçlu tanırmış gibi konuşuyorsun," dedi Waylander.</p>
	<p class="block_3"> </p>
	<p class="block_2">"Evet öyle, değil mi?" James'in gülümsemesi en ufak bir sıcaklığı dahi yansıtmıyordu.</p>
	<p class="block_3"> </p>
	<p class="block_2">"Kont'u gördükten sonra ne yapacağım?"</p>
	<p class="block_3"> </p>
	<p class="block_2">"Müşfik davranması için yalvarmanı öneririm," dedi Owyn.</p>
	<p class="block_3"> </p>
	<p class="block_2">James başını onaylar biçimde salladı. "Seçimlerinizin sonucu olarak insanlar öldü, senin ve Çelikruhlu'nun hesabını vermesi gereken çok şey var. Ancak Kont'un düzeni yeniden sağlamasına ve bu planın ardındaki isimleri ele geçirmesine yardımcı olursanız, sizi darağacından kurtarmak için elimizden geleni yaparız." "Belki de kaçmalıyım," dedi Waylander.</p>
	<p class="block_3"> </p>
	<p class="block_2">"Silden'e ulaşamazsın," dedi James. "Tavşan avlayan tazılar gibi peşine düşerler, hem zaten nereye gidebilirsin ki?"</p>
	<p class="block_3"> </p>
	<p class="block_2">"Kesh'te bağlantılarım var," dedi Waylander. "İşaretçinin Ucu'na gidebilirsem, Sükûn Dorukları'na giden bir kervan bulabilirim."</p>
	<p class="block_3"> </p>
	<p class="block_2">"Acele bir şey yapma," dedi James. "Eğer ben ve dostlarımın işi yolunda giderse, Geceşahinleri daha fazla sorun olmayacaklar. Tavsiyem Kont'u görmen ve ardından temkinli olman. Her şey güvende olduğunda sana haber ulaştırırım."</p>
	<p class="block_3"> </p>
	<p class="block_2">"Peki ya Silden'deki adamlar?" James ayağa kalktı, "Onlar da bir sorun."</p>
	<p class="block_3"> </p>
	<p class="block_2">"Fakat onları yalnızca görünüşlerinden ve ilk adlarından tanıyorum; Jacob, Linsey ve Franklin. Üstelik bunlar onların gerçek adları dahi olmayabilir."</p>
	<p class="block_3"> </p>
	<p class="block_2">"Muhtemelen değildir," dedi James. Yol çantasından dürbünü ve gümüş örümceği çıkartarak, "Bana bunlar hakkında ne anlatabilirsin?" diye sordu.</p>
	<p class="block_3"> </p>
	<p class="block_2">Waylander, "Örümceği Abuk adında bir satıcıdan almıştım. Malac Geçidiyle burası arasında sürekli yolculuk yapar, her defasında da Silden'e uğrar. Onu en son orada gördüm, yani şu anda buraya doğru yolda olabilir. Yeşile boyanmış bir satış arabası kullanıyor, yanında kırmızı harflerle adı yazılı."</p>
	<p class="block_3"> </p>
	<p class="block_2">Owyn, tarif karşısında irkildi. "Bunu kaçırmamız zor."</p>
	<p class="block_3"> </p>
	<p class="block_2">James'in ifadesi karanlık bir hal almıştı. "Bu örümceği bu sabah ölü kargıcıların cesetlerinin orada bulduk." Waylander, "O halde bu aynısı olamaz!" dedi. "Neden?" diye sordu James. "Ben Abuk'tan bir tane aldım, ama bizimkini Damon Reeves'i öldürmek için yollanan sahte Geceşahinleri'ne verdim." James alete baktı ve "Bir taneden fazla olabilir, ama masumluğunu kanıtlamak için bundan daha fazla delile ihtiyacın olacak."</p>
	<p class="block_2"> </p>
	<p class="block_2">Waylander örümceği inceledi, ardından, "Bakın!" dedi. Zehrin içinde bulunduğu oluğu işaret etti. "Bunun ne olduğunu bilmiyorum, ama benimkinin içinde ölümcül itüzümü vardı!" Gorath, "Gümüşdiken'i bu kadar güneyde bulması zor olurdu," dedi.</p>
	<p class="block_3"> </p>
	<p class="block_2">"Ama imkânsız değil," dedi James. "Gene de sana inanacağım. Peki ya dürbün?"</p>
	<p class="block_3"> </p>
	<p class="block_2">"Onun hakkında hiçbir şey bilmiyorum," dedi Waylander, "ama bu da Abuk'un sattığı türden bir şey."</p>
	<p class="block_3"> </p>
	<p class="block_2">James diğerlerini kapıya yönlendirdi. "Kont'a git, Michael," dedi. "Sen ve Arle, eğer kellelerinize değer veriyorsanız, yarın güneş batmadan orada olun. Şafağa dek handa kalacağız, ardından güneye gidiyoruz."</p>
	<p class="block_3"> </p>
	<p class="block_2">"Arle'nin evine kadar sizinle geleyim," dedi Waylander. "Yarın da Kont'u görmeye gideriz. Güneyde nereye gidiyorsunuz?"</p>
	<p class="block_3"> </p>
	<p class="block_2">"Önce Abuk ve bahsettiğin diğer üç adamı bulmak için Silden'e. Eğer şansımız varsa birkaç gün içinde bu pisliğin bedelini ödetiriz." Waylander hiçbir şey demedi, James bunun nedenini biliyordu, Geceşahinleri ve Sürüngen'in adamlarının tümü bir gecede ortadan kaybolsalar dahi, daha karşılığının ödenmesi gereken pek çok suç vardı. Ama gene de, zindanlarda geçen yıllar, diye düşündü James, ölümden daha iyiydi. En azından zindandan kaçma şansı vardı.</p>
	<p class="block_3"> </p>
	<p class="block_2">Bu son düşüncesi, hana doğru ilerlerlerken gülümsemesine yol açtı.</p>
	<p class="block_3"> </p>
	<p class="block_2">Silden kasabasına yaklaştıklarında, yavaşladılar. Bu esnada bir gurup adam, batıdan atlarını sürerek kasabaya doğru ilerliyorlardı. "Bizi arayıp aramadıklarını bilmiyoruz," dedi James. "Ama kaç kere saldırıya uğramış olursan ol, Gorath, ne yapmaya çalıştıklarını görene kadar bekleyelim."</p>
	<p class="block_3"> </p>
	<p class="block_2">Gorath buna karşı olmadığından sessiz kaldı. Atlılar, Rom Nehri'nin üzerinden kavislenen köprüden kasaba arazisine girmişlerdi. Derin bir limana inen bir uçurumun üzerinde kurulmuş olduğundan, Silden'i koruyan surlar yoktu. Bunun yerine, Silden limanının etrafındaki kıyıçizgisi ufak köylerle sıralanmıştı, limanın batı sahilini ise köprünün diğer tarafındaki büyük bir köy kaplıyordu.</p>
	<p class="block_3"> </p>
	<p class="block_2">Şehrin kuzey kapısından içeri girdiler ve canları sıkkın görünen iki şehir gözcüsünün yanından geçtiler. James Owyn'e döndü ve "Burada bir dost ya da akraban var mı?" diye sordu.</p>
	<p class="block_3"> </p>
	<p class="block_2">"Bildiğim kadarıyla yok," dedi Owyn. "Ya da babamın kabul edeceği biri."</p>
	<p class="block_3"> </p>
	<p class="block_2">James güldü, "Bunu anlayabiliyorum. Tam olarak bahçe görüntüsünde bir yer sayılmaz, değil mi?"</p>
	<p class="block_3"> </p>
	<p class="block_2">Silden yalnızca iki grup için önemliydi: içinde yaşayanlar ve kaçakçılar. Kuzeyde nehir yoluyla sağlanan ticaretin büyük kısmı, büyük bir depo bölgesi, ferah iskeleleri ile daha büyük bir ticaret limanı olan, Bas-Tyra'dan sonra Krallık</p>
	<p class="block_3"> </p>
	<p class="block_2">Denizi'nin kuzey sahillerindeki ikinci büyük liman durumundaki Cheam limanından geçiyordu. O yüzden Silden, Krallık Gümrük Memurları'nın etkisi olmadan iş yapmak isteyenler için daha kârlı bir seçimdi. Kaçakçılık oranı azaltılmaya çalışılmıştı, ama bir günlük mesafede doğu ve batıya dağılmış köyleri sayesinde, kaçakçılığı kontrol altına almak imkânsızdı. Bunun bir sonucu olarak, Silden'in kontrolü, Krondorlu Şakacılar'dan, Keshli uyuşturucu madde kaçakçılarına ve Rillanon'un zorba çeteleri ile yerel hırsızlara kadar, devamlı bir yarış halinde olan suç gurupları için nihai bir amaç haline gelmişti. Bu sürekli çekişme Silden'i, Doğu Alemi'nde görülebilecek en açık şehir haline getirmişti.</p>
	<p class="block_3"> </p>
	<p class="block_2">Silden Kontluğu, asil bir aileyi rant ve gelirleriyle besleyecek, kabul edilebilir bir tımar düzeni olmasına karşın, boşta kalmış bir makamdı. Silden'in son kontu Gediksavaşları sırasında, Kral IV. Rodric'in savaşının son yılında Tsuranilere karşı gerçekleştirdiği büyük saldırıda ölmüştü. Kral Lyam kontluğu henüz kimseye teslim etmemişti; bu da hâlihazırda kontluğun rantından geçinmekte olan Cheam Dükü'nün işine geliyordu. James buranın düzgün bir dukalık haline getirilip şehrin içinden yönetilmesi gerektiği düşüncesindeydi. Burada yerleşik olacak bir asil, bu değerli liman kentindeki sorunların çoğunun üstesinden gelebilirdi. Geri döndüğünde bunu Prens'e iletecekti, ama o an için burası hâlâ ihmal edilmiş, gözlerden uzak bir yerdi.</p>
	<p class="block_3"> </p>
	<p class="block_2">Bu durumun sonucu, yerel asayiş örgütünün etkisi dışında, kanun ve düzenin neredeyse tamamen eksik olmasıydı. Buna bakarak James, asayişin, şehrin pazar bölgesinin sona erip de limana ve dört martı ile işaretlenmiş bulvara kadar etkili olduğunu görebiliyordu. Sokağın bir tarafı zengin dükkân ve evlerle, diğeriyse hanlar ve depolarla doluydu.</p>
	<p class="block_3"> </p>
	<p class="block_2">Şehrin ortasına doğru, uzun kırmızı bir çizgi çizilmişti.</p>
	<p class="block_3"> </p>
	<p class="block_2">"Bu da nedir?" diye sordu Gorath, üzerinden geçerlerken.</p>
	<p class="block_3"> </p>
	<p class="block_2">"Ölümçizgisi," dedi James. "Eğer orada dövüşüyorsan, kimse ilgilenmez. Burada dövüşürsen bu, çetelerin de işidir." Çizgiyi geçmelerini onlara işaret etti, liman bölgesine girdiklerinde, "Ah, hiçbir özrü olmadan, konumunu açıklayan kasabalara bayılırım," dedi. Owyn'e bakan Gorath, omuz silkti. Ardından, "Neden ölümçizgisi deniliyor?" diye sordu.</p>
	<p class="block_3"> </p>
	<p class="block_2">"Eskiden, sokağa çıkma yasağı sırasında, Kral'ın askerlerince yanlış tarafta yakalandığında, asılırdın," diye yanıtladı Owyn.</p>
	<p class="block_3"> </p>
	<p class="block_2">Her iki tarafı yüksek yapılı depolarla kaplı birtakım karanlık sokaklardan geçtiler, bunun ardından ise tepeleme dolu yük arabalarının ve iri adamların çektiği el arabalarının bulunduğu daha büyükçe bir sokaktan geçtiler. Bir süre sonra artık, bir iskele karmaşası ve birbirine geçirilmiş taş bloklar ya da tahta ile yapılmış dalgakıranın birbirine karıştığı, aşağıda bulunan limanı görüyorlardı. Küçük tekneler limana girip çıkıyordu. Silden'e bahşedilmiş tek bir lütuf vardı, o sırada üç atlının üzerinde bulunduğu uçurum, şehri sert kış fırtınalarından koruyordu.</p>
	<p class="block_3"> </p>
	<p class="block_2">James onları limana giden yola yönlendirdi ve önünde beyaza boyanmış eski bir geminin çapası bulunan bir tabelayı gösterdi. Yanda sade bir ahır alanı duruyordu, James atını içeri sürdüğünde, kirli görünümlü bir çocuk hızla yaklaştı.</p>
	<p class="block_3"> </p>
	<p class="block_2">"Ayaklarını temizle, ot ve su ver, ayrıca iyice bir kaşağıla," dedi James atından inerken.</p>
	<p class="block_3"> </p>
	<p class="block_2">Çocuk başını salladı ve James, "Ve her kim ilgiliyse de ki, eğer bu hayvanlar sabaha burada olurlarsa, bunu şahsıma gösterilen bir incelik olarak göreceğim," dedi. Başparmağıyla ufak bir hareket yaptı, karşılığında çocuk hafifçe başını salladı.</p>
	<p class="block_3"> </p>
	<p class="block_2">"O da neydi?" diye sordu Owyn.</p>
	<p class="block_3"> </p>
	<p class="block_2">Çapabaşı Hanı'na girerken James, "Sadece doğru kulağa söylenmiş bir söz," dedi.</p>
	<p class="block_3"> </p>
	<p class="block_2">"Başparmak ve diğer parmaklarla yaptığını kastetmiştim."</p>
	<p class="block_3"> </p>
	<p class="block_2">"O da çocuğun dinlenmeyi hak ettiğimi anlamasını sağlamak içindi." Salon karanlık ve köhneydi; James müşterilerine göz gezdirmeye başladı. Denizciler ve rıhtım hamalları, uzaklara giden bir gemi bekleyen servet avcısı askerler, erdemleri tartışılabilecek hanımlar ve her yerde görülebilecek serseriler ve hırsızlar. James onları arka masalardan birine götürdü ve "Şimdi gözleyeceğiz," dedi. "Neyi?" diye sordu Gorath.</p>
	<p class="block_3"> </p>
	<p class="block_2">"Doğru kişinin ortaya çıkmasını."</p>
	<p class="block_3"> </p>
	<p class="block_2">"Ne kadar bekleyeceğiz?" diye sordu Owyn.</p>
	<p class="block_3"> </p>
	<p class="block_2">"Bu delikte mi? Bir, bilemedin iki gün."</p>
	<p class="block_3"> </p>
	<p class="block_2">Gorath başını salladı. "Siz insanlar sanki birer... hayvan gibi yaşıyorsunuz."</p>
	<p class="block_3"> </p>
	<p class="block_2">"Alıştıktan sonra o kadar da kötü değil, Gorath," dedi James. "Ev saydığım diğer yerlerin bazılarından daha ..iyi." "Bu, ırkının prensi olan birine hizmet eden bir kişi için garip bir iddia," dedi Gorath.</p>
	<p class="block_3"> </p>
	<p class="block_2">"Kabul," diye itiraf etti toprak beyi, "o kadar garip sayılmaz. Kendi mevkiimi geliştirmek için alışılmadık bir fırsatım oldu."</p>
	<p class="block_3"> </p>
	<p class="block_2">"Benim kaderimse bunun tam tersi," dedi Gorath. "Ben bir klan şefiydim; mecliste aranan, halkımın önderleri arasında sayılan biriydim. Şimdiyse ırkımın düşmanı olanlarla birlikte sefalet içinde oturuyorum."</p>
	<p class="block_3"> </p>
	<p class="block_2">"Bana veya bana ait olana dokunulmadığı sürece, kimsenin düşmanı değilim," dedi James.</p>
	<p class="block_3"> </p>
	<p class="block_2">Gorath, "Buna inanırım, toprak beyi, gene de, bunu kendi ağzımdan duyunca kulaklarıma zor inanıyorum; yine de bunu ırkının pek çoğu için söyleyemem," dedi.</p>
	<p class="block_3"> </p>
	<p class="block_2">James, "Hiçbir zaman, ırkımın çoğunluğu adına konuştuğumu söylemedim. Eğer fark ettiysen, kuzey uluslarına sorun yaratmaktan daha çok birbirimizi öldürmekle meşgulüz," dedi.</p>
	<p class="block_3"> </p>
	<p class="block_2">Gorath birdenbire gülmeye başladı. Owyn ve James, bu şaşırtıcı derecede tok ve ahenkli ses karşısında hayrete düşmüşlerdi. "Bu kadar komik olan ne?" diye sordu Owyn.</p>
	<p class="block_3"> </p>
	<p class="block_2">Konuşmaya başlarken, Gorath'ın gülümsemesi soluyordu. "Sadece, birbirinizi öldürmekte biraz daha fazla başarılı olsanız, Delekhan gibi katil köpeklerden endişelenmeme gerek kalmayacağı düşüncesi."</p>
	<p class="block_3"> </p>
	<p class="block_2">İşgal hayalleri içindeki bu kişinin adının geçmesi, James'e hangi düzenin arkasında hangi isimlerin olduğunu öğrenmenin önemini bir kez daha hatırlatmıştı. O an itibarıyla bu Sürüngen denen kişinin, her kimse, Dürüst Adam ve Şakacıları, Prens Arutha ve hastalığını yaydığı diğer yerel asiller için bir sorun olduğuna, fakat Delekhan'ın planlarındaki yerinin hesaplanmış bir şey değil de tamamen rastlantısal olduğuna karar vermişti. Geceşahinleri besbelli ya Sürüngen, ya moredheller ya da her ikisiyle birlikte çalışıyorlardı. James'i asıl endişelendirense, Pantathialı Yılan Rahipleri'nin ellerinde birer piyon olabilecekleriydi. Müsait bir zamanda James, bu yılanlar meselesini Gorath'a aktaracaktı, ama burada, bu kalabalık mekânda değil.</p>
	<p class="block_3"> </p>
	<p class="block_2">Tüm gençliği boyunca muhtemelen fahişelik yapmış, şimdiyse hayatını kazanmak için solgun görüntüsünden başka hiçbir şeye sahip olmayan, şişmanca bir hancı kadın, Gorath'a şüphe içinde bakarak yaklaştı ve isteklerini sordu. James bira sipariş ettiğindeyse masayı terk etti. James bir kez daha derin düşüncelerine daldı.</p>
	<p class="block_3"> </p>
	<p class="block_2">Tüm bunların içinde bir başka oyuncu daha vardı, Krallık'taki tüm bu çalkantıyı yönlendiren bir gurup, Pantathialılar ya da başka birileri, işte James'i asıl endişelendiren de buydu. Gorath'ın Arutha'yla James'e defalarca söylediği şeyleri düşünerek, "Bu Altılar olarak adlandırdıkların hakkında daha fazla şey öğrenmek için çok şey verirdim," dedi. Gorath, "Delekhan'ın en yakın danışmanları dışında, haklarında pek az şey biliniyor ve ben gerçek anlamda onlarla karşılaşmış birini tanımıyorum. Güçlüler ve halkıma bol miktarda silah temin ettiler. Ama Delekhan'ın düşmanları aniden ortadan yok olmaya başladı. Meclise çağırıldım ve Sar-Sargoth yolundan götürülerek Delekhan'ın başdanışmanı Narab tarafından bir zindana kapatıldım," dedi.</p>
	<p class="block_3"> </p>
	<p class="block_2">James, "O kısmı anlatmamıştın," dedi.</p>
	<p class="block_3"> </p>
	<p class="block_2">"Locklear'la tanışmadan önce ne yaptığımı sormadın," diye karşılık verdi Gorath.</p>
	<p class="block_3"> </p>
	<p class="block_2">"Nasıl kaçtın?"</p>
	<p class="block_3"> </p>
	<p class="block_2">"Bunu birisi ayarladı," dedi Gorath. "Kim olduğunu bilmiyorum, ama bunun eski bir... müttefikim olduğunu düşünüyorum. Güç ve nüfuz sahibi bir kadın."</p>
	<p class="block_3"> </p>
	<p class="block_2">James aniden ilgilenmeye başlamıştı. "Seni Delekhan'ın burnunun dibinden kurtarabildiğine göre gerçekten de çok nüfuzlu biri olmalı."</p>
	<p class="block_3"> </p>
	<p class="block_2">"Delekhan'ın yakınında durup da açıkça ona karşı gelmeyecek, ancak düşmesi durumunda fazlasıyla memnun olacak çok kişi var; Narab ve kardeşi de onların arasında, Altılar, Delekhan'a hizmet ettikleri sürece, onlar da edecektir.</p>
	<p class="block_3"> </p>
	<p class="block_2">Kabileleri güçlendiremeden, Delekhan'ın başına bir şey gelirse, kurmuş olduğu herhangi bir ittifak yok olup gidecektir. Karısına, hatta oğluna bile tam olarak güven duymuyor ve bunun için iyi bir nedeni var. Karısı, Delekhan'ın kendi klanından sonraki en güçlü klanlardan biri olan Kar Leoparları'nın şefi; oğlununsa gözle görülebilen istekleri var." Owyn, "Bana mutlu bir aile gibi geliyor," dedi. </p>
	<p class="block_3"> </p>
	<p class="block_2">Gorath buna güldü, sesinde ironik bir ifade vardı. "Halkım, kendi ailesinden olmayanlara nadiren güvenir, ister kabile olsun isterse de klan. Bunun sonrası rüyalar kadar hızla kayıp gidebilen politik ittifaklardır. Biz doğuş itibarıyla itimat dolu bir halk değiliz."</p>
	<p class="block_3"> </p>
	<p class="block_2">"Bunu anlamıştım," dedi James. "Pek çok bakımdan, biz de değiliz." Yavaşça ayağa kalktı. "İzninizle. Hemen dönerim."</p>
	<p class="block_3"> </p>
	<p class="block_2">James, arka odadan çıkan, teni ve sakalı ve Kesh soyundan olduğunu kanıtlayan bir adamın yanına geldi. "Yardımcı olabilir miyim?" diye sordu adam, tartan bir bakışla. Aksanına bakılırsa doğuştan Keshliydi. Zayıf biriydi ve James onun aynı zamanda tehlikeli olduğunu da düşünüyordu; kısa kesilmiş sakalı kırlaşmaya başlamış olmasına karşın, ölümcül bir rakip olabilecek kadar güçlü biriydi. James, "Bu işletmenin sahibi sen misin?" dedi.</p>
	<p class="block_3"> </p>
	<p class="block_2">"Benim," dedi adam. "Adım Joftaz."</p>
	<p class="block_3"> </p>
	<p class="block_2">Sesini alçaltan James, "Son zamanlarda işleri biraz ters giden bir gurubu temsilen buradayım. Yakın zamanda hem Romney hem de batıda olan bazı adamların hareketlerinden kaynaklanan bazı zorluklar var," dedi.</p>
	<p class="block_3"> </p>
	<p class="block_2">Joftaz tartarcasına James'e baktı. "Bunu neden bana anlatıyorsun?"</p>
	<p class="block_3"> </p>
	<p class="block_2">"Pek çok kişinin gelip geçtiği bir yerde yaşıyorsun. Düşündüm de, belki bir şey görmüş ya da duymuş olabilirsin." Joftaz, hiç de inandırıcı olmayan bir şekilde, dostça güldü. "Dostum, benim işimde, bulunduğumuz yere de bakarsak, hiçbir şey duymamak, kimsenin farkında olmamak ve az konuşmak en doğrusudur."</p>
	<p class="block_3"> </p>
	<p class="block_2">James adamı bir süre süzdü. "Belli bilgilerin değeri vardır."</p>
	<p class="block_3"> </p>
	<p class="block_2">"Değeri ne kadardır?"</p>
	<p class="block_2"> </p>
	<p class="block_2">"Bu verilen bilgiye bakar."</p>
	<p class="block_3"> </p>
	<p class="block_2">Joftaz etrafına bakındı ve "Yanlış adamın kulağına fısıldanan yanlış bir söz, bir adamın hayatını bitirebilir," dedi. "Hançerlerin uçları vardır," dedi James, "senin de öyle."</p>
	<p class="block_3"> </p>
	<p class="block_2">"Öte yandan, nazik bir konuda yardıma ihtiyaç duyuyorum ve doğru adam için, bazı şeyleri ya da yüzleri hatırlayabilirim."</p>
	<p class="block_3"> </p>
	<p class="block_2">James başını salladı. "Bu nazik meseleye, bir miktar altınla yardımcı olunabilir mi?"</p>
	<p class="block_3"> </p>
	<p class="block_2">Joftaz gülümsedi, "Düşünce biçimini beğendim, genç adam. Sana nasıl hitap edeyim?" "Bana James diyebilirsin."</p>
	<p class="block_3"> </p>
	<p class="block_2">Bir an için adamın gözleri titredi ve "Ve neredensin?" diye sordu.</p>
	<p class="block_3"> </p>
	<p class="block_2">"Son zamanlarda Sloop köyünden, ondan önce ise Romney'den."</p>
	<p class="block_3"> </p>
	<p class="block_2">"O halde bu aramakta olduğun daha önce Romney'de olan adamlar, burada bir meseleye mi karıştılar?" "Bir mesele, ama bunu tartışmadan önce bedelini bilmeliyim."</p>
	<p class="block_3"> </p>
	<p class="block_2">Joftaz, "O halde genç dostum, bir çıkmazın içindeyiz, çünkü ihtiyaçlarımdan bir kısmını sana söylemem hepsini söylemem anlamına gelir, hani derler ya, 'bakıra da varım, altına da' diye," dedi.</p>
	<p class="block_3"> </p>
	<p class="block_2">James gülümseyerek, "Beni kırıyorsun, Joftaz. Güvenini kazanmak için ne yapmalıyım?" diye sordu. "Bana bu adamları neden aradığını söyle."</p>
	<p class="block_3"> </p>
	<p class="block_2">"Zincirin bir halkası olduklarından arıyorum onları. Beni bir başkasına yönlendirebilirler, aramızda ciddi bir şeyler olan birilerine. Bu kişi cinayet ve ihanetin arkasında duruyor, onu ya cellada sunacağım ya da ayaklarımın altında ölü göreceğim; her ikisi de benim için uygun."</p>
	<p class="block_3"> </p>
	<p class="block_2">"O halde sen Kral'ın adamısın, değil mi?"</p>
	<p class="block_3"> </p>
	<p class="block_2">"Doğrudan sayılmaz, ama her ikimiz de işverenime saygı duyarız."</p>
	<p class="block_3"> </p>
	<p class="block_2">"O halde bana, Ban-ath adına, bana ihanet etmeyeceğine dair söz ver ki, biz de pazarlığımızı yapalım." James'in gülümsemesi genişledi. "Neden Hırsızlar Tanrısı'nın adına?"</p>
	<p class="block_3"> </p>
	<p class="block_2">"Daha iyi kim olabilir ki? Hele de bizim gibi bir çift hırsız için."</p>
	<p class="block_3"> </p>
	<p class="block_2">"Ban-ath adına yemin ederim, o halde," dedi James. "İhtiyacın nedir?"</p>
	<p class="block_3"> </p>
	<p class="block_2">"Silden'deki en tehlikeli adamdan benim için bir şey çalmanı istiyorum, dostum. Eğer bunu yapabilirsen, aradığın adamları bulmana yardımcı olurum. Tabii hayatta kalırsan."</p>
	<p class="block_3"> </p>
	<p class="block_2">James gözlerini kırpıştırdı. "Ben mi çalacağım? Senin için hırsızlık yapacağımı nereden çıkardın?"</p>
	<p class="block_3"> </p>
	<p class="block_2">"Yumurtaların nereden çıktığını öğrenecek kadar uzun yıllar yaşadım, delikanlı." Gülümsedi. "Eğer Ban-ath adına yemin etmekte istekliysen, demek ki, bu tehlikeli yolda daha önce yürüdün."'</p>
	<p class="block_3"> </p>
	<p class="block_2">James iç çekti. "Eğer bunu reddetseydim, gerçeği söyleme yeminimden geri dönmüş olurdum." "İyi; o halde meseleye gelelim. Buradan kısa bir yürüyüş mesafesinde, içinde Jacob Ishandar adlı birinin yaşadığı bir ev var."</p>
	<p class="block_3"> </p>
	<p class="block_2">"Bir Keshli mi?"</p>
	<p class="block_3"> </p>
	<p class="block_2">"Kesh'ten gelip buraya yerleşen pek çok kişi var," dedi elini göğsüne dokundurarak. "Benim gibi. Ama bu ve bunun gibi diğer adamlar, iki ya da üç sene kadar evvel Silden'e geldiler. Geniş bir ağın kalbinde oturan, bir örümcek hesabına çalışıyorlar ve bu kişi tıpkı örümcek gibi, ağ boyunca tüm titreşimleri hissediyor."</p>
	<p class="block_3"> </p>
	<p class="block_2">James başıyla onayladı. "Sürüngen olarak tanınan adamdan mı bahsediyorsun?"</p>
	<p class="block_3"> </p>
	<p class="block_2">Adam anlattığı şeyin bu olduğunu işaret edercesine başını eğdi. Burası hiçbir zaman barış dolu bir topluluk olmamıştı, ama kendi çapında düzenliydi. Sürüngen'in adamlarıyla -Jacob ve Linsey ile Franklin adındaki diğer ikisi- birlikte bizim meslekteki insanların çekmeye alışkın olduklarından fazla kan ve acı çekti."</p>
	<p class="block_3"> </p>
	<p class="block_2">"Peki ya yerel hırsızlar ve Rillanon ile Krondor'la ilişkili olanlar?"</p>
	<p class="block_3"> </p>
	<p class="block_2">"Ben hariç hepsi gittiler. Bazıları kaçtı, diğerleri... ortadan kayboldu. Bugün Silden'de bağlantıya geçeceğim her hırsız Sürüngen'e çalışır. Doğuştan Keshli olmamdan dolayı sanırım bu tipler benim, yok etmeye çalıştıkları kişilerden biri olduğumu anlamadılar. Silden'de hâlâ bizden, hayatta kalmayı başarmış olanlar var, ama bu han gibi açıkça yaptığımız işlerden başka bir şey yapmıyoruz. Eğer bu gereksiz tiplerin girişimi başarısızlığa uğrarsa, bizden alınanları tekrar ele geçirmek için buraya gelecek çok kişi olacak."</p>
	<p class="block_3"> </p>
	<p class="block_2">James düşünürken bir yandan da çenesini kaşıyordu. "Kabul etmeden önce, sana bir şey göstereceğim." Gümüş örümceği ortaya çıkardı. "Bunun ne olduğunu biliyor musun?"</p>
	<p class="block_3"> </p>
	<p class="block_2">"Bunun benzerlerini önceden görmüştüm," dedi. "Nadirdirler ve biri yoluma çıktığında dikkat ederim. Sükûn Dorukları'nda bir köyde yaşayan bir demirci tarafından yapılıyorlar. Krallık'a ulaşanlar, İğne Ucu ya da Ebegümeci limanından gelir." James'in elinden aldı ve inceledi. "Kötü kopyalarına rastladım, ama bunlar çok daha iyi. Ustalığın yoksa gümüşü bu şekilde işleyip de dayanıklı olmasını sağlayamazsın."</p>
	<p class="block_3"> </p>
	<p class="block_2">"Garip bir çeşit kuş, bunun gibi bir nesne satın alıyor."</p>
	<p class="block_3"> </p>
	<p class="block_2">Joftaz gülümsedi. "Çoğunlukla gece kuşları. Tehlikeli bir oyun oynuyorsun, dostum. Tam aradığım adamsın." "Peki, bana bunu kime sattığını, söyleyebilir misin?"</p>
	<p class="block_3"> </p>
	<p class="block_2">"Evet ve daha fazlasını." Joftaz'ın gülümsemesi silindi. "Ama benim için bazı işleri halletmeden değil." "O halde ayrıntılar."</p>
	<p class="block_3"> </p>
	<p class="block_2">"Bu bahsettiğim Jacob Ishandar adlı adam, Kesh'ten kısa süre önce gelenlerin şefi. Elinde bir çanta var-" çantayı tarif etmek için ellerini, bir bel çantası ile metal para kesesi arasında bir boyutta araladı "ve bu çantanın içindekiler Silden'deki işlerini önümüzdeki bir sene boyunca finanse edebilecek kadar fazla." "Ve bu çantayı çalmamı mı istiyorsun?" Joftaz başıyla onayladı.</p>
	<p class="block_3"> </p>
	<p class="block_2">"Bunu kendi başına da yapabileceğini düşünüyorum," dedi James.</p>
	<p class="block_3"> </p>
	<p class="block_2">"Belki de, ama ben başarısız olayım ya da olmayayım burada yaşamayı sürdürmeliyim. Sen başarısız olsan da ben burada olacağım."</p>
	<p class="block_3"> </p>
	<p class="block_2">"Anlıyorum. Çantanın içinde ne var?" "Mutluluğun Kalbi," dedi Joftaz.</p>
	<p class="block_3"> </p>
	<p class="block_2">James bir anlığına gözlerini kapadı. Mutluluk Kesh'in pek çok şehrinin fakir mahallelerinde sıkça rastlanan bir uyuşturucu maddeydi ve zaman zaman Krondor ve Krallık'ın diğer liman kentlerinde ortaya çıkardı. Şarap ya da suyla alınan ufak bir miktar, bir geceliğine hoş bir mutluluk verirdi. Biraz daha büyük bir doz kullanan kişiyi günler sürebilecek bir mutluluğa götürürdü. Eğer doz çok büyük olursa, kullanan kişiyi bilinçsiz bırakırdı.</p>
	<p class="block_3"> </p>
	<p class="block_2">Mutluluğun Kalbi ise farklı bir şeydi. Bu, naklini kolaylaştırmak için özel bir şekilde damıtılmış, uyuşturucu maddenin özüydü. Satıldığında toz haline getirilmiş şeker ya da un gibi eriyebilen zararsız bir madde ile karıştırılırdı. Ağırlığı düşünülünce, sokaklarda satıldığında Mutluluğun kendisinden binlerce kat daha değerliydi.</p>
	<p class="block_3"> </p>
	<p class="block_2">"Bu büyüklükte bir çantanın değeri-"</p>
	<p class="block_3"> </p>
	<p class="block_2">"Sürüngen bunu fark ettiğinde, Jacob ve onunla işbirliği yapanların -mesela Linsey ile Franklin'in- kaçmasını gerektirecek kadar büyük."</p>
	<p class="block_3"> </p>
	<p class="block_2">James tamamladı, "Ki bu da, burada daha çok zevk alacağın bir iş kurman için yeterince boşluk sağlayacak." Gözlerini kısan James, ekledi, "Ve bunu bulan kişi, elde edeceği kârın farkında olduğu için malın nereden geldiğini kimseye söylemeyecek istekli alıcılar bulacaktır."</p>
	<p class="block_3"> </p>
	<p class="block_2">Yüzünde bir gülümsemeyle Joftaz, "Evet, o da var," dedi.</p>
	<p class="block_3"> </p>
	<p class="block_2">"O halde bu çantayı alırsam, hem Silden'deki Sürüngen'in ajanlarını işsiz bırakıp hem de kendine bir servet sağlayacaksın."</p>
	<p class="block_3"> </p>
	<p class="block_2">"Eğer her şey yolunda giderse."</p>
	<p class="block_3"> </p>
	<p class="block_2">James, "Arkadaşlarım ve ben köşede oturuyor olacağız. Hazır olduğunda, nereye gitmem ve ne bilmem gerektiğini bana söylersin," dedi.</p>
	<p class="block_3"> </p>
	<p class="block_2">"Salonu gece yarısı kapatıyoruz. Bunu yapana kadar beni bekle, ondan sonra ihtiyaçlarına bakarız." James masasına döndü, Owyn, "Ne öğrendin?" diye sordu.</p>
	<p class="block_3"> </p>
	<p class="block_2">"Bu hayatta hiçbir şeyin bedava olmadığını," dedi James, uzun bir akşamüstünün bitmesini beklemek üzere oturup, sırtını dayayarak, kendini hazırladı.</p>
	<p class="block_3"> </p>
	<p class="block_2">Ev görünüşte terk edilmişti, evin sahibi bir iş nedeniyle uzaktaydı. Gorath'ın, herhangi bir kimsenin rıhtım tarafından gelip gelmediğini görmek için birkaç kapı aşağıda beklemesi söylenmişti. Aynı şekilde Owyn de, yolun öteki tarafında diğer yönü izliyordu. Her ikisi de bu girişimin akıllıca olup olmadığı konusundaki endişelerini dile getirmelerine karşın, yardımcı olmayı kabul etmişlerdi.</p>
	<p class="block_3"> </p>
	<p class="block_2">James hızla, gözle görünür bir alarm bulmak için kapıyı inceledi, fakat hiçbir şey bulamadı. Kilidin, etkisiz hale getirilmesinin kolay olduğu kararına varmasına rağmen, emin olmak için elini kapının pervazında dolaştırdı. Beklentilerine karşın, tahtada, parmağının altında oynayan bir yarık buldu. Dikkatlice bunu ittirdi ve içerden hafif bir 'klik' sesi duydu. Sertçe iterek ahşap parçayı kımıldattı. Ardından metal bir parça fırladı.</p>
	<p class="block_3"> </p>
	<p class="block_2">James ahşabın içinden pirinç bir anahtar çıkarttı. Neredeyse gülecekti. Eski, basit bir numaraydı ve iki amaca hizmet ediyordu: Sahibi bir yere gitmek için aceleyle evi terk ederse anahtar kaybolmuyor, bununla birlikte içerde hazırlanmış herhangi bir tuzağı da etkisiz hale getiriyordu. Gün ışığında, James saatlerce baksa da bunu fark edemeyeceğini düşündü, ama eski bir hırsız bir keresinde ona dokunmak dahil diğer duyularına da güvenmesini öğretmişti. Parmakları kapı pervazında dolaştırmanın ödülü çoğu zaman kıymıklar olurdu, ama bu 'klik' sesi James'in çelik bir iğne ile parmağına saplanmış kıymıkları aradığı saatlere değerdi.</p>
	<p class="block_3"> </p>
	<p class="block_2">James, kendisini başka bir tuzak konusunda uyanık tutarak, kapıyı hafifçe aralarken dizlerinin üzerine çöktü. Eğilmesiyle, kapıya yönelmiş olabilecek herhangi bir arbalet oku, başının üzerinden uçup gidecekti.</p>
	<p class="block_3"> </p>
	<p class="block_2">Kapı kolayca açıldı ve hiçbir alet ona ölüm saçmadı. Hızla kapıdan geçti ve ardından kapattı. Hiç hareket etmeden odayı inceledi. Bir kimsenin değerli eşyalarını nereye saklayacağı hiçbir zaman bilinemezdi, ama pek çok kişinin yapacakları önceden tahmin edilebilirdi. Ama bu kez, bu yerin sahibini 'pek çoklarından biri' olarak değil de, yapacakları önceden kestirilemeyecek biri olarak düşündü. Bu nedenle ilk seçimi, orada olmaması gereken bir şeyi aramak oldu.</p>
	<p class="block_3"> </p>
	<p class="block_2">Odanın ayırt edici bir özelliği yoktu. Sade bir masa, bir elbise dolabı ve bir yatak vardı. Evin avlusunun olması gereken yere açılan bir kapı. Geniş rafında saksıda bitkilerin bulunduğu bir şömine ve onun yanında ise mutfağa açılan bir kapı. James o anda fark etti. Saksıda bitkiler mi? Onları incelemek üzere yanlarına geldi. Kurumuşlardı ve ölmek üzereydiler, nedenini biliyordu. Cinslerine verilen adı hatırlamıyordu, fakat Krondor'daki bahçesinde Prenses Anita da aynı bitkilerden yetiştirmeye çalışmıştı. Topraktaki tuz miktarından dolayı bu bitkileri büyütmenin ne kadar zor olduğunu, aynı zamanda çok miktarda güneş ışığına da ihtiyacı olduğunu söylemişti.</p>
	<p class="block_3"> </p>
	<p class="block_2">James kendi kendine sessizce, neden Silden gibi fare deliğinde yaşayan haydutlardan oluşan bir grubun lideri, şöminesinde bitki yetiştirsin, diye sordu. Saksıları teker teker, yavaşça kaldırmaya başladı, ta ki en sağdakine gelene kadar. Diğerlerinden daha hafifti. Bitkiyi kaldırdığında, kolayca yerinden çıktı, köklerinde topraktan eser yoktu. Altında bir çanta buldu, bitkiyi saksısına geri yerleştirdi ve çantayı açtı. Evin tek penceresinden sızan loş ışıkta görmeyi beklediği şeyi gördü, sarımsı renkte bir toz.</p>
	<p class="block_3"> </p>
	<p class="block_2">Çantayı kendine bağlayıp hızla kapıya yöneldi. Arkasına bakarak, hiçbir şeyi yerinden oynatmadığına emin oldu. Kapıdan kayarcasına geçerek ardından kapattı. Kilitleyip, anahtarı yerine koydu ve kapının diğer tarafında olacaklardan habersizler için hazırlanmış tuzağı yeniden işler hale getirdi.</p>
	<p class="block_3"> </p>
	<p class="block_2">Arkadaşlarının ikisine de bakmadan ilerledi ve hep birlikte Çapabaşı Hanı'na geri döndüler. Joftaz tarafından onlar için açık bırakılan kapıya yanaştıklarında, James kendisini bir heyecan duygusunun kapladığını hissetti. Kral'ın hizmetinde bir gün ne kadar yükselecek olursa olsun, içinde her zaman Eliuzun Jimmy olarak kalacak bir parça olacaktı.</p>
	<p class="block_3"> </p>
	<p class="block_2">İçeride çantayı Joftaz'a uzattı ve "İşte, şimdi sıra anlaşmanın sana ait olan bölümüne geldi," dedi.</p>
	<p class="block_3"> </p>
	<p class="block_2">Joftaz bir an çantaya hayranlıkla baktı, ardından barın arkasına yerleştirdi. "O örümceğin sahibini bulmak için, Abuk denilen o tüccarı aramalısınız. Son iki sene içinde bunun gibi dört tanesini ona sattım." James, dürbünü çıkardı. "Peki ya bu?"</p>
	<p class="block_3"> </p>
	<p class="block_2">Joftaz hayranlıkla dürbüne baktı ve gözüne yaklaştırdı. Gözü irileşti ve ardından dürbünü aşağı indirip, gözlerini odada dolaştırdı. "Bu tehlikeli bir şey, dostum." "Neden?"</p>
	<p class="block_3"> </p>
	<p class="block_2">"Sırlan gösteriyor ve bazı sırları saklamak ya da elde etmek için öldürmeye değer." Dürbünü James'e geri verdi. "Bunlardan bahsedildiğini duydum. Sade görünüşlü, fakat değerlidirler. Böylesi bir dürbünle göz yanılmalarını delip geçer, tuzakları ve saklanma yerlerini görürsün. Bu tür dürbünlerin generaller için, savaş alanındaki sis ve dumanın içinden görmeleri amacıyla tasarlandığını duymuştum." "Bunları kimin satıyor olabileceği hakkında bir bilgin var mı?"</p>
	<p class="block_2"> </p>
	<p class="block_2">"Gene aynı kişi, Abuk. Bu nesne size başka bir kaynaktan ulaşmış olsaydı tahmin edemezdim, ama eğer örümceğin yanında bulduysanız, zannediyorum ki, her ikisi de aynı adam tarafından, aynı kişiye satılmıştır." "O halde bir odaya ihtiyacımız var, yeni eski dostum, ardından bu Abuk'u aramaya başlayacağız."</p>
	<p class="block_3"> </p>
	<p class="block_2">El sıkıştılar ve Joftaz, "Kralına iyi hizmet ediyorsun, yeni eski dostum, çünkü yalnızca gecenin karanlık saatlerinde kara cinayetler işleyen Geceşahinleri'ni aramakla kalmıyorsun, aynı zamanda Silden'i bu Sürüngen hastalığından da kurtardın. İşverenlerine bu haber ulaştığında Jacob ve dostları uzak limanlara kalkacak ilk gemiye bineceklerdir. Şimdi size odalarınızı göstereyim, ardından, şu sırada Silden'de kalan üç Keshli beyefendinin büyük miktarda Mutluluğun Kalbini, Roldem Krallığı'na gitmekte olan bir tüccara sattığı dedikodusunu yayacak birini bulayım."</p>
	<p class="block_3"> </p>
	<p class="block_2">Joftaz onları bir odaya götürdü ve iyi geceler diledi, onları birkaç gün içinde geri gelecek olan Abuk'u Silden ile Lyton arasındaki yolda bulacakları konusunda bilgilendirdi. James yerleşti ve hızla uykuya daldı, en sonunda bu gizemleri ortaya çıkarma konusunda bir ilerleme kaydettiğini hissediyordu.</p>
	<p class="block_4" id="calibre_pb_8"> </p>
</body></html>
