<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - İhanet  - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_5">ŞÜPHELİ</p>
	<p class="block_3"> </p>
	<p class="block_2">Katırlar yol boyunca ağır ağır hareket ediyordu.</p>
	<p class="block_3"> </p>
	<p class="block_2">Silden'in doğusunda atla bir günlük mesafede, bir virajdan geldiği görülen yük arabası konusunda yanılmak imkânsızdı. Büyük yeşil yük arabasının yanında iri kırmızı harflerle 'Abuk. Kaliteli mallar satılır,' yazıyordu. Sürücüsü iri, boğa gibi geniş bir boynu, etkileyici alev kırmızısı, yeleye benzer saçları ve kemerine kadar uzanan uzun sakalı olan biriydi. Eğer bir cücenin boyu altı ayak uzunluğunda olsa, buna benzerdi, diye düşündü James, vagona durması için işaret ederken. "Sen, tüccar Abuk musun?" diye sordu James, yüksek sesle.</p>
	<p class="block_3"> </p>
	<p class="block_2">Tüccar, katırlarının dizginlerini çekti. "Arabanın yanında iri harflerle yazan bu, yabancı, ya okuma bilmiyorsun ya da malumdan bihabersin. Adım Abuk."</p>
	<p class="block_3"> </p>
	<p class="block_2">James bu malumluk hakkındaki yorum yüzünden yüzünü ekşitti. "Pekala onun eşyalarını çalmış biri olabilirsin." "Doğru ve belki de onun saçlarını ve sakalını kesip kendime takarak kendimi ona benzetmiş de olabilirim. Ama yapmadım." Önünde duran üç atlıya baktı. "Sizin için ne yapabilirim?"</p>
	<p class="block_3"> </p>
	<p class="block_2">"Biraz bilgi almak için piyasaya girdik."</p>
	<p class="block_3"> </p>
	<p class="block_2">Abuk, "Bilgi çoğunlukla bana en çok kâr getiren ürünümdür," dedi.</p>
	<p class="block_3"> </p>
	<p class="block_2">James, atını sürücü bölümüne gümüş örümceği uzatabileceği kadar yaklaştırdı. "Bunu kime sattığını söyleyebilir misin?" "Evet," dedi Abuk. "Yüz altın krallık parasına, söyleyebilirim."</p>
	<p class="block_3"> </p>
	<p class="block_2">James sırıttı, gülümsemesi tehditten ibaretti. "Ya da Kraliyet Sorgucusuyla, Kral'ın Kendi Kraliyet Kargıcıları'ndan ellisinin ölümü hakkında sana bir görüşme ayarlayabiliriz."</p>
	<p class="block_3"> </p>
	<p class="block_2">"Ne?" diye sordu şaşkına dönen Abuk. "Elli Kraliyet Kargıcısı mı öldürüldü?" "Romney'de," diye ekledi Owyn.</p>
	<p class="block_3"> </p>
	<p class="block_2">Tüccar bir an için sessiz kaldı, eğer James'in insanlar hakkındaki yargıları doğruysa, kâr elde etme şansı karşısında hayatta kalma şansını tartıyordu. En sonunda, "Bu olaydan sorumluluk kabul etmiyorum; ben yalnızca kanunen yasaklanmamış malları satıyorum," dedi. Örümceği James'e geri verdi. "Bu kuzeyde sattığım iki tanesinden biri. Kötü bir taklidi Slo-op köyünde Michael Waylander adında birine satıldı. Romney şehrindeki Camcılar Loncasının önemli üyelerinden biridir. Diğeri ise adını bilmediğim birine satıldı, ama kuzeyden geldiğini biliyorum."</p>
	<p class="block_3"> </p>
	<p class="block_2">James, Abuk'a dürbünü gösterdi. "Peki ya bu?"</p>
	<p class="block_3"> </p>
	<p class="block_2">"Aradığınız adamın benim tarif ettiğim kişiyle aynı kişi olduğunu kanıtlamış oldunuz, çünkü o bu dürbünü de almıştı. Bu iki eşyayı da Malac Geçidi'ndeki Vezirin Sırası Meyhanesi'nde sattım, hancıyı sorgulayabilirsiniz, bu adamı tanıyor gibiydi. Duyduğum kadarıyla, olağanüstü bir satranç oyuncusuymuş."</p>
	<p class="block_3"> </p>
	<p class="block_2">"Eğer onunla Malac Geçidi'nde karşılaştıysan, neden kuzeyli olduğunu söylüyorsun?"</p>
	<p class="block_3"> </p>
	<p class="block_2">"Çünkü hancının ona, kuzeye dönüp dönmediğini sorduğunu ve adamın da kesinlikle evine döneceğini söylediğini duydum."</p>
	<p class="block_3"> </p>
	<p class="block_2">James memnun görünmüyordu. "O halde Malac Geçidi'ne geri dönmeliyiz." Abuk, "Sizi, ufak bir miktar karşılığında, bir yolculuktan kurtarabilirim," dedi. "Ne kadar ufak?" diye sordu James.</p>
	<p class="block_3"> </p>
	<p class="block_2">"On iki altın krallık parası, sanırım."</p>
	<p class="block_3"> </p>
	<p class="block_2">"Sanırım, beş, hem ben de böylece Kral'ın Sorgucusu ile konuşurken adını unuturum." "Oldu," dedi Abuk. James adama parayı verdi ve adam, "Şimdi hatırlıyorum da, Kenting Rush kasabasından bahsediyordu," dedi. James Owyn'e baktığında, Owyn başıyla onayladı. "Biliyorum. Amcam Corvallis'in Cavell köyündeki evinin kuzeyinde."</p>
	<p class="block_3"> </p>
	<p class="block_2">Abuk, Owyn'e baktı. "Amcan, Baron Corvallis mi?" Owyn, "Evet, o," dedi.</p>
	<p class="block_3"> </p>
	<p class="block_2">"Onu tanırım," dedi Abuk. "Kusura bakmazsan, suratsız adamın tekidir."</p>
	<p class="block_3"> </p>
	<p class="block_2">Owyn sırıttı. "Onu tanıyan hiç kimse bu konuda seninle tartışamaz."</p>
	<p class="block_3"> </p>
	<p class="block_2">"Eğer bittiyse?" diye sordu Abuk, James'e. James bittiğini işaret etti ve parlak yeşil renkli araba hareket etmeye başladı.</p>
	<p class="block_3"> </p>
	<p class="block_2">Abuk güvenli bir mesafe uzaklığa vardığında, James Owyn'e döndü. "Ne dersin? Malac Geçidi'ne mi, yoksa kuzeye Kenting Rush'a mı?"</p>
	<p class="block_3"> </p>
	<p class="block_2">Owyn, "Kenting Rush bir düzine dükkân ve hanın olduğu ufak bir kasabadır. Çoğunlukla çiftçiler yaşar ve bölgede küçük konutlar vardır. Orada yaşayıp da tarife uyan pek kimse olmaz," dedi.</p>
	<p class="block_3"> </p>
	<p class="block_2">Gorath, "İyi, çünkü zamanımız kısalıyor. Anayurdumu terk ettiğimden beri bir aydan fazla zaman oldu ve biz bilgi almak için koştururken, Delekhan'ın güçleri artıyor. Planlarını, uygulanmaya başlarken öğrenmemiz hiçbir işe yaramaz."</p>
	<p class="block_3"> </p>
	<p class="block_2">"İyi bir nokta," dedi James, atını öte tarafa çevirirken. "O halde kuzeye gidelim." Atını öne doğru yöneltti ve tırısa kaldırdı. Birkaç dakika içinde Abuk'u yakalayıp geçtiler, veda etmek için el sallayarak, yol boyunca devam ettiler. Abuk'la karşılaştıkları yer ile Romney şehri arasında bir engelle karşılaşmadılar. Atlarını değiştirmek ve her şeyin yoluna girip girmediğini görmek için Romney'de durakladılar.</p>
	<p class="block_3"> </p>
	<p class="block_2">Michael Waylander, Damon Reeves ve Arle Çelikruhlu Kont'un uyarısını dikkate alarak, mesajın kendilerine ulaştırılmasını takip eden günlerde meydana çıkmışlardı. Şimdi ise diğer lonca liderleri ile kararlı görüşmeler yaparak düşman loncalar arasındaki çekişmeyi sona erdirmeye çalışırlarken, düzen de yavaş yavaş Romney'e geri geliyordu. Ertesi sabah, James, Gorath ve Owyn yeni atlarıyla ayrılarak, kuzeye Rom Nehri'ne sınır olan çiftlik arazisine doğru hızla ilerlediler. Nehir boyunca uzanan kasaba ve köyler, Sloop gibi özelliği olmayan yerlerdi, Yeşilova, Honns, Tuckney, Prank Taşı ve Irakbakış gibi adları vardı. Günler boyunca atlarını sürdüler, her zaman tetikte ve sabit bir hızla giderek, Cavell köyünün güneyindeki alana ulaştılar. Pek çok kereler silahlı adamların yanlarından geçtiler, fakat hiçbiri onlara kimlik sormadı, en sonunda olaysız bir şekilde vardılar. Yoldaki bir virajı dönerek, hızlı akan bir kaynağı aşmalarını sağlayan küçük bir köprüyü geçtiler. James aşağıya baktı ve "Derin," diye yorumladı.</p>
	<p class="block_3"> </p>
	<p class="block_2">Owyn, "Göründüğünden daha derindir. Karşıya yüzerek geçmek isterken boğulan budalaların sayısı birden fazladır. Şuradaki dağlardan inerek Rom Nehri'ni besler," dedi. Uçurumların yükseldiği batıyı işaret etti. "Size bir şey göstereyim," diye ekledi atını yoldan çevirirken.</p>
	<p class="block_3"> </p>
	<p class="block_2">Görünüşe göre uzun süredir kullanılmayan, pek çok yerinde çimlerin bittiği, eski bir toprak patikayı izlediler. "Taze izler görüyorum. Yakın zamanda buradan biri atla geçmiş," dedi Gorath.</p>
	<p class="block_3"> </p>
	<p class="block_2">Owyn, "Şüphesiz. Bu sapağı döndüğümüzde size neden olduğunu göstereceğim," dedi.</p>
	<p class="block_3"> </p>
	<p class="block_2">Başlarının üzerinde bir uçurumun, tepelerden birine ulaştığı yerdeki sapağı döndüler ve durdular. Önlerinde etkileyici görünümde bir çağlayan, yaklaşık yüz metre yüksekliğinde bir uçurumdan güdüyordu. Her iki tarafta da geçidin duvarları dimdik yükseliyordu ve sık ormanla kaplıydı.</p>
	<p class="block_3"> </p>
	<p class="block_2">"Cavell Çayı," dedi Owyn.</p>
	<p class="block_3"> </p>
	<p class="block_2">"O da ne?" diye sordu James.</p>
	<p class="block_3"> </p>
	<p class="block_2">"Bu kaynağın adı. Bu aynı zamanda eski kalenin altındaki tünellere de verdiğimiz ad." Uçurumun tepesinde bir noktayı gösterdi, James gözlerini kıstığında yamaçtaki gri yapıyı görebiliyordu.</p>
	<p class="block_3"> </p>
	<p class="block_2">"Bunu nereden öğrendin?"</p>
	<p class="block_3"> </p>
	<p class="block_2">Owyn, atını arkaya çevirdi ve "Küçük bir çocukken, buraya sık sık gelirdik. Bu çayda kuzenim Ugyne ile oynardım. Kalenin altındaki pek çok tünel ve mağaralardan oluşur. Eski zamanlarda depolama için kullanılırmış, şimdi çoğunlukla boş." Çağlayanı gözden kaybettikleri sırada arkayı işaret etti. "Hatta nereye bakacağını bilirsen, çağlayanın arkasında bir kapak dahi var. Ugyne ile, ben dokuz o ise sekiz yaşındayken içeride koşuştururken bulmuştuk. Soyunur ve burada yüzerdik. Neredeyse donarak ölecektik; buradaki sular yukarıda tepelerde eriyen kar sularının dökülmesiyle oluşur. Ugyne babasından temiz bir dayak da yemişti. Tanıdığım kadarıyla amcam, öfkesini hiçbir zaman frenlememiştir.</p>
	<p class="block_3"> </p>
	<p class="block_2">"Ama bu gene de Ugyne ve benim orada oynamamıza engel olmadı."</p>
	<p class="block_3"> </p>
	<p class="block_2">James, "Bunu kaç kişi biliyor?"</p>
	<p class="block_3"> </p>
	<p class="block_2">"Yerli halktan pek çoğu eski kalenin altında tüneller olduğunu biliyor. Bir kısmı, çağlayanın altında bir kapak olduğundan şüpheleniyor olabilir. Ama ailenin dışında, yaşlı muhafız komutanı ve bir iki hizmetkâr hariç kimsenin nerede olduğunu bildiğini sanmam. İyi saklanmıştır."</p>
	<p class="block_3"> </p>
	<p class="block_2">Cavell köyüne doğru ilerlemeye devam ederek, oraya akşamüstünün ortalarında vardılar. Yolu dönüp de görüş alanına girdiklerinde, James, "Bir köy için oldukça zengin," dedi.</p>
	<p class="block_3"> </p>
	<p class="block_2">Owyn güldü. "Sanırım. Burası birkaç yüz yıldır bir köy, ama son elli yıldır yoğun bir çiftçilik merkezi haline geldi. Üç yıl kadar önce eski kalede çıkan yangın amcamı köye taşınmaya zorladığından beri, tüm iş buradan idare ediliyor.</p>
	<p class="block_3"> </p>
	<p class="block_2">Sanırım o ve ev ahalisi bu köydeki evlerin üçte birini kaplıyor."</p>
	<p class="block_3"> </p>
	<p class="block_2">"Yangın mı?" diye sordu Jimmy, dışarıdaki binalara ulaştığında. "Nasıl oldu?"</p>
	<p class="block_3"> </p>
	<p class="block_2">"Kimse bilmiyor," dedi Owyn. "Denilene göre, amcam aşağıdaki odalardan birinde bazı işler yaptırtırken bir yangın çıkmış ve yukarı doğru yayılarak evi bir harabeye çevirip, yaşamak için güvensiz bir hale getirmiş. Amcamın şarap mahzenlerini genişlettiği aşağıdaki tünellerde zaten bir çöküntü olmuştu. Kuzenim Neville bu çöküntü sırasında ölmüştü. Ugyne ve benden birkaç yaş büyüktü. Garip bir çocuktu; bana her zaman sanki babası onunla fazla ilgilenmiyormuş gibi görünüyordu. Ugyne her zaman Corvallis Amca'nın gözdesiydi." Bir an için hatıraların içinde kayboldu, ardından o ana geri döndü. "Her neyse, o zemin kapatıldı, kuzenimin cesedi alınamadan tonlarca kayanın altında kaldı.</p>
	<p class="block_3"> </p>
	<p class="block_2">"Yangın oradan fazla uzakta başlamamıştı ve yangından sorumlu olduğu söylenilen hizmetçi, alevlerin içinde öldü, yani kimse tam olarak nasıl başladığını bilmiyor. Aşağıdan yanmaya başlayarak keresteleri zayıflatıp, zemin ve duvarların çökmesine neden oldu. Amcam herkese, bir gün her şeyi onartıp geri döneceğini söylüyor, ama şu ana kadar bununla ilgili pek az kanıt görebildik."</p>
	<p class="block_3"> </p>
	<p class="block_2">Hep birlikte, bir çeşmenin büyük bölümünü kapladığı geniş bir meydana bağlanan ve üç farklı sokağın birleştiği köyün anayoluna atlarını sürdüler. "Şuradaki ev," dedi Owyn, atını, çeşmenin etrafında dönebilecek biçimde çevirdi. Yollarının üzerinde akşamüstü pazarı kurulmuştu ve satıcılarla alışveriş yapanlar çoğunlukla, Gorath'a ikinci defa bakan bir ikisi dışında, bu üç atlıyı görmezden geliyordu.</p>
	<p class="block_3"> </p>
	<p class="block_2">Baron'un evinin önüne geldiler ve seyis çocuk yanlarına gelerek, "Efendi Owyn! Yıllar oldu," dedi.</p>
	<p class="block_3"> </p>
	<p class="block_2">Owyn gülümsedi. "Merhaba, Tad. Artık atlarla sen mi ilgileniyorsun?"</p>
	<p class="block_3"> </p>
	<p class="block_2">On iki ya da on üç yaşından daha büyük olmayan çocuk başıyla onayladı. "Evet, efendim. Artık düzgün bir ahırımız olmadığından, Baron, ziyaretçilerinin atlarını handa tutuyor." Baron'un evinin tam karşısındaki hanı gösterdi. Önünde, üzerinde bir orman ördeğinin kafası bulunan büyük bir tabela vardı. "Sizin için oda ayarlayacağım."</p>
	<p class="block_3"> </p>
	<p class="block_2">Owyn gülümsedi. "Amcamın beni görmekten memnun olup, bana bir oda vermeyeceğini mi söylüyorsun?" Çocuk başını evet anlamında salladı. "Bugünlerde, aslında kimseyi görmekten hoşnut olmuyor, Efendi Owyn. Eğer yalnız olsaydınız, teklifte bulunabilirdi, ama dostlarınızla...?" Özür dilercesine gülümsedi ve başka bir şey söylemedi.</p>
	<p class="block_3"> </p>
	<p class="block_2">Owyn, onu atlarla gönderdi ve kendilerine büyük bir oda ayarlaması konusunda talimat verdi.</p>
	<p class="block_3"> </p>
	<p class="block_2">Büyük evin merdivenlerini çıktılar. James etrafına baktı ve "Bu evin yanında, köydeki diğerleri cüce gibi kalıyor," dedi. Owyn, bu yetersiz kalan ifadeye karşı gülümsedi. Köyün geri kalan evleri saman örtülü basit sıvama kulübeler ve iki katlı ahşap bahçeli evlerden oluşuyordu. Baron'un konutunun boyutuna bir tek hanlar ulaşabiliyordu.</p>
	<p class="block_3"> </p>
	<p class="block_2">"Burası eskiden bir handı, ama zor zamanlar geçirdi. Amcam burayı aldı ve kendine ev yaptı. Arkada bir ahır var, ama kendi özel muhafızlarıyla dolu." Sesini alçaltarak, "Pek çok düşük seviyeli asil gibi, amcamın da paradan çok rütbesi var. Kiralar makul, Cheam Dükü'ne ödenen vergi hatırı sayılır düzeyde ve amcam müteşebbis diyebileceğin türden kişilerden değildir," dedi Owyn.</p>
	<p class="block_3"> </p>
	<p class="block_2">Kapıyı vurdular. Kapı aralandı. Orta yaşlarda bir kadın hizmetkâr aradan baktı, zırhı içinde Gorath'ın önünde dikildiğini gördüğünde gözleri irileşti ve yüzü soldu. "Merhaba, Miri," dedi Owyn, görüş alanına girerek. "Her şey yolunda, benimle birlikteler."</p>
	<p class="block_3"> </p>
	<p class="block_2">Kadın, "Efendi Owyn," dedi ve kapıyı ardına kadar açtı. "Amcam Corvallis'e burada olduğumuzu söyler misin lütfen?"</p>
	<p class="block_3"> </p>
	<p class="block_2">Kadın başını evet anlamında salladı ve koşturdu. Birkaç dakika sonra, kadife bir ceket ve önü dantelle süslenmiş bir gömlek giymiş, parmağınaysa çok sayıda yüzük takmış uzun boylu bir adam içeri girdi ve soğuk bir sesle, "Yeğenim, geleceğin bize bildirilmemişti," dedi. James ve Gorath'a hoşnutsuz bir ifadeyle baktı.</p>
	<p class="block_3"> </p>
	<p class="block_2">"Önemli değil, amca. Habersiz geldik. Meydanın karşısındaki handa kalmak için ayarlamalar yaptık bile. Size, Prens Arutha'nın toprak beylerinden, Derebeyi James'i ve bize eşlik eden Gorath'ı takdim edeyim. Beyler, amcam, Cavell Baronu Corvallis."</p>
	<p class="block_3"> </p>
	<p class="block_2">Krondor Prensi'yle ilişkiyi duyan Baron Corvallis'in tavrı yumuşadı. James'i başıyla selamladı ve "Derebeyi," dedi. Gorath'a sanki ne diyeceğini çıkarmaya çalışırmışçasına baktı, "Elf, beyefendi, hoşgeldiniz." Kolunu arkaya doğru açarak, "Eğer bana salonda eşlik ederseniz, biraz şarap getirteceğim." Kadın hizmetkâra işaret etti ve "Miri, bir şişe şarap ve dört kadeh," dedi.</p>
	<p class="block_3"> </p>
	<p class="block_2">Baron'u bir koridorda izleyip, eskiden bir hanın salonu olan, daha sonra pek çok ufak odaya ayrılmış yere geldiler. Giriş koridorun sonunda, yukarıdaki odalara çıkan merdiven görülüyordu, James, eski barın hâlâ yerinde durup durmadığını merak etti. Görünüşe göre bunu öğrenemeyecekti, iki büyük penceresi olan ve köy meydanına bakan köşedeki odaya dönmüşlerdi. Baron, üç iskemleyi gösterdi ve dördüncüye oturdu. "Sizi Cavell köyüne getiren nedir, Derebeyi?"</p>
	<p class="block_3"> </p>
	<p class="block_2">"Prens'in işleri," diye cevapladı James. "Romney'de bazı sorunlar vardı, bunun bir sonucu olarak Geceşahinleri'nin, Krallık'a dönmüş olduğu yolundaki söylentileri araştırıyoruz."</p>
	<p class="block_3"> </p>
	<p class="block_2">Geceşahinleri'nden bahis açıldığında, Baron neredeyse iskemlesinden fırlayacaktı. "Söylentiler!" diye bağırdı. "Söylenti değil. Burada kuzeyde gerçekleşen melun bir katliam var ve lordum Cheam Dükü'ne raporlar yolladım. Beni üç kere öldürmeye çalıştılar!"</p>
	<p class="block_3"> </p>
	<p class="block_2">James, endişeli gibi görünmeye çalıştı. "İşte beni buraya getiren de, bunlardı. Prens'in bu konuda tutumu sert, kardeşi Kral'ın da öyle" -Lyam'ın muhtemelen ne olup bittiğinden haberi yoktu, fakat James çok zaman önce, Kral'ın adını söylemenin zaman zaman çok faydalı olduğunu görmüştü- "Her ikisi de asillerine yapılmış saldırıları onaylamıyorlar." Kral'ın adı geçtiğinde, Baron, neredeyse rahatlamış göründü. "İyi, zamanı da gelmişti." James, "Bize neden durumunuzu anlatmıyorsunuz?" diye sordu.</p>
	<p class="block_3"> </p>
	<p class="block_2">Yüzü duygularından dolayı kızaran Baron, hızla ve öfkeyle konuşuyordu. "Üç yıl önce terk edilmiş şarap mahzeninde başlayan bir yangında bir hizmetçi öldü. O sırada, bunun yalnızca bir kaza olduğunu düşündüm, ama şimdi bunun hayatıma kasteden saldırıların ilki olduğuna ikna oldum.</p>
	<p class="block_3"> </p>
	<p class="block_2">"Bir sene önce, avlanırken, hepsi siyahlar giymiş bir gurup atlı, ellerinde silahları hazır durumda, bayırda belirdi ve atlarını üzerimize sürdüler. Beni tazılarımdan ürken bir tilki kurtardı, hayvan saldırganların bulunduğu yere atıldı ve onun ardından koşturan tazılarım, atlarının ürkmesine neden oldu. O gün en iyi tazımı kaybetmiştim."</p>
	<p class="block_3"> </p>
	<p class="block_2">Kapıda beliren Miri'ye, konuklarına servis yapması için işarette bulundu. "Ve ardından, geçen ay, arka paravanlardaki bir adam bana okuyla saldırdı. Ok, tuniğimi tam buradan deldi." Omzunu işaret etti. "Bir karış aşağıdan uçsa, ben ölü bir adamdım."</p>
	<p class="block_2"> </p>
	<p class="block_2">James Owyn'e göz ucuyla baktı, Owyn, Baron'un abartmadığın' belirtmek için başını salladı.</p>
	<p class="block_3"> </p>
	<p class="block_2">Baron Corvallis devam etti, "Evimi terk etmeye cesaret edemiyorum, yalnızca arada bir etrafımda korumalarımla, hana gidişim dışında. Kızımsa bana itaatsizlik edip, sıradan bir çocuk gibi çimenliklerde koşturup, her türden şüpheli ayaktakımıyla birlikte oluyor. Onun yaşında, saygıdeğer talipleriyle tanışmalı, bunun yerine tarlalarda... onu tatlı yalanlarla dolduruşa getiren aşağılık bir yaratıkla dolanıyor."</p>
	<p class="block_3"> </p>
	<p class="block_2">Owyn ciddi görünmeye çalıştı, ama bir şey onu çok eğlendirmişe benziyordu. "Bu kötülük dolu yaratık da kim, amca?" dedi.</p>
	<p class="block_3"> </p>
	<p class="block_2">"Bir ticaret adamı! Ugyne'in, baronların, kontların ve hatta düklerin çocuklarından talipleri olmalı, ama sıradan bir tüccardan değil. Avukatım Myron, kızımı seviyor, her ne kadar düşük seviyede olsa da, asalet bağlantısı var. Kızım durulsa, onun kızımı istemesine katlanabilirdim, ama kız, aşk ve macera sevdasında, bir erkek evlatta rahatsız edici bir özellik olabilir, ama bir kız çocuk için, kabul edilemez." "Bu kaos işbirlikçisinin bir adı var mı, amca?" diye sordu Owyn.</p>
	<p class="block_3"> </p>
	<p class="block_2">Corvallis, neredeyse tükürürmüşçesine, "Navon du Sandau! Onun bir suçlu olduğunu biliyorum. Pahalı kumaşlardan kıyafetler giyiyor ve gördüğüm en iyi siyah ata biniyor, fakat buna karşın ticari girişimlerinden çok az bahsediyor. Pek çok zengin aile ve asilin hayatında ve güney ile batıda ticaret bağlantıları konusunda önemli bir etken olduğunu iddia ediyor. Buna karşın iş için yola çıktığını hiç görmedim; bunun yerine ya ortadan gizemli bir şekilde kayboluyor ya da ortalıkta dolanıp kızıma kur yapıyor," diye yanıtladı.</p>
	<p class="block_3"> </p>
	<p class="block_2">Owyn şarabını yudumladı, ardından, "Ugyne nerede, amca?" diye sordu.</p>
	<p class="block_3"> </p>
	<p class="block_2">"Muhtemelen dışarıda yol yakınlarında, tarlalarda dolanıp ya karın yağmasını ya da Navon'un gelmesini bekliyordur."</p>
	<p class="block_3"> </p>
	<p class="block_2">James, vasat sayılabilecek şaraptan bir yudum daha aldı. "Konukseverliğinizi fazlasıyla istismar ettik." Ayağa kalktı ve</p>
	<p class="block_3"> </p>
	<p class="block_2">"Bunu mümkün olduğunca hızla araştıracağız ve köyünüzdeki barışı tehdit eden bu unsurlar konusunda ne yapılabileceğine bakacağız," dedi.</p>
	<p class="block_3"> </p>
	<p class="block_2">"Teşekkürler, Derebeyi," dedi Baron. "Owyn, gördüğünde babana ve annene selamlarımı ilet," dedi. Moredhel yanından geçerken, Gorath'a başıyla selam verdi. Ne diyeceğinden emin olamadığından, bir kez daha başıyla selamladı. Kapıda, "Owyn, eğer önümüzdeki Altıncı günde köyde olursan, birlikte yemek yeme mutluluğunu bize tanı. Dostlarını da getir," dedi.</p>
	<p class="block_3"> </p>
	<p class="block_2">Kapı kapandı ve James güldü. "Bu aradığımızı bulmak ve onu teklifini yerine getirmeye zorlamamak için beş gün veriyor." Owyn, "En iyi zamanlarda dahi amcam zor bir adamdır, ama gerçekten korkmuş," dedi.</p>
	<p class="block_3"> </p>
	<p class="block_2">"Ben bile, ırkınızı fazla tanımasam da, bunu anladım," dedi Gorath. "Gene de bir şey beni rahatsız ediyor." "Nedir?" diye sordu James, "Yalnızca bir tane mi?"</p>
	<p class="block_3"> </p>
	<p class="block_2">"Pek çok şeyin içinden biri," dedi Gorath. "Eğer Geceşahinleri gerçekten ölmesini istemiş olsalar, ölmüş olurdu. Atlarla yapılan saldırıyı bozan köpekler, belki. Ama bir okçunun hedefini az farkla kaçırması, uygunsuz görünüyor." "Geceşahinleri ile pek çok kereler yüz yüze gelmiş biri olarak, bence de," dedi James. Ördek Kafası Hanı'na girdiler. </p>
	<p class="block_3"> </p>
	<p class="block_2">Salon, henüz akşamüstü olduğundan diğer örneklerine kıyasla kalabalık değildi. Hancı barın arkasından çıkarak, "Siz Baron'u görmeye gelen beyler misiniz?" dedi. "Evet," dedi James.</p>
	<p class="block_3"> </p>
	<p class="block_2">"Ben, Gri Peter," dedi hafifçe eğilerek, "ve bu hana sahip olma ayrıcalığına sahibim. Odalarınız hazır, dilediğinizde çıkabilirsiniz, yemeğimiz ve şarapla bira seçeneklerimiz mevcut."</p>
	<p class="block_3"> </p>
	<p class="block_2">"Bira," dedi Gorath, "şaraba pek az düşkünlüğüm var."</p>
	<p class="block_3"> </p>
	<p class="block_2">James güldü, "Baron'un şarap konusundaki seçimi düşünüldüğünde, seni suçlayamam."</p>
	<p class="block_3"> </p>
	<p class="block_2">Owyn başıyla onayladı, "Eğer Prens'in sarayından olmasaydın, karşına ne çıkacağını hayal bile edemezsin." Gri Peter'in kaşları havaya kalktı. "Prens'in sarayının bir üyesi mi? O halde, size en iyilerini sunacağım. Bir üye, beyler!" Peter telaşla oradan ayrılırken, James ardından seslendi, "Ve yemek, lütfen."</p>
	<p class="block_3"> </p>
	<p class="block_2">Oturdular ve Owyn, "Amcamın saçmalıklarına katlanmak zorunda kaldığın için özür dilerim. Araştırdığımız sorunların karşısında, onunkiler gerçekten acınacak şeyler," dedi.</p>
	<p class="block_3"> </p>
	<p class="block_2">James düşünceliydi. "Belki, ama arada bir bağlantı olabilir. Bunun ne olduğundan emin değilim, ama neden Geceşahinleri amcanı rahatsız edip, öldürmesin?" "Onu korku içinde tutmak için," diye önerdi Gorath.</p>
	<p class="block_3"> </p>
	<p class="block_2">Hemen ardından Gri Peter, birayla geldi ve elindeki soğutulmuş kupaları önlerine koydu. James bir yudum aldı ve takdirle başını salladı. "Harika."</p>
	<p class="block_3"> </p>
	<p class="block_2">"Bira, Gri Kasabalar'dan geliyor, efendim ve onu soğuk tutuyoruz."</p>
	<p class="block_3"> </p>
	<p class="block_2">"Buraya buz mu getirtiyorsunuz?"</p>
	<p class="block_3"> </p>
	<p class="block_2">"Hayır," dedi Peter. "Burada, varillerimi bıraktığım, pek de uzak olmayan derin mağaralar var. Varil ısınmaya fırsat bulamayacak kadar kısa bir zamanda tükeniyor."</p>
	<p class="block_3"> </p>
	<p class="block_2">James gülümsedi. "Baron'un evinin tam karşısında olduğun düşünülürse, onu sık sık görüyor olmalısın." Peter başını iki yana salladı. "Gerçeği söylemek gerekirse, nadiren. Baron evini nadiren ve her zaman silahlı korumalarıyla terk ediyor." Tepsisini aldı ve "Hemen yemek getireceğim, efendim."</p>
	<p class="block_3"> </p>
	<p class="block_2">James, "Bir şey aklımı kurcalıyor, ama ne olduğunu kestiremiyorum."</p>
	<p class="block_3"> </p>
	<p class="block_2">"Amcamla alakalı bir şey mi?"</p>
	<p class="block_3"> </p>
	<p class="block_2">"Evet," dedi James, "ama Gorath, mantıklı görünmeyen bir şeye işaret etti: neden Baronu korkutup da öldürmüyorlar..." Aniden James'in gözleri irileşti. "Peter!" diye seslendi.</p>
	<p class="block_3"> </p>
	<p class="block_2">Hanın sahibi aceleyle geldi. "Efendim?"</p>
	<p class="block_3"> </p>
	<p class="block_2">"Biraz evvel Baron hakkında söylediğin neydi, hani onu görmediğin konusunda."</p>
	<p class="block_3"> </p>
	<p class="block_2">"Yalnızca Baron'un evini nadiren ve yalnızca silahlı korumalarla terk ettiğini söyledim." "Bu ne zaman başladı?"</p>
	<p class="block_3"> </p>
	<p class="block_2">"Sanırım, Geceşahinleri'nin onu avlamaya başlamasıyla." "Geceşahinleri'ni biliyor musun?" diye sordu James.</p>
	<p class="block_3"> </p>
	<p class="block_2">"Neler denildiğini biliyoruz."</p>
	<p class="block_3"> </p>
	<p class="block_2">"Ve nedir bu?"</p>
	<p class="block_3"> </p>
	<p class="block_2">"Suikastçiler Loncası'nın buralarda dükkânlarını açıp, bir çeşit ceza vermek için Baron'u hedef aldıkları." James, "Teşekkürler, Peter. Rahatsız ettiğim için kusura bakma," dedi.</p>
	<p class="block_3"> </p>
	<p class="block_2">"Onu neden geri çağırdın?" diye sordu Owyn.</p>
	<p class="block_3"> </p>
	<p class="block_2">"Bunu daha iyi gözden geçirmeme yardımcı olsun diye," dedi James. "Bakın, Geceşahinleri, Baronu öldürmeye çalışmıyor. Baron'un evde kalmasını sağlamaya çalışıyorlar." "Neden?" diye sordu Gorath.</p>
	<p class="block_3"> </p>
	<p class="block_2">James, "Kaleyi yeniden inşa etmesini engellemek için," dedi.</p>
	<p class="block_3"> </p>
	<p class="block_2">Owyn, "Bu ne işe yarar ki? Orası eski bir yerleşim ve buraya gelmekte olan bir ordu varsa, bir engel oluşturmayacaktır," diye karşılık verdi.</p>
	<p class="block_3"> </p>
	<p class="block_2">James, "Kimsenin kaleyle ilgilendiğini sanmıyorum. Sanırım daha çok altındakiyle ilgililer," dedi. Owyn'in gözleri irice açıldı. "Dere geçidi mi?"</p>
	<p class="block_3"> </p>
	<p class="block_2">"Dağların altında ilerleyen, eski kalenin cephanelik ve şarap mahzeninin bulunduğu, mağaralara uzanan gizli bir geçit olduğunu söylemiştin. Yanılmıyorsam, orada bir ordu saklanabilir." "Ya da Geceşahinleri'nin yuvası," diye ekledi Gorath.</p>
	<p class="block_3"> </p>
	<p class="block_2">Owyn, "Ama bunu nasıl bilebilirler?" dedi.</p>
	<p class="block_3"> </p>
	<p class="block_2">"Geçit bir aile sırrı değil, değil mi?"</p>
	<p class="block_3"> </p>
	<p class="block_2">"Hayır, az da olsa başkaları da biliyor, ama girişi dışarıdan bulmak imkânsıza yakın." "Owyn!" diye bağırdı bir kadın sesi, hanın diğer tarafından.</p>
	<p class="block_3"> </p>
	<p class="block_2">Dönüp baktıklarında, uzun boylu, uzun bacakları olan genç bir kadının onlara doğru hızla yaklaştığını gördüler.</p>
	<p class="block_3"> </p>
	<p class="block_2">Kollarını ona dolamak isterken, o sırada ayağa kalkmaya çalışan Owyn'i neredeyse arkaya deviriyordu. "Ah, Ugyne!" dedi Owyn, kız ona sarılırken hem sırıtmış hem de kıpkırmızı kesilmişti.</p>
	<p class="block_3"> </p>
	<p class="block_2">Kız, yanık tenliydi ve yabani tavırlarıyla hoştu. Saçları rüzgârdan dağılmış ve taranmamıştı, elbisesindeki çamur lekelerinden, sanki bundan önce açık arazide oturuyormuş gibi görünüyordu.</p>
	<p class="block_3"> </p>
	<p class="block_2">Owyn'in dudaklarına hevesli bir öpücük kondurmak için sarılmasına son verdi, ardından ellerini omzuna koyarak geri çekilip kuzenini inceledi. "Çekici bir adam olmuşsun, özellikle de nasıl zavallı ufak bir çocuk olduğun düşünüldüğünde," dedi gülerek.</p>
	<p class="block_3"> </p>
	<p class="block_2">Owyn utançtan kıpkırmızı kesildi ve güldü. "Görüyorum ki sen değişmemişsin."</p>
	<p class="block_3"> </p>
	<p class="block_2">Kız onu iskemlesine itti ve hükmeder bir şekilde kucağına oturdu. "Tabii ki, büyüdüm. Beni en son gördüğünde ufak bir kızdım; şimdi ise erişkin bir kadınım."</p>
	<p class="block_3"> </p>
	<p class="block_2">James sırıttı. Bu erişkin kadın dışarıdan on sekiz yaşında görünüyordu, neşeli haliyle etkileyici olmasına karşın, bir çete üyesine benziyordu, hareketleri sanki kararsızlığını gizlemeye çalışırmışçasına, dikkatliydi.</p>
	<p class="block_3"> </p>
	<p class="block_2">Owyn, "Ugyne, bunlar dostlarım, James ve Gorath," dedi.</p>
	<p class="block_3"> </p>
	<p class="block_2">Ugyne, "Merhaba," derken başıyla selamlayıp, gülümsedi. Owyn'e dönerek, "Babamı gördün mü? Sanırım görmüşsündür. Bana burada olduğunu söyleyen Tad'di," dedi.</p>
	<p class="block_3"> </p>
	<p class="block_2">"Gördük ve eğer Altıncı gün burada olursak, sizinle yemek yiyeceğiz." "Ah, lütfen kalın. Babamla yalnız başına yemek o kadar sıkıcı ki." "Gitmek zorunda kalabiliriz, Ugyne. Önemli işlerimiz var," dedi James.</p>
	<p class="block_3"> </p>
	<p class="block_2">"Ne gibi işler?" diye sordu kız dudak bükerek. Owyn'e baktı. "En sevdiğim kuzenim onca senenin ardından kasabaya geliyor ve ertesi gün sıvışmak mı istiyor?"</p>
	<p class="block_3"> </p>
	<p class="block_2">Owyn, "Hayır, ama... Krallık adına görevdeyiz," dedi.</p>
	<p class="block_3"> </p>
	<p class="block_2">"Ah?" dedi kız, kaşlarını kaldırarak. "Gerçekten mi?" James başıyla onayladı. "Gerçekten."</p>
	<p class="block_3"> </p>
	<p class="block_2">"Peki o halde," dedi, "ya babamın sizi daha evvel konuk etmesi konusunda ya da sizin kalmanız konusunda ısrar etmek zorunda kalacağım, ama görüşme şansımız olmadan kasabadan ayrılmayacaksın."</p>
	<p class="block_3"> </p>
	<p class="block_2">"Sen neler yapıyorsun?" diye sordu Owyn. "Baban, vaktini nasıl geçirdiğin konusunda endişeli görünüyordu." Babasının fikirlerinden bahsedildiğinde burun kıvırdı ve "Babam tüm gün o karanlık evde kalmamı ve bir asilin evlenmek için bana yaklaşmasını beklememi istiyor, biriyle kaçacağımdan korkuyor," dedi.</p>
	<p class="block_3"> </p>
	<p class="block_2">"Belli biri var mı?" diye sordu Owyn.</p>
	<p class="block_3"> </p>
	<p class="block_2">Ugyne uzanıp, bira dolu kupayı aldı ve sanki yapılabilecek en arsız hareketmişçesine zarif bir hareketle bir yudum aldı. "Myron var. Babamın köydeki avukatı. Çok sevdiğim bir kızı olan, dul bir adam, ama o çok..." "Sıkıcı mı?" dedi James.</p>
	<p class="block_3"> </p>
	<p class="block_2">"Hayır, ne yapacağı kestirilebilir biri. İyi bir adam, ama ben daha fazlasını istiyorum." "Başka biri?" diye sordu Owyn.</p>
	<p class="block_3"> </p>
	<p class="block_2">"Neden? Başka biri var dedim mi?" diye sordu kız, gözleri parıldıyordu ve dudaklarında bir gülümseme vardı. "Hayır," dedi Owyn, "ama baban söyledi."</p>
	<p class="block_3"> </p>
	<p class="block_2">"Navon du Sandau," dedi Ugyne. "Babamı çıldırtıyor." "Neden?" diye sordu James.</p>
	<p class="block_3"> </p>
	<p class="block_2">"O bir tüccar, bir soydan gelmiyor, babamın avukatı Myron'un bile asalet bağları var: Silden'in eski kontunun anne tarafından yeğeni."</p>
	<p class="block_3"> </p>
	<p class="block_2">"Bu Navon'a âşık mısın?" diye sordu Owyn.</p>
	<p class="block_3"> </p>
	<p class="block_2">Kız başını salladı ve burnunu kırıştırdı. "Aslında değilim. İlginç biri ve biraz da... garip."</p>
	<p class="block_3"> </p>
	<p class="block_2">"Garip mi?" diye sordu Owyn. "Nasıl?"</p>
	<p class="block_3"> </p>
	<p class="block_2">"Benim ona bakmadığımı sandığı zamanlarda, bana garip bir şekilde bakarken yakalıyorum onu."</p>
	<p class="block_3"> </p>
	<p class="block_2">Owyn güldü ve onu gıdıkladı. "Çünkü sen garip görünüyorsun."</p>
	<p class="block_3"> </p>
	<p class="block_2">Kız onu eline şakayla vurarak uzaklaştırdı. "Ama ilginç biri. Çok çekici ve zeki, dediğine göre de her yere gitmiş. Ve çok büyük bir serveti var, babamın onu kasabadan, muhafızlarca kırbaçlanarak kovmamasının tek nedeni de bu. Eğer bir asille evlenemezsem, babam servetle de yetinecektir." "Bu Navon'la evlenecek misin?"</p>
	<p class="block_3"> </p>
	<p class="block_2">"Muhtemelen hayır," dedi, Owyn'in kucağından sıçrayarak. "Fazlasıyla ateşli ve... tehlikeli."</p>
	<p class="block_3"> </p>
	<p class="block_2">"Tehlikeli mi?" dedi Gorath, kızla ilk defa konuşmuştu. "Geleneklerinizi pek az tanıyorum, ama bu bir talibi tarif etmek için garip bir kelime değil mi?"</p>
	<p class="block_3"> </p>
	<p class="block_2">Omzunu silken kız yanıtladı. "Bilmiyorum. Bazı zamanlar garip olmasına karşın, etkileyici biri ve bana birkaç şey öğretti."</p>
	<p class="block_3"> </p>
	<p class="block_2">"Ah?" dedi Owyn, sesinde hem bir merak hem de bir hoşnutsuzluk ifadesi vardı.</p>
	<p class="block_3"> </p>
	<p class="block_2">Kız onun omzuna bir yumruk indirdi. "Onu değil, seni kötü çocuk! Bana şiir, müzik ve satranç oynamayı öğretti." "Satranç mı?" diye sordu Owyn, James'e bir bakış atarak.</p>
	<p class="block_3"> </p>
	<p class="block_2">"Evet," dedi kız. "Kenting Rush'taki en iyi satranç oyuncusu, belki de tüm bölgede. Düzenli olarak Malac Geçidi'ne gidip, Krallık'ın en iyi oyuncuları ile Vezirin Sırası Meyhanesi'nde satranç oynuyor, Krondor ve Büyük Kesh'te asillerle birlikte oynamış!" Tarifi, bu iddialardan duyduğu gururu gösteriyordu.</p>
	<p class="block_3"> </p>
	<p class="block_2">"Peki," dedi James. "Belki onu bir ara görebiliriz."</p>
	<p class="block_3"> </p>
	<p class="block_2">"Altıncı günde yemeğe gelin, o zaman görebilirsiniz," dedi Ugyne. "Hafta sonunda beni görmeye gelecek!"</p>
	<p class="block_3"> </p>
	<p class="block_2">Bir kahkaha ve eteğinin dizlerinin üzerinde savrulmasını sağlayan yarım bir dönüşle arkasını döndü, biraz sekerek biraz da yürüyerek kapıya ilerledi. Omzunun üzerinden bakarak, Owyn'e gülümsedi ve ayrıldı.</p>
	<p class="block_3"> </p>
	<p class="block_2">Gorath, "Halkınızın kadınları... ilginç," dedi.</p>
	<p class="block_3"> </p>
	<p class="block_2">James güldü. "O genç biri. Hayat dolu görünmek için biraz fazla çabalıyor." Hayranlıkla başını salladı. "Ama ona birkaç yıl tanırsanız, uğraşmasına gerek kalmayacak. Çok çekici bir kız."</p>
	<p class="block_3"> </p>
	<p class="block_2">Owyn arkasına yaslanırken derin bir iç çekti. "Bu civarlarda gerçekten önem verdiğim, ailemden tek kişi." Gri Peter, yemeklerle geldi, masayı kurarken, Owyn, "Kuzenim Neville'i hiç tanımadım -ben ufakken öldü- bundan önce de onu sadece bir kez görmüştüm," dedi.</p>
	<p class="block_3"> </p>
	<p class="block_2">Peter sözünü kesti, "Baron Corvallis'in oğlu Neville mi? Onu görmeye geldiğinizi söylediniz, ama onun yeğeni olduğunuzdan bahsetmediniz."</p>
	<p class="block_3"> </p>
	<p class="block_2">"Özür dilerim," dedi Owyn. "Niyetim bu gerçeği saklamak değildi." "Siz genç Owyn'siniz," dedi. "Beni hatırlamadınız değil mi?" Owyn, "Kusura bakmayın, ama hayır," diye yanıtladı.</p>
	<p class="block_3"> </p>
	<p class="block_7">"Genç Neville'in öldüğü o trajik günden önce, kaledeki aşçılardan biriydim. O sıralarda siz altı ya da yedi yaşındaydınız ve ben sizi ziyaret ederken bir ya da iki kere görmüştüm. Bu hanı olaydan kısa süre sonra satın aldım ve siz de bugüne kadar buraya hiç uğramadınız. Bu Baron'u değiştirdi. Bu olaydan sonra farklı bir adam oldu, ama bu karısının ölümüne neden oldu." "Bunun hakkında çok fazla şey hatırlamıyorum," diye kabullendi Owyn.</p>
	<p class="block_3"> </p>
	<p class="block_2">Peter'ın dedikoduya başlamak için işarete ihtiyacı yoktu ve "Hikâyeye göre, Baron ve şarap mahzenini genişletip aşağılardaki tünel ve mağaralarda çalışması için tuttuğu baş inşaatçı arasında bir sorun varmış, garip olan, onun adının da tıpkı Navon gibi, du Sandau olması," dedi. James ve Owyn bakıştılar.</p>
	<p class="block_3"> </p>
	<p class="block_2">Peter devam etti. "Bu Sandau, bölgedeki en iyi taş işçisiydi, ama aynı zamanda kadın düşkünü, ayyaş biriydi; denilene göre Rillanon'da, pek çok saray hanımıyla, kuzeye gelmeden önce, ilişkisi olmuş.</p>
	<p class="block_3"> </p>
	<p class="block_2">"Kalenin altındaki eski geçidin pek çok bölümünde çalışmış, genelde Baron işinden çok memnunmuş. Ama bu şarap mahzeni, her nedense, sorun çıkarmış. Tartışmışlar ve Baron her zaman asabiymiş.</p>
	<p class="block_3"> </p>
	<p class="block_2">"Ve ardından o kara gün geldi." "Neville'in öldüğü gün mü?" diye sordu Owyn.</p>
	<p class="block_3"> </p>
	<p class="block_2">"Evet, Sandau'yu da öldüren bu kazaydı. Kimse nedenini bilmiyor. Çevredeki tüm erkekler, günlerce, taş yığınlarını kaldırmaya uğraştılar, ama işe yaramadı; Neville ve odadaki işçiler öldüler." "Çocuk o odada ne yapıyormuş?" diye sordu Gorath.</p>
	<p class="block_3"> </p>
	<p class="block_2">"Kimse bilmiyor. Duvar işçilerini izlemekten hoşlanıyordu, babası da buna itiraz etmiyordu." Peter omuz silkti. "Ama Baron o günden sonra hiç eskisi gibi olmadı. Ve şunu da açıkça söyleyeyim ki, oğlanın kaybı Barones'in ölümüne neden oldu.</p>
	<p class="block_2"> </p>
	<p class="block_2">Aylarca yas tuttu, ardından hastalandı, tapınaklardan gelen şifacı rahipler dahi onu hayatta tutmayı başaramadı. Bir sene kadar sonra öldü. Çocuk ölmeden önce, değişik bir cevhere sahip bir kadındı. Ugyne de ona benziyor; sanırım bir sene içinde hem kardeşini hem de annesini kaybetmesine karşın onu aklı başında tutan da bu." Kızın acısını hatırlayan Peter, merhamet dolu bir ifadeyle başını salladı. "Benim ölçülerimde, çok özel biri olmayı başardı." Owyn, "Öyle, buna karşı gelinemez," derken, James başıyla onayladı.</p>
	<p class="block_3"> </p>
	<p class="block_2">Peter masayı terk ettiğinde James, "Bu senin ailen bayağı bir trajedi yaşamış," dedi.</p>
	<p class="block_3"> </p>
	<p class="block_2">Owyn, "Biliyorum. Ama görünen o ki, Ugyne bir miktar mutluluğu yakalamayı başarmış," diye karşılık verdi. "Her ne kadar babasına acılar çektiriyor olsa da," dedi James ve buna Gorath bile güldü.</p>
	<p class="block_3"> </p>
	<p class="block_2">"Peki o zaman," dedi Owyn, "şimdi ne yapacağız?"</p>
	<p class="block_3"> </p>
	<p class="block_2">"Sanırım Altıncı günde amcanla yemek yiyeceğiz ve burada bizimle satranç oynamak isteyen var mı, göreceğiz."</p>
	<p class="block_3"> </p>
	<p class="block_2">Owyn başıyla onayladı ve arkasına yaslandı, onları bekleyen bir sonraki çatışmadan önce dinlenecek olmaktan memnundu.</p>
	<p class="block_4" id="calibre_pb_9"> </p>
</body></html>
