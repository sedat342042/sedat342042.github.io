<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - İhanet  - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_5">SON DEYİŞ</p>
	<p class="block_3"> </p>
	<p class="block_2">Arutha kadehini kaldırdı. "Gorath'a!" dedi.</p>
	<p class="block_3"> </p>
	<p class="block_2">Komuta çadırındaki diğerleri de kadehlerini kaldırıp, "Gorath'a!" diyerek şerefine içtiler.</p>
	<p class="block_3"> </p>
	<p class="block_2">Pug mücadelenin son saatlerini ve Owyn'le birlikte moredhelleri en sonunda Murmandamus'un öldüğüne inandıracak gözbağını nasıl yaptıklarını anlatıyordu. Yemekten sonra Gorath'ın kendini nasıl feda ettiğini ve asilliğini anlattı. Arutha kendisine anlatılanları değerlendirdi ve ardından, "Kara Yol Kardeşliği'nden herhangi birinin asil olarak nitelendirilmesini garip karşılıyorum, ama bu yaptıklarını nitelendirecek başka kelime yok. Onu, Owyn ve James'le yollarken bile, içimde şüpheler vardı. Bunun Pantathialıların bir başka planı olduğunu düşünmekten kendimi alamıyordum. Yanılmışım," dedi.</p>
	<p class="block_3"> </p>
	<p class="block_2">"Şüpheli olman gerekirdi," dedi Martin. "Bu Krallık'a karşı yükümlülüğünün bir parçası."</p>
	<p class="block_3"> </p>
	<p class="block_2">Arutha şarabını yudumladı ve kardeşinin yorumu karşısında başını salladı. "Belki de, ama şundan eminim ki bir daha asla Kara Yol Kardeşleri hakkında eskisi gibi düşünmeyeceğim."</p>
	<p class="block_3"> </p>
	<p class="block_2">Owyn, "İzin verir misiniz, Majesteleri?" dedi.</p>
	<p class="block_3"> </p>
	<p class="block_2">Arutha, genç büyücüye konuşması için izin verdi.</p>
	<p class="block_3"> </p>
	<p class="block_2">"Gorath ile vatanında birkaç hafta boyunca yolculuk ettim ve orası hayal ettiğimden çok farklıydı." Moredhellerle yan yana yaşayan insan topluluklarını, her ne kadar insanlar hain olarak adlandırsalar da, iki ırk arasında barışın mümkün olduğunu anlattı. "Sert bir tarzları var, bana öyle göründü, ama bu anlayamayacağımız kadar yabancı bir yol değil. Delekhan'ın ve Gorath'ın karılarıyla tanıştım; Delekhan'ınki, güçlü bir lider ve hem güzel hem de sert ve değişik. Buna karşın içinde kendi halkını kurtarma hırsı vardı ve bize yardım etti." Owyn iç çekti. "Gorath ile ilk tanıştığımda, onun halkını ve davranışlarını hiçbir zaman anlayamayacağımızı söylemişti. Belki haklıydı, ama onları kabullenebiliyorum." Arutha, "Keşke hepsi onun gibi olsaydı. Krallığımızın kuzey bölümünde hayat çok daha sakin olurdu." Prens devam etti, "Biz, bir kez daha karanlık güçlerin bizi yok etme isteklerine karşı ayakta kalanlar, kendimizi milletimizi korumaya adamalıyız. Aksi takdirde ölmüş olanlar bir hiç uğruna büyük bir bedel ödemiş olacaklar. Gorath, halkına ihanet eden biri olarak değil, hem kendi hem de bizim ulusumuzun bir kahramanı olarak hatırlanacak. Yalnızca moredhellere hizmet etmek için yola çıkmıştı. Sonunda hepimizi kurtarmak için öldü." Owyn, "Keşke hayatının sonuna kadar Elvandar'da yaşayabilseydi," dedi.</p>
	<p class="block_3"> </p>
	<p class="block_2">Martin, "Bu herkesin arzulayacağı bir şey. Kimin için olursa olsun son günlerini geçirmek için iyi bir yer. Ama Aglaranna haklıydı; tam olarak dönmemişti, Eledhellerle bir olmasını engelleyen Delekhan'a karşı duyduğu öfkeydi," dedi.</p>
	<p class="block_3"> </p>
	<p class="block_2">Arutha, Pug'a, "Keşke şu moredhelleri kandırmak için uydurmuş olduğunuz canlandırmayı görebilseydim," dedi.</p>
	<p class="block_3"> </p>
	<p class="block_2">"Bu benim kadar Owyn'in de yaptığı bir şeydi. Gözbağı konusunda hiçbir zaman çok başarılı değildim, ama o, Yıldızlimanı'nda bu tarzda bazı beceriler kazanmış. Tarifimden yola çıkarak, Murmandamus'a ait görüntüler yarattı, Arutha ile Delekhan'ı ise bizzat görmüştü, Kâhin ise beni arkasına alıp yükselerek etkileyici bir alev dalgası püskürtecek kadar kendine gelmişti. Yalnızca yeterince etkili olmasını ümit ediyorduk."</p>
	<p class="block_3"> </p>
	<p class="block_2">Martin, "Kesinlikle öyle oldu. Delekhan'ın muhafızları, Moraeulf’a babasının ölümünü ve Murmandamus'un sonunu anlatırlarken az ötedeydim. Onlar inançlı kişilerdi. Narab dahi muhtemelen bu hikâyeye inanmıştır. İnanmamış olsa bile, diğerlerinin buna inanıyor olması işine yaradı. Sanırım, Sethanon'un peşine düşen moredhellerden kurtulduk," dedi. Şarabını bir yana koyarak, "Ayrılmam gerek. Önümde Elvandar'a uzanan uzun bir yol var ve ardından da Crydee'ye. Elf dostlarım ve ben sabahın ilk ışıklarıyla ayrılacağız, o yüzden uyuyacağım," dedi. Arutha ayağa kalktı ve kardeşini kucakladı. "Seni çok nadir görebiliyoruz," dedi. "Crydee'ye gelin. Sen ve Anita. Borric, Erland ve Eliena'yı da getirin. Bir ay kalın." "Belki iki hafta ve tabii bebek gelmeden olmaz."</p>
	<p class="block_3"> </p>
	<p class="block_2">"Bir bebek daha!" dedi Martin sırıtarak. "Bana ne zaman söylemeyi düşünüyordun?"</p>
	<p class="block_3"> </p>
	<p class="block_2">Arutha gülümsedi ve "Crydee'de, bir dükün davranması gerektiği gibi davranıp ormanlarda elf dostlarınla koşturup durmasan okumuş olacağın, üzerinde Krondor'a ait kraliyet mührü olan bir mektubun seni beklediğine eminim," dedi.</p>
	<p class="block_3"> </p>
	<p class="block_2">"Eğer ortalıkta koşuşturup durmasaydım o mektup yazılabilir miydi?”</p>
	<p class="block_3"> </p>
	<p class="block_2">- SON -</p>
	<p class="block_3"> </p>
	<p class="block_2">Taranmış belgeden düzenleme: ERASMUS</p>

</body></html>
