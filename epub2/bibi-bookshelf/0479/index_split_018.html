<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - İhanet  - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_5">BİRLEŞME</p>
	<p class="block_3"> </p>
	<p class="block_2">Duman, savunmacıları körleştiriyordu.</p>
	<p class="block_3"> </p>
	<p class="block_2">James bir saat, Locklear ise iki saat kadar uyumayı başarmıştı, emir verildiği gibi askerler surların üzerinde tüm gece boyunca, dönüşümlü uyuyarak nöbet tuttular.</p>
	<p class="block_3"> </p>
	<p class="block_2">James, girişteki karargâhtan çıkıp sisin içinde ilerlerken gözlerini kısmak zorunda kalmıştı, bu sırada iki kuşatma kulesinin için için yanmakta olan yıkıntıları havayı yakıcı bir dumanla kaplıyordu. Dumanı duvara doğru üfleyeceği için, bu konuda sabah ayazının bile yardımı olmayacaktı. Savunmacıları ardından güneş yükselirken, gece karanlığı yerini aydınlığa bırakmaya başladı. Yakında dağların tepelerini aydınlatmış olacaktı. James biliyordu ki, bu olmadan önce, düşman bir kez daha saldıracaktı.</p>
	<p class="block_3"> </p>
	<p class="block_2">Aşağıya baktığında, hem saldırganların hem de savunmadakilerin cesetlerinin hendeğin üzerinde yüzdüğünü gördü.</p>
	<p class="block_3"> </p>
	<p class="block_2">Asma köprüye yürüyerek ulaşılabilecek kadar yoğun olduklarını düşündü.</p>
	<p class="block_3"> </p>
	<p class="block_2">Kaledeki savunmanın her noktasından birçok rapor geliyordu ve James rahatsız edici gerçeğin farkındaydı: Bir gün daha dayanamazlardı. Düşmanları inanılmaz derecede aptal değilse ya da talihleri işe karışmazsa, Kuzeygözcüsü kalesi gün batmadan düşecekti.</p>
	<p class="block_3"> </p>
	<p class="block_2">James daha şimdiden, saldırganları komuta ediyor olsa kaleyi alabileceği yarım düzine kadar yol bulmuştu, şimdiyse tüm saldırı noktalarını tutmanın bir yolunu kafasında kurmaya çalışıyordu. Her defasında ön cepheden saldırmanın dışında bir denemede bulunmaları halinde yeterli adamının olmayacağı gerçeğiyle karşı karşıya kalıyordu. Kapıya varan yoldan bir hücum ve goblin tırmanıcılarının kuzey yamacından çıkışıyla oluşan basit bir plan, savunmadakileri zayıflatacak ve iki cepheden birini tutmayı imkânsız hale getirecekti.</p>
	<p class="block_3"> </p>
	<p class="block_2">Locklear geldi ve "Ne yapacağız?" diye sordu.</p>
	<p class="block_3"> </p>
	<p class="block_2">James, "Dış surları terk edip, tüm askerleri kalenin içine sokmayı düşünüyorum," dedi.</p>
	<p class="block_3"> </p>
	<p class="block_2">Locklear, başını yorgun ve yenilgiyi kabullenen bir şekilde salladı. "Yapacak daha iyi bir şey düşünemiyorum. Bu onların kaleyi ele geçirmek için daha fazla can ve zaman kaybetmelerini sağlayacaktır."</p>
	<p class="block_3"> </p>
	<p class="block_2">"Ama kaleyi elimizde tutmayı imkânsızlaştırır."</p>
	<p class="block_3"> </p>
	<p class="block_2">"Sence tutma umudumuz var mı?"</p>
	<p class="block_3"> </p>
	<p class="block_2">"Şu sırada Delekhan güçlerine arkadan saldırmakla ilgili harika bir plan yapmaya çalışıyorum." Önceki günden üzerinde kalmış olan kanla bir çavuş yaklaştı. "Rapor," dedi James.</p>
	<p class="block_3"> </p>
	<p class="block_2">"Gece boyunca üç adam daha öldü, toprak beyi. Surlarda hâlâ sağlam olan yüz elli kadar adamımız var, bundan başka yaralı, ama savaşabilecek yetmiş adam daha, ayrıca yaralı fakat hareket edebilen bir kısım da Büyük Salon'da yardım ediyorlar." Büyük Salon, kendilerine yardım edecek kadar yetenekli bir şifacı olmamasından dolayı yüz kadar Kuzeyreisli askerin ölümü beklediği bir revire çevrilmişti.</p>
	<p class="block_3"> </p>
	<p class="block_2">James başını iki yana salladı. "Adamlar düşmanların bir sonraki saldırısına kadar dinlensin. Surlardaki adamlara mümkün olduğunca fazla yemek ve su götürün. Tekrar sıcak yemek yiyebilmemizin tek koşulu bu savaşı kazanmamız olacak." Çavuş, "Emredersiniz, toprak beyi," dedi ve hızla uzaklaştı.</p>
	<p class="block_3"> </p>
	<p class="block_2">Yorgun görünen Patrus, girişten yukarı çıkan merdivenleri tırmanıyordu. Yaşlı büyücü, "Yaralılar için elimden gelen her şeyi yaptım. Burada ne yapabilirim?" diye sordu.</p>
	<p class="block_3"> </p>
	<p class="block_2">James, "Düşmanı kuzey surları ya da doğu kapısının birinden uzak tutmanın bir yolunu bul; hangisi olduğu önemli değil," dedi.</p>
	<p class="block_3"> </p>
	<p class="block_2">"Çok fazla duvar ve az sayıda asker ha?" diye sordu yaşlı adam. "Onun gibi bir şey," dedi Locklear.</p>
	<p class="block_3"> </p>
	<p class="block_2">Patrus, "Eğer saldırmadan önce, aşağıda yolda duran cesetleri kaldırmazlarsa, size o cephede yardımcı olabilirim. Yere değen ne kadar fazla metal varsa o kadar iyi olur. Birkaç adamını kuzey surlarına gönder," dedi. "Ne yapabilirsin?" diye sordu James.</p>
	<p class="block_3"> </p>
	<p class="block_2">Kötücül bir sırıtmayla, yaşlı adam, "Ne yani, sürprizi mi bozayım? Hayır, beklemek zorundasın, ufaklık, zamanı gelince, sana bir gösteri yapacağım," dedi.</p>
	<p class="block_3"> </p>
	<p class="block_2">"Bir gösteriyle ilgilenmiyorum. Bize ne kadar zaman kazandırabilirsin?" diye sordu James.</p>
	<p class="block_3"> </p>
	<p class="block_2">"Birkaç saat, onlara tokadı bastıktan sonra, bu yosun tutmuş süvarilerin ne kadar cesaret toplayabileceklerine bağlı." "Bana, dikkatimi doğu kapısına yönlendirmeden önce, kuzey surlarını korumam için iki saat verirsen, bir gün daha kazanabiliriz." "Sadece beni izle," dedi Patrus. "Şimdi odama gidip bazı şeyler almalıyım." Aceleyle uzaklaştı. Locklear James'e döndü ve tüm yorgunluğuna karşın, "Şu ana kadar karşılaşmış olduğun en kötü yaşlı adam, değil mi?" dedi.</p>
	<p class="block_3"> </p>
	<p class="block_2">"Hayır," dedi James. Ardından gülümsedi ve ekledi, "Ama öyle olmaya yakın." Uzaktan davul sesleri gelmeye başlamıştı, James, "Geliyorlar," diye duyurdu.</p>
	<p class="block_3"> </p>
	<p class="block_2">Kuzey surundan gelen bağırtılar, goblin tırmanıcılarının yamaçta bir kez daha şanslarını denediğini belirtiyordu. Tırmananları yamaçtan düşürmek için gereken taş stokları tükenmişti, tıpkı her mobilya parçası, kullanabilecekleri her türlü mutfak aracı gibi. İçmeye ihtiyaç duymadıkları tüm su kaynatılmış ve dökülmüştü. Şimdi her birini teker teker avlamak için değerli oklarını harcıyorlar, kendi okçularını aşağıdan gelebilecek oklu saldırılara açık tutuyorlardı. Patrus döndü ve "Bana yer açın," dedi. Taşların üzerine, bağdaş kurarak oturdu, önüne ise ufak bir tas yerleştirdi. "Bunun için gereken şeyleri hazırlamam bir haftamı aldı. Şimdi susun ve eğer dünya yok olmak üzere değilse beni rahatsız etmeyin," dedi.</p>
	<p class="block_3"> </p>
	<p class="block_2">Ufak bir kesenin içindekileri boşalttı -ufak çakıl ya da taşlara benzeyen topak halinde bir toz- ve ardından gözlerini kapattı. Kısa bir cümleyi makamlı bir şekilde söyledi, gözlerini açıp, işaret parmağını uzattı. Ucundan ufak bir alev çıktı ve tasın içindekileri yaktı. Aniden, alev tamamen tasın içindekilere geçti. James ya da Locklear'ın mümkün olduğunu düşündüğünden daha yoğun ve bol olan yeşille mavi karışımı bir duman, tasın içinden yükseldi ve kapı girişinin taş çatısına ulaştı. Duman sanki taşlardan çekinirmiş gibi görünüyordu, Patrus elini başının üzerinde salladı, avuç içi sanki dumanı o yöne itiyormuşçasına ona doğu yolunu gösteriyordu.</p>
	<p class="block_3"> </p>
	<p class="block_2">Hareketine itaat edercesine, duman kapı girişinin pencerelerinden dalgalanarak çıktı, genişledikçe inceliyor ve sanki yolun üzerinde birikmiş bulutlara benziyordu. James baktığında deri kaplı kalkanlarıyla sıkı saf düzeninde, arkalarından gelen trollerle ilerlemekte olan bir grup goblin gördü. Maymun benzeri görünümü olan trollerin, kancalı merdivenleri üzerinde rahatlıkla taşıdıkları geniş omuzlan vardı ve dışarda kollarının üzerine deri bir bağla savaşçekici ya da balta bağlanmış bulunan birer kalkan taşıyorlardı. "Trol saldırı birlikleri mi?" diye sordu Locklear.</p>
	<p class="block_3"> </p>
	<p class="block_2">"Öyle görünüyor," dedi James. "Daha önce böylesini duymamıştım, ama o merdivenlerle gelme konusunda ciddilerse, bir sorunumuz var." Troller, goblin ya da moredhellerden daha iyi birer savaşçı değillerdi, ama öldürülmeleri çok daha zordu. Karşı kuvvetleri kim idare ediyorsa, savunmadakilerin yorgunluk sınırında olduğunu tahmin etmiş olmalıydı. Meşaleler ve hâlâ tütmekte olan kuşatma kulelerinin dumanları arasında, Patrus'un gizemli dumanı güçlükle ayırt edilebiliyordu. İzlemeye devam ettikçe, James ve Locklear dumanın daha da yoğunlaşmaya başladığını gördüler. Saldırganlar okçuların menziline geldiklerinde, surlardaki okçular atışlarını yapmaya başladılar. James, savunma tarafından ne kadar az okun uçmakta olduğunu gördüğünde yılgın bir durumdaydı. Yenilginin kokusunu alabiliyordu. Ardından kalenin altında alçak sesli bir gürültü başladığında James duvara dokundu. Topraktan gelmekte olan alçak zangırdamayı hissediyordu. </p>
	<p class="block_3"> </p>
	<p class="block_2">Saldırganlar bunu, titreşimin seviyesi yere basmakta olan ve hatta ellerinde ağır merdivenlerle koşmakta olanların ayaklarında hissedilinceye kadar fark etmediler. Saldırı durakladı.</p>
	<p class="block_3"> </p>
	<p class="block_2">Ardından Patrus'un kahkahası duyuldu ve yaşlı büyücü, "Sıkı tutunun çocuklar!" diye seslendi. Kale havaya kalkıyor gibiydi.</p>
	<p class="block_3"> </p>
	<p class="block_2">Saldırganların yarısı yere yuvarlanmıştı. Depremin sesi savaşınkini bastırdı.</p>
	<p class="block_3"> </p>
	<p class="block_2">Ve ardından hava patladı.</p>
	<p class="block_3"> </p>
	<p class="block_2">Bir yıldırım, yerdeki saldırganlardan birinin zırhına çarparak o ve etrafındaki bir düzine kadar dostunu yere serdi. Bunun ardından kulakları çınlatan bir gök gürültüsü geldi. Havaya yıldırımın keskin kokusu ve yanan vücutların kokusu hakimdi. Moredhel, goblin ve troller yerde acı içinde kıvranıyor, ciltlerinden dumanlar yükseliyordu. Ardından birkaç metre öteye bir yıldırım daha düşerek, bir düzine kadarını daha öldürdü. Vakit geçmeden, kılıcını havaya kaldırmış olan bir moredhele çarpan bir başka yıldırım, onu kör edici beyaz bir ışıkla parlattı ve bir alev topu halinde patlamadan önce çevresinde duranların büyük bir kısmını da öldürdü.</p>
	<p class="block_3"> </p>
	<p class="block_2">James surların ardında çömelmiş, Locklear'ı çekiştiriyordu. "Duvarların arkasına geçin!" diye bağırdı kapı girişinin tepesindeki askerlere ve bu emir doğu surları boyunca iletildi. Patrus'un gizemli bulutundan birbiri ardına yıldırımlar düşüyordu ve her birini de çınlayan devasa gök gürültüleri takip ediyordu. Askerler bunların sesinden sağır olmamak için kulaklarını tıkıyorlardı.</p>
	<p class="block_3"> </p>
	<p class="block_2">James, bir şekilde merdivenlerden aşağı sürünebilmeyi ve kalenin alt zemininde bulunan sığınağa ulaşabilmeyi diledi, ardındansa sığınağın yeterince derin olup olmadığını merak etti. Yolda açıkta bulunanların durumunu tasavvur etmekte zorlanıyordu.</p>
	<p class="block_3"> </p>
	<p class="block_2">Yıldırımlar defalarca patladı ve ortalık aniden sessizliğe büründü. Gürültü sona erdiğinde, depremin titreşimi de kesilmişti.</p>
	<p class="block_3"> </p>
	<p class="block_2">James ayağa fırladı ve birkaç dakika önce saldırmakta olan düşmanın şimdi tepeden aşağıya yenik düşmüş bir şekilde koşuşturmasını izliyordu. En azından bin kadar saldırgan, kaleye uzanan yolda ölü yatıyordu, pek çoğu beraberindekilerin ayakları altında çiğnenerek ölmüşlerdi.</p>
	<p class="block_3"> </p>
	<p class="block_2">James, gözlerini kırpıştırmakta olan Patrus'un yanında çömeldi ve "Bu nasıl oldu?" dedi.</p>
	<p class="block_3"> </p>
	<p class="block_2">"İşe yaradı. Kaçıyorlar."</p>
	<p class="block_3"> </p>
	<p class="block_2">Locklear, arkadaşının ardından eğildi. "Buna ne ad veriyorsun?"</p>
	<p class="block_3"> </p>
	<p class="block_2">"Tam bir ismi yok. Bana Salador'daki bir dostum öğretmişti, o da bir Killian Rahibi'nden öğrenmiş, ama değiştirmek zorunda kalmış. Bunu 'Killian'ın Gazabı' olarak düşünüyorum." Ayağa kalktı. "Her zaman bunu denemek istemişimdir, ama deneyecek kadar öfkelendiğim kimse olmamıştı." Duvara yanaştı ve burçların arasından baktı. Cesetlerin sayısına baktığında, "Düşündüğümden daha çok işe yaradı," dedi.</p>
	<p class="block_3"> </p>
	<p class="block_2">James seslendi, "Kuzey surları ne durumda?" "Depremle birlikte gittiler," yanıtı geldi.</p>
	<p class="block_3"> </p>
	<p class="block_2">James, elini Patrus'un omzuna koydu. "Bize zaman kazandırdın."</p>
	<p class="block_3"> </p>
	<p class="block_2">Locklear durdukları yerin yanına çöktü ve sırtını taşa dayadı. "Hareket edemiyorum." James uzanıp onu tekrar ayağa kaldırdı. "Etmelisin. Geri gelecekler. Tabii Patrus bu sürprizi bir kez daha tekrarlayamazsa."</p>
	<p class="block_2"> </p>
	<p class="block_2">Patrus başını iki yana salladı. "Malzemeler olsaydı bile gene de birleştirmek zaman alırdı ve ağaçlıkların olduğu yere gidip biraz bakınmam da gerekirdi."</p>
	<p class="block_3"> </p>
	<p class="block_2">Locklear, "Beni endişelendiren bir şey var," dedi. "Nedir?" diye sordu James. "Büyücüleri nerede?"</p>
	<p class="block_3"> </p>
	<p class="block_2">James'in gözleri irileşti. "Tanrılar adına! Eğer bu gösteri onları koşarak buraya getirmediyse, buralarda değiller demektir."</p>
	<p class="block_3"> </p>
	<p class="block_2">"Bu ne anlama geliyor?" diye sordu Locklear.</p>
	<p class="block_3"> </p>
	<p class="block_2">"Demek oluyor ki, aldatıldık."</p>
	<p class="block_3"> </p>
	<p class="block_2">"Anlamıyorum," dedi Locklear, taşın üzerine oturmak için bir kez daha yere çökmüştü.</p>
	<p class="block_3"> </p>
	<p class="block_2">"Eğer burada değillerse, başka bir yerdedirler!" dedi Patrus. "Yorgun olduğunu biliyorum, ama bu aptallık için bir mazeret değil!"</p>
	<p class="block_3"> </p>
	<p class="block_2">Locklear, "Beni yalnız bırak," dedi sahte bir kendine acıma ile. "Düşlerimin keyfine bakıyorum. Şimdi bile, uzaktan Kraliyet borazanının sesini duyduğumu hayal ettim."</p>
	<p class="block_3"> </p>
	<p class="block_2">James durdu ve dinledi. "Hayal kurmuyorsun. Ben de duyuyorum."</p>
	<p class="block_3"> </p>
	<p class="block_2">James surlara tırmandı, bir hırsız olarak geçirdiği gençliği kendisine burçların üzerine çıkıp uzaklara bakınmak için ihtiyaç duyduğu dengeyi ve çelik gibi sinirler vermişti. Duman hâlâ görüşü zorlaştırıyordu, fakat bir an sonra, James bağırdı, "Arutha'nın sancağını görüyorum!" Aşağı indi ve "Köprüyü indirin!" dedi.</p>
	<p class="block_3"> </p>
	<p class="block_2">James yeniden can bulmuş bir halde, peşinde Locklear ve Patrus'la birlikte hızla merdivenlerden indi. Manevra alanına ulaştıklarında, parmaklıklı kapı, James'in altından eğilerek geçebileceği kadar kalkmıştı. Eğilerek geçti ve asma köprünün ucuna koşarak, köprü daha yere değmeden sıçrayarak yere indi.</p>
	<p class="block_3"> </p>
	<p class="block_2">Cesetlerden birinin göründüğü kadar ölü olmama olasılığına karşı kılıcı elindeydi, fakat yolun sonuna ulaştıklarında, Arutha ve özel muhafızları onu karşılamak için atlarıyla yaklaşıyorlardı. Batı Alemi'nin hükümdarının karşısında durarak, "Tüm eğlenceyi kaçıracağınıza inanmaya başlamıştım!" dedi.</p>
	<p class="block_3"> </p>
	<p class="block_2">"Kibar biri olmadığımı düşünmeni istemem," dedi Arutha. "Adamlar ne durumda?"</p>
	<p class="block_3"> </p>
	<p class="block_2">"Kötü. Baron Gabot ve subayları öldürüldü. Askerlerin pek çoğu ölü ya da yaralı, olmayan pek azı ise yorgun. Bir gün daha geçmiş olsa bizi ölü bulacaktınız. Kaba biri olduğumu düşünmeyin, ama sizi bu kadar geciktiren neydi?" "Sizden haber alır almaz geldik. Habercilerinize pusu kurulmuş, kaçırılmışlardı ve bana ulaşmaları biraz vakitlerini aldı. Ancak üç hafta önce ulaşabildiler. Güneyden gelecek yardımdan ne haber?"</p>
	<p class="block_3"> </p>
	<p class="block_2">"Hiç yok. Romney'e, Dolth'a ve hatta Rillanon'a bile haber yolladım."</p>
	<p class="block_3"> </p>
	<p class="block_2">"Başkaları geliyor olabilir," dedi Arutha, "ya da belki o habercilere de pusu kurulmuştur. Owyn bana Geceşahinleri'nin başını öldürdüğünü söyledi, ama bundan önce saraya ajanlarını sokmuş olmalılar."</p>
	<p class="block_3"> </p>
	<p class="block_2">James, "Korkarım katillerin yuvasının yok edildiğini asla göremeyebiliriz. Kesh yeraltı dünyasının efsanevi yılanı gibiler: Başını kessen gene uzar.</p>
	<p class="block_3"> </p>
	<p class="block_2">"Ama sadede gelmek gerekirse, tüm bunlar bir numara olabilir."</p>
	<p class="block_3"> </p>
	<p class="block_2">Etrafındaki yıkımın izlerine bakan Arutha, "Pahalı bir numara," dedi.</p>
	<p class="block_3"> </p>
	<p class="block_2">"Ama gene de bir numara. Burada tanıştığımız yaşlı büyücü Patrus büyüsünü kullandığında büyüye hiç karşılık verilmedi."</p>
	<p class="block_3"> </p>
	<p class="block_2">Arutha, "Peki ya şu Altılar denilenler?" dedi.</p>
	<p class="block_3"> </p>
	<p class="block_2">"En son haber aldığımızda hâlâ batıdaydılar."</p>
	<p class="block_3"> </p>
	<p class="block_2">"Batı!" dedi Arutha lanet okurcasına. "Bu, bizim Kuytuorman'dan hareket etmemizi sağlayan binlerce askerin bedelini ödemiş olduğu çok korkunç bir numara olabilir." "Tüm kuvvetlerinizi hareket mi ettirdiniz?"</p>
	<p class="block_3"> </p>
	<p class="block_2">"Hayır, Sethanon'daki garnizon yerinde kaldı, fakat bölüklerimin geri kalanını yanımda getirdim. Geçitlere devriyeler yollayıp, düşmanların kaçının bize karşı donatıldığını öğreneceğim."</p>
	<p class="block_3"> </p>
	<p class="block_2">Arutha endişeli görünüyordu, bu James'in onda pek çok kez görmüş olduğu bir yüz ifadesiydi ve nadiren yersiz olurdu.</p>
	<p class="block_3"> </p>
	<p class="block_2">"Kaleye gidelim, nöbeti devralıp, bunu çözümleyelim, derebeyi."</p>
	<p class="block_1"> </p>
	<p class="block_2">Arutha döndü ve genç bir subaya emirlerini aktardı, ardından, "Gardan'ı Yüksekşato yakınlarında, Yüzbaşı Philip'i ise Sethanon garnizonunda bıraktım. Sanırım ikisinin, Delekhan'ın bu hilesi sayesinde başarılı bir saldırı yapmasına engel olunacağını umut edebilirim." Ardından James'e baktı. "Fakat yemeğinizi yiyip, uyuyup, tekrar yemeğinizi yedikten sonra, senin ve Locklear'ın hızlı bir devriyeyle birlikte Sethanon'a gitmenizi istiyorum." James yüzünü buruşturdu. "Gene o uzun at yolculuklarından biri mi?"</p>
	<p class="block_10"> </p>
	<p class="block_2">"Yanımda şifacı rahiplerden biri var; acını hafifletecek bir şeyi olup olmadığını sorarım."</p>
	<p class="block_3"> </p>
	<p class="block_2">James Arutha'ya şaka yapıp yapmadığını görmek için baktı, şaka olmadığını gördüğünde, "Pekâlâ," dedi.</p>
	<p class="block_3"> </p>
	<p class="block_2">Arutha'nın endişesi belirgindi, James, "Sorun nedir, Majesteleri? Yüzünüzdeki o ifadeyi bilecek kadar uzun zamandır tanıyorum sizi," diye sordu.</p>
	<p class="block_3"> </p>
	<p class="block_2">"Sadece Owyn ve Gorath hakkında endişeleniyorum. Onları, Altılar için söylediklerinden dolayı Pug'ı almaları için gönderdim, ama Malac Geçidiyle Krondor arasında pusuya düşmüşlerse ya da Pug Krondor'u şu esrarengiz gezintilerinden biri için terk ettiyse ve Katala onu bulamadıysa ya da bu problemler gibi bir başka problem varsa, işte, Altılar ortaya çıktığında, sanırım bize yardım eden bir büyücü olsa iyi olacak."</p>
	<p class="block_3"> </p>
	<p class="block_2">James sırıttı. "Bende bir tane var."</p>
	<p class="block_3"> </p>
	<p class="block_2">"Buraya yaklaştığımız sırada bu yıldırım gösterisinden sorumlu olan kişi mi?" Arutha atına biniyordu. "Evet," dedi James, kaleye doğru yürümeye koyulduğunda. "Özgün biri, sanırım onu eğlenceli bulacaksınız. En azından ilk birkaç dakika için."</p>
	<p class="block_3"> </p>
	<p class="block_2">Arutha o yarım gülümsemelerinden birini fırlattı, bu James'in kendisini daha iyi hissetmesini sağlamıştı.</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">Gorath tuzağa baktı ve hareketsiz durdu. Yaratık, zırhı olan bir tavşanı ya da uzun bacaklı bir kaplumbağayı andırıyordu, ama ne olursa olsun bu o ana kadar bir böcek olmayan yenilebilecek tek yaratıktı. Daha önceden yakalamış olduğu iki yaratığın yenilemez olduğunu anlamıştı. Bu dünya, hareketsizken Gorath'ın etrafını kaplayan tatarcık gibi görünen uçan böceklerden, kolunun ön kısmı uzunluğunda hamamböceği gibi görünenlerine kadar böcekle kaynıyordu. </p>
	<p class="block_3"> </p>
	<p class="block_2">Yenilebilir yarım düzine kadar bitki kökü ve ekşi bir kavun tadında, sert, lifli bir küspeye sahip çok sulu, dikenli bir meyveyi tanımlamıştı.</p>
	<p class="block_3"> </p>
	<p class="block_2">Kadim tapınağın yakınlarında bir kuyu bulmuşlar ve tapınağın içinde buldukları bir deri parçasından kendilerine bir su tulumu yapmışlardı. Gorath!</p>
	<p class="block_3"> </p>
	<p class="block_2">Bir dakika, diye düşünceye karşılık vermeye çalıştı. Gorath'ın Gamina ile bu şekilde konuşması, kızın diğer insanlarla konuşmasından daha güçtü, fakat Gorath bunda gitgide daha ustalaşıyordu. Kendini, ona seslenirmiş gibi hayal etti.</p>
	<p class="block_3"> </p>
	<p class="block_2">Yemeğimizi yakalamak üzereyim, diye düşündü.</p>
	<p class="block_3"> </p>
	<p class="block_2">Karşılığında kelimelerin olmadığı, sabır belirten bir his duyumsadı.</p>
	<p class="block_3"> </p>
	<p class="block_2">Zırhlı tavşan hareket ettiğinde, tuzağı çekti, hayvanın sağ arka ayağı dolanmıştı. Vakit geçmeden yaratığın üzerindeydi, denemelerinden öğrendiği gibi yaratığı baş aşağı çevirdi, böylelikle yaratık boynunu dışarı çıkararak zorunda kaldı. Boynunu kırdı ve hemen kabuğundan çıkardı. Başlarına daha önceden geldiği üzere, yaratığın hemen kabuğundan çıkmaması halinde birkaç dakika sonra etinin bozulduğunu ve midede hiç de iyi etkiler bırakmadığını öğrenmişti. Eti kabuktan bıçağıyla sıyırdı ve seyahat çantasına yerleştirdi.</p>
	<p class="block_3"> </p>
	<p class="block_2">Geri dönüp hızla Gamina'ya yaklaştı. Ne oldu? Diye sordu, daha kulakları soruyu duyamadan zihninde algılayacağını biliyordu.</p>
	<p class="block_3"> </p>
	<p class="block_2">Owyn ve Babam başka bir mana haznesi buldular. "Yeterli miktara sahip olduğumuzu düşünüyorlar mı?" Belki, dedi, Gorath görüş alanına girdiğinde.</p>
	<p class="block_3"> </p>
	<p class="block_2">Kız arkasını döndü ve Gorath terk edilmiş tapınağın girişine doğru yönelen kızı patika boyunca takip etti. Nedeni her ne ise, ister dinsel yasaklar olsun, ister Valherulara karşı duyulan korku ya da Gorath, Pug ve Owyn'e karşı duydukları korku, yılan-adamlar bu bölgeye girme girişiminde bulunmamışlardı.</p>
	<p class="block_3"> </p>
	<p class="block_2">Pug'ın terk edilmiş gedik makinesini çalıştırmak için bir planı olduğundan, Pug ve Owyn mana aramaya çıktıklarında ikinci kere saldırmışlardı. Gamina onların zihinlerini okumaya çalışmış, fakat bu denemeden aklı karışmış bir halde çıkmıştı, çünkü kendilerine Shangri adını veren Panath-Tiandnlar çok sade ve çok akıllıca düşünen bir zihnin garip bir karışımıydılar. Gündelik hayatlarında ilkel ve batıl inanç sahibiydiler, düşünceleri neredeyse hayvansıydı, fakat büyü yönlendirmeleri zekiceydi. Pug, onların büyünün tahıl gibi hasat edildiği Timiri adını verdikleri dünyada hapsedilmiş olmalarını kaderin garip bir cilvesi olarak yorumlamıştı.</p>
	<p class="block_3"> </p>
	<p class="block_2">Pug, onları büyü zanaatkârları olarak nitelemişti, muhtemelen Alma-Lodaka'nın aletlerini yapmaktan da onlar sorumluydu. Panath-Tiandnlarla akrabalıkları aşikâr Pantathialılarla ilişkileri göz önünde bulundurulduğunda, Pug kadim Valheruların kendi istedikleri yere odaklanması için onların zihinlerinin ufkunu bilinçli olarak sınırladığını düşünmekteydi.</p>
	<p class="block_3"> </p>
	<p class="block_2">Gamina'yı bulmalarından iki gün sonra yiyecekleri kalmayan Gorath ve diğerleri için onların bu mahvolmuş dünyada nasıl olup da sağ kaldıkları daha yeni yeni açıklığa kavuşuyordu. Aradan bir hafta geçmişti ve Pug'ın planını gerçekleştirmek için yeterli kristal büyüsünü toplamaya çalışıyorlardı. Gorath, bu "donmuş büyü" parçacıklarının nasıl faydalı olacağından emin değildi, ama bu sorunla insan büyücülerinin uğraşıyor olmasından memnundu. Kendi ilgisini yemek bulma konusuna yönlendirmeye karar vermişti. İlk bakışta çorak görünen pek çok yer gibi, nereye bakılması gerektiğini bilen biri için bu dünya da hayat doluydu.</p>
	<p class="block_3"> </p>
	<p class="block_2">Gedik makinesini bulmalarından beri, tapınağın üstündeki tepeler haricinde tüm adayı keşfetmişlerdi. Ada o denli büyüktü ki, Gorath'ın, yedi sütunun bulunduğu adanın en kuzey ucundan en güneyine varması üç gününü almıştı. Doğudan batıya seyahati ise bunun neredeyse yarısı kadar vaktini almıştı, fakat yolculuk adanın merkezindeki dağ yükseltileri yüzünden düz bir çizgi halinde yapılamıyordu.</p>
	<p class="block_3"> </p>
	<p class="block_2">Batıda bir kara parçası olabileceğini düşünüyorlardı ya da en azından Pug bir gece güneşin batışını inceledikten sonra bunun olası olabileceğine karar vermişti. Işığın su yüzeyindeki etkileri, bulutların yoğunlukları ve diğer etkenler gibi en azından Gorath'a yalnızca soyut olarak ilginç gelen şeylerden bahsetmişti. Tabii o uzaktaki kara parçasına bu katı büyüden daha fazla bulabilmek için gitmek zorunda olmayacaklarsa.</p>
	<p class="block_3"> </p>
	<p class="block_2">Gorath mağaraya ulaştığında Gamina ateşi hazırlamıştı. Avını yere koydu. "Yarın akşam babanın planını uygulamaya koyacak mıyız?"</p>
	<p class="block_3"> </p>
	<p class="block_2">"Bilmiyorum," diye yanıtladı.</p>
	<p class="block_3"> </p>
	<p class="block_2">Gorath kızı izledi, kendi halkının standartlarına göre dahi hayranlık verici bir çocuk olduğunu kabullenmek zorunda kalmıştı. İnsan çocukları hakkında pek az şey biliyordu, ama onun korkutucu bir tecrübeyle yüz yüze kaldığını biliyordu, buna karşın sakin, ölçülü ve içinde bulundukları duruma karşı neşeliydi.</p>
	<p class="block_3"> </p>
	<p class="block_2">Aynı zamanda, eğer Gorath'ın yargısı doğruysa insan ölçülerine göre oldukça güzeldi. Kesinlikle Owyn'in dikkatini çekmiş görünüyordu, gene de Gorath, Owyn'in ya kızın babasının varlığından ya da kızın gençliğinden dolayı çekingen davrandığını söyleyebilirdi. Belki de Owyn gelecek yılları hayal ediyordu. Gene de Gorath bu insani meseleler konusunda emin değildi.</p>
	<p class="block_3"> </p>
	<p class="block_2">Owyn ve Pug, ellerinde kocaman bir kumaş tomarı ve kulübelerden birinden sökülmüş örme kapılardan biriyle göründüler. Pug, ortada bu denli çok kulübe ve o denli az yaşayan olduğunu göz önünde tutarak, bu bölgede bulunan nüfusun azalmakta olduğunu gözlemledi. Bu dünyanın geri kalanının neye benzediğini merak ediyordu, ama bunu öğrenmek için büyüsünü kullanmak konusunda isteksizdi, bu katı büyüden olabildiğince çok toplamaya ihtiyaç duyduklarını düşünerek kaygılanıyordu.</p>
	<p class="block_3"> </p>
	<p class="block_2">"Bu işe yarar diye düşünüyorum," dedi Pug, tomarı yere koyarken.</p>
	<p class="block_3"> </p>
	<p class="block_2">"İyi," dedi Gorath. "Tek yakalayabildiğimiz yaratıkların bunlar olması beni sıkıyor. O dağlarda yediğimiz bayat ekmeği bile memnuniyetle karşılayabilirim, Owyn, sırf getirmiş olacağı değişiklik için." "Benim gibi," dedi genç büyücü.</p>
	<p class="block_3"> </p>
	<p class="block_2">"Bu işe yaramazsa ne yapacağız?" diye sordu Gorath.</p>
	<p class="block_3"> </p>
	<p class="block_2">Pug, "O zaman adanın geri kalanını keşfe çıkarız, eğer burada bir yolunu bulamazsak, bir tekne inşa etmek için elimizden gelen her şeyi yaparız ve batıya, bir sonraki kara parçasına doğru yol alırız," dedi.</p>
	<p class="block_3"> </p>
	<p class="block_2">Owyn gözlerini kapayıp, burun kemiğini başparmağıyla işaret parmağı arasında sıkıştırdı.</p>
	<p class="block_3"> </p>
	<p class="block_2">"Gene baş ağrısı mı?" diye sordu Gamina.</p>
	<p class="block_3"> </p>
	<p class="block_2">Owyn, "Evet, ama geçiyor," dedi. Owyn, Rlyrın Skrr'in kâsesini Pug'la paylaştığı günden beri aralıklı fakat sert baş ağrıları çekiyordu. "Ve eskisinden daha az ağrıyor."</p>
	<p class="block_3"> </p>
	<p class="block_2">Pug, "Sanırım dostum, Midkemia'ya döndüğümüzde, daha önceden farkında olmadığın güçlerinin farkına varacaksın," dedi.</p>
	<p class="block_3"> </p>
	<p class="block_2">İçini çekerek, "Eğer geri dönersek," dedi Owyn.</p>
	<p class="block_3"> </p>
	<p class="block_2">Pug Owyn'e baktı, yüzünde şüpheye yer yoktu. "Geri döneceğiz." Owyn, "Pekâlâ. Başka neye ihtiyacımız var?" diye sordu.</p>
	<p class="block_3"> </p>
	<p class="block_2">Pug, "Bilgi hariç hiçbir şeye," diye yanıtladı. Gorath'a, "Bu yapıdaki her odayı araştırdık mı?" diye sordu.</p>
	<p class="block_3"> </p>
	<p class="block_2">"Evet," dedi Gorath. "Sana söylediğim gibi."</p>
	<p class="block_3"> </p>
	<p class="block_2">Pug, "O halde yarın dönme denememizi planlamalıyız," dedi.</p>
	<p class="block_3"> </p>
	<p class="block_2">"Neden şimdi değil?" diye sordu Gorath.</p>
	<p class="block_3"> </p>
	<p class="block_2">Pug, "Owyn ve benim bunu denemeden iyice dinlenmemiz şart. Gedikler ve doğaları hakkında çok şey biliyorum, ama o alet yabancı bir tasarım ve tanıdığım Tsurani aletleri gibi işlemiyor olabilir. Bu yüzden, sırf yorgun olduğum için bir hata yapmak istemem. O nedenle, uyuduktan sonra, sabaha deneriz," dedi.</p>
	<p class="block_3"> </p>
	<p class="block_2">Gorath başıyla onayladı.</p>
	<p class="block_3"> </p>
	<p class="block_2">Owyn sırt üstü uzandı, manayı taşıdıkları uzun yürüyüş onu yormuştu. "Gorath, sana bir soru sorabilir miyim?" "Evet, Owyn," dedi Kara Elf.</p>
	<p class="block_3"> </p>
	<p class="block_2">"Kraliçe'nin huzurunda eğildiğinde, galiba bu bir törendi, fakat anlayamıyorum."</p>
	<p class="block_3"> </p>
	<p class="block_2">Gorath, topukları üzerinde arkasına yaslandı, düşünüyordu. En sonunda, "Elvandar'a ilk baktığımda, ona Barmalindar, dedim. Bu tüm elf soyunun atalarının yurdu olduğuna inandığı efsanevi, altın kusursuzluk yuvasının adıdır," dedi.</p>
	<p class="block_3"> </p>
	<p class="block_2">"Heyecan verici," dedi Pug. "Prens Calin, Thomas ve diğer elflerle konuşmuştum, ama, bu tür efsaneleri ilk kez duyuyorum. Sizlerin aslen Midkemialı olduğunu sanıyordum."</p>
	<p class="block_3"> </p>
	<p class="block_2">"Öyleyiz, tıpkı ejderhalar ve Valherular gibi, ama ırkımın, Midkemia'nın ötesinde ruhani bir kaynağı vardır," dedi Gorath. "Öldüğümüzde, Analar ve Babalar'la birleştiğimiz Kutlu Ada adı verilen bir yere gideriz. Ama hepimizin geldiği yer Barmalindar'dır."</p>
	<p class="block_3"> </p>
	<p class="block_2">Gorath, Owyn'e baktı. "Zaman zaman, halkımdan biri, onu Elvandar'a gitmeye zorlayan bir çağrı, bir dürtü hisseder. Halkım, böyle birini hain sayarak imkânı varsa peşine düşer ve Elvandar'a ulaşamadan onu öldürürler." Gorath gözlerini kapadı, ses tonunda pişmanlık vardı. "Uzun zaman önce, ben de bunu yaptım. Ama oraya pek azı ulaşabilir ve Eledheller onlara 'geri dönenler'der. Yeni adlar alırlar, sanki baştan beri Eledhel’mişler gibi olur." "Anlayamadığım," dedi Owyn, "Kraliçe'nin, senin dönüşünün daha tamamlanmadığını söylemiş olması. Bu ne anlama geliyor?"</p>
	<p class="block_3"> </p>
	<p class="block_2">"Hâlâ geçmişime ait bağlarım, Elvandarlı hısımlarıma kavuşmamı engelleyen bir yükümlülüğüm var." Owyn, "Ne yükümlülüğü? Çocuklarının öldüğünü, karınınsa seni terk ettiğini sanıyordum," diye sordu.</p>
	<p class="block_3"> </p>
	<p class="block_2">Gorath, Owyn'e baktı ve "Delekhan'ı öldürmem gerekiyor," dedi.</p>
	<p class="block_3"> </p>
	<p class="block_2">Owyn, "Ah," diye karşılık verdi ve sırtını mağara duvarına yasladı. Gamina yemek pişirirken hepsi sessizce oturdular, Pug'sa ertesi günkü, gedik makinesini çalıştırma denemesinin hazırlıklarına başladı.</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">James daha önceden de işkenceye şahit olmuştu, ama bundan keyif almıyordu. Buna karşın Arutha, Delekhan'ın planını öğrenme konusunda ısrarlıydı.</p>
	<p class="block_3"> </p>
	<p class="block_2">Mahkûm, bir nevi şef ya da liderdi, fakat grubunu oluşturan sıradan troller ve goblinlerden kesinlikle daha fazla şey bilebilecek biriydi. Yarım düzine kadar insan hain, nelerin döndüğünü bilebilecek tek kişi olarak onu gösteriyordu.</p>
	<p class="block_3"> </p>
	<p class="block_2">Ve Arutha, ortada rahatsız edici bir şeyler döndüğünden emindi.</p>
	<p class="block_3"> </p>
	<p class="block_2">Geçide gözcüler gönderip, ilkini destekleyecek ikinci bir güç olmadığını görmüşlerdi. Kuzeygözcüsü'nde kırılmış olan kuvvet, Delekhan'ın bölgedeki gücünün tamamıydı. Binlerce savaşçı, goblin, trol ve Altılar olarak tanınan büyücüler bir başka yerdeydiler.</p>
	<p class="block_3"> </p>
	<p class="block_2">İpler gerildiğinde moredhel inledi. Ayakları yerdeki iki demir halkaya bağlanmış, iki ip de bileklerine sarılmış, bu ipler tavandaki bir kirişe bağlanarak idareten bir askı haline getirilmişti.</p>
	<p class="block_3"> </p>
	<p class="block_2">Arutha sakin bir sesle konuştu. "Eğer konuşursan, çocuklarının büyüdüğünü görebilirsin, moredhel. Sana söz veriyorum. Bilmem gerekenleri söylersen, seni bırakırım. Delekhan nerede?"</p>
	<p class="block_3"> </p>
	<p class="block_2">Moredhel yukarı baktı, James yüzünde korku ya da öfke yerine, eğlenmiş bir ifade gördü. "Ne önemi var, Batının Prensi? Bunu sana söylersem, efendimin amacına ulaşmasına engel olamazsın. Beni bu iplerden azat edersen, Delekhan'ın tam olarak nerede olduğunu söylerim."</p>
	<p class="block_3"> </p>
	<p class="block_2">Arutha, başıyla onaylar bir işaret yaptı ve ipler çözülerek, moredhelin yere düşmesine yol açtı. Keskin bir şekilde yukarı bakan moredhel öfkeyle, "Delekhan, Sar-Sargoth'ta dinlenip toparlıyor," dedi. Yüzbaşılarından biri moredhele saldırı yapıp, "Yalancı köpek," dedi, fakat Arutha hareketini tamamlamasını engelledi, Ku<span class="calibre1">zeyelleri'nde kanınızı dökerken, efendiniz tahtında otursun?"  </span>“Buradasınız, Prens,” dedi moredhel. Yüksekşato'da bir ordum var ve bir tane de İnik. Arutha. Karaorman'da yalnızca tek bir garnizon… Bir kaç gün içinde efendim orayı ele geçirecek " Oradakilerin gözleri kısıldı. "Birkaç gün...?" Ayağa kalktı.</p>
	<p class="block_3"> </p>
	<p class="block_2">“Gedik kullanacaklar!" “Nasıl mümkün olur?" diye sordu.</p>
	<p class="block_3"> </p>
	<p class="block_2">Arutha "Bunu kapıya götür ve serbest bırak. Ona bir silah, yemek ve su verin.” Moredheli sertçe kaldırıp kapıya neredeyse sürerek götürdüler. James, "Majesteleri, nasıl bir gedikleri nasıl yapılabileceğini biliyorlar?” </p>
	<p class="block_3"> </p>
	<p class="block_2">“Pug’la bunların yapımı konusunda bilgi sahibi olduklarından şüpheleniyorduk," dedi Arutha. "Kayna-Delekhan bunlardan bir tane yaratabiliyor-şefi haklı, demektir. O halde, bu Sar-Sargoth'a atılacak adım kısa olacak.”</p>
	<p class="block_3"> </p>
	<p class="block_2">Ne yapmalıyız?" diye sordu James. Hâlâ yorgundu, fakat Arutha'nın şifacılarından birinin yaptığı özel bir ottan yapılmış çayı içtikten sonra huzurlu bir gece geçirmişti. Arutha, "Sana, şu büyücüye ve Locklear'a, Karaorman'a giderken eşlik etmeleri için hızlı süvarilerimi ayarlayacağım. Gerekirse, atlar ölsün, ama onlar yere yığılıncaya dek sürmeye devam edin. Başrahip Barner'ın da size güçlendiriciler yapmasını isteyeceğim ki, siz de yolda kendinizi öldürmeyin. Sizi ilk olarak Yüksekşato'ya gönderiyorum. Baron Baldwin'e garnizonu harekete geçirip, Sethanon'a ilerlemesini söyleyin. Ardından Gardan'ın birliğini alarak en hızlı şekilde Karaorman'a varın. Bu orduyu geri döndürür döndürmez ben de sizi takip edeceğim.</p>
	<p class="block_3"> </p>
	<p class="block_2">"Ama sen ve iki yoldaşın Karaorman'a gitmelisiniz, askerleri geride bırakmanız gerekse bile. Yüzbaşı Philip'i bulun ve ona bu gedik makinesini bulmasını söyleyin. Delekhan, ordusunun büyük kısmını getiremeden, alet yok edilirse, onu durdurma şansımız olur."</p>
	<p class="block_3"> </p>
	<p class="block_2">"Şimdiden orada olabilir," dedi James.</p>
	<p class="block_3"> </p>
	<p class="block_2">"Bu demek oluyor ki, derhal yola çıkmalısınız," dedi Arutha. "Atlarınıza binip hemen buradan ayrılın. Sadece yarım gününüz kaldı."</p>
	<p class="block_3"> </p>
	<p class="block_2">James eğilerek selam verdi ve Patrus'la Locklear’ı aramaya koyuldu. Her ikisinin de bu emirlerden memnun olmayacağını biliyordu. Kendisinin de memnun olmadığını biliyordu.</p>
	<p class="block_4" id="calibre_pb_18"> </p>
</body></html>
