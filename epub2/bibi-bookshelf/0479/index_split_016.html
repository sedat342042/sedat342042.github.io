<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - İhanet  - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_5">GÖREVLER</p>
	<p class="block_3"> </p>
	<p class="block_2">Kraliçe ayağa kalktı.</p>
	<p class="block_3"> </p>
	<p class="block_2">Gorath'ın önüne gelecek şekilde aşağı indi, ardından öne eğilerek ellerini Gorath'ın omuzlarına koydu. "Kalk," dedi kibarca.</p>
	<p class="block_3"> </p>
	<p class="block_2">Gorath doğruldu, Kraliçe yüzünü inceliyordu. "Kayıp kuzenlerimizden geri gelenler olduğunda, içlerinde tanınan bir değişim olur." Yüzündeki gülümseme güven vericiydi, sesindeki ton ise gönül alıcıydı, "Fakat senin içinde farklı bir şey sezinliyorum. Henüz bize dönmedin, Gorath, fakat dönüyorsun. Halkına olan dönüşün henüz tamamlanmadı." Glamredhel liderine döndü ve "Burada henüz yolculuklarını sonlandırmamış diğerleri de var, o yüzden yalnız değilsin. Bize dönüşünü tamamladığında, sana yeni bir isim verilecek, ama o ana değin sen hâlâ Gorath olacaksın.</p>
	<p class="block_3"> </p>
	<p class="block_2">Fakat artık sen Elvandarlı Gorath'sın. Evine geldin."</p>
	<p class="block_3"> </p>
	<p class="block_2">Onu güven verici bir şekilde uzunca bir süre kucakladı ve ardından tahtına geri döndü. Owyn, Gorath'ın kılıcını alıp kınına yerleştirmesini izledi. Genç asil, "Eğer sakıncası yoksa Majesteleri, bir soru sorabilir miyim?" dedi.</p>
	<p class="block_3"> </p>
	<p class="block_2">"Eşinize," dedi Owyn Kraliçe tahtına otururken.</p>
	<p class="block_3"> </p>
	<p class="block_2">"Kocanıza, büyücü Pug'ın eşinden bir mesaj getirdim."</p>
	<p class="block_3"> </p>
	<p class="block_2">Aglaranna Calin'e döndü ve "Oğlum, lütfen bu ikisini benim özel daireme götür," dedi. </p>
	<p class="block_3"> </p>
	<p class="block_2">Prens Calin, Gorath ve Owyn'e kendisini takip etmelerini işaret etti. Bir kez daha Kraliçenin önünde eğildiler, Kraliçe, "Gidebilirsiniz. Thomas'la görüşmeniz bittiğinde, geri dönün ki, ziyafet yapalım," dedi.</p>
	<p class="block_3"> </p>
	<p class="block_2">Uzaklaşırken, Owyn Gorath'a, "Tam olarak ne görmüş olduğumu anlayamadım," dedi.</p>
	<p class="block_3"> </p>
	<p class="block_2">"Sana daha sonra açıklarım," dedi Gorath.</p>
	<p class="block_3"> </p>
	<p class="block_2">Calin, "Annemin kocası, sınır yakınlarında güneyi yağmalamak için topraklarımızdan geçen bir grup moredhelle çıkan çatışmada yaralandı," dedi.</p>
	<p class="block_3"> </p>
	<p class="block_2">"Onlar yağmacı değildi," dedi Gorath. "Onlar, Yeşil Yürek'e gitmek için Delekhan'dan kaçan Obkhar'ın klanıydı." Calin bu düzeltme karşısında başını eğdi. "Her halükarda, Thomas zehirli bir ok tarafından vuruldu ve şu anda dinleniyor." Süslemelerle dolu bir duvar halısını yana çekerek, onları Elvandar'ın ihtişamını gören özel bir terasa soktu. Odanın, büyük bir perdeyle ayrılabilecek bir bölümünde, bir yatakta iri bir adam uzanıyordu. Calin, "İzin verin, uyanık mı bakayım," dedi.</p>
	<p class="block_3"> </p>
	<p class="block_2">Bölmeden "Uyanığım," diye bir ses geldi.</p>
	<p class="block_3"> </p>
	<p class="block_2">Calin, "Thomas, bu Timons'tan Owyn ve Gorath, halkımızın geri dönenlerinden biri. Pug'ın karısından bir mesaj getiriyorlar," dedi.</p>
	<p class="block_3"> </p>
	<p class="block_2">Owyn ve Gorath yaklaştılar ve neredeyse iki metreye yakın boyu olan iri bir adamın başının altına yastıklar sıkıştırarak, kuştüyü bir örtünün altında uzandığını gördüler. Gorath, yatağın bir metre kadar yakınma geldiğinde sendeledi.</p>
	<p class="block_3"> </p>
	<p class="block_2">"Söylentiler duymuştum," dedi hafif bir sesle, "ancak pek azı doğru gibiydi. Ama gerçekler. O, Valheru."</p>
	<p class="block_3"> </p>
	<p class="block_2">Calin, "Çok şükür ki, tamamen değil," dedi.</p>
	<p class="block_3"> </p>
	<p class="block_2">Thomas, "Sizi selamlamak için kalkardım, fakat şu anda durumum buna pek müsait değil," dedi.</p>
	<p class="block_3"> </p>
	<p class="block_2">"Zehir mi?" diye sordu Gorath. "Ne tarzda?"</p>
	<p class="block_3"> </p>
	<p class="block_2">"Bilmediğimiz, ince, yeşil bir sıvı."</p>
	<p class="block_3"> </p>
	<p class="block_2">"Coltari," dedi Gorath. "Tsurani dünyasından geldiği söylenir, ismini geldiği şehirden almış. Bize, Delekhan klanları toparlamaya başladığında gelmişti."</p>
	<p class="block_3"> </p>
	<p class="block_2">"Panzehri var mıdır?"</p>
	<p class="block_3"> </p>
	<p class="block_2">"Yarayı görebilir miyim?"</p>
	<p class="block_3"> </p>
	<p class="block_2">Thomas, yaklaşması için Gorath'a işaret etti ve dönerek, tam omzunun üzerinde ensesinin sağında bulunan iltihaplanmış yarayı gösterdi.</p>
	<p class="block_3"> </p>
	<p class="block_2">Gorath, "Ölmüş olman gerekirdi," dedi.</p>
	<p class="block_3"> </p>
	<p class="block_2">Thomas gülümsedi, Owyn onun bu gençlik dolu ifadesi karşısında adeta çarpılmıştı. Köşeli hatları ve neredeyse bir elfinki gibi sivri kulaklarıyla etkileyici bir adamdı. "Zor öldürülebilen biri olduğumu fark etmiştim. Ama dizlerimin üzerine çökertilebiliyorum. Bir günlük köpek yavrusu kadar bile gücüm yok."</p>
	<p class="block_3"> </p>
	<p class="block_2">Gorath, "Eğer bu kadar yaşadıysa, iyileşecektir, fakat bunun ne kadar süreceğini söyleyemem. Bu tarz hafif bir Coltari zehirlenmesi geçirenler yavaş bir iyileşmeye başlamadan önce haftalarca yatabilirler," dedi.</p>
	<p class="block_3"> </p>
	<p class="block_2">Thomas, "Birkaç gün içinde kendime gelirim," diye karşılık verdi.</p>
	<p class="block_3"> </p>
	<p class="block_2">Calin, "Annemin kocası her zaman iyimserdir. Sanırım haftalarca yataktan çıkamayacak. Şifacılarımız ellerinden geleni yaptılar," dedi.</p>
	<p class="block_3"> </p>
	<p class="block_2">"Katala'dan getirdiğiniz bu mesaj nedir?" diye sordu Thomas.</p>
	<p class="block_3"> </p>
	<p class="block_2">Owyn, "Size, Pug ve Gamina'nın Krondor'dan kaybolduklarını söylememizi istedi. Pug arkasında gizemli bir not bıraktı: 'Thomas'a! Macros Kitabı!' diye yanıtladı.</p>
	<p class="block_3"> </p>
	<p class="block_2">"Yolda, Sarth Manastırı'nda durakladık/onların böyle bir kitaptan haberleri yoktu. Bu sizin sahip olduğunuz bir şey mi?"</p>
	<p class="block_3"> </p>
	<p class="block_2">"Evet," dedi Thomas, "ama gerçekte bu bir kitap değil. Calin, silah sandığımın yanında duran kutuyu bana getirebilir misin?" Calin kendisinden istenileni yaparak kutuyu Thomas'a getirdi. Thomas kutuyu açarak içinden bir tomar çıkardı. "Macros Kitabı, Pug ve benim, onun benim yardımıma ihtiyacı olduğunu belirtmesi için kararlaştırdığımız bir deyimdir. Bu büyü tomarını yarattı ki, onu okuyan kişi Pug'a ulaşabilsin." Doğruldu. "Calin, zırhımı giymeme yardım et." Calin, "Hayır, Thomas. Hiç gücün yok. Şu anki durumunla dostuna yardımcı olamazsın," dedi.</p>
	<p class="block_3"> </p>
	<p class="block_2">"Fakat Pug böyle bir mesajı ancak çok ciddi bir tehlikedeyse gönderir." Calin, "Ben giderim," dedi.</p>
	<p class="block_3"> </p>
	<p class="block_2">"Hayır," dedi Gorath. "Biz gideceğiz."</p>
	<p class="block_3"> </p>
	<p class="block_2">Owyn, "Prens Arutha bize Pug'ı bulma görevini verdi, eğer bu bizi kendisine ulaştıracaksa, görevimizi tamamlamış olacağız," dedi.</p>
	<p class="block_3"> </p>
	<p class="block_2">Calin'e bakmakta olan Gorath, "Saygısızlık etmek istemem, Prens Calin, ama sizden daha tecrübeli bir savaşçı değilsem bu beni şaşırtır. Hem, ayrıca burada halkınıza karşı bir göreviniz var: Thomas iyileşirken savaşçılarınıza liderlik etmek." Owyn, "Ben de biraz olsun büyücülüğü biliyorum, Lord Thomas, bu önemli olabilir," dedi. Thomas, "Ya da birkaç gün bekleyebilirim," dedi.</p>
	<p class="block_3"> </p>
	<p class="block_2">"Zaman uçup gidiyor," dedi Gorath. "Haftalardır yoldayız ve kısa bir süre sonra Delekhan, Krallık'a karşı saldırıyı başlatacak. Arutha, onun büyücülerinden çekiniyor, Pug'ın danışmanlığına ihtiyaç duymasının nedeni de bu. Biz gidelim. En iyi seçim olmayabiliriz, ama buradayız ve istekliyiz." Owyn tomarı eline aldı ve "Lütfen," dedi.</p>
	<p class="block_3"> </p>
	<p class="block_2">Thomas, başıyla onaylayan bir hareket yaptı, bunun üzerine Gorath, "Kraliçe'ye, ziyafete döndüğümüzde katılacağımızı söyleyin," dedi.</p>
	<p class="block_3"> </p>
	<p class="block_2">Owyn tomarı açarak inceledi. "Gorath, arkamda dur ve ellerini omzuma koy."</p>
	<p class="block_3"> </p>
	<p class="block_2">Tomar yabancı bir dilde yazılmıştı, buna karşın yazılanlar hislerini ele geçirerek, onu satırları gözleriyle takip etmeye zorladı, bunu yaparken tüm semboller zihin gözünde beliriyor, alevden harfler gibi parıldayarak yanıyorlardı. En son cümleye ulaştığında, çevrelerini saran alan sallanıp titremeye başladı, ardından aniden kendilerini gri bir boşluk içindeki cam gibi görünen bir düzleme çekilir buldular.</p>
	<p class="block_3"> </p>
	<p class="block_2">Işıktan bir tünelin içinde hızla ilerlediler, içlerinde sesleri ve kokuları andıran hisler dolanıyor, fakat tam olarak ayırt edilemeden kayboluyorlardı. Ardından birdenbire hızla gümüşi bir ışıkla parıldayan bir düzleme doğru hızla ilerleyerek, yere doğru yaklaşırken buldular kendilerini.</p>
	<p class="block_3"> </p>
	<p class="block_2">Gri bir toz halindeki zeminin üzerindeydiler, her iki yandan da kırmızımsı kayalar yükseliyordu. Gökyüzü mavi yerine canlı mor bir renge sahipti, havada ise garip ve yabancı bir koku vardı. Rüzgâr kuru ve soğuk esiyordu. "Neredeyiz?" diye sordu Gorath.</p>
	<p class="block_3"> </p>
	<p class="block_2">Owyn, "Bildiğimiz dünyanın hiçbir yerinde. Başka bir yerdeyiz," dedi.</p>
	<p class="block_3"> </p>
	<p class="block_2">"Nerede?"</p>
	<p class="block_3"> </p>
	<p class="block_2">"Bilmiyorum," dedi Owyn. Dağların ardında batan güneş, etrafı siyah ve çivit rengi gölgelere boğuyordu. "Görünen o ki, gece bastırıyor ve bizim bir çeşit barınağa ihtiyacımız olacak."</p>
	<p class="block_3"> </p>
	<p class="block_2">Owyn, kendisine ışık oluşturmasına izin verecek büyüyü etkin hale getirmeye çalıştığında, bir anda acı gerçekle karşılaştı. "Gorath! Büyü burada işlemiyor!"</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">James haritayı inceliyordu. "Emin misin?" diye sordu askere.</p>
	<p class="block_3"> </p>
	<p class="block_2">"Evet, toprak beyi. En azından devriyelerinden üç tanesinin patikada ve bayır boyunca ilerlediklerini gördüm.</p>
	<p class="block_3"> </p>
	<p class="block_2">Locklear, haritada mevkilere baktı ve sordu, "Ne yapıyorlar?"</p>
	<p class="block_3"> </p>
	<p class="block_2">"O patikadan önemli sayıda bir gücü geçiremezler, o halde gözcü birlikleri olmalılar. Ama neyi gözlüyorlar?" "Belki de bizim takviye alıp almadığımızı görmek istiyorlardır," diye önerdi askerlerden biri.</p>
	<p class="block_3"> </p>
	<p class="block_2">"Eğer takviye görürlerse, umarım bize de bunu bildirme nezaketinde bulunurlar," dedi Locklear.</p>
	<p class="block_3"> </p>
	<p class="block_2">"Eğer takviyeleri görmüyorlarsa, saldırıya uğramayı beklemeliyiz," dedi Jimmy, durumlarında gülünecek bir yan göremiyordu. Askere, "Hızlı atlılardan birine Karaorman'a doğru bir gün boyunca yol alıp dönmesini emret. Prens'in yolda olduğuna dair her işareti haber almak istiyorum. Eğer değilse, yakında saldırıya uğramayı bekliyorum," dedi. Asker aceleyle dışarı fırladı, James Locklear'a dönerek, "Sanırım Gorath ve Owyn'in başaramadığını varsaymalıyız," dedi.</p>
	<p class="block_3"> </p>
	<p class="block_2">"O halde bu pozisyonumuzu daha ne kadar korumayı düşünüyoruz?"</p>
	<p class="block_3"> </p>
	<p class="block_2">"Takviye gelene ya da istila edilene dek."</p>
	<p class="block_3"> </p>
	<p class="block_2">Locklear bir an için sessizce bekledi ve ardından, "Yüksekşato'da yaptığımız gibi, kaybedeceğimizin belirginleşmesi ihtimali için bir geri çekilme planlayacak mıyız?" diye sordu.</p>
	<p class="block_3"> </p>
	<p class="block_2">James, sorunun üzerine düşünürken uzun bir süre sessiz kaldı. "Hayır. Ya direneceğiz ya da öleceğiz." Locklear'ın dudaklarından abartılı bir iç çekiş döküldü ve "Sanırım yetki bu yüzden bize verildi," dedi.</p>
	<p class="block_3"> </p>
	<p class="block_2">"Sanırım bu noktada Arutha olsa, 'Bize verilenlerin karşılığını verme zamanı,' derdi."</p>
	<p class="block_3"> </p>
	<p class="block_2">Locklear kararını vermiş görünüyordu, "Pekala, o halde şanlı bir şekilde bunun karşılığını vermeye çalışalım," dedi. Eski baronun odasından ayrıldılar ve yaklaşmakta olan savaşın hazırlıklarını yapmak için halletmeleri gereken görevleri ayarlamaya başladılar.</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">Güneş terk edilmiş ve yabancı bir dünyanın üzerinde yükseliyordu. Bir gece önce, batmakta olan güneşin son dakikalarını kendilerine derin olmayan bir mağara aramakla geçirmişlerdi. Az bir koruma sağlıyordu, fakat burada soğuk ve açlık hissiyle dolu bir gece geçirmek zorunda kaldılar.</p>
	<p class="block_3"> </p>
	<p class="block_2">Hava aydınlanmaya başladığı sırada, Gorath Owyn'i uyandırdı. Genç büyücü, büyüsünün bu dünyada işlemediğini fark ettiğinde, neredeyse ümitsiz bir çılgınlığa kapılmıştı.</p>
	<p class="block_3"> </p>
	<p class="block_2">Owyn'i bilinçsiz bir paniğe sürükleyen ise diğer şoktu: Başka bir dünyadaydılar. Bundan hiçbir şüpheleri yoktu. Gorath, Midkemia'ya gece hakim olan gökyüzünü, açıklıkta yaşayan herhangi biri kadar tanırdı, fakat Owyn dahi Midkemnia gökyüzünde o sırada gökyüzüne hakim olan ve kendi dünyalarındaki en büyük ayın iki misli büyüklükte olan bu ay yerine, üç tane ayın bulunduğunu biliyordu.</p>
	<p class="block_3"> </p>
	<p class="block_2">"Pug nerede?" diye sordu Gorath. Owyn, "Eğer büyü, Thomas'ı ona getirmek için yaratılmışsa, yakın olmalıyız," dedi.</p>
	<p class="block_3"> </p>
	<p class="block_2">Gorath, gökyüzü aydınlanırken yere baktı. "Bak," dedi, yeri göstererek. "İzler."</p>
	<p class="block_3"> </p>
	<p class="block_2">Owyn baktığında yerde ayak sürüme izleri gördü. "Belki de Pug'ın ortaya çıktığı yer burasıydı ve belki de büyünün getirebileceği en uzak nokta burasıdır." Kendi söyledikleri karşısında hafifçe irkildi. "Ben ne saçmalıyorum ki? Ne bizim, ne de Pug'ın başına gelenler hakkında hiçbir fikrim yok."</p>
	<p class="block_3"> </p>
	<p class="block_2">Gorath diz çöktü ve izleri inceledi. "Bir çift iz buradan başlıyor." Aşağı yukarı kendi belirdikleri yere yakın bir yeri işaret etti, ardından eli bir izi takip etti. "Bu izleri her kim bıraktıysa bu yöne gitmiş."</p>
	<p class="block_3"> </p>
	<p class="block_2">Ayağa kalktı ve Owyn etrafa bakınırken, izleri takip etmeye başladı. Işık yanlış görünüyordu ve atmosferin yüksek katmanlarındaki ince bulutlar dışında gökyüzü neredeyse berraktı. Kuru ve soğuk bir rüzgâr vardı, çevredeki bitki örtüsü ise azdı, çoğunluğu Owyn'e, Gorath'la birlikte yolculuk yaptığı Kuzeyelleri'ndeki yüksek kayalık tepeleri hatırlatıyordu. Gorath, "Burada başka izler birleşiyor," dedi. Yerin üzerinde birkaç çentik izi gibi görünen bir yeri gösterdi. "Eğer bu ilk izler Pug'a aitse, en az dört kişi tarafından ya takip edilmiş ya da karşılanmış. Hepsi şu yöne doğru gitmişler."</p>
	<p class="block_3"> </p>
	<p class="block_2">Uzakta dizili ufak tepeleri işaret etti. "Sanırım bizim de gideceğimiz yer orası."</p>
	<p class="block_3"> </p>
	<p class="block_2">Güneş yükseldikçe, havanın ısısı da artmaya başlamıştı. "Burası bir çöl," dedi Owyn. "Jal-Pur'da yolculuk yapmış olanların hikâyelerini duymuştum. Gecenin soğuğu beni yanılttı." Durdu ve yol çantasını açtı. İçinden fazladan bir tunik çıkarıp, bir başlık gibi başına sardı. "Bir şey yapmadan önce, su bulmalıyız."</p>
	<p class="block_3"> </p>
	<p class="block_2">Gorath çevresine bakındı ve en sonunda, "Haklısın. Herhangi bir yerde, açıkta su göremiyorum," dedi. Görünüşte hedefleri olarak duran yere baktı. "Çöller hakkında pek az şey bilirim, ama sanırım eğer bulunabilecek su varsa, bunun tepelerin yakınlarında olması muhtemel. O yoldan devam edelim."</p>
	<p class="block_3"> </p>
	<p class="block_2">Sunacak daha iyi bir seçeneği bulunmayan Owyn bunu kabul etti. Killi toprak, parçalanmış kayalar ve erozyona uğramış tepe sırtlarından zorlukla ilerlediler. "Eğer bu topraklarda herhangi bir şey yetişmişse bile, çoktan hepsi ölmüş," dedi Gorath. Yürümeye devam ederlerken, "Büyünün burada neden işe yaramadığı konusunda bir fikrin var mı?" diye sordu.</p>
	<p class="block_3"> </p>
	<p class="block_2">"Hayır," dedi Owyn, cesareti kırılmış bir şekilde. "Hatırlayabildiğim her türlü eğitim büyüsünü ve büyülü sözü, meditasyon ve alıştırmayı denedim. Her biri olması gerektiği gibi işliyor fakat ortada... büyü yok!" Başını salladı. "Sanki burada hiç mana yokmuş gibi." "Mana mı?" diye sordu Gorath.</p>
	<p class="block_3"> </p>
	<p class="block_2">"Kullanılan terimlerden biri bu," dedi Owyn. "En azından Patrus'un verdiği ad buydu. Diğer büyücülerin böyle adlandırıp adlandırmadığını bilmiyorum. Fakat her şeyle kaynaşıp, büyü oluşturmak için yönlendirilebilen enerjiye verilen addır. Pek çok kişi büyünün nasıl işlediğini anlamaz. Güç benim içimde değildir. Tüm bildiğim bir dizi kelime, hareketler, imgeler; bu gücü veya manayı çevremi saran dünyadan toplamamı sağlayan şeylerdir. Sanki burada mana yokmuş gibi. Küçük Yol'u seçmiş olanlardan biri olmayı dilememe yol açıyor."</p>
	<p class="block_3"> </p>
	<p class="block_2">"O da nedir?" diye sordu Gorath, sessizce ilerlemektense çocuğun kendini bilgilendirmesini sağlamaya çalışarak.</p>
	<p class="block_3"> </p>
	<p class="block_2">"Onlar, büyünün başka bir yolunda ilerlerler. Patrus bir Küçük Yol'cuydu, bana yanlış tarzda bir 'büyü' öğretmekte olduğunu anladığında Yıldızlimanı'na gitmemi önermişti. Pug, Tsurani dünyasına yolculuk etmeden önce kimse bu iki büyü yolu arasındaki farkı bilmiyordu; en azından Midkemia üzerinde hiç kimse.</p>
	<p class="block_3"> </p>
	<p class="block_2">"Küçük, anlatmanın daha iyi bir yolunu bulamadığım için, büyünün bir parçası olduğunu söyleyebilirim. Büyücü doğanın kendisine, ayaklarının dibindeki toprağa, her yerde bulunan suya, hatta gökyüzüne ya da rüzgârın kendisine bağlanır. Pek çok şeyin yanabilme potansiyeli, kendi doğaları ateşe bağlı büyücüleri kışkırtır. Sanırım bir Küçük Yol büyücüsü, buradan biraz da olsa büyü yaratabilirdi, ama ben burada güçsüzüm."</p>
	<p class="block_3"> </p>
	<p class="block_2">"Bu Pug için geçerli mi?"</p>
	<p class="block_3"> </p>
	<p class="block_2">"Bilmiyorum," dedi Owyn. "Onun Küçük Yol ya da Büyük Yol'un ötesinde olduğu söylenir." Owyn etrafına bakındı. "Ama güçleri eksilmiş ve burada diğerleri tarafından yenilgiye uğramış olabilir. Bildiğim bir şey var."</p>
	<p class="block_3"> </p>
	<p class="block_2">"Nedir?"</p>
	<p class="block_3"> </p>
	<p class="block_2">"Pug olmadan Midkemia'ya dönme şansımız yok."</p>
	<p class="block_3"> </p>
	<p class="block_2">Bunun üzerine saatler boyunca hiç konuşmadan ilerlediler.</p>
	<p class="block_3"> </p>
	<p class="block_2">Ertesi günün ortalarında kubbeyi gördüler. Isı onları yavaş, zahmetli bir yürüyüş hızına sokmuştu, hâlâ ortalıkta sudan eser yoktu. Bellerine asılı su tulumları artık boşalmıştı ve Owyn su kaybının etkilerini yaşamaya başlamıştı. Sessizlik içinde kubbeye ilerlediler. Yaklaştıkça bunun, bir ağ gibi birbirlerine geçmiş sopaların üzerine konulmuş gergin derilerden bir yapı olduğunu gördüler. "Bir yurt gibi görünüyor," dedi Gorath. "O da nedir?"</p>
	<p class="block_3"> </p>
	<p class="block_2">"Gümbürcehennem Stepleri'nde yaşayan göçebeler bunları kullanır. Bunları dakikalar içinde kurup kaldırabilirler." Kılıcını çekti ve deri bir perdeyle kaplı girişini bulana kadar yapının etrafında dolandı. Kılıcının ucuyla perdeyi yana çekti ve hiçbir şey olmadığını gördüğünde kafasını içeri soktu. "Gel de şuna bak," dedi Owyn'e.</p>
	<p class="block_3"> </p>
	<p class="block_2">Owyn onun peşinden içeri girdi ve etrafına baktı. İçerisi, Gorath'ın üzerinde oturmakta olduğu, daha önceden halı olarak kullanılmış olabilecek solgun bir kumaşın dışında boştu. Gorath bir parşömen parçasını ona uzatmıştı. Üzerine kömürle bir şeyler yazılmıştı. Owyn bunu aldı ve okumaya başladı: Thomas, Katala sana haber ulaştırdığına göre, zannederim ki, Gamina ve benim kayıp olduğumuzu duymuş olmalısın. Makala'ya hizmet eden Tsuranili büyücüler tarafından kaçırılıp, buraya getirildim. Karşılaştığımızda sana daha fazla ayrıntı vereceğim, ama kendimi iki parça parşömenle kısıtlamak ve her şeyi mümkün olduğunca özetlemeliyim. Burada Büyüye güvenme. İşlevini yerine getiremiyor. Neden olduğuna dair bazı teorilerim var, fakat bir kez daha söylüyorum, bunu karşılaşacağımız zamana saklıyorum. Bu yokluğun nedeni, bir zamanlar buraların Valherular tarafından ziyaret edilmiş olması olabilir, ama zaten kalıtımsal hislerin bunu sana işaret etmiştir. Burada şiddet eğilimli bir ırk yaşıyor, daha şimdiden dördünü atlatmak zorunda kaldım. Pantathialılarla akraba gibi görünüyorlar, görünüşte yakınlıklarından, göklerden gelen Valheru istilaları sırasında, buraya Alma-Loda-ka tarafından bırakıldıklarını düşünüyorum. Onlara dikkat et, bir şekilde düşmanlarımıza hizmet ettikleri fikrindeyim. Tüm alanı taramış olmama karşın Gamina hâlâ kayıp. Sabaha, adanın kuzey ucunu ziyaret etmek için ayrılacağım. Yakınlardaki bir tepeden, orada harabe gibi görünen yeri görebilirsin. Belki de orada bir cevap bulabilirim. Beni orada ara. Pug</p>
	<p class="block_3"> </p>
	<p class="block_2">"İşte, bizim bir sonra gitmemiz gereken yer orası," dedi Gorath.</p>
	<p class="block_3"> </p>
	<p class="block_2">"Su hakkında bir şey söylemiş olmasını dilerdim," dedi Owyn.</p>
	<p class="block_3"> </p>
	<p class="block_2">"Eğer bu adanın üzerinde yaşayan diğerleri varsa, bir yerlerde su da vardır."</p>
	<p class="block_3"> </p>
	<p class="block_2">Owyn başıyla onayladı, fakat suyu zamanında bulamayabilecekleri konusundaki endişesini dile getirmedi. "En azından artık buranın bir ada olduğunu biliyoruz," dedi Gorath. "Bu iyi." "Neden?"</p>
	<p class="block_3"> </p>
	<p class="block_2">"Çünkü bu sonsuza kadar dolanmayacağımız anlamına geliyor," dedi Kara Elf.</p>
	<p class="block_3"> </p>
	<p class="block_2">Owyn, bu nükteyi, kaldıramayacağı kadar tatsız buldu. Uzun ve yorucu ilerleyişlerine devam ettiler, tepenin zirvesine ulaştıklarında, uzakta Pug'ın sözünü etmiş olduğu yapıları görebiliyorlardı. Daha da fazlası, arkasında geniş mavi bir su kütlesini görmüşlerdi.</p>
	<p class="block_3"> </p>
	<p class="block_2">"Eğer sahile ulaşabilirsek," dedi Owyn, "Sanırım tuzdan arındırılmış su elde edebilirim." "Belki de bu ada geniş bir gölün içindedir," dedi Gorath, umutla.</p>
	<p class="block_3"> </p>
	<p class="block_2">"Bu beni çok memnun ederdi." Aşağı inmeye başladılar, yamacın aşağısına ulaştıklarında, Gorath, "Su!" diye bağırdı. Eğilip tadına baktı. "Temiz! Bana su tulumunu ver."</p>
	<p class="block_3"> </p>
	<p class="block_2">Owyn tulumunu uzattı ve bir dakika kadar sonra Gorath, daha fazla beklememesi için bir kısmını doldurduğu tulumu geri verdi. Owyn suyu içmeye başladı ve Gorath, "Yavaş. Çok hızlı içersen bayılabilirsin," dedi.</p>
	<p class="block_3"> </p>
	<p class="block_2">Owyn sıvıyı zorla dudaklarından ayırdı. Minerallerinin tadı belirgin olan yoğun, koyu bir sıvıydı ve ılıktı, ama tattığını hatırladığı en iyi suydu. Gorath'ın kendi tulumunu doldurmasını seyretti, ardından yana koyarak Owyn'inkini geri aldı. Bu kez her iki tulumu da doldurdu ve "Bu yeri aklımda tutacağım, eğer araştırmalarımız sırasında başka bir kaynak bulamazsak, buraya dönebiliriz," dedi.</p>
	<p class="block_3"> </p>
	<p class="block_2">Owyn başıyla onayladı ve "Harabelere yakınız," dedi. Gorath, "Günbatımından önce oraya varırız," dedi. Sularını içip, yollarına devam ettiler.</p>
	<p class="block_3"> </p>
	<p class="block_2">Hedeflerine birkaç metre kala, neredeyse tamamen toza batmış yurda benzer bir başka yapıyla karşılaştılar. Harabeler gördüklerini sanmışlardı, fakat bu mesafede, taştan oyulmuş yedi heybetli sütun görülebiliyordu. Gorath, kulübenin deri perdesini açmak için bir kez daha kılıcını kullanmıştı. Owyn içeri baktı.</p>
	<p class="block_3"> </p>
	<p class="block_2">İçeride bir başka not buldu:</p>
	<p class="block_3"> </p>
	<p class="block_2">Thomas,</p>
	<p class="block_3"> </p>
	<p class="block_2">Şu ana kadar harabenin içinde Gamina'ya ait bir iz bulamamış olmama karşın, bu gezegen hakkında bazı şeyler öğrendim. Büyü burada dönüştürülmüş; bazı büyücülerin 'mana' olarak adlandırdıkları şey, burada kristal biçimine indirgenmiş. Böylesine bir dönüşümü hiçbir doğal olay açıklayamaz, o yüzden bunun tanrıların emrindeki bir aracı tarafından oluştuğunu söyleyebilirim, Valherular dahi böyle bir işe kalkışsalar yalnızca felaket getirebilirlerdi. Drakin-Korin'in Hayattaşı'nı yaratmasındaki ilham kaynağı bu olabilir, ama bu daha boş bir vaktimizde tartışacağımız bir konu.</p>
	<p class="block_3"> </p>
	<p class="block_2">Adanın kuzeyindeki sütunlara dokunarak pek çok şey öğrendim. Merkezdekinden sakın; dokunduktan sonra günlerce hastalandım. Bu zayıf durumumda, daha önce anlatmış olduğum varlıklardan ikisi tarafından neredeyse alt edilecektim. Beni yalnızca taş ve sapan konusundaki yeteneğim kurtardı, bununla birlikte bu karşılaşma bana çok şey öğretti. Senin için bir şey bıraktım; sana Valheru kökenli büyünle yardımcı olabilir mi bilmem, ama bunu sana bırakmamın bir zararı olmayacağını düşündüm. Belki de Gamina'yı bulduktan sonra bu dünyanın harikalarını inceleme fırsatını bulurum.</p>
	<p class="block_3"> </p>
	<p class="block_2">Pug,</p>
	<p class="block_3"> </p>
	<p class="block_2">Owyn çevresine baktığında, yuvarlak çadırın bir yanına yerleştirilmiş uzun bir bohça gördü. Bir önceki kulübede görmüş olduğuna benzer bir başka uçuk renkli kumaştan bohçayı açtığında, garip mavi bir kristalden yapılmış bir asa gördü. Asaya dokunur dokunmaz elini geri çekti. "Ne oldu?" diye sordu Gorath.</p>
	<p class="block_3"> </p>
	<p class="block_2">"Emin değilim," dedi Owyn. Yavaşça elini uzatıp bir kez daha dokundu. "İnanılmaz," dedi.</p>
	<p class="block_3"> </p>
	<p class="block_2">Sol eliyle asaya dokunurken sağ elini öne uzattı, gözlerini kapadı, çok geçmeden parmak uçlarından hafif bir parıltı çıkmaya başladı. "Bunu açıklayamam, ama bu asa bana güçlerimi geri verdi. Sanki bu asa şeyden yapılmış gibi...</p>
	<p class="block_3"> </p>
	<p class="block_2">Bilmiyorum... Pug'ın bahsettiği kristalize mana."</p>
	<p class="block_3"> </p>
	<p class="block_2">"Yanına al," dedi Gorath. "Işığı kaybetmeden harabelere varmalıyız." </p>
	<p class="block_3"> </p>
	<p class="block_2">Adanın ucunda, yabancı bir denize bakan yüksek bir uçurumun tepesinde durdular. Kristalden oluşmuş yedi devasa sütun, bir insan boyundan yedi kat daha yüksekti. Owyn, "Bununla başlayacağım," dedi.</p>
	<p class="block_3"> </p>
	<p class="block_2">En soldaki sütuna gitti ve ona dokundu.</p>
	<p class="block_3"> </p>
	<p class="block_2">Bir kayaya benzemesine karşın, dokunduğunda yumuşak bir his veriyordu. Gözlerini kıstığında, aslında parmaklarını sütunun yüzeyini sarmalamış bir enerji tabakasının üzerinde gezdiriyor olduğunu gördü.</p>
	<p class="block_3"> </p>
	<p class="block_2">Owyn sütunun içine baktı, yüzeylerinin pek çoğunda çölden, deniz ve gökyüzünden yansımalar görünüyordu, fakat Owyn aynı zamanda farklı yeryüzü, okyanuslar ve gökler gibi başka yerlere ait görüntüler de görüyordu.</p>
	<p class="block_3"> </p>
	<p class="block_2">Gözlemlerin merakımı uyandırdı. Sen bir Savani’sin, değil mi?</p>
	<p class="block_3"> </p>
	<p class="block_2">Zihninin içinde yabancı bir düşünce oluşması karşısında şaşıran Owyn başını salladı. Cevabını sadece düşünmek ya da sesli vermek arasında karar veremediğinden, dikkatini odaklanmış tutacağı için konuşmayı tercih etti. "Savani ifadesinden emin değilim, o yüzden öyle olup olmadığımı bilmiyorum. Kiminle haberleşiyorum?"</p>
	<p class="block_3"> </p>
	<p class="block_2">Gorath, yüzünde şaşkın bir ifadeyle Owyn'e baktı. Owyn kendisine bir şey demeye fırsat bulamadan, ses zihnine geri döndü. Adım Sutakami, Binlerce Gizemin Anası, bir zamanlar Timirianya'nın tanrıçalarından biriydim. Beni uyandırdın. Ne dilersin?</p>
	<p class="block_3"> </p>
	<p class="block_2">"Bana ne sorduğundan emin değilim," dedi Owyn. "Sen bir kâhin misin?" Hayır. Sana sadece hâlihazırda bilinenleri söyleyebilirim, gene de olabilecek şeyler hakkında belirsiz hislere sahip olabilirim. Bu dünyaya yeni geldiğini hissediyorum. Belki de bu dünyada yaşayan yaratıkları tanımak istersin.</p>
	<p class="block_3"> </p>
	<p class="block_2">Owyn daha konuşamadan zihnini bir görüntü kapladı. Beliren ırk görünümde gururlu bir ırktı, kollarının yerlerini almış kanatlarıyla görkemli kuşları andırıyorlardı. Gagaları ufaktı, konuşmaya elverişli görünüyordu. Bunlar Timirialılar. Şair ve âlimlerdi, çok yetenekli savaşçılardı. Valherular geldiğinde yıldızlarla bir köprü oluşturmak üzerelerdi. Yok edildiler.</p>
	<p class="block_3"> </p>
	<p class="block_2">Ardından zihninde bir başka varlığın görüntüsü belirdi, etkileyici bir çehreye sahip, gölgemsi bir yaratık, bu özellikleri Owyn'in ürpermesine neden oldu. Yaratığın görüntüsüne egemen olmasına karşın, Owyn'in ilgisini çeken yaratığın soğuk buz mavisi yuvarlaklardan oluşan gözleriydi. Bunlar Büyük Yıkım'ın öncesinde, Taunların Babası Dhatsavan'ın son Yüksek Rahibi Rlynn Skrr'in kadim hizmetkârlarıydı. Doğaları büyü olan bu yaratıklar, artık zincirlerinden kurtulmuş olarak yaşıyorlar, o yüzden bunlardan birisini görürsen kaç, çünkü yalnızca enerjilerini toprağa akıtmak üzere tasarlanmış bir büyü ile öldürülebilirler. Şimdi Dhatsavan'ın kadim tapınaklarında yaşıyorlar. Ses zayıfladı ve uzaklaştı. Dinlenmeliyim... Bana başka bir yerde ihtiyaç var.</p>
	<p class="block_3"> </p>
	<p class="block_2">"Bekle!" Owyn başını, sanki yorgunmuşçasına eğdi. "Daha soracaklarım var." Gorath, "Bu da ne?" diye sordu.</p>
	<p class="block_3"> </p>
	<p class="block_2">"Bu sütunlar, onlar... bu dünyanın kadim tanrıları. Bununla, adı Sutakami olan bu tanrıçayla konuşuyordum." "Belki bir başkasına dokunursan?" diye sordu Gorath.</p>
	<p class="block_3"> </p>
	<p class="block_2">Owyn başıyla onayladı. İkinci sütuna yaklaştı ve ona dokundu. "Bu yerin ilk başta ne olduğunu merak ediyorum," diye sorguladı Owyn.</p>
	<p class="block_3"> </p>
	<p class="block_2">Bir zamanlar Timirianyalıların yedi tanrısının yüce tapınağı olan Karzeen-Maak'ın harabelerinde bulunuyorsunuz. Bir zamanlar bu sütunlar tanrıların sembolleriydi, Dhatsavan'ın hizmetkârları savanilerin el işçileri tarafından yapılmıştı. Şimdi ise içine sığındığımız birer araç.</p>
	<p class="block_3"> </p>
	<p class="block_2">"Bir tanrıyı sığınmaya ne zorlayabilir?" dedi Owyn merakla.</p>
	<p class="block_3"> </p>
	<p class="block_2">Valherular, diye yanıt geldi vakit geçmeden. Geride pek az şey bırakarak, bu dünyanın üzerindeki hayata dair bildiklerimizi yok ettiler. Ne zaman ki Dhatsavarı bize çabalarımızın boşuna olduğunu gösterdi, o zaman Valheruları güçlerinden etme planımızı yapıp, onları dünyamızdan kovduk. Burada hapsolmamak için kaçtılar, geride yalnızca birkaç hizmetkârlarını bıraktılar. "Siz ne yaptınız?" diye sordu Owyn.</p>
	<p class="block_3"> </p>
	<p class="block_2">Büyük Yıkım'dan, biz, Hükmeden Yedi'den geriye yalnızca altımız kurtulduk. İkisi bu dünyadan öylesine uzaklaştı ki, artık düşüncelerini seslendiremiyorlar, onlar artık doğanın sezgisel güçlerinden. Uyanış'ı beklemek için yalnızca Dhatsavan kalacak. İhtiyaç duyulduğunda bizi çağıracak... Bir daha konuşmayacağız, savani.</p>
	<p class="block_3"> </p>
	<p class="block_2">Owyn Gorath'a baktı. "Bu yıkıma Valherular neden olmuş."</p>
	<p class="block_3"> </p>
	<p class="block_2">Gorath, "Onlar, pek ufak bir azınlığın denk olabileceği bir güçtü. Efsanelerimiz onların ejderhaların sırtlarında yıldızlara seyahat ettiğini anlatır. Yalnızca tanrılar onlardan daha yüceydi."</p>
	<p class="block_3"> </p>
	<p class="block_2">Güneş batmaktayken, Owyn etrafına bakındı. "Görünen o ki tanrıların hepsi değil. Bu sütunlar, bu dünyanın en önemli tanrılarından tek geride kalanlar. Biri ölmüş. İkisi dilsiz ve ikisiyle konuştum bile."</p>
	<p class="block_3"> </p>
	<p class="block_2">"Pug'ın notunda en ortadakine dokunmamamız belirtiliyordu." </p>
	<p class="block_3"> </p>
	<p class="block_2">"O halde geriye konuşulacak bir tane daha kalıyor. Belki ondan, Pug'a ne olduğunu öğrenebilirim."</p>
	<p class="block_3"> </p>
	<p class="block_2">Owyn bir sonraki sütuna dokundu, fakat yalnızca belirsiz bir hisle karşılaştı; buna bağlı bir düşünce oluşumu yoktu.</p>
	<p class="block_3"> </p>
	<p class="block_2">"Bilinçsizliğe bürünenlerden biri bu olmalı."</p>
	<p class="block_3"> </p>
	<p class="block_2">Pug'ın uyarısını dikkate alarak, yedi sütunun ortasında bulunanın yanından geçerek bir sonraki sütunun yanına gitti.</p>
	<p class="block_3"> </p>
	<p class="block_2">Dokunduğunda bunun cansız olduğunu fark etti. Üzerinde, bir önce dokunduğu sütundaki belirsiz his dahi kalmamıştı.</p>
	<p class="block_3"> </p>
	<p class="block_2">Bir sonrakine yöneldi.</p>
	<p class="block_3"> </p>
	<p class="block_2">Hâlâ üstüne düşen akşamüstü güneşinden sıcak olan sütuna dokunduğunda, Valheruların geride kimi bıraktığını düşünüyordu.</p>
	<p class="block_3"> </p>
	<p class="block_2">Panath-Tiandn’tılar. Bunlar büyü zanaatkârları olarak eğitilmiş, başka bir dünyanın yaratıklarıdır. Sınırlı zekâları olmasına karşın, zeki ve tehlikelidirler. Valherular için aletler yapmışlardır.</p>
	<p class="block_3"> </p>
	<p class="block_2">"Pug'ı onlar mı ele geçirdi?"</p>
	<p class="block_3"> </p>
	<p class="block_2">Hayır, fakat bunu düşündüler, ben buna engel oldum.</p>
	<p class="block_3"> </p>
	<p class="block_2">"Sen kimsin?"</p>
	<p class="block_3"> </p>
	<p class="block_2">Biz yedimiz bu dünyanın tanrılarıydık ve ben, savani, bir zamanlar Kapıların Efendisi Dhatsavandım. Fakat Valherular beraberlerinde yıkıma yol açan savaşlarını getirdiklerinde, ölmektense bu şekillere sığınmayı seçtik. "Dediklerinin pek çoğunun önemini anlayamıyorum," dedi Owyn. "Dünyamda Valherular hakkında efsaneler duymuştum-"</p>
	<p class="block_3"> </p>
	<p class="block_2">Ne bildiğinin önemi yok, dedi Owyn'in zihnini dolduran ses. Biz ne idiysek zaman içinde kayboldu, ama senin hâlâ kendi halkını kaderlerinden kurtarma şansı var.</p>
	<p class="block_3"> </p>
	<p class="block_2">"Bizim dünyamız mı?" dedi Owyn. "Valherular dünyamda çağlar önce öldüler. Bize bir tehdit oluşturamazlar."</p>
	<p class="block_3"> </p>
	<p class="block_2">Owyn'i ilgisizlik dolu bir his kapladı, sanki söyledikleri bu varlık için önem teşkil etmiyordu. Zamanı geldiğinde Yıldızlimanı'ndan Pug olarak tanıdığın kişi sana daha fazlasını anlatacak, sen ve yol arkadaşın seçimlerinizi yapmak zorunda kalacaksınız. Şimdilik, buraya Rlynn Skrr'in kâsesini getirmelisiniz. Bunu yaparsanız Pug'ı tutsaklığından kurtarırız.</p>
	<p class="block_3"> </p>
	<p class="block_2">"Tanrılar kendilerine bir şeyi taşıyıp getirmeleri için neden ölümlülere ihtiyaç duysun?" diye sordu Owyn.</p>
	<p class="block_3"> </p>
	<p class="block_2">Ses Owyn'i yanıtlarken, Owyn'i eğlenmiş görünen bir ifadenin hissi doldurmuştu, Sorgulaman akıllıca, genç savani, fakat gerçeği bilmek bir tek benim hakkım. Kâseyi adanın güneydoğusundaki mağaralarda ara. Kâseyi elinde tutan Panath-Tiandn'ı öldürmek zorunda kalacaksın. Onu bana getir ya da Timirianya'nın ıssızlığında yok ol. Seçim senin.</p>
	<p class="block_3"> </p>
	<p class="block_2">Seni uyarıyorum, kâseyi kullanmayı deneme. Pug, kâsenin gücünü benim rehberliğim olmadan kullanmaya çalışmanın acı dersini aldı bile. Git.</p>
	<p class="block_3"> </p>
	<p class="block_2">Owyn, "Bu adanın ucundaki bir yerden büyülü bir nesneyi almalıyız. Ve görünen o ki, bunu yapmak için Valheruların yaratıklarından bazılarıyla savaşmamız gerekiyor," dedi.</p>
	<p class="block_3"> </p>
	<p class="block_2">Gorath, "Bu uzun bir gündü. Yolun gerisindeki şu çadıra dönüp dinlenelim. Bir miktar yemek ve uyku sayesinde hazırlıklı oluruz," dedi.</p>
	<p class="block_3"> </p>
	<p class="block_2">Gorath'ı takip eden Owyn, bunun doğru olmasını diledi. Donmuş olan tanrının Owyn'e içinde kâseyi bulacaklarını söylediği, adanın ucundaki yeri bulmak yarım günlerini aldı. Geniş bir mağaranın önündeki bir köyün ya da en azından bir kulübeler topluluğunun üzerindeki bir yamaçta dinlendiler.</p>
	<p class="block_3"> </p>
	<p class="block_2">Yarım saatten fazla bir süredir ortalığı gözlüyorlardı ve herhangi bir hareket görmemişlerdi. "Peki," dedi Owyn. "Belki de terk edilmişlerdir."</p>
	<p class="block_3"> </p>
	<p class="block_2">"Hayır," dedi Gorath. Üst üste yığılmış bir grup odunu işaret etti. Bunun ardından da bir grup üstü kapalı kabı gösterdi.</p>
	<p class="block_3"> </p>
	<p class="block_2">"Su, sanırım." Sonra da köyün kenarında bir hendeğe fırlatılmış yemek artıklarını işaret etti. "Bu dünyada bu yaratıklardan çok fazla kalmamış olabilir, ama bu alan terk edilmiş değil." "Belki de hepsi birlikte bir yere gittiler."</p>
	<p class="block_3"> </p>
	<p class="block_2">"Ya da belki de hepsi günün sıcağını atlatmak için içeridedir ve uyuyor olabilirler," diye önerdi Gorath. Ayağa kalktı.</p>
	<p class="block_3"> </p>
	<p class="block_2">"Aşağı inip de orada ne olduğuna bakmadan bunu öğrenemeyeceğiz."</p>
	<p class="block_3"> </p>
	<p class="block_2">Owyn, yamaçtan inmekte olan Gorath'ı takip etti, Gorath ilk çadıra ulaştığında, Owyn, "Kâse bu mağarada," dedi.</p>
	<p class="block_3"> </p>
	<p class="block_2">Girmek üzere olduğu çadır aniden açılıp içinden bir yaratık çıkmaya başladığında Gorath henüz bir adım atmıştı. Bu görüntü karşısında Owyn'i bir ürperti kaplamıştı. İki ayağı üzerinde dikilmiş, siyah kıyafetler içinde bir kertenkele, güneş ışığında gözlerini kırpıştırmış, duruyordu. Gorath kılıcını saplarken alarm verme fırsatı bulamamıştı. "Üç," dedi Gorath.</p>
	<p class="block_3"> </p>
	<p class="block_2">"Üç ne?" dedi Owyn.</p>
	<p class="block_3"> </p>
	<p class="block_2">"Eğer bu Pug'ı takip eden dördünden biriyse, geriye üç tane kaldı."</p>
	<p class="block_3"> </p>
	<p class="block_2">"Eğer bunlar onlar değilse geriye bir düzine kalmış olabilir," diye fısıldadı Owyn. "Çabuk olalım!" </p>
	<p class="block_3"> </p>
	<p class="block_2">Mağaraya hızla yaklaşıp da Owyn girişi kapayan büyük perdeyi yana itmeye yeltendiğinde, perde hareket etti. O geri sıçrayınca Kertenkele-adamlardan biri kendini Gorath'ın üzerine fırlattı. Gorath kafasına inmekte olan sopanın darbesinden ucu ucuna kurtulup, geriye kaçtı.</p>
	<p class="block_3"> </p>
	<p class="block_2">Bir başka kertenkele yaratık hırlayarak üzerine atlayarak Owyn'i devirdi. Yerde yuvarlanan Owyn, kristal asasını güçlükle tutabilmişti. Yaratığın yüzü sarı sembollerle boyalıydı ve Owyn bir tür Panath-Tiandn’ın şamanıyla mücadele ettiğini biliyordu. Owyn yüzünün üzerindeki pençeleri gördü ve yaratıkla gözleri kilitlendi.</p>
	<p class="block_3"> </p>
	<p class="block_2">Aniden Owyn'in zihin gözünde bazı semboller yanmaya başladı ve yaratığı geriye doğru savuran bir zihin patlaması yolladı. Owyn yaratığın altından dönerek kurtulup ayaklarının üzerinde doğruldu. Yaratık, Owyn'in saldırısının etkisinden kurtulmaya çalışıyordu. Toplayabildiği tüm gücüyle yaratığın kafasına bir tekme atarak onu yere yıktı. Gorath kendi karşısındakini öldürdüğünde, iki kertenkele-adam daha ortaya çıktı. Owyn bir başka büyü için hafızasına uzandığında elindeki asanın ısındığını hissetti. Elinden çıkan alevimsi bir enerji küresi yaratıklardan ilkine çarptı ve onu alevlere boğdu. Alevler ikincisini yalayıp geçmişti ve üzerindeki cüppe alev aldı.</p>
	<p class="block_3"> </p>
	<p class="block_2">İlki yere devrilerek saniyeler içerisinde öldü, ikincisi de yere düştü, fakat etrafında döndü, çığlıklar atarak üzerindeki alevleri söndürmeye çalıştı. Gorath hızla yanına yaklaşarak onu bu acısından kurtardı.</p>
	<p class="block_3"> </p>
	<p class="block_2">Owyn, bu yaratıklardan daha fazla olup olmadığını görmek için etrafına baktı. Sakin görünüyordu.</p>
	<p class="block_3"> </p>
	<p class="block_2">En sonunda Gorath kılıcını kınına soktu ve "Haydi, şu lanet olası kâseyi bulalım," dedi.</p>
	<p class="block_3"> </p>
	<p class="block_2">Owyn, tek bir ufak mangalın aydınlattığı karanlık mağaraya girdi, türpermişti. Bu yer karanlık büyünün merkeziydi ve her ne kadar duvarlara boyanmış sembolleri okuyamasa da, şekiller ona yabancıydı ve içlerindeki kötülüğü hissedebiliyordu. Etrafına baktı ve ufak bir tapmağı andıran şeyi gördü. Üzerinde tanımadığı bir taştan oyulmuş bir kâse duruyordu.</p>
	<p class="block_3"> </p>
	<p class="block_2">Uzanıp eline aldığında, bir enerjinin kolundan yukarı çıktığını hissetti. Kulübenin dışına geldiğinde, "İşte bu, bundan şüphem yok," dedi.</p>
	<p class="block_3"> </p>
	<p class="block_2">"Ne işe yarıyor?"</p>
	<p class="block_3"> </p>
	<p class="block_2">"Bilmiyorum, ama bana bunun Pug'a zarar verdiği söylendi ve eğer bu böyleyse, gizemini ortaya çıkarma konusunda riske atılmayacağım."</p>
	<p class="block_3"> </p>
	<p class="block_2">"O halde onu şu tanrı denilenlere götürüp, anlaşmalarının kendilerine düşen bölümüne uyup uymayacaklarını görelim." Gorath çevresine baktı. "Bunların, adada bulunan, kabilenin tek üyeleri olduğundan şüpheliyim; ne yaptığımızı gördüklerinde, sanırım peşimize düşeceklerdir."</p>
	<p class="block_3"> </p>
	<p class="block_2">"Günbatımına kadar sütunlara ulaşabilir miyiz?"</p>
	<p class="block_3"> </p>
	<p class="block_2">"Eğer şimdi yola çıkıp hiç durmazsak," dedi Gorath, arkasını döndü ve Owyn'in kendisini takip edip etmediğine bakmadan yola koyuldu.</p>
	<p class="block_3"> </p>
	<p class="block_2">Owyn bir an tereddüt ettikten sonra, Gorath'ın ardından yola koyuldu.</p>
	<p class="block_4" id="calibre_pb_16"> </p>
</body></html>
