<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - İhanet  - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_5">KARŞILAŞMA</p>
	<p class="block_3"> </p>
	<p class="block_2">Pug bir eliyle diğerlerinin geride kalmasını işaret etti.</p>
	<p class="block_3"> </p>
	<p class="block_2">Madde halindeki manaları topladı ve ardından kendine ve Owyn'e ait kristal asaları eline aldı. "Anladığım kadarıyla, bu kapı diğer taraftaki bağlantı kesildiğinde işlevsiz kalmış, gücün yaratıldığı yer orası olmalı." "Ama diğer taraf neresi?" diye sordu Owyn.</p>
	<p class="block_3"> </p>
	<p class="block_2">"Krondor Sarayı'nda bir yer, ya da yakınları. Gamina'yı bayıltıp herhangi bir yere, ardından da bu dünyaya getirmiş olabilirler, fakat Makala'nın geçici geçidi çalışma odama açmasını sağlayan o hile, asıl geçidin çok yakında olmasını gerektiriyor."</p>
	<p class="block_3"> </p>
	<p class="block_2">Owyn, "Neden?" diye sordu.</p>
	<p class="block_3"> </p>
	<p class="block_2">"Zamanımız olduğunda, bunun arkasındaki teoriyi açıklarım, ama şimdilik Makala'nın bana vermiş olduğu aletin dünyalararası geçişe yetecek güçte olmadığı bilgisiyle yetin. Yalnızca beni yakınlarda bulunan bir gediğin kapısına getirdi."</p>
	<p class="block_3"> </p>
	<p class="block_2">Owyn anlamaya başlamıştı. "Dhatsavan ve diğer tanrıların bu dünya üzerindeki manayı neden dondurmuş olabileceklerini keşfedebildin mi?"</p>
	<p class="block_3"> </p>
	<p class="block_2">Pug ayağa kalkıp, aletten uzaklaşırken başını iki yana sallıyordu. "Sanırım bu çaresizlik sonucu ortaya çıkmış bir hileydi; eğer savaşın en kızıştığı anda, Valherular bu dünyayı yok edip yollarına devam etmeye karar verdilerse; tüm büyünün yok olacağını ve kendilerinin burada tuzağa düşeceklerini hissettikleri için olabilir. Nedeni asla bilemeyebiliriz. Bunu öğrenmek için sütunlara geri dönmeye de niyetim yok." "Bir güç kaynağı olmadan, bunu nasıl ayarlayacağız?" diye sordu Owyn.</p>
	<p class="block_3"> </p>
	<p class="block_2">Pug, Rlyrın Skrr'ın Kâsesini havaya kaldırdı. "İşte gücü yönlendireceğimiz nesne bu. Dhatsavan sana bunun bir anahtar olduğunu ve bununla diğer dünyalara varabileceğini söylemişti." "Elbette," dedi Owyn.</p>
	<p class="block_3"> </p>
	<p class="block_2">Pug kafasını işaret etti. "Bilgi işte burada. Ve bunun için senin yardımına ihtiyacım olacak." Owyn gözlerini kırpıştırdı. "Nasıl?"</p>
	<p class="block_3"> </p>
	<p class="block_2">Pug, "Hepinizi uyarmak zorundayım: Bu işe yaramayabilir, hatta yok olmamıza dahi neden olabilir." Bu son cümleyi özellikle Gorath ve kızına hitaben söylemişti. "Keşke sizi bu riskten koruyabilseydim, ama gedikler hakkındaki tecrübelerim, bu geçidi denemek için yalnızca birkaç saniyemiz olduğunu söylüyor." Gamina, "Sadece ne yapmamız gerektiğini söyle, Baba," dedi.</p>
	<p class="block_3"> </p>
	<p class="block_2">"Owyn'e talimatları verdikten sonra, yüksek sesle sayacağım, 'üç' dediğimi duyduğunuzda, gedik kapısını çalıştırmayı deneyeceğiz. Eğer bu işe yararsa, iki çubuk arasında parıltılı gümüş renkli bir ışık belirmeli ve mat bir gri renge dönüşmeli. Griye dönüştüğünü gördüğünüz anda, çubukların arasına atlayın. Gorath ve sen el ele tutuşursanız bu faydalı olabilir. Owyn ve bense bir an sonra sizi takip edeceğiz."</p>
	<p class="block_3"> </p>
	<p class="block_2">Onlara nerede durmaları gerektiğini gösterdi. Ardından Owyn'e "Belki de bu şimdiye kadar yapmanı istediğim en zor şey olacak. Hem enerjiye hem de bilgiye sahipsin, fakat bu ikincisi yalnızca kısa bir süredir seninle," dedi.</p>
	<p class="block_3"> </p>
	<p class="block_2">Owyn, "Anlayamıyorum," dedi.</p>
	<p class="block_3"> </p>
	<p class="block_2">Pug anlayışla başını salladı. "Güçlerim, kâseyi yanlış kullanmamdan dolayı hâlâ zayıf. Hafızam yerine gelmiş olsa bile, güçlerimin bir kısmını dahi geri almam epey zamanımı, belki de günlerimi alacak. Ama senin gücün var, hem kendi yanında getirmiş olduğun hem de, kâseyi paylaştığımızda benden edinmiş olduğun." "Ama gedikler hakkında hiçbir şey bilmiyorum," diye karşı çıktı Owyn.</p>
	<p class="block_3"> </p>
	<p class="block_2">"Gözlerini kapat ve ne yapacağını düşünmekten vazgeç. Yalnızca rahatla ve her şeyin sana gelmesine izin ver." Owyn şüpheyle baktı, fakat gözlerini kapadı. Pug birkaç dakika bekledi ve "Hâlâ deniyorsun. Başka bir şey düşünebilir misin?" dedi. "Ne?"</p>
	<p class="block_3"> </p>
	<p class="block_2">"Sıkıcı bir şey düşün, mesela uzun zaman önce okumuş olabileceğin seni hiç ilgilendirmemiş kalın bir kitap ya da Yıldızlimanı'nda Elgohar'ın vermiş olduğu derslerden biri."</p>
	<p class="block_3"> </p>
	<p class="block_2">Owyn güldü ve aniden zihnine bir şey dokundu. "Ben... bekle, bir şey..." Gözlerini açtı. "Gülüyordum ve orada, bir an için, gedikler hakkında bazı şeyler biliyordum." "Gözlerini kapa ve başka bir şey düşün," dedi Pug.</p>
	<p class="block_3"> </p>
	<p class="block_2">Owyn derin bir nefes aldı ve gözlerini bir kez daha kapattı. Zihninin havada asılı kalmasına izin verdi ve hatıralar etrafını sardı. Babasının sahip olduğu birkaç kitabı çalışırken kendisiyle alay eden kardeşlerini hatırladı ve kasabada hoşlanıp da hiçbir zaman konuşmadığı bir kızı, oysa kız kesinlikle baronun oğlundan gelecek ilgiden hoşlanacaktı. Ardından Patrus'la tanışmasını ve bu yaşlı rezilin babasına karşı saygısız tutumunu ve o kaba, köylü kabuğunun altında yatan derin bilgeliği hatırladı. Zihin gözünde yaşlı adamı görebiliyor ve hatta, onun çocuğa öğretebileceği büyüler üzerine konuşmalarını duyabiliyordu.</p>
	<p class="block_3"> </p>
	<p class="block_2">"Sana şöyle söyleyeyim," diyordu Patrus'un hatırası, "ateşin parmaklarının ucundan çıkmasını sağlayan numara hiçbir şey değil. Yalnızca parmağını saran havanın ısınmasını istemelisin ve eğer bunun yeterince sıcak olmasını sağlarsan ve onu yeterince istersen, o zaman ateş ortaya çıkacaktır." Owyn, bu yeteneği, aniden ortaya çıkana dek saatlerce denemiş olduğunu hatırlıyordu.</p>
	<p class="block_3"> </p>
	<p class="block_2">Ardından Owyn'in hatırasında, Patrus konuşmasına devam etti. "Bir gediğin yapısı en iyi, eğer üç boyutlu düşünceyi görmezden gelirsen anlaşılır. 'Burada' ve 'orada' olmak fikri, yardımcı olmaktan çok bir engel oluşturur. Eğer gediği her an yan yana olan diğerine açılan bir 'kapı' olarak düşünürsen, eğer bunu yapabilirsen..." Patrus'un sesi Owyn'in zihninde monoton bir hal aldı, fakat dersi dinledikçe daha belirgin hale geliyordu.</p>
	<p class="block_3"> </p>
	<p class="block_2">Aniden Owyn'in gözleri açıldı. "Ne yapılacağını biliyorum!"</p>
	<p class="block_3"> </p>
	<p class="block_2">"İyi," dedi Pug. "Bir keresinde gücümü bir gediğe girip onu yok etmek için kullanırken bana Macros rehberlik etmişti, şimdi de ben sana rehberlik yapacağım. Gamina?" "Evet, Baba?"</p>
	<p class="block_3"> </p>
	<p class="block_2">"Owyn'in zihnini benimkine bağlayıp ardından atlamaya hazırlanır mısın, lütfen?" Gamina, Gorath'ın elini tuttu ve "Hazır olunca," dedi.</p>
	<p class="block_3"> </p>
	<p class="block_2">Pug, evet anlamında başını salladı ve Owyn birdenbire zihinlerinin Gamina'nınkiyle birleştiğini hissetti. Ardından Pug bir elinde Rlynn Skrr'in Kâsesini, diğerinde ise kristal asayı tutuyordu. Kararlı bir şekilde asayı yere koydu ve "Hazır mısın?" diye sordu.</p>
	<p class="block_3"> </p>
	<p class="block_2">Owyn de asasını mana yığınının içine soktu ve "Hazırım!" diye yanıtladı.</p>
	<p class="block_3"> </p>
	<p class="block_2">"Bir, iki, üç!"</p>
	<p class="block_3"> </p>
	<p class="block_2">Owyn, elindeki asa tarafından kendisine verilen enerjiyi aldı ve bu enerjinin asanın üzerinden, gedik makinesinin altında bulunan mana yığınına boşalmasını sağladı. Hepsinin asaya geri dönüp kendi üzerinden, Pug'a ve elinde tuttuğu kâseye ulaşmasını sağlamaya çalıştı. Kâseden kör edici bir enerji patlaması çıktı ve çubuklar arsındaki boşluğu doldurdu.</p>
	<p class="block_3"> </p>
	<p class="block_2">Bu uzanıp bir perdeyi açmak gibi, diye düşündü Owyn. Gediğin nerede oluşmasını istediğini dahi biliyordu. Gözlerini açtığında karşısında parıldayan gümüşi bir rengin griye döndüğünü gördü, ardından da Gamina ve Gorath'ın bunun içine atlayıp, ortadan kaybolduğunu. "Şimdi!" diye bağırdı Pug, hâlâ Pug'ın elini tutmakta olan Owyn, dostlarının ardından atladı.</p>
	<p class="block_3"> </p>
	<p class="block_2">Gri bir boşluğun içinden geçtiğini, bir anlık hissizliği hissetti, ardından, taş bir zeminin üzerinde Gorath ve Gamina'nın üzerine düşmemeye çalışarak sendeliyorlardı. Oda karanlıktı, pencereden hafif bir ışık sızıyordu. "Neredeyiz?" diye sordu Gorath. Pug güldü. "Krondor'da, çalışma odamda."</p>
	<p class="block_3"> </p>
	<p class="block_2">Gamina ayaklarının üzerine sıçradı, mutlulukla ellerini çırpıyordu. Daha konuşmaya fırsat bulamadan kapı ardına kadar açıldı ve Katala üzerinde geceliğiyle aceleyle içeri girdi. Kızını kucaklayarak göğsüne bastırdı ve kolunu kocasına doladı. "Onu bulacağını biliyordum," dedi Katala. Pug bir an için karısının ve kızının yanında olmanın tadını çıkardı, ardından, "Makala'nın hesabını vereceği çok şey var," dedi.</p>
	<p class="block_3"> </p>
	<p class="block_2">Katala, "Tsuranili mi? Kaybolmanın ardında o mu var?" diye sordu.</p>
	<p class="block_3"> </p>
	<p class="block_2">"Uzun bir hikâye, aşkım. İkiniz güvenli bir şekilde Yıldızlimanı'na vardığınızda Gamina sana anlatacaktır." Katala, kocasına baktı ve "Sen nerede olacaksın, beyim?" dedi.</p>
	<p class="block_3"> </p>
	<p class="block_2">Pug, Gorath ve Owyn'e baktı. "Sethanon'a gitmeliyiz."</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">James Patrus'a baktı ve yaşlı büyücü, "Sen kendin için endişelen. Ben başımın çaresine bakabilirim!" diye bağırdı. James, bunu kabul etmeye meyilliydi. Arutha'nın şifacı rahibi güçlendirici bir karışım hazırlamıştı. Uyumak için uzandıklarında ne kadar yorgun olurlarsa olsunlar, bu büyülü bitkilerden yapılmış çayı içtiklerinde, ertesi sabah tamamen güçleri yerine geliyordu.</p>
	<p class="block_3"> </p>
	<p class="block_2">Atlarını deliler gibi sürmüşlerdi, hayvanlar yere serilene kadar, günde üç ya da dört kez, yolda yenilerine el koyarak atlarını değiştiriyorlardı. Yüksekşato Baronu'nu uyarmışlar ve kendilerine bir geceyi, yatakta uyuyarak, rahat geçirmek için izin vermişlerdi, ertesi gün orayı yeni refakatçiler ve atlarla terk etmiş, büyüyle güçlenme lüksüne sahip olmayan askerleri Yüksekşato garnizonunda, Karaorman'a yürüyüşlerine katılmak üzere geride bırakmışlardı.</p>
	<p class="block_3"> </p>
	<p class="block_2">Uzakta çadırlar ve sancaklar gördüler, yoldaki bir yükseltinin tepesine çıkarlarken, Karaorman'ın kuzey sınırlarına ulaştılar. Krallık gözcüleri bayraklarıyla durmaları için işaret verdiklerinde yavaşladılar. Her iki toprak beyini de tanıyan Krondor Kraliyet garnizon çavuşlarından birinin önünde atlarını dizginlediler. "Şövalye-Mareşal nerede?" diye sordu James.</p>
	<p class="block_3"> </p>
	<p class="block_2">"Dük'le birlikte komuta çadırında, efendim."</p>
	<p class="block_3"> </p>
	<p class="block_2">"Hangi dük?"</p>
	<p class="block_3"> </p>
	<p class="block_2">"Crydee dükü, toprak beyi," diye yanıtladı çavuş.</p>
	<p class="block_3"> </p>
	<p class="block_2">James, "Martin burada mı? İyi," diye karşılık verdi. Diğerlerine kendisini takip etmelerini işaret etti ve kamp alanının büyük kısmını kaplayan, büyük çadıra yöneldi.</p>
	<p class="block_3"> </p>
	<p class="block_2">Çadıra yaklaştığında, James atını dizginleyip, inerek, dizginlerini hizmetlilerden birine verdi. Diğerleri bir adım kadar gerisindeydi, Patrus sanki bu uzun yolculuk en sonunda kendisini yormuş gibi görünüyordu. Çadırın girişinde, James, "Şövalye-Mareşal'e, James ve Locklear'ın burada olduğunu söyleyin," dedi.</p>
	<p class="block_3"> </p>
	<p class="block_2">Muhafız içeri girip kayboldu; bir süre sonra da dönerek içeri girmelerini işaret etti. James ve yoldaşları komuta çadırına girdiler ve Şövalye-Mareşal Gardan'ı önündeki masanın üzerindeki bir haritayı incelerken buldular. Başını kaldırdığında, karanlık ve kırışmış yüzü çadırı aydınlatır görünen bir gülümsemeyle kaplandı. Gene de gözlerinden endişe okunuyordu. "Umarım gelişiniz, Arutha'nın arkadan geldiği anlamına geliyordur."</p>
	<p class="block_3"> </p>
	<p class="block_2">James, "Yüksekşato gibi o da yolda ve bir haftalık mesafede olmalı." "Bir hafta!" dedi Gardan.</p>
	<p class="block_3"> </p>
	<p class="block_2">"Buraya gelirken birkaç atı telef ettik," dedi Locklear.</p>
	<p class="block_3"> </p>
	<p class="block_2">"Bir an önce Sethanon garnizonuna doğru yola çıkmalısınız," dedi James. Etrafına bakındı. "Bana Martin'in burada olduğu söylenmişti."</p>
	<p class="block_3"> </p>
	<p class="block_2">"Buradaydı," dedi Gardan. "Ama o iz sürücüsü, ormana doğru yola çıktı bile." "Onu buraya getiren neydi?" diye sordu Locklear.</p>
	<p class="block_3"> </p>
	<p class="block_2">"Thomas, Crydee'ye haber yollayıp, bazı özel yeteneklilerin buraya ormana gelmelerinin iyi bir fikir olacağını önerdi." Güneyi işaret etti. "Martin, iz sürücüler ve bir grup elf, ormanın içinde dolaşıp, Kara Kardeşlik üyelerini arıyorlar." "O halde Delekhan yolda mı?" diye sordu James.</p>
	<p class="block_3"> </p>
	<p class="block_2">"O burada," dedi Gardan. Parmağı haritada bir noktayı, Karaorman'ın içinden geçen iki nehrin bir 'V' şekli oluşturduğu bölgeyi gösterdi. "İki gün evvel arkamızda belirdi. Nasıl yaptığını bilmiyorum, ama önümüzde çıkacağına, arkamızdaydı."</p>
	<p class="block_3"> </p>
	<p class="block_2">"Bir gedik makinesi kullandığını düşünüyoruz," dedi James.</p>
	<p class="block_3"> </p>
	<p class="block_2">"Lanet olsun," dedi Gardan. "Eğer Gediksavaşı bize bir şey öğrettiyse, o da bu lanet kapılardan biri açıldığında, askerleri hizaya sokup ilerlemeye hazır hale getirdiklerinde içinden geçirebilecekleri."</p>
	<p class="block_3"> </p>
	<p class="block_2">"Gene de büyük bir şey olamaz," dedi Patrus. "Bu da kim?" diye sordu Gardan.</p>
	<p class="block_3"> </p>
	<p class="block_2">"Adım Patrus," diye yanıtladı yaşlı büyücü. "Eğer büyük olsaydı, ilerliyor olurdu." Patrus, Gardan'ın işaret ettiği yerin güneybatısını işaret etti. "Burada bir kale ya da köprü var mı?" "Bunu öğrenmeye çalışıyoruz," diye yanıtladı Şövalye-Mareşal.</p>
	<p class="block_3"> </p>
	<p class="block_2">"Haydi, çocuklar," dedi Patrus.</p>
	<p class="block_3"> </p>
	<p class="block_2">"Bekle!" dedi James. "Nereye gidiyoruz?"</p>
	<p class="block_3"> </p>
	<p class="block_2">"Eğer sivri kulaklı şu şeytan buradaysa, o halde hareket etmeye hazırlanıyordur. Eğer henüz burada değilse ve o içinden geçmeden şu makineyi kapatabilirsek, adamları, kuyrukları tutuşmuş gibi kuzeye kaçacaklardır." Sırıttı. "Bu kara elfler, evlerinden uzakta olmaktan hoşlanmazlar."</p>
	<p class="block_3"> </p>
	<p class="block_2">Gardan James'e baktı. "Bu da kim?"</p>
	<p class="block_3"> </p>
	<p class="block_2">"Uzun hikâye ," dedi James. "Tüm bunlar bitince anlatırım. Ama o sahip olduğumuz tek büyücü ve eğer Pug ortaya çıkmazsa elimizdekiyle yetinmek zorundayız."</p>
	<p class="block_3"> </p>
	<p class="block_2">Patrus yüzünü astı. "Yetinmek mi? Ben evime dönüp sizi bunu çözmeniz için bıraksam iyi olacak." "Üzgünüm," dedi James. "Yorgunum, hepsi bu."</p>
	<p class="block_3"> </p>
	<p class="block_2">"Sorun değil, Jimmy. Beni o lanet makineye götür, ben de onu kapatayım."</p>
	<p class="block_3"> </p>
	<p class="block_2">Locklear şüphe içinde görünüyordu. "Bunların, yani gediklerin tamamen büyülü olduklarını sanıyordum."</p>
	<p class="block_3"> </p>
	<p class="block_2">Patrus, "Yapımı özel, bundan şüphen olmasın. Gedikler hakkında duyduğum pek az şey pek de iyi değil; çoğu zaman büyücülerin yaptıkları hatalar sonucunda ortaya çıkıyorlar." Gözünü kırptı. "Ama büyüyü içinden çıkılamaz hale getirmek kolaydır."</p>
	<p class="block_3"> </p>
	<p class="block_2">James, "Umarım öyledir, çünkü Delekhan'ın ordusunun büyük kısmının buraya gelişini engellersek, kaynayan bu kazanın kapağını Arutha ve ordusu gelene kadar elimizde tutabiliriz."</p>
	<p class="block_3"> </p>
	<p class="block_2">Gardan elini açarak bir süpürme hareketi yaptı. "Burada çok istikrarsız bir cephe var. Burada, burada ve burada konuşlanmışlar," dedi nehir boyunca üç noktayı işaret ederek. "Lord Martin buraya gitti." En yakın iki nokta arasındaki bir geçidi işaret etti. "Kara elflerin arasından sıyrılabileceğini düşünüyordu." James başını salladı. "Eğer ormanlık alanda kara elflerin arasından sıyrılabilecek bir insan varsa o da Martin Longbow'dur, ama gene de bunu aklım almıyor."</p>
	<p class="block_3"> </p>
	<p class="block_2">Gardan gülümsedi. "Onun için, dikkati başka yöne çekecek bazı şeyler yap."</p>
	<p class="block_3"> </p>
	<p class="block_2">James gülümsemeye karşılık verdi. "İyi o halde, eğer neşeli bir patırtıysa, arkasından gitme imkânımız olabilir." Locklear, "Hiç dinlenme fırsatı bulamayacak mıyız?" dedi.</p>
	<p class="block_3"> </p>
	<p class="block_2">Patrus genç adama hor gören bir ifadeyle baktı, "Git kendini öldürt, evlat, böylece dilediğin kadar dinlenebilirsin. Şimdi gel de şu işin peşine düşelim."</p>
	<p class="block_3"> </p>
	<p class="block_2">Locklear, teslimiyet içinde, olur anlamında başını salladı. James, "Eğer hafif hareket edersek daha çok şansımız olur.</p>
	<p class="block_3"> </p>
	<p class="block_2">Kampın içinde hâlâ gözcülerimiz var mı?" diye sordu.</p>
	<p class="block_3"> </p>
	<p class="block_2">Gardan, hayır anlamında başını salladı. "Hayır, nehir kenarında Martin ve elflerle çalışıyorlar. Eğer şansınız varsa, Delekhan'ın kuvvetlerinden birine rastlamadan onlarla karşı karşıya gelirsiniz."</p>
	<p class="block_3"> </p>
	<p class="block_2">James, "Önümüzde yarım günlük aydınlık kaldı, o yüzden iyisi mi yola çıkalım," dedi.</p>
	<p class="block_3"> </p>
	<p class="block_2">"Kumanyalarınız ne durumda?" diye sordu Şövalye-Mareşal.</p>
	<p class="block_3"> </p>
	<p class="block_2">"Bir hafta yetecek kadar yiyeceğimiz var," dedi Locklear. "Son at değişimini yapmadan evvel yüklenmiştik."</p>
	<p class="block_3"> </p>
	<p class="block_2">Gardan, "O halde size şu anda geçerli olan parolayı vereyim, 'Krondor Kartalı', çünkü burada aramızda Queg'den gelen hain insanlar da var."</p>
	<p class="block_3"> </p>
	<p class="block_2">Locklear, "Gorath'ı Krondor'a götürdükten sonra, kahrolası Quegli paralı askerleri artık görmemeyi diliyordum," dedi. Gardan, "Karşılaştığınızda istediğin kadarını öldürmene izin veriyorum, derebeyi: Şimdi git buradan," dedi.</p>
	<p class="block_3"> </p>
	<p class="block_2">James güldü ve Patrus'la Locklear'ı çadırdan çıkardı. Atlarını işaret edip, "Yakınlarda dinlenmiş atlar var mı?" diye sordu.</p>
	<p class="block_3"> </p>
	<p class="block_2">Muhafız, "Orada, toprak beyi. Yüzbaşı Philip, Mareşal'in atlı birliklerinden sorumlu. Size yardımcı olabilir," dedi. Atlarını alıp, atlı birlikler komutanına götürdüler, Patrus, "Ah, harika! Sürülecek bir başka at!" dedi.</p>
	<p class="block_3"> </p>
	<p class="block_2">Locklear, "Yürümek mi isterdin?" diye karşılık verdi.</p>
	<p class="block_3"> </p>
	<p class="block_2">"Şu anda evlat, inan bana isterdim," diye yanıtladı, ardından da o kendine özgü kahkahası duyuldu.</p>
	<p class="block_3"> </p>
	<p class="block_2">James başını salladı. Bu aksi ihtiyar büyücüyü sevmeye çalışıyordu, ama zaman geçtikçe onu boğmamak için bir neden bulmakta da zorlanıyordu.</p>
	<p class="block_3"> </p>
	<p class="block_2">James ilerlemelerini işaret etti, yakın zamanda meydana gelmiş bir çatışmanın mahaline gelmişlerdi. Açıklıkta üç firari insan ve bir moredhelin cesetleri uzanmıştı, cesetlerin üzerindeki okların sayısından, baskına uğramış oldukları belliydi. Bir moredhel öncüsünü pusuya düşürmeyi yalnızca elfler başarabilirdi, James bundan emindi, bu yüzden bu, Dük Martin ve dostlarının bölgede olduğu anlamına gelebilirdi.</p>
	<p class="block_3"> </p>
	<p class="block_2">"Sence elfler Elvandar'a yaptığımız son ziyaretten bizi hatırlarlar mı, yoksa bizi Quegli hainlerle karıştırıp ok yağmuruna mı tutarlar?" diye sordu Locklear.</p>
	<p class="block_3"> </p>
	<p class="block_2">"Neden kendilerine sormuyorsun?" diye bir cevap geldi daha James konuşamadan, sağındaki bir ağaçtan.</p>
	<p class="block_3"> </p>
	<p class="block_2">Locklear ve James atlarını dizginlediklerinde, uzun boylu, kahverengi ve yeşil deriden kıyafetlere bürünmüş bir adam ağacın arkasından çıktı.</p>
	<p class="block_3"> </p>
	<p class="block_2">"Martin!" dedi James. "Sizi görmekten çok memnunum, Dük Hazretleri."</p>
	<p class="block_2"> </p>
	<p class="block_2">Bir zamanlar Longbow* olarak tanınan, Crydee Dükü Martin, kendisine bu adı veren silahıyla duruyordu.</p>
	<p class="block_3"> </p>
	<p class="block_2">* Uzunyay. (Ç.N.) </p>
	<p class="block_3"> </p>
	<p class="block_2">"Karşılaştığımıza sevindim, James, Locklear. Dostunuz kim?"</p>
	<p class="block_3"> </p>
	<p class="block_2">Patrus, bir grup elf ağaçların arkasından ortaya çıkarken etrafına bakındı. "Adım Patrus."</p>
	<p class="block_3"> </p>
	<p class="block_2">"O bir büyücü ve gedik makinesini durdurmak için bize yardım edecek," diye yanıtladı Locklear. "Bu Lord Martin, Crydee Dükü."</p>
	<p class="block_3"> </p>
	<p class="block_2">Patrus başını salladı. "Bana sorarsanız, garip görünümlü bir Dük."</p>
	<p class="block_3"> </p>
	<p class="block_2">Martin, kardeşi Arutha'nınkine çok benzeyen o yarım gülümsemelerinden birini fırlattı. "Ağaçların arasında saray kıyafetleriyle koşturmanın pek işe yaramadığını fark ettim."</p>
	<p class="block_3"> </p>
	<p class="block_2">"Bu da doğru," dedi yaşlı adam boynunu kaşıyarak. "O makineyi arıyoruz. Nerede olduğu hakkında bir fikriniz var mı?"</p>
	<p class="block_3"> </p>
	<p class="block_2">"Tam olarak nerede olduğunu biliyorum," dedi Martin. "Bu sabah büyük bir moredhel kafilesi güneye doğru yola çıktı, biz de saflarının gerisine karışıp nehrin yukarısına vardık. Makineyi görmedim, fakat ufak bir alanda, nerede olduğundan emin olmamı sağlayacak kadar fazla muhafız gördüm. Ayrıca havada da garip bir şey var, bu da bana savaş zamanı Gri Kuleler'deki o garip Tsurani makinesini hatırlatıyor. Gardan'a haber yolluyorum ki, buraya Arutha'yla birlikte güçlerini getirebilsin." "Çok geç," dedi James. "Patrus diyor ki-"</p>
	<p class="block_3"> </p>
	<p class="block_2">"Patrus'un kendi fikrini bir başkasının söylemesine ihtiyacı yok," dedi yaşlı adam. Martin'e dönerek, "Dük, o sivri kulaklı pislik yanında muhtemelen yalnızca birkaç birlik getirmeyi başarmış olmalı, aksi halde hâlihazırda orada bulunan Kraliyet güçleriyle çoktan karşılaşırlardı. Neredeyse kesin bir şekilde Sethanon yolunda olmalı, bu çocuklar da Delekhan'ın gitmek istediği yerin bu olduğunu söylüyor, o yüzden muhtemelen artçı birliklerle karşı karşıyasınız. Fakat o makine, Prens buraya gelene dek açık kalırsa, Sethanon'a doğru mücadelenizi verirken kaç tane daha goblin, trol ve diğer kan emicilerle karşılaşacağınızı kimse söyleyemez."</p>
	<p class="block_3"> </p>
	<p class="block_2">Martin, yaşlı büyücünün söyledikleri yüzünden, protokole önem vermeyecek kadar endişelenmişti. "Ne önerirsin?" "Bizi o lanet makinenin yakınına götür ve ardından sahte bir saldırıyla çekebildiğiniz kadarını başka yöne çekin, mesela yalandan büyük bir saldırıya başlayıp yavaşça geri çekilin, eğer içeri sızabilirsek, o makineyi etkisiz hale getirebiliriz." Martin, o sırada omzunu silken James'e baktı.</p>
	<p class="block_3"> </p>
	<p class="block_2">Martin, "Peki, bizi izleyin, ama yaya olarak ilerlemek zorundasınız," dedi.</p>
	<p class="block_3"> </p>
	<p class="block_2">Üç atlı, atlarından indi ve elflerden biri atları aldı. "Onları Şövalye-Mareşal'e götürün ve burada duyduklarınızı tekrar edin. Ona ayrıca batıdaki eski köprüde bir miktar desteğin işimize yarayabileceğini de ilet."</p>
	<p class="block_3"> </p>
	<p class="block_2">Elf, olur anlamında başını salladı, atları alarak ayrıldı. Martin dalların arasından gökyüzüne baktı. "İyi, bu bizi günbatımında köprüye ulaştırır, siz de karanlıkta biz onların dikkatlerini köprüye çekerken nehrin karşısına geçebilirsiniz."</p>
	<p class="block_3"> </p>
	<p class="block_2">"Nehrin karşısına mı?" dedi Patrus. "Yani ıslanmaktan mı bahsediyorsun?"</p>
	<p class="block_3"> </p>
	<p class="block_2">"Evet," dedi Martin, yüzünde bir gülümsemeyle. "Korkarım suyun içinde yürümek zorundasınız. Nehrin bir mil kadar yukarısında akarsuyun sığlaştığı bir geçit var ve goblinlerin buradan haberdar olduğundan şüpheliyim."</p>
	<p class="block_3"> </p>
	<p class="block_2">"Goblinler mi?" diye sordu Locklear.</p>
	<p class="block_3"> </p>
	<p class="block_2">"En çok gördüğümüz goblinler ve Quegli paralı askerler. Sanırım moredhellerin çoğunluğu ya Delekhan'la ya da bölükleri kim yönetiyorsa onunla birlikte güneye gittiler."</p>
	<p class="block_3"> </p>
	<p class="block_2">James bir süre boyunca sessizce durdu, ardından, "Locklear, Queg diliyle aran nasıl?" dedi.</p>
	<p class="block_3"> </p>
	<p class="block_2">Locklear, "Oldukça iyi. Ya seninki?" diye karşılık verdi.</p>
	<p class="block_3"> </p>
	<p class="block_2">"Senin kadar iyi değil," dedi James. "Senin gibi bir liman kasabasında büyümedim." "Krondor ne? Denize kapalı mı?" diye sordu daha genç olan toprak beyi.</p>
	<p class="block_3"> </p>
	<p class="block_2">"Demek istediğim, kanallarda fazla Quegli tacire rastlanmadığı."</p>
	<p class="block_3"> </p>
	<p class="block_2">"Ah," dedi Locklear. "Neden?"</p>
	<p class="block_3"> </p>
	<p class="block_2">"Sadece yukarıda Kuzeygözcüsü'nde, Queg dilini bilen fazla goblin ya da moredhele rastlayacağımızı düşünmüyorum, ama o lanet olası Queglilerden bazılarını burada göreceğimize, yemeğine iddiaya girerim."</p>
	<p class="block_3"> </p>
	<p class="block_2">"Bir kez daha, 'Biz Quegliler' numarasını yapmayı düşünmüyorsun değil mi?" diye sordu Locklear, yüzünde endişeyle.</p>
	<p class="block_3"> </p>
	<p class="block_2">"Trolleri kandırırken işe yaradı, ama burada gerçek paralı askerler varsa... Bir Quegliyi kandırabilecek kadar iyi konuşamam."</p>
	<p class="block_3"> </p>
	<p class="block_2">"Bu tür bir sorunla karşılaşırsak, endişeleniriz," dedi James.</p>
	<p class="block_3"> </p>
	<p class="block_2">Locklear gözlerini devirdi ve "Harika," dedi.</p>
	<p class="block_3"> </p>
	<p class="block_2">James, "Martin, bir saldırı düzenlemek yerine, bizi neden düşmanın kollarına doğru kovalamıyorsun?" dedi.</p>
	<p class="block_3"> </p>
	<p class="block_2">Martin bir kaşını merakla havaya kaldırdı. "Emin misin?" "Hayır, ama gene de yapalım," dedi James yüzünde bir sırıtmayla. </p>
	<p class="block_3"> </p>
	<p class="block_2">Güneş batıda gözden kaybolmaktayken, köprüdeki paralı askerlerin kulaklarına ayak sesleri ve Queg dilinde bir yardım çağrısı ulaştı. İkisi genç, biri yaşlı üç adam köprüye koşturuyor ve uzakta onları takip eden askerlerin kaldırdığı toz görünüyordu.</p>
	<p class="block_3"> </p>
	<p class="block_2">Köprüye ilk ulaşan James oldu. Nefes nefese ve çaresiz bir şekilde, parmağını uzattı ve Queg dilinde, "Saldırı!" diye bağırdı.</p>
	<p class="block_3"> </p>
	<p class="block_2">İkinci genç adam ise, "Köprüyü tutun! Yardım getireceğiz!" dedi.</p>
	<p class="block_3"> </p>
	<p class="block_2">Paralı askerlerin lideri, kendi birliğini idare etmekte olan trole dönüp, ne yapacaklarını sormak üzereydi ki, başının üzerinden bir ok uçarak geçip, yakın bir yere saplandı. Taş köprünün kenarlarını kendine kalkan olarak kullanmak için arkasına geçip, dikkatini saldırmakta olan elflere ve uyarıyı getiren üç kişiye çevirdi.</p>
	<p class="block_3"> </p>
	<p class="block_2">James ilerlemeye devam edip, omzunun üzerinden arkasına baktı. Martin ve elfler, köprüdekileri, kendilerine karşı büyük bir saldırının gerçekleştirildiğine inandırmak için ellerinden gelen her şeyi yapıyordu.</p>
	<p class="block_3"> </p>
	<p class="block_2">James durdu ve Locklear'a durmasını işaret ederek Patrus'un kendilerine yetişmesini sağladı. Yaşlı adam bariz bir biçimde nefessiz kalmıştı, James, "İyi misin?" diye sordu.</p>
	<p class="block_3"> </p>
	<p class="block_2">Patrus, başıyla onayladı. "Eskiden olduğum kadar hızlı sayılmam. Bana biraz vakit verin, sonra devam edelim." O kötücül gülümsemelerinden birine büründü. Patrus nefesini kontrol etmeye çalışırken beklediler, o başıyla işaret verdiğinde de hızla devam ettiler.</p>
	<p class="block_3"> </p>
	<p class="block_2">İki çukurluk arasında, gedik makinesinin bulunduğunu düşündükleri yere doğru koşuyorlardı. Locklear, kendilerine doğru koşmakta olan bir gurup moredhele Queg dilinde seslendi, "Köprü saldırı altında!"</p>
	<p class="block_3"> </p>
	<p class="block_2">Liderleri uzun boylu bir moredheldi, omuzları Gorath'ınki kadar genişti. Üzerinde geniş göğsünü ortaya çıkaran kalın, kürklü bir giysi vardı, "Siz Quegli köpeklerin dilini bilmiyorum!" diye bağırdı.</p>
	<p class="block_3"> </p>
	<p class="block_2">James duraklayarak, derin bir nefes aldı. "Kralın Lisanı'nı konuşabiliyorum," diye yanıtladı, kelimelerine aksan katmaya çalışıyordu. "Köprü saldırı altında. Troller bizi takviye bulmamız için gönderdiler."</p>
	<p class="block_3"> </p>
	<p class="block_2">"Saldırı mı?" Savaşçılarından birine döndü ve onu köprüye yolladı. "Adım Moraeulf, Delekhan'ın oğlu ve babamın vekiliyim. Delekhan, Sethanon'a ilerlerken, buradaki güçleri komuta ediyorum. Siz kime hizmet ediyorsunuz?"</p>
	<p class="block_3"> </p>
	<p class="block_2">Locklear James'e kısa bir bakış attı, James, "Biz—"</p>
	<p class="block_3"> </p>
	<p class="block_2">"Ona elflerden bahset!" diye bağırdı Locklear, daha evvelden prova ettikleri gibi konuşmayı bölerek.</p>
	<p class="block_3"> </p>
	<p class="block_2">"Elfler mi?" dedi Moraeulf. "Ne olmuş elflere?"</p>
	<p class="block_3"> </p>
	<p class="block_2">"Bir adamı binlerce metreden vurabilen uzun boylu bir okçu da yanlarında," dedi James. "Longbow!" dedi Moraeulf. "Bu yalnızca Longbow olabilir. Ölümü bana itibar kazandırır." James, "Diğerine ne demişti?" dedi.</p>
	<p class="block_3"> </p>
	<p class="block_2">"Sanırım, Calin," diye karşılık verdi Locklear.</p>
	<p class="block_3"> </p>
	<p class="block_2">"Elvandar Prensi burada!" diye bağırdı, James'i gömleğinden tutarak zahmetsizce havaya kaldırmıştı.</p>
	<p class="block_3"> </p>
	<p class="block_2">"Adı bu," dedi James, korkmuş görünmek için çaba harcamasına ihtiyaç yoktu. "Dediği buydu, Prens Calin."</p>
	<p class="block_3"> </p>
	<p class="block_2">"Muhafızlarımı çağırın! Eledhel prensini ve insan dostunu öldürmeye gidiyoruz! Onların kalplerini yiyeceğim!" diye bağırdı. Moraeulf, James'i yere bıraktı. "Neredeler?"</p>
	<p class="block_3"> </p>
	<p class="block_2">"Batıdaki köprüde," dedi James, toprağa çökerek.</p>
	<p class="block_3"> </p>
	<p class="block_2">Altı moredhel, köprüye doğru koşarken James arkalarından, "Diğerlerini arkanızdan gönderirim!" diye bağırdı.</p>
	<p class="block_3"> </p>
	<p class="block_2">Locklear ayağa kalkmasına yardım etti ve James'e, "Bunun işe yaradığına inanamıyorum," dedi.</p>
	<p class="block_3"> </p>
	<p class="block_2">"Bu ancak, o ateşlinin Longbow'u ve elfleri kovalamaktan yorulmasına kadar devam edebilir. Sanırım en fazla yarım saatimiz vardır. Haydi gidelim."</p>
	<p class="block_3"> </p>
	<p class="block_2">James bir kez daha ağaçların arasında koşmaya başladı, bir açıklıkta konuşlanmış bir başka moredhel grubunu gördüğünde seslendi, "Moraeulf batı köprüsüne gelmenizi istedi!"</p>
	<p class="block_3"> </p>
	<p class="block_2">Daha yaşlı ve tecrübeli biri olan moredhellerin lideri, "Bu makineyi korumakla görevlendirildik." Gedik makinesini gösterdiğinde, James onun makinenin önünde duruyor olduğunu anladı. Gecenin karanlığında ve ağaçların arasında, muhafızları görmese yanından geçip gidebilirdi.</p>
	<p class="block_3"> </p>
	<p class="block_2">"Moraeulf onu bizim korumamızı söyledi," dedi Locklear.</p>
	<p class="block_3"> </p>
	<p class="block_2">Savaşçı ona şüphe dolu bir bakışla baktı, fakat James, "Bize, biz Quegli köpeklerin makineyi korumak için yeterli olduğunu; sizin de Eledhelleri avlamak için gelmeniz gerektiğini söyledi. Prens Calin ve Martin Longbow batı köprüsüne saldırıyorlar," dedi.</p>
	<p class="block_3"> </p>
	<p class="block_2">Bu anında etkisini gösterdi. Moredheller hızla batıya fırlayıp gittiler.</p>
	<p class="block_3"> </p>
	<p class="block_2">Makinenin yanında durmakta olan James, "Acaba Calin, kara kuzenlerinin kendisine verdiği önemden haberdar mı?" dedi.</p>
	<p class="block_3"> </p>
	<p class="block_2">"Sanırım bu konuda bir fikir edinebilecek kadar uzun bir süredir ortalarda," dedi Locklear. Patrus'a bakarak, "Bu şeyi durdurabilir misin?" diye sordu.</p>
	<p class="block_3"> </p>
	<p class="block_2">Tam soruyu sorduğunda, altı moredhelden oluşan bir grup geçitte belirerek rampadan yürüyüp indi. Bir anda otoriter bir tavır takınarak, "Batıda saldırıya uğradık! Gidip Moraeulf'a destek olun!" dedi.</p>
	<p class="block_3"> </p>
	<p class="block_2">Gösterdiği tarafa hızla yöneldiler, Locklear, "Bugünlerden birinde, sana inanmayacak bir moredhel şefine rastlayacaksın," dedi.</p>
	<p class="block_3"> </p>
	<p class="block_2">Patrus, "Şu şeye bir bakayım," dedi. Makinenin çevresini dolandı, yaklaşık iki metre derinlikte, üç metre genişliğinde bir platformdu. Yan yana iki adam, rahatlıkla içinden geçebilirdi, daha fazlası değil. "Buraya bunu inşa edebilmek için anladığım kadarıyla pek çok şey getirmiş olmalılar," dedi yaşlı büyücü. "İşte bu yüzden küçük."</p>
	<p class="block_3"> </p>
	<p class="block_2">James, "Arutha'nın dediğine göre Tsuranilerin, Gediksavaşı'nda kullandıkları bundan altı ya da sekiz kat daha büyükmüş. İçinden arabalar geçirilebiliyormuş."</p>
	<p class="block_3"> </p>
	<p class="block_2">"Bunun da içinden küçük bir araba belki geçer," dedi büyücü. "Bakalım kapatmak için ne yapabilirim."</p>
	<p class="block_3"> </p>
	<p class="block_2">En yakınındaki ahşaptan oyulmuş sütunda pek çok işaret gördü. Aralarına mücevherler işlenmişti. Elini en üsttekinden en alttakine doğru dokundurdu. En alttan ikinciye ulaştığında, bir kıvılcım çıktı ve onu yere serdi. James tekrar ayaklarının üzerinde doğrulmasına yardımcı olduğunda, Patrus, "Eh, bir şey öğrendim," dedi. "Nedir o?" diye sordu Locklear.</p>
	<p class="block_3"> </p>
	<p class="block_2">"Şu lanet kristale bir daha dokunmamayı."</p>
	<p class="block_3"> </p>
	<p class="block_2">Makinenin etrafında dolandı, James'in olduğu noktaya döndüğünde altı moredhel daha belirmişti. James bir kez daha onlara, Moraeulf’u bulmaları talimatını vermiş, onlar da kendilerine söyleneni yapmışlardı.</p>
	<p class="block_3"> </p>
	<p class="block_2">"Bunu yapabilir misin?" diye sordu Locklear. "Belki onu ateşe verebiliriz."</p>
	<p class="block_3"> </p>
	<p class="block_2">"Bu işe yarayabilir," dedi yaşlı büyücü. Ardından sesi alçaldı ve ekledi, "Ama şüpheliyim. Bu türden bir büyü öyle kolay kolay yanmaz. Bana birkaç dakika ver, evlat ve müsaade et şu şeyi inceleyeyim."</p>
	<p class="block_3"> </p>
	<p class="block_2">James ve Locklear birbirlerine baktı, ikisi de aynı şeyi düşünüyordu. Verebilecek birkaç dakikaları olmayabilirdi. Pug derin bir nefes aldı ve "Owyn, bana tekrar yardımcı olacaksın. Güçlerim bana geri geldi, fakat şu an için onlara bizi Sethanon'a götürmesi için güvenemem. Bizi oraya sen götürmelisin," dedi.</p>
	<p class="block_3"> </p>
	<p class="block_2">"Ben mi?" diyerek karşı çıktı Owyn. "Nasıl yapılacağını bilmiyorum."</p>
	<p class="block_3"> </p>
	<p class="block_2">"Evet, biliyorsun," dedi Pug. "Bildiğim şeylerin çoğunu sen de biliyorsun. Yalnızca henüz farkında değilsin. Şimdi sakinleş ve izin ver sana rehberlik edeyim." Metal bir küre çıkardı.</p>
	<p class="block_3"> </p>
	<p class="block_2">Gamina'nın zihinsel dokunuşu ikisini birbirine bağlamış olduğundan, Pug, büyüsünü odaklaması için Owyn'e yardım edebiliyordu. Gorath onları izlerken, kısık bir sesle, "Uzanmalısın. Sethanon... orada," dedi.</p>
	<p class="block_3"> </p>
	<p class="block_2">Pug neredeyse fısıldıyordu, "Oraya uzanmalı ve-"</p>
	<p class="block_3"> </p>
	<p class="block_2">Aniden Pug'ın gözleri irileşti. "Gedik! Onu hissedebiliyorum!" Gorath, "Nerede?" diye sordu.</p>
	<p class="block_3"> </p>
	<p class="block_2">"Sethanon yakınlarında! Makala ve diğerlerinin harekât alanı orası olmalı." </p>
	<p class="block_3"> </p>
	<p class="block_2">"Oraya gidelim!" dedi Gorath. "Eğer Delekhan ve müttefikleri oradaysa, bizim de gitmemiz gereken yer orası." Pug başıyla onayladı ve Owyn'in omuzlarını tuttu. "Gözlerini kapa ve bırak sana rehberlik edeyim. Bu tıpkı bir kapıdan geçmek gibi."</p>
	<p class="block_3"> </p>
	<p class="block_2">Owyn kendisine söyleneni yaptı, zihin gözünde geçidi görebiliyordu. Kapıdan geçerken zihinsel olarak Gorath'ın, elini Pug'ın elinin üzerine koyduğunu gördü.</p>
	<p class="block_3"> </p>
	<p class="block_2">Ve boşluğun içinden düştü.</p>
	<p class="block_3"> </p>
	<p class="block_2">Hazırlıksız bir biçimde kendilerini yerde buldular.</p>
	<p class="block_3"> </p>
	<p class="block_2">Yukarı baktığında James'in Patrus'a, "Bunu nasıl yaptın?" dediğini duydu.</p>
	<p class="block_3"> </p>
	<p class="block_2">James elini Owyn ve Pug'a uzattı, Locklear da aynısını Gorath için yaptı. James, "Bundan daha mutluluk verecek bir giriş olduysa da, ben duymadım. Hoşgeldiniz," dedi.</p>
	<p class="block_3"> </p>
	<p class="block_2">"Teşekkürler, James," dedi Pug. Patrus'a baktı ve "Bu kim?" diye sordu.</p>
	<p class="block_3"> </p>
	<p class="block_2">"Adım Patrus," dedi Pug'ın yanından geçerek makineyi inceleyen yaşlı büyücü. "Bir taraf." James, "Bu, Pug," dedi.</p>
	<p class="block_3"> </p>
	<p class="block_2">"Biliyorum," diye karşılık verdi Patrus. "Onu bir kere uzaktan görmüştüm. Akademisi için büyücüler aramak üzere Timons'a gelmişti. Selam, Owyn."</p>
	<p class="block_3"> </p>
	<p class="block_2">"Selam, Patrus. Sen buraya nasıl geldin?"</p>
	<p class="block_3"> </p>
	<p class="block_2">"Uzun hikâye ."</p>
	<p class="block_3"> </p>
	<p class="block_2">Gedik makinesinden bir moredhel grubu daha çıkmıştı, James bağırdı, "Elfler batıda Moraeulf a saldırıyor! Gidip ona yardım edin!"</p>
	<p class="block_3"> </p>
	<p class="block_2">Moredhellerin geçitten dolayı yön duyguları bozulmuştu, biri James'e sonra da Gorath'a baktı. Gorath, "Onu duydunuz! Çabuk!" diye bağırdı.</p>
	<p class="block_3"> </p>
	<p class="block_2">Moredheller koşmaya başladı.</p>
	<p class="block_3"> </p>
	<p class="block_2">"Beş dakikalık aralarla geliyorlar," dedi James. "Ve her defasında yarım düzineden fazlası gelmiyor."</p>
	<p class="block_3"> </p>
	<p class="block_2">"Bu saatte yetmiş moredhel demektir," dedi Locklear, "ve Arutha da en az bir günlük uzaklıkta. Martin ve elflerin bir kısmı buranın batısında, harekette, Gardan ise kuzeyden geliyor, ama eğer bu şeyi kapatamazsak, yarın bu saatlerde bin ya da daha fazla moredhel olacak." Gorath, "Delekhan nerede?" diye sordu.</p>
	<p class="block_3"> </p>
	<p class="block_2">"O ve şeref muhafızları Sethanon'a doğru yola çıktı bile," dedi James, "oğlunun dediğine bakılırsa." Gorath, "Oraya gitmeliyiz!" dedi.</p>
	<p class="block_3"> </p>
	<p class="block_2">"Öncelikle bu makineyi durdurmalıyız," diye karşılık verdi James.</p>
	<p class="block_3"> </p>
	<p class="block_2">Pug, "Yardım edebilirim, ama bunu kendim yapamayacak kadar güçsüzüm," dedi.</p>
	<p class="block_3"> </p>
	<p class="block_2">Owyn, "Ne yapacağım?" diye sordu.</p>
	<p class="block_3"> </p>
	<p class="block_2">Patrus platformun üzerine sıçradı ve "Orada güvenli bir mesafede kal, evlat," dedi. Pug, "Ne yapıyorsun?" diye sordu.</p>
	<p class="block_3"> </p>
	<p class="block_2">"Ne yapılacağını biliyorsun, büyücü. Bu türden bir şey incelikle ve risk almadan yapılamaz." Owyn'e gülümsedi ve "Ona dikkat et, evlat. Bir iki şey biliyor," dedi, ardından da geçidin içine atladı.</p>
	<p class="block_3"> </p>
	<p class="block_2">"O yanlış yol!" diye bağırdı Pug.</p>
	<p class="block_3"> </p>
	<p class="block_2">Fakat Patru<span class="calibre1">s Pug'ın beklediği gibi, geri sekeceğine, makinenin çubukları arasından yavaşça içeri girer gibi oldu. Asası hafifçe parıldamaya başladı, gözlerini kararlılıkla irice açarak, "Ne yapmak gerektiğini biliyorsun, evlat! Birimiz bunu yapmalı ve ben artık yaşlandım, yolun sonundayım. Yap şunu!" diye bağırdı.  Pug Owyn'i omuzlarından sıkıca kavradı </span>ve "Ona gücünü ver!" dedi. "Ne?" diye sordu Owyn.</p>
	<p class="block_3"> </p>
	<p class="block_2">"Geçidi yalnızca içeriden kapatabilir! Ona gücünü ver! Çabuk ol!"</p>
	<p class="block_3"> </p>
	<p class="block_2">Owyn gözlerini kapattı ve Pug'ın kendisine rehberlik etmesine bir kez daha izin verdi. Elini kaldırdı ve kolundan aşağı bir enerji dalgası akarak parmak uçlarından çıkıp, geçidin içinde yarıya kadar asılı kalmış yaşlı büyücüye çarptı. Patrus bağırıyordu; bunun acı dolu bir haykırış mı, yoksa bir zafer çığlığı mı olduğunu anlamak zordu. Ardından gedik kırpışarak görüntüden kayboldu ve çubukların arasında bir rüzgâr patlayarak hepsinin yere kapaklanmasına neden oldu.</p>
	<p class="block_3"> </p>
	<p class="block_2">İlk ayağa kalkan James oldu, etrafına bakınıyordu. "Nereye gitti?"</p>
	<p class="block_3"> </p>
	<p class="block_2">Pug başını salladı. "Gitti." Owyn, "Gitti mi?" dedi.</p>
	<p class="block_3"> </p>
	<p class="block_2">"Ne yaptığını biliyordu," dedi Pug. "Bir keresinde içeriden bir gediği kapatmıştım. O zamanlar Kara Macros'tan yardım almıştım ve buna karşın güçlükle hayatta kalmıştım." Gorath, "Cesurca öldü," dedi.</p>
	<p class="block_3"> </p>
	<p class="block_2">Owyn, bir an için kendini acı dalgasına teslim etti. Patrus onun ilk hocası olmuştu, kendini sevdirecek pek az niteliğe sahip aksi bir adam olmasına karşın, çocuk ona saygı ve hayranlık duyuyordu. Uzun bir an sonra derin bir iç çekti ve ayağa kalktı.</p>
	<p class="block_3"> </p>
	<p class="block_2">James, "Moraeulf ve diğerlerinin geri dönmesi ne kadar sürer, bilmiyorum. Ama buradan uçup giden rüzgârın birilerini uyarmış olması lazım," dedi.</p>
	<p class="block_3"> </p>
	<p class="block_2">Pug, "Zaten buradan gitmeliyiz," dedi.</p>
	<p class="block_3"> </p>
	<p class="block_2">"Nereye?" dedi James. "Bir kez daha moredhel saflarından nasıl geçeceğimizi düşünmek istemiyorum. Zekice hilelerim ve aldatma hareketlerim tükendi."</p>
	<p class="block_3"> </p>
	<p class="block_2">Pug, "Sethanon'a gitmeliyiz," dedi. Locklear ve James'e baktı. "Bunun nedenini biliyorsunuz, yakında diğerleri de öğrenecek."</p>
	<p class="block_3"> </p>
	<p class="block_2">Gorath, "Eğer Delekhan Sethanon'daysa, o halde ben de orada olmalıyım!" dedi.</p>
	<p class="block_3"> </p>
	<p class="block_2">Pug, "Bir çember oluşturun," dedi. Çember oluşturup, el ele tutuştular. "Zihinlerinizi rahatlatın, Owyn ve ben bir kez daha size rehberlik edeceğiz."</p>
	<p class="block_3"> </p>
	<p class="block_2">Owyn kendinden istenileni yaptı ve Pug zihinsel olarak ona rehberlik etti. Genç büyücünün bunu yapması kolaylaşıyordu, Pug'ın talimatlarına daha hızlı cevap vermeye başlamıştı.</p>
	<p class="block_3"> </p>
	<p class="block_2">Birdenbire bir başka yere gelmişlerdi. Bir hareket, bir ötelenme hissettiler. "Neredeyse-"</p>
	<p class="block_3"> </p>
	<p class="block_2">Acıyla örülmüş bir engele çarptılar, varış yerlerinden geri sekerlerken Gorath dahi herkes acı içinde haykırıyordu. Diğerlerinin soğuk zeminde, şok ve acı içerisinde vücutlarının seğirmelerini izleyen güçlü moredhel, aralarında bilincini en son yitiren kişi olmuştu. Ardından boşluğun içine yuvarlandı.</p>
	<p class="block_4" id="calibre_pb_19"> </p>
</body></html>
