<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Yeğenim	bugün	on	üç	yaşına	girdi	Vylarr.	Bunu	unutmamaya	çalış.	Kafalar yarın	sabah	indirilmiş	olacak.	Aksi	takdirde	boş	kazıklardan	birinin	beklenmedik bir	kiracısı	olabilir.	Anlatabiliyor	muyum,	Kumandan?” </p>
<p class="calibre1">“Bizzat	ilgileneceğim	lordum.” </p>
<p class="calibre1">“Güzel.”	Atını	mahmuzlayarak	tırısa	kaldırdı	ve	muhafızları	arkasında	bıraktı. </p>
<p class="calibre1">Cersei’ye	şehrin	nabzını	tutmaya	gideceğini	söylemişti,	bu	tamamen	yalan sayılmazdı.	Tyrion	Lannister	gördüklerinden	memnun	olmamıştı.	Kral Toprakları’nın	caddeleri	her	daim	gürültülü,	kalabalık	ve	hareketliydi	ama	bu sefer	caddeler	tehlike	kokuyordu.	Tyrion’ın	daha	önceki	ziyaretlerinden hatırlamadığı	bir	tehlike	kokusu.	Dokumacılar	Caddesi’ndeki	bir	çöplüğün kenarında,	üstüne	sokak	köpekleri	çullanmış	bir	ceset	yatıyordu	ama	bu	durum kimsenin	umrunda	değildi.	Altın	pelerinli,	siyah	örgü	zırhlı,	demir	sopalı	Şehir Muhafızları	ikili	gruplar	halinde	caddelerde	dolaşıyor	ve	görüntüye	şahit oluyorlardı. </p>
<p class="calibre1">Dükkânlar	yiyecek	satan	çiftçilerle	değil,	lime	lime	kıyafetler	içindeki adamlarla	doluydu.	Ne	fiyat	verildiğini	hiç	umursamadan	evlerinden	getirdikleri eşyaları	satmaya	çalışıyorlardı.	Rastladığı	üç	beş	yiyecek	tezgâhındaki	ürünler, geçen	yıl	olduklarından	üç	kat	daha	pahalıydı.	Bir	seyyar	mangalcı	şişe	geçirdiği fareleri	kızartıyordu.  <i class="calibre4">“Taze	fareler,” </i>	diye	bağırıyordu.  <i class="calibre4">“Taze	farelerim	var.” </i></p>
<p class="calibre1">Taze	farelerin	yaşlı	ve	çürümüş	farelere	tercih	edilmesi	normaldi	ama	asıl</p>
<p class="calibre1"><a id="p60"></a>korkutucu	olan	kasapların	sattığı	şeylerle	kıyaslanınca	farelerin	daha	iştah	açıcı görünmesiydi.	Un	Caddesi’ndeki	her	dükkânın	kapısında	bir	nöbetçi	vardı.	Böyle karışık	zamanlarda	fırıncılar	bile	ekmekten	çok	daha	düşük	bir	fiyata	paralı	asker kiralayabilirdi. </p>
<p class="calibre1">“Şehirde	yiyecek	sıkıntısı	mı	var?”	diye	sordu	Vylarr’a. </p>
<p class="calibre1">“Biraz,”	diye	yanıt	verdi	adam.	“Nehir	topraklarındaki	savaş	ve	Lord Renly’nin	Yüksek	Bahçe’de	ayaklanması	yüzünden	güney	ve	batı	yolları kapatıldı.” </p>
<p class="calibre1">“Peki	sevgili	ablam	bu	konuda	ne	yaptı?” </p>
<p class="calibre1">“Kral	huzurunu	yeniden	sağlayabilmek	adına	adımlar	atıyor,”	dedi	Vylarr. </p>
<p class="calibre1">“Lord	Slynt,	Şehir	Muhafızları’nın	sayısını	üç	katına	çıkardı.	Kraliçe	de savunmamızı	güçlendirmek	için	bin	adam	tahsis	etti.	Taş	ustaları	şehir	duvarlarını güçlendiriyor.	Marangozlar	yüzlerce	mancınık	inşa	ediyor.	Yay	ustaları	ok üretiyor,	demirciler	kılıç	döküyor	ve	Simyacılar	Loncası	on	bin	kavanoz	çılgınateş</p>
<p class="calibre1">hazırlıyor.” </p>
<p class="calibre1">Tyrion	eyerinin	üstünde	huzursuzca	hareket	etti.	Cersei’nin	boş	durmamasına memnun	olmuştu	ama	çılgınateş	tehlikeli	bir	sıvıydı.	On	bin	kavanoz	çılgınateş</p>
<p class="calibre1">Kral	Toprakları’nı	kızgın	küle	çevirmeye	yeterdi.	“Ablam	bu	kadar	şeyin	bedelini ödeyecek	altını	nereden	buldu?”	Kral	Robert’ın	hazineyi	bomboş	ve	borç	içinde bıraktığı	herkesin	malumuydu.	Simyacıların	diğerkâmlıkla	alakası	yoktu. </p>
<p class="calibre1">“Lord	Serçeparmak	ödeme	yapmanın	bir	yolunu	mutlaka	buluyor	lordum. </p>
<p class="calibre1">Şehre	girişi	vergiye	bağladı.” </p>
<p class="calibre1">“Evet,	bu	işe	yarayabilir,”	dedi	Tyrion.  <i class="calibre4">Zekice.	Zekice	ve	zalimce. </i>	Savaşın sürdüğü	bölgelerdeki	on	binlerce	insan,	Kral	Toprakları’ndaki	sözde	güvenlik	için şehre	akın	ediyordu.	Tyrion,	Kral	Yolu’nda	annelere,	çocuklara	ve	aç	gözleriyle atına	ve	arabasına	bakan	babalara	rastlamıştı.	Şehir	kapılarına	vardıklarında, savaşla	aralarına	şehrin	kalın	duvarlarını	koyabilmek	için	her	ücreti ödeyeceklerdi...	ama	çılgınateşten	haberdar	olsalardı	bir	kez	daha	düşünürlerdi. </p>
<p class="calibre1">Kırık	Örs	isimli	han	o	duvarların	görüş	alanında,	Tyrion’ın	bu	sabah	şehre girdiği	Tanrı	Kapısı’nın	yakınındaydı.	Atını	avluya	soktu,	bir	delikanlı	yanına koşup	inmesine	yardım	etti.	“Adamlarınla	birlikte	Kızıl	Kale’ye	dönebilirsin. </p>
<p class="calibre1">Geceyi	burada	geçireceğim,”	dedi	kumandana. </p>
<p class="calibre1"><a id="p61"></a>Kumandan	huzursuzlandı.	“Burada	güvende	olacak	mısınız	lordum?” </p>
<p class="calibre1">“Bu	sabah	handan	ayrıldığımda	ortalık	Kara	Kulaklar’dan	geçilmiyordu. </p>
<p class="calibre1">Yanında	Cheyk	kızı	Chella	olmayan	adam	asla	tam	anlamıyla	güvende	sayılmaz.” </p>
<p class="calibre1">Tyrion	paytak	adımlarıyla	hanın	kapısına	doğru	ilerlemeye	başladı. </p>
<p class="calibre1">Söylediklerinin	ne	manaya	geldiğini	çözmeye	çalışan	kumandanı	avluda	bıraktı. </p>
<p class="calibre1">Hanın	ortak	salonuna	girdiğinde	neşe	dolu	sesler	tarafından	karşılandı. </p>
<p class="calibre1">Chella’nın	kalın	kahkahasını,	Shae’in	şarkı	gibi	gülüşünü	duydu.	Kız	şöminenin yanındaki	yuvarlak	masada	oturmuş	şarabını	yudumluyordu.	Yanında,	Kara Kulaklar’dan	üç	haydut	ve	sırtı	Tyrion’a	dönük	şişman	bir	adam	vardı.	Tyrion haydutları	muhafız	olarak	kızın	yanında	bırakmıştı,	şişman	adamın	han	kâhyası olduğu	tahmin	ediyordu	ki...	Shae,	Tyrion’ı	gördü,	seslendi	ve	yabancı	ayağa kalkıp	arkasına	döndü.	“Lordum,	sizi	gördüğüme	çok	sevindim,”	dedi	aşırı	bir coşkuyla.	Pudralı	yüzünde	tam	bir	hadım	gülümsemesi	vardı. </p>
<p class="calibre1">Tyrion	tökezledi.	“Lord	Varys,	sizi	burada	görmeyi	ummuyordum.”  <i class="calibre4">Ötekiler</i> <i class="calibre4">alsın	seni.	Kızı	nasıl	bu	kadar	çabuk	buldun? </i></p>
<p class="calibre1">“Rahatsızlık	verdiysem	özür	dilerim	lordum,”	dedi	Varys.	“Genç	leydiyle tanışmak	için	sabırsızlanıyordum.” </p>
<p class="calibre1">“Genç	leydi,”	diye	tekrar	etti	Shae.	Kelimelerin	tadını	çıkarıyor	gibiydi. </p>
<p class="calibre1">“Kısmen	doğruyu	söylediniz	lordum.	Gencim.” </p>
<p class="calibre1"> <i class="calibre4">On	sekiz, </i>	diye	düşündü	Tyrion.  <i class="calibre4">On	sekiz	yaşında,	bir	fahişe	ama	son	derece</i> <i class="calibre4">zeki	ve	çarşafların	arasında	bir	kedi	kadar	becerikli.	Kapkara	iri	gözleri,</i> <i class="calibre4">kapkara	yumuşak	saçları...	tatlı,	yumuşak,	aç	ağzı...	o	benim!	Lanet	olası</i> <i class="calibre4">hadım. </i>	“Rahatsızlık	veren	ben	oldum	sanırım	Lord	Varys,”	dedi	Tyrion,	kendini nazik	olmaya	zorlayarak.	“İçeri	girdiğimde	neşeli	kahkahalarınızı	duydum.” </p>
<p class="calibre1">“Lordum	Varys,	Chella’nın	kulaklarına	iltifat	ediyordu.	Böyle	muhteşem	bir zincir	yapabilmek	için	çok	fazla	adam	öldürmüş	olması	gerektiğini	söylüyordu,” </p>
<p class="calibre1">diye	açıkladı	Shae.	Tyrion,	kızın	Varys’e	 <i class="calibre4">lordum</i>	derken	kullandığı	tondan	rahatsız olmuştu;	yatak	oyunları	oynarlarken	Tyrion’a	da	aynı	ses	tonuyla	lordum	diyordu. </p>
<p class="calibre1">“Chella	ona	dedi	ki	sadece	bir	korkak	zaten	yenilmiş	bir	adamı	öldürür.” </p>
<p class="calibre1">“Cesur	kişi	yenik	düşmanını	sağ	bırakır	ve	kaybettiği	kulağını	geri	alması, utancından	kurtulması	için	bir	şans	verir,”	diye	açıkladı	Chella.	Ufak	tefek	esmer kadının	boynunda	kurutulmuş	tam	kırk	altı	insan	kulağından	yapılmış	bir	kolye</p>
<p class="calibre1"><a id="p62"></a>vardı.	Tyrion	bir	keresinde	kulakları	saymıştı.	“Düşmanlarından	korkmadığını ancak	bu	şekilde	kanıtlarsın,”	diye	ekledi	Chella. </p>
<p class="calibre1">Shae,	“Lordum	Varys,	eğer	Kara	Kulaklar’dan	olsaydım	tek	kulaklı	adamların kâbusunu	görmekten	uyku	bile	uyuyamazdım,”	diyerek	güldü. </p>
<p class="calibre1">“Benim	asla	karşılaşmayacağım	bir	problem.	Ben	korkak	bir	adamım,	bu yüzden	düşmanlarımı	öldürüyorum,”	diye	karşılık	verdi	Tyrion. </p>
<p class="calibre1">Varys	kıkırdadı.	“Bizimle	birlikte	bir	kadeh	şarap	içer	misiniz	lordum?” </p>
<p class="calibre1">“Bir	kadeh	şarap	alırım,”	dedi	Tyrion,	Shae’in	yanına	oturdu.	Kız	ve	Chella neler	döndüğünün	farkında	değildi	ama	Tyrion	anlamıştı.	Hadım,  <i class="calibre4">Genç	leydiyle</i> <i class="calibre4">tanışmak	için	sabırsızlanıyordum, </i>	derken,  <i class="calibre4">Bu	kızı	saklamaya	çalıştın,	ben</i> <i class="calibre4">nerede	olduğunu	buldum,	kim	ve	ne	olduğunu	öğrendim,	işte	buradayım, </i>	demek istemişti	aslında.	Tyrion	kendisine	ihanet	edenin	kim	olduğunu	merak	ediyordu. </p>
<p class="calibre1">Kâhya,	ahırda	çalışan	çocuk,	kapıdaki	nöbetçi...	ya	da	kendi	adamlarından	biri? </p>
<p class="calibre1">“Şehre	Tanrı	Kapısı’ndan	girmeyi	seviyorum,”	dedi	Varys,	Shae’in	kadehine şarap	doldururken.	“Nöbetçi	kulübesinin	duvarındaki	oymalar	eşsizdir.	Çok etkileyici,	sizce	de	öyle	değil	mi?	Yivli	kapının	altından	geçenleri	izliyormuş	gibi görünürler.” </p>
<p class="calibre1">“Dikkat	etmedim	lordum,”	diye	karşılık	verdi	Shae.	“Sizi	memnun	edecekse yarın	bakarım.” </p>
<p class="calibre1"> <i class="calibre4">Zahmet	etme	tatlım, </i>	diye	düşündü	Tyrion	şarap	kadehini	elinde	çevirirken. </p>
<p class="calibre1"> <i class="calibre4">Oymalar	zerre	kadar	umrunda	değil.	Bizi	izlediğini	anlatmaya	çalışıyor. </i></p>
<p class="calibre1"> <i class="calibre4">Kapıdan	geçtiğimiz	andan	itibaren	şehirde	olduğumuzu	bildiğini	söylüyor. </i></p>
<p class="calibre1">“Dikkatli	olmalısın	çocuğum,”	diye	uyardı	Varys.	“Kral	Toprakları	son zamanlarda	hiç	güvenli	değil.	Bu	caddeleri	avcumun	içi	gibi	bilirim	ama	bugün buraya	gelirken	ben	bile	korktum.	Yalnız	ve	silahsızdım.	Bunlar	karanlık	vakitler ve	her	yer	kanun	tanımaz	adamlarla	dolu.	Ah,	maalesef.	Bu	canavarların	soğuk çelikleri	ve	çelikten	soğuk	kalpleri	var.”  <i class="calibre4">Ben	yalnız	ve	silahsız	gelmiş	olabilirim</i> <i class="calibre4">ama	diğerleri	ellerinde	kılıçlarla	gelecek, </i>	diyordu. </p>
<p class="calibre1">Shae	sadece	güldü.	“Bana	zarar	vermeye	kalkışan	adamın	kulakları	eksilir çünkü	Chella	onu	haklar.” </p>
<p class="calibre1">Varys,	dünyanın	en	komik	hikâyesini	duymuş	gibi	bir	kahkaha	attı	ama Tyrion’a	çevirdiği	gözlerinde	neşeden	eser	yoktu.	“Genç	leydiniz	son	derece	tatlı</p>
<p class="calibre1"><a id="p63"></a>bir	hanım.	Sizin	yerinizde	olsam	ona	çok	iyi	bakardım.” </p>
<p class="calibre1">“Benim	niyetim	de	bu.	Ona	zarar	vermeye	kalkışanı...	Bir	Kara	Kulak olamayacak	kadar	kısayım	ve	cesaretle	ilgili	bir	iddiam	da	yok.”  <i class="calibre4">Duyuyor	musun</i> <i class="calibre4">hadım?	Senin	konuştuğun	dili	biliyorum.	Kıza	zarar	verenin	başını	keserim. </i></p>
<p class="calibre1">“Sizi	yalnız	bırakayım,”	dedi	Varys,	ayağa	kalktı.	“Ne	kadar	yorgun olduğunuzu	tahmin	ediyorum.	Sadece	hoş	geldiniz	demek	istemiştim	lordum. </p>
<p class="calibre1">Gelişinizin	beni	çok	mutlu	ettiğini	bilmenizi	isterim.	Konseyin	size	acil	ihtiyacı var.	Kuyruklu	yıldızı	gördünüz	mü?” </p>
<p class="calibre1">“Kısayım,	kör	değil,”	dedi	Tyrion.	Kral	Yolu’nda	gökyüzünün	yarısını kaplıyormuş	gibi	görünüyordu	yıldız.	Ay	ışığını	bile	gölgede	bırakıyordu. </p>
<p class="calibre1">“Sokaktaki	halk,	yıldıza	Kızıl	Ulak	diyor,”	dedi	Varys.	“Yeni	bir	kraldan	önce haberci	olarak	gökyüzüne	gelir,	yanacak	ateşlere	ve	dökülecek	kanlara	karşı	onu uyarırmış.”	Hadım	pudralı	ellerini	birbirine	sürttü.	“Gitmeden	önce	size	bir bilmece	bırakabilir	miyim	Lord	Tyrion?”	Sorusunun	cevabını	beklemedi.	“Bir odanın	içinde	üç	güçlü	adam	oturuyor;	bir	kral,	bir	rahip	ve	bir	altın	zengini. </p>
<p class="calibre1">Ortalarında	alt	tabakadan	gelen,	pek	de	zeki	olmayan	bir	paralı	asker	duruyor. </p>
<p class="calibre1">Büyük	adamların	her	biri,	paralı	askere	diğer	ikisini	öldürmesini	emrediyor. </p>
<p class="calibre1">‘Öldür,’	diyor	kral,	‘Ben	senin	gerçek	hükümdarınım.’	‘Öldür,’	diyor	rahip,	‘Ben tanrılar	adına	konuşuyorum.’	‘Öldür,’	diyor	zengin	adam,	‘Bütün	altınlarım	senin olacak.’	Bana	söyleyin	lordum;	kim	ölür,	kim	sağ	kalır?”	Hadım	derin	bir	reverans yaparak	arkasını	döndü	ve	ortak	salonun	kapısına	doğru	yürüdü. </p>
<p class="calibre1">Varys	salondan	çıktığında	Chella	anırır	gibi	bir	ses	çıkardı,	Shae	yüzünü buruşturdu.	“Zengin	olan	sağ	kalır,	öyle	değil	mi?” </p>
<p class="calibre1">Tyrion	düşünceli	bir	halde	şarabını	yudumladı.	“Belki,	belki	de	değil.	Bu paralı	askerin	kim	olduğuna	bağlı.”	Kadehini	masaya	bıraktı.	“Hadi,	yukarı çıkalım.” </p>
<p class="calibre1">Shae	merdivenin	son	basamağında	Tyrion’ı	beklemek	zorunda	kaldı.	Kızın bacakları	uzun	ve	güçlüydü	ama	Tyrion’ın	bacakları	kısa,	şekilsiz	ve	ağrılıydı. </p>
<p class="calibre1">“Beni	özledin	mi?”	diye	sordu	kız,	Tyrion	son	basamağa	çıktığında.	Uzanıp	elini tuttu. </p>
<p class="calibre1">“Umutsuzca,”	diye	itiraf	etti	Tyrion.	Shae’in	boyu	bir	yetmişin	altındaydı	ve Tyrion	buna	rağmen	kıza	bakmak	için	kafasını	kaldırmak	zorundaydı...	ama	bu</p>
<p class="calibre1"><a id="p64"></a>umrunda	değildi	ancak	kafasını	kaldırarak	görebildiği	kız	çok	güzeldi. </p>
<p class="calibre1">“Kızıl	Kale’de	kaldığın	her	gün	beni	umutsuzca	özleyeceksin,”	dedi	Shae odalarının	kapısından	içeri	girerlerken.	“El	Kulesi’ndeki	yalnız	ve	soğuk yatağında	yatarken	beni	özleyeceksin.” </p>
<p class="calibre1">“Çok	doğru,”	diye	karşılık	verdi	Tyrion.	Elinde	olsa	kızı	Kızıl	Kale’ye götürürdü	ama	Lord	Tywin	bunu	kesinlikle	yasaklamıştı.  <i class="calibre4">Fahişeyi	saraya</i> <i class="calibre4">götürmeyeceksin, </i>	diye	emretmişti.	Shae’i	şehre	getirmek	yeterince	büyük	bir başkaldırı	sayılırdı.	Sahip	olduğu	bütün	güç	babasından	geliyordu,	kız	bunu anlamak	zorundaydı.	“Çok	uzakta	olmayacaksın,”	diye	söz	verdi.	“Muhafızlarla	ve hizmetçilerle	dolu	bir	evin	olacak.	Müsait	olduğum	her	an	yanına	geleceğim.” </p>
<p class="calibre1">Shae	odanın	kapısı	kapattı.	Odanın	dar	penceresi,	Visenya	Tepesi’ni taçlandıran	Yüce	Baleor	Septi’ni	görüyordu	ama	Tyrion	bambaşka	bir	manzaranın tadını	çıkarıyordu.	Shae	eğildi,	elbisesinin	eteklerini	tuttu,	kollarını	başının	üstüne kaldırıp	elbiseyi	yere	attı,	iç	çamaşırlarına	itibar	etmiyordu.	Tyrion’ın	önünde durdu,	“Asla	huzurlu	olmayacaksın,”	dedi.	Çırılçıplak,	pembe	ve	cezbediciydi. </p>
<p class="calibre1">“Yatağa	her	girişinde	beni	düşüneceksin.	Sertleşeceksin	ama	yanında	seni rahatlatacak	kimse	olmayacak.	Uyuyamayacaksın,	tabi	kendi	işini...”	Tyrion’ın	çok sevdiği	o	fettan	tavırla	gülümsedi.	“Oraya	bu	yüzden	mi	 <i class="calibre4">El	Kulesi</i>	diyorlar lordum?” </p>
<p class="calibre1">“Sessiz	ol	ve	beni	öp,”	dedi	Tyrion. </p>
<p class="calibre1">Kızın	dudaklarındaki	şarap	tadını	alıyordu.	Becerikli	parmakları	kemerine doğru	uzanırken	diri	göğüsleri	Tyrion’ın	bedenine	yaslanıyordu.	“Aslan,”	diye fısıldadı	kız,	Tyrion	üstünü	çıkarmak	için	öpüşmeye	ara	verdiğinde.	“Tatlı	lordum, Lannister	devi.”	Tyrion,	yatağa	ittiği	kızın	içine	girdi.	Kız,	Yüce	Baelor’u mezarından	kaldıracak	kadar	yüksek	bir	çığlık	attı	ve	tırnaklarını	Tyrion’ın	sırtına geçirdi.	Tyrion	bundan	daha	tatlı	bir	can	acısı	bilmiyordu. </p>
<p class="calibre1"> <i class="calibre4">Aptal, </i>	dedi	kendine	işleri	bittiğinde,	içe	göçmüş	yatağın	tam	ortasında çarşaflara	dolanmış	halde	yatarlarken.  <i class="calibre4">Sen	asla	ders	almayacak	mısın	cüce?	O</i></p>
<p class="calibre1"> <i class="calibre4">bir	fahişe.	Aletini	değil,	altınlarını	seviyor.	Tysha’yı	hatırlamıyor	musun? </i></p>
<p class="calibre1">Parmağını	kızın	göğüs	ucunda	gezdirdi.	Dokunur	dokunmaz	sertleşmişti.	Kızın göğüslerinde	az	önceki	sevişmeden	kalan	ısırık	izleri	duruyordu. </p>
<p class="calibre1">“Peki	şimdi	ne	olacak	lordum?	Artık	Kral	Eli’sin,	ne	yapacaksın?” </p>
<p class="calibre1"><a id="p65"></a>“Cersei’nin	asla	tahmin	edemeyeceği	bir	şey,”	diye	mırıldandı	Tyrion	yüzünü kızın	boynuna	gömerken.	“Ben...	adalet	sağlayacağım.” </p>
<p class="calibre1"><a id="p66"></a>Bran</p>
<p class="calibre1">Bran,	pencere	sekisinin	sert	mermerini	kuş	tüyü	yatağına	ve	yastıklarına	tercih ediyordu.	Yataktayken	duvarlar	üstüne	geliyor,	tavan	bütün	ağırlığıyla	başına inecekmiş	gibi	görünüyordu.	Yataktayken	Kışyarı	zindana,	odası	hücreye dönüşüyordu.	Pencere	kenarında	hayat	vardı,	dünya	hâlâ	onu	çağırıyordu. </p>
<p class="calibre1">Yürüyemiyordu,	tırmanamıyordu,	avlanamıyordu,	bir	zamanlar	yaptığı	gibi eline	tahta	kılıcını	alıp	dövüşemiyordu	ama	hâlâ	 <i class="calibre4">bakabiliyordu. </i>	Akşam çöktüğünde,	kulelerdeki	elmas	şekilli	camların	ardında	yanan	mumların	ve şöminelerin	ışığıyla	parıldamaya	başlayan	Kışyarı	pencerelerini	izlemeyi, yıldızlara	şarkı	söyleyen	ulu	kurtları	dinlemeyi	seviyordu. </p>
<p class="calibre1">Son	zamanlarda	ulu	kurtlar	sık	sık	rüyalarına	giriyordu.  <i class="calibre4">Benimle	konuluyorlar,</i> <i class="calibre4">kardeş	kardeşe, </i>	diye	düşünüyordu	kurtların	ulumasını	duyduğunda.	Onların	dilini anlıyordu...	tam	olarak	değil	ama	neredeyse...	sanki	bir	zamanlar	bildiği,	sonradan unuttuğu	bir	dilde	konuşuyorlarmış	gibi.	Walderlar	onlardan	korkuyor	olabilirlerdi ama	Starklar’ın	damarlarında	kurt	kanı	dolaşıyordu.	Yaşlı	Dadı	söylemişti.	“Bazı insanlarda	diğerlerinden	fazla	vardır,”	demişti. </p>
<p class="calibre1">Yaz’ın	uluması	uzun	ve	kederliydi,	özlem	ve	yas	doluydu.	Tüylüköpek’in uluması	vahşiydi.	Sesleri	avlularda	ve	duvarlarda	yankılanıyor,	kalabalık	bir	kurt sürüsü	Kışyarı’nı	ele	geçirmiş	gibi	kaleyi	çınlatıyordu.	Oysa	sadece	iki	ulu	kurt vardı...	bir	zamanlar	altı	taneydiler.  <i class="calibre4">Onlar	da	kardeşlerini	özlüyorlar	mıdır? </i>	diye düşündü	Bran.  <i class="calibre4">Boz	Rüzgâr’ı,	Nymeria’yı,	Leydi’yi,	Hayalet’i	çağırıyorlar</i> <i class="calibre4">mıdır?	Onların	eve	dönmesini,	yeniden	bir	arada	olmayı	istiyorlar	mıdır? </i></p>
<p class="calibre1">Bran,	kurtların	son	zamanlarda	niye	bu	kadar	fazla	uluduğunu	sorduğunda,	“Bir kurdun	aklından	ne	geçtiğini	kim	bilebilir	ki?”	demişti	Sör	Rodrik	Cassel.	Annesi Leydi	Catelyn,	yokluğunda	kaleyi	yönetme	işini	Sör	Rodrik’e	devretmiş,	şövalyeyi Kale	Kumandanı	ilan	etmişti.	Adamın	böyle	sohbetlere	ayıracak	çok	az	vakti vardı	artık. </p>
<p class="calibre1">“Özgürlük	istedikleri	için	uluyorlar,”	demişti	Farlen.	Kışyarı’nın	barınak başıydı,	tıpkı	tazıları	gibi	o	da	ulu	kurtları	sevmiyordu.	“Duvarlar	arasında</p>
<p class="calibre1"><a id="p67"></a>yaşamak	istemiyorlar,	onları	suçlayabilir	miyiz?	Vahşi	yaratıklar	vahşi	doğaya aittir.” </p>
<p class="calibre1">“Avlanmak	istiyorlar,”	demişti	aşçı	Gage	kuyruk	yağı	küplerini	büyük	güveç tenceresine	atarken.	“Kurtlar	insanlardan	çok	daha	iyi	koku	alır.	Av	kokusu alıyorlar.” </p>
<p class="calibre1">Üstat	Luwin	bu	fikirlere	katılmamıştı.	“Kurtlar	genellikle	ay	çıktığında	ulur. </p>
<p class="calibre1">Kuyruklu	yıldız	için	uluyorlar.	Ne	kadar	parlak	olduğunu	görüyor	musun	Bran? </p>
<p class="calibre1">Büyük	ihtimalle	onu	ay	zannediyorlar.” </p>
<p class="calibre1">“Kurtlar	senin	üstattan	daha	akıllı,”	demişti	yabanıl	kadın.	“Gri	adamın unuttuğu	gerçekleri	onlar	hatırlıyor.”	Cümleleri	söylerkenki	tavrı	Bran’ı ürpertmişti.	Kuyruklu	yıldızın	ne	anlama	geldiğini	sormuştu	kadına.	“Ateş	ve	kan,” </p>
<p class="calibre1">demişti	kadın.	“Daha	iyi	şeyler	değil	evlat.” </p>
<p class="calibre1">Kütüphane	yangınından	kurtarabildikleri	parşömenleri	düzenlerken,	yıldızın	ne anlama	geldiğini	Rahip	Chayle’a	da	sormuştu.	“Mevsimleri	kesen	kılıç,”	diye yanıtlamıştı	Rahip	Chayle	ve	çok	kısa	bir	zaman	sonra	Eski	Şehir’den	beyaz	bir kuzgun	gelmiş,	yaz	mevsiminin	bittiğini	haber	veren	bir	mektup	getirmişti.	Yani, Rahip	Chayle	haklıydı. </p>
<p class="calibre1">Yaşlı	Dadı	farklı	düşünüyordu	ve	o	herkesten	daha	uzun	zamandır	hayattaydı. </p>
<p class="calibre1">“Ejderhalar,”	demişti.	Gözleri	kör	denebilecek	kadar	kötü	durumdaydı,	kuyruklu yıldızı	görmemişti	ama	onu	 <i class="calibre4">koklayabildiğini</i>	iddia	ediyordu.	“Ejderhalar	geliyor evlat,”	diye	ısrar	etmişti. </p>
<p class="calibre1">Hodor,	sadece,	“Hodor,”	demişti.	Bildiği	tek	kelime	buydu. </p>
<p class="calibre1">Ve	ulu	kurtlar	ulumaya	devam	etti.	Nöbetçiler	küfürler	savurdu.	Barınaktaki köpekler	öfkeyle	havladı.	Ahırlardaki	atlar	bölmelerini	tekmeledi.	Walderlar	tir tir	titredi.	Üstat	Luwin	bile	uykusuzluktan	şikâyet	etti.	Sadece	Bran	şikâyetçi değildi.	Tüylüköpek,	Küçük	Walder’ı	ısırınca,	Sör	Rodrik	ulu	kurtların	tanrı korusundan	çıkarılmamalarını	emretmişti	ama	Kışyarı’nın	duvarları	seslerle	tuhaf oyunlar	oynuyordu.	Bazen,	uluma	sesleri	Bran’ın	penceresinin	altından,	avludan geliyormuş	gibi	duyuluyordu.	Bazen	de	kurtların	gezici	nöbetçiler	gibi	siperlerin üstünde	yürüdüğüne	yemin	edebilirdi	Bran.	Keşke	onları	görebilseydi. </p>
<p class="calibre1">Nöbetçi	Salonu’nun	ve	Çan	Kulesi’nin	üstünde	asılı	duran	kuyruklu	yıldızı <i class="calibre4">görebiliyordu. </i>	Daha	uzakta,	siyah	siluetli	gargoyleleri	mor	şafağa	doğru	uzanan</p>
<p class="calibre1"><a id="p68"></a>alçak	ve	yuvarlak	İlk	Kule’yi	de	görüyordu.	Bran	bir	zamanlar	bu	yapıların içindeki	ve	dışındaki	bütün	taşları	avcunun	içi	gibi	bilirdi.	Herhangi	bir	çocuğun yolda	yürüdüğü	kolaylıkla	hepsine	tırmanmıştı.	Çatılar	onun	gizli	sığınaklarıydı. </p>
<p class="calibre1">Yıkık	kulenin	tepesine	yuvalanmış	kargalar	en	iyi	arkadaşlarıydı. </p>
<p class="calibre1">Ve	sonra	düştü. </p>
<p class="calibre1">Bran	hatırlamıyordu	ama	herkes	düştüğünü	söylüyordu.	Doğru	olmalıydı. </p>
<p class="calibre1">Ölümden	dönmüştü.	Düştüğü	yere,	yani	İlk	Kule’nin	çatısından	dışarı	uzanan gargoylelere	baktığında	midesi	tuhaf	bir	hisle	düğümleniyordu.	Artık tırmanamıyordu,	yürüyemiyordu	bile.	Kılıç	da	sallayamıyordu.	Bir	şövalye olmaya	dair	kurduğu	hayaller	kafasının	içinde	çürüyordu. </p>
<p class="calibre1">Yaz,	Bran’ın	düştüğü	gün	ve	kemikleri	parçalanmış	halde	bilinçsizce	yatağında yattığı	bütün	günler	boyunca	ulumuştu.	Robb	uzaklara	gitmeden	önce	anlatmıştı bunu.	Yaz,	Bran	için	yas	tutmuştu	ve	Tüylüköpek’le	Boz	Rüzgâr	onun	ağıtlarına eşlik	etmişti.	Babasının	ölüm	haberini	taşıyan	kanlı	kuzgunun	geldiği	gece	de ulumuştu	kurtlar.	O	gece	Rickon’la	birlikte	Üstat	Luwin’in	yuvarlak salonundaydılar,	ormanın	çocuklarından	bahsediyorlardı.	Kurtlar	uluyarak	Üstat Luwin’i	pencereye	çağırmıştı. </p>
<p class="calibre1"> <i class="calibre4">Peki	şimdi	kimin	yasını	tutuyorlar? </i>	diye	düşündü	kederle.	Artık	Kuzey	Kralı olan	ağabeyi	Robb	bir	düşman	tarafından	katledilmiş	olabilir	miydi?	Piç	kardeşi Jon	Kar,	Sur’dan	mı	düşmüştü?	Annesi	ya	da	kız	kardeşlerinden	biri	mi	ölmüştü? </p>
<p class="calibre1">Ya	da	üstadın,	rahibin,	Yaşlı	Dadı’nın	düşündüğü	gibi	bunun	başka	bir	sebebi	mi vardı? </p>
<p class="calibre1"> <i class="calibre4">Bu	şarkıların	ne	anlama	geldiğini	bilmeliyim. </i>	Rüyalarında	dağlara tırmanabiliyordu,	bütün	kulelerden	daha	yüksek	buzlu	dağlara.	Zirveye	çıkıyor, dolunayın	tam	altında	duruyordu.	Eskiden	olduğu	gibi	bütün	dünya	ayaklarının altına	seriliyordu. </p>
<p class="calibre1"> <i class="calibre4">“Uuuuu,” </i>	diye	bağırdı	çekinerek.	Ellerini	ağzının	iki	yanına	götürdü,	başını kuyruklu	yıldıza	doğru	kaldırdı,  <i class="calibre4">“Uuuuuuuuuuuu,	huuuuuuuuuu,” </i>	diye	ulumaya başladı.	Kulağa	aptalca	geliyordu.	Bir	çocuğun	tiz,	güçsüz	ve	sığ	çığlıydı	bu,	bir kurdun	uluması	değil.	Buna	rağmen	Yaz	cevap	verdi	ve	Tüylüköpek	ona	katıldı. </p>
<p class="calibre1">Bran	tekrar	uludu.	Sürüden	geri	kalanlar	birlikte	şarkı	söylüyordu. </p>
<p class="calibre1">Sesi	kapıya	bir	nöbetçi	gelmesine	sebep	oldu.	Burnunda	kocaman	bir	yağ</p>
<p class="calibre1"><a id="p69"></a>bezesi	olan	Samankafa,	penceresinde	uluyan	Bran’ı	görünce,	“İyi	misiniz prensim?”	diye	sordu. </p>
<p class="calibre1">Ona	prens	demeleri	kendisini	garip	hissetmesine	sebep	oluyordu	ama	sonuçta o	Robb’un	veliahtıydı	ve	Robb,	Kuzey	Kralı	ilan	edilmişti.	Kafasını	çevirip nöbetçiye	doğru	ulumaya	başladı,  <i class="calibre4">“Uuuuuuuu,	huuuuuu.” </i></p>
<p class="calibre1">Nöbetçi	odadan	çıktı,	geri	döndüğünde	yanında	Üstat	Luwin	vardı.	“Evlat,	bu canavarlar	senin	yardımın	olmadan	da	yeterince	gürültü	yapıyorlar.”	Bran’ın yanına	gelip	elini	alnına	koydu.	“Geç	oldu,	hemen	uyumalısın.” </p>
<p class="calibre1">“Kurtlarla	konuşuyorum,”	dedi	Bran,	yaşlı	adamın	elini	iterek. </p>
<p class="calibre1">“Samankafa’ya	seni	yatağına	götürmesini	mi	emretmeliyim?” </p>
<p class="calibre1">“Yatağıma	kendim	gidebilirim.”	Mikken	duvarlara	demir	barlar	takmıştı,	Bran kendini	kollarıyla	kaldırarak	odanın	içinde	hareket	edebiliyordu.	Zor	işti,	çok	ağır hareket	ediyordu	ve	kol	kasları	yanıyordu	ama	kucakta	taşınmaktan	nefret ediyordu.	“İstemezsem	uyumak	zorunda	değilim.” </p>
<p class="calibre1">“Bütün	insanlar	uyumak	zorundadır	Bran.	Prensler	bile.” </p>
<p class="calibre1">“Uyuduğum	zaman	bir	kurda	dönüşüyorum.	Kurtlar	rüya	görür	mü?” </p>
<p class="calibre1">“Her	yaratık	rüya	görür	ama	insanların	gördüğü	gibi	değil.” </p>
<p class="calibre1">“Ölüler	rüya	görür	mü?”	diye	sordu	babasını	düşünerek.	Bir	taş	ustası, Kışyarı’nın	altındaki	mahzen	mezarda	babasının	granitten	bir	benzerini	yapıyordu. </p>
<p class="calibre1">“Bazılar	evet,	bazıları	hayır,”	diye	cevap	verdi	üstat. </p>
<p class="calibre1">“Ağaçlar	rüya	görür	mü?” </p>
<p class="calibre1">“Ağaçlar?	Hayır.” </p>
<p class="calibre1">“Görürler,”	dedi	Bran	kendinden	emin	bir	tavırla.	“Onlar	ağaç	rüyaları	görür. </p>
<p class="calibre1">Bazen	rüyamda	bir	ağaç	görüyorum.	Tanrı	korusundaki	büvet	ağacına	benziyor. </p>
<p class="calibre1">Bana	sesleniyor.	Kurtlu	rüyalar	daha	güzel.	Kokular	alıyorum,	hatta	bazen	kanın tadını	hissedebiliyorum.” </p>
<p class="calibre1">Üstat	Luwin	boynuna	sarılmış	üstat	zincirine	dokundu.	“Diğer	çocuklarla	daha fazla	zaman	geçirseydin...” </p>
<p class="calibre1">“Çocuklardan	nefret	ediyorum,”	dedi	Bran,	Walderlar’ı	kastederek.	“Size onları	göndermenizi	söylemiştim.” </p>
<p class="calibre1">Üstat	Luwin’in	yüz	ifadesi	sertleşti.	“Freyler	leydi	annenin	himayesinde.	Onun emriyle	buraya	getirildiler.	Onları	göndermek	senin	haddin	değil	ve	tavrın	da	hoş</p>
<p class="calibre1"><a id="p70"></a>değil.	Onları	gönderirsek	nereye	gidecekler?” </p>
<p class="calibre1">“Evlerine.	Onların	yüzünden	Yaz’ı	göremiyorum.” </p>
<p class="calibre1">“Küçük	Walder	Frey	kendi	arzusuyla	saldırıya	uğramadı,”	dedi	üstat.	“Ben	de isteyerek	ısırılmamıştım.” </p>
<p class="calibre1">“Bunları	yapan	Tüylüköpek’ti.”	Rickon’un	siyah	ulu	kurdu	o	kadar	vahşiydi	ki bazen	Bran	bile	ondan	korkuyordu.	“Yaz,	kimseyi	ısırmadı.” </p>
<p class="calibre1">“Yaz,	tam	da	bu	odanın	ortasında	bir	adamın	boğazını	parçaladı,	unuttun	mu? </p>
<p class="calibre1">İşin	doğrusu,	ağabeylerinin	kar	yığını	içinde	bulduğu	küçük	yavrular	büyüdüler	ve tehlikeli	canavarlara	dönüştüler.	Frey	oğlanları	onlardan	korkacak	kadar	akıllı.” </p>
<p class="calibre1">“Aslında	Walderlar’ı	tanrı	korusuna	kapatmalıyız.	Orada	istedikleri	kadar geçit	lordu	oyunu	oynarlar.	Yaz	da	benim	yanıma	döner.	Eğer	ben	prenssem	neden lafımı	dinlemiyorsunuz?	Dansçı’ya	binmek	istiyorum	ama	Göbekli	kapıdan çıkmama	izin	vermiyor.” </p>
<p class="calibre1">“Doğru	olanı	yapıyor.	Kurt	Ormanı	tehlikelerle	dolu.	Son	gezide	olanlardan sonra	bunu	sen	de	biliyorsun.	Bir	hain	tarafından	esir	alınıp	Lannisterlar’a satılmak	mı	istiyorsun?” </p>
<p class="calibre1">“Yaz,	beni	korur,”	diye	inat	etti	Bran.	“Bir	prensin	yelken	açmasına,	ormanda domuz	avına	çıkmasına,	mızrak	müsabakası	yapmasına	izin	verilmeli.” </p>
<p class="calibre1">“Bran,	çocuğum,	neden	kendine	işkence	ediyorsun?	Belki	bir	gün	bunların hepsini	yaparsın.	Daha	sekiz	yaşındasın.” </p>
<p class="calibre1">“Bir	kurt	olmayı	isterdim.	O	zaman	ormanda	yaşardım,	istediğim	zaman uyurdum	ve	Arya’yla	Sansa’yı	bulurdum.	Onların	kokusunu	alırdım	ve	gidip	onları kurtarırdım.	Tıpkı	Boz	Rüzgâr	gibi	Robb’un	yanında	savaşa	katılırdım.	Kral Katili’nin	boğazını	dişlerimle	parçalardım.	O	zaman	savaş	biterdi,	herkes Kışyarı’na	geri	dönerdi.	Eğer	bir	kurt	olsaydım...”	Uludu.  <i class="calibre4">“Uuuuuuuuuu.” </i></p>
<p class="calibre1">Luwin	sesini	yükseltti.	“Gerçek	bir	prens...” </p>
<p class="calibre1"> <i class="calibre4">“UUUUUUUUU,” </i>	Bran	daha	yüksek	sesle	ulumaya	başladı. </p>
<p class="calibre1"> <i class="calibre4">“HUUUUUUU.” </i></p>
<p class="calibre1">Üstat	teslim	oldu.	“Nasıl	istersen	çocuğum.”	Yarı	bezgin,	yarı	üzgün	bir ifadeyle	odadan	çıktı. </p>
<p class="calibre1">Bran	yalnız	kaldığında	ulumak	bütün	cazibesini	yitirdi.	Bir	süre	sonra	sustu. </p>
<p class="calibre1">Ben	onları	iyi	karşılamıştım,	dedi	kendi	kendine	pişmanlık	içinde.  <i class="calibre4">Ben	Kışyarı</i></p>
<p class="calibre1"><a id="p71"></a> <i class="calibre4">lorduydum,	gerçek	bir	lord,	öyle	davranmadığımı	söyleyemez. </i>	Walderlar, İkizler’den	Kışyarı’na	geldiğinde	onları	ilk	istemeyen	Rickon	olmuştu	aslında. </p>
<p class="calibre1">Dört	yaşındaki	çocuk	çığlıklar	atmış,	bu	yabancıları	değil,	annesini,	babasını	ve Robb’u	istediğini	söylemişti.	Rickon’u	sakinleştirip	Freyler’i	uygun	şekilde karşılayan	Bran	olmuştu.	Onlar	için	sofra	kurdurmuş,	onları	şöminenin	karşısında konuk	etmişti.	Üstat	Luwin	bile	iyi	iş	çıkardığını	söylemişti. </p>
<p class="calibre1">Ama	bunlar	oyundan	önceydi. </p>
<p class="calibre1">Oyun	bir	kütük,	bir	çomak	ve	suyla	oynanıyordu.	İçinde	epey	bağrışma	da vardı.	Walderlar	suyun	en	önemli	şey	olduğunu	söylemişlerdi.	Kütük	yerine	kalas parçası	hatta	taş	bile	kullanabilirdin	ve	çomak	yerine	ince	bir	dal	parçası	dahi olurdu.	Bağırmak	zorunda	da	değildin	ama	su	olmazsa	oyun	da	yoktu.	Üstat	Luwin ve	Sör	Rodrik,	Kurt	Ormanı’ndaki	derelere	gitmelerine	izin	vermedikleri	için çocuklar	tanrı	korusundaki	bulutlu	gölcükte	oynamaya	karar	verdiler.	Walderlar, yer	altından	çıkan	sıcak	ve	köpüklü	suları	ilk	defa	görüyorlardı	ama	ikisi	de oyunun	bu	suda	daha	eğlenceli	olacağından	emindi. </p>
<p class="calibre1">Her	iki	çocuğun	adı	da	Walder	Frey’di.	Büyük	Walder,	İkizler’de	daha	pek çok	Walder	olduğunu	söylemişti.	Hepsi	büyükbabaları	Lord	Walder	Frey’in	adını almışlardı.	Rickon	bunu	duyduğunda,	“Kışyarı’nda	herkesin	 <i class="calibre4">kendi</i>	ismi	vardır,” </p>
<p class="calibre1">demişti	mağrur	bir	tavırla. </p>
<p class="calibre1">Oyun	basitti.	Kütük	suyun	içine	koyuluyordu.	Oyunculardan	biri	elinde sopasıyla	kütüğün	üstüne	çıkıp	geçit	lordu	oluyordu.	Diğer	oyuncu	suyu	geçmek istediğinde,	“Ben	geçit	lorduyum,	gelen	kimdir?”	diye	soruyordu.	Diğer	oyuncu kim	olduğunu	ve	geçidi	kullanmasına	neden	izin	verilmesi	gerektiğini	açıklayan bir	konuşma	yapıyordu.	Lord,	konuşma	yapanın	yemin	etmesini	emredip	sorular sorabilirdi.	Diğer	oyuncu	doğru	cevap	vermek	zorunda	değildi.	“Belki,”	demek şartıyla	yeminlerin	bağlayıcılığı	yoktu.	Yani	oyunun	hilesi,	geçit	lorduna	fark ettirmeden	“belki”	demekti.	Daha	sonra	lordla	dövüşüp	yeni	geçit	lordu	olabilirdi. </p>
<p class="calibre1">“Belki,”	demediyse	oyun	dışında	kalırdı.	Lord	arzu	ettiği	anda	dövüşmeye	karar verebilirdi	ve	çomak	kullanmasına	izin	verilen	tek	oyuncu	oydu. </p>
<p class="calibre1">Oyun	birbirlerini	iteklemekten,	birbirlerine	vurmaktan	ve,	“Belki,”	dendi	mi denmedi	mi	diye	tartışmaktan	ibaret	gibi	görünüyordu.	Küçük	Walder	sık	sık	lord oluyordu. </p>
<p class="calibre1"><a id="p72"></a>Kırmızı	suratlı,	göbekli	oğlan	daha	uzun	ve	tıknaz	olmasına	rağmen	Küçük Walder’dı.	Büyük	Walder’ın	sert	hatlı	bir	yüzü	vardı,	zayıftı	ve	diğer	Walder’dan on	beş	santim	kadar	kısaydı.	“Benden	elli	gün	büyük,”	diye	açıklamıştı	Küçük Walder.	“Eskiden	benden	uzundu	ama	ben	daha	hızlı	büyüdüm.” </p>
<p class="calibre1">“Kardeş	değiliz,	kuzeniz,”	diye	eklemişti	Büyük	Walder.	“Ben	Jammos’un	oğlu Walder’ım.	Babam,	Lord	Frey’in	dördüncü	karısından	doğan	oğlu.	Küçük	Walder ise	Merrett’in	oğludur.	Büyükannesi,	Lord	Frey’in	üçüncü	karısı	Crakehall.	Benim yaşım	daha	büyük	ama	taht	sırasında	o	benden	daha	önde.” </p>
<p class="calibre1">“Sadece	elli	iki	gün	büyüksün,”	diye	itiraz	etmişti	Küçük	Walder.	“Ve	ikimiz de	İkizler’i	yönetemeyeceğiz	aptal.” </p>
<p class="calibre1">“Ben	yöneteceğim,”	diye	karşılık	vermişti	Büyük	Walder.	“Bizden	başka Walderlar	da	var.	Sör	Stevron’un	torunu	Kara	Walder	veraset	sırasında	dördüncü. </p>
<p class="calibre1">Sör	Emmon’ın	oğlu	Kırmızı	Walder	var.	Piç	Walder	var	ama	o	vâris	değil.	Onun soyadı	Nehir,	Frey	değil.	Bir	de	Walda	isimli	kızlar	var.” </p>
<p class="calibre1">“Ve	Tyr.	Tyr’i	hep	unutuyorsun.” </p>
<p class="calibre1">“Ama	onun	adı	Wal <i class="calibre4">tyr, </i>	Walder	değil.	Sırada	çok	arkamızdan	geliyor,	önemsiz. </p>
<p class="calibre1">Ondan	hiçbir	zaman	hoşlanmadım	hem.” </p>
<p class="calibre1">Sör	Rodrik,	Jon	Kar’ın	eski	odasını	kuzenlere	vermişti.	Jon	Kar,	Gece Nöbetçileri’ne	katılmıştı	ve	asla	geri	dönmeyecekti.	Bran	bundan	nefret	ediyordu. </p>
<p class="calibre1">Freyler,	Jon’un	yerini	almaya	çalışıyordu	sanki. </p>
<p class="calibre1">Walderlar	aşçının	yanında	çalışan	Şalgam	ve	Joseth’in	kızları	Bandy	ve Shyra’yla	geçit	lordu	oyunu	oynarken	Bran	özlem	dolu	gözleriyle	onları	izlemişti. </p>
<p class="calibre1">Walderlar,	Bran’ın	hakem	olmasını	ve	oyuncuların,	“Belki,”	deyip	demediğine karar	vermesini	istemişti	ama	oyun	başladıktan	kısa	bir	süre	sonra	Bran	tamamen unutulmuştu. </p>
<p class="calibre1">Bağrışmaları	ve	su	seslerini	duyan	diğer	çocuklar	da	gelmişti:	Barınaktaki	kız Pella,	Cayn’in	oğlu	Calon,	Lord	Eddard’la	birlikte	Kral	Toprakları’nda	can	veren Şişman	Tommy’nin	oğlu	Tomtom.	Bir	süre	sonra	hepsi	sırılsıklam	olmuş,	çamur içinde	kalmıştı.	Pella	tepeden	tırnağa	kahverengi	olmuştu.	Kızın	saçları	yosunla kaplanmıştı.	Kahkaha	atmaktan	nefes	alamıyordu.	Bran,	lanet	kuzgunun	geldiği geceden	beri	böyle	kahkahalar	duymamıştı.  <i class="calibre4">Eğer	bacaklarımı	kullanabiliyor</i> <i class="calibre4">olsaydım	hepsini	yenerdim, </i>	diye	düşünmüştü	hüzünle.  <i class="calibre4">Benden	başka	kimse	geçit</i></p>
<p class="calibre1"><a id="p73"></a> <i class="calibre4">lordu	olamazdı. </i></p>
<p class="calibre1">Sonunda	koşarak	Rickon	gelmişti,	yanında	Tüylüköpek	vardı.	Çomak	için mücadele	eden	Şalgam’la	Küçük	Walder’ı	izledi.	Şalgam	dengesini	kaybedip gürültüyle	suya	gömülünce,	“Ben!	Şimdi	de	ben!	Ben	de	oynamak	istiyorum,”	diye bağırdı.	Küçük	Walder	kabul	etti.	Tüylüköpek,	Rickon’un	arkasından	gidince, </p>
<p class="calibre1">“Hayır,	kurtlar	oynayamaz.	Sen	Bran’ın	yanında	kal,”	dedi	Rickon,	kurda.	Ve	kurt, Bran’ın	yanında	kaldı... </p>
<p class="calibre1">...Küçük	Walder	elindeki	çomakla	Rickon’un	karnına	vurana	kadar.	Siyah	kurt bir	anda	yerinden	fırlayıp	kütüğe	doğru	atıldı.	Su	kana	bulanmıştı,	Walderlar çığlık	atıyordu.	Rickon	kahkahalara	boğulmuştu.	Hodor	bağırmaya	başladı. </p>
<p class="calibre1">“Hodor!	Hodor!	Hodor!” </p>
<p class="calibre1">Bu	olaydan	sonra,	Rickon	garip	bir	şekilde	Walderlar’dan	 <i class="calibre4">hoşlandığına</i>	karar verdi.	Geçit	lordu	oyununu	bir	daha	oynamadılar	ama	başka	oyunlar	da	vardı; canavarlar	ve	kızlar,	şatoma	gel,	kedi	ve	fare.	Walderlar,	Rickon’la	birlikte mutfaktan	kek	çalıyor,	duvarlar	boyunca	koşuyor,	barınaktaki	hayvanlara	kemik atıyor	ve	Sör	Rodrik’in	gözetiminde	kılıç	talimi	yapıyordu.	Rickon	onları	mahzen mezara	bile	götürmüştü.	Bran	bunu	duyduğunda,	“Buna	hakkın	yok,”	diye bağırmıştı	küçük	kardeşine.	“Orası	bizim	yerimiz.  <i class="calibre4">Starklar</i>’ın	yeri!”	Ama	Rickon umursamamıştı. </p>
<p class="calibre1">Odasının	kapısı	açıldı.	Üstat	Luwin’in	elinde	yeşil	bir	kavanoz	vardı,	Osha	ve Samankafa	da	yaşlı	adamın	yanındaydı.	“Sana	bir	uyku	ilacı	yaptım	Bran.” </p>
<p class="calibre1">Osha,	Bran’ı	kemikli	kollarının	altından	tutup	kaldırdı.	Bir	kadın	için	çok uzundu	ve	çelik	gibi	güçlüydü. </p>
<p class="calibre1">“Bu	ilaç	sayesinde	rüyasız	bir	uyku	uyuyacaksın,”	dedi	Üstat	Luwin	kavanozun kapağını	açarken.	“Tatlı	ve	düşsüz	bir	uyku.” </p>
<p class="calibre1">“Gerçekten	mi?”	diye	sordu	Bran.	İnanmak	istiyordu. </p>
<p class="calibre1">“Evet.	İç.” </p>
<p class="calibre1">Bran	içti.	Yoğun	ve	tortulu	bir	şuruptu	ama	içinde	bal	vardı,	kolay yutuluyordu. </p>
<p class="calibre1">“Sabaha	kendini	çok	daha	iyi	hissedeceksin.”	Luwin,	Bran’a	gülümsedi	ve odadan	çıktı. </p>
<p class="calibre1">Osha	oyalandı.	“Yine	kurt	rüyaları	mı	evlat?” </p>
<p class="calibre1"><a id="p74"></a>Bran	başıyla	onayladı. </p>
<p class="calibre1">“Bu	kadar	fazla	direnmemelisin	evlat.	Yürek	ağacıyla	konuştuğunu	gördüm. </p>
<p class="calibre1">Belki	tanrılar	sana	cevap	veriyordur.” </p>
<p class="calibre1">“Tanrılar?”	diye	mırıldandı	Bran.	Gözleri	kapanmaya	başlamıştı	bile. </p>
<p class="calibre1">Osha’nın	yüzü	bulanıklaştı.  <i class="calibre4">Tatlı,	düşsüz	bir	uyku, </i>	diye	düşündü. </p>
<p class="calibre1">Ama	üstüne	karanlık	örtüldüğünde	yine	tanrı	korusundaydı.	Yeşil	gri	muhafız ağaçlarının,	zaman	kadar	yaşlı	meşelerin	arasında	sessizce	ilerliyordu. </p>
<p class="calibre1"> <i class="calibre4">Yürüyorum, </i>	diye	düşündü	mutluluk	içinde.	Bir	yanı	bunun	sadece	bir	rüya olduğunu	biliyordu	ama	yürüyebilmenin	düşü	bile	yatak	odasındaki	tavan,	kapı	ve duvarlardan	ibaret	olan	gerçekten	daha	güzeldi. </p>
<p class="calibre1">Ağaçların	altı	karanlıktı	ama	kuyruklu	yıldız	yolunu	aydınlatıyordu.	Bran sağlam	adımlar	atıyordu,	dört	 <i class="calibre4">sağlam</i>	bacağıyla	hareket	ediyordu,	güçlü	ve hızlıydı.	Ayaklarının	altında	yumuşakça	çıtırdayan	kuru	yaprakları,	kalın	kökleri, sert	taşları	ve	humuslu	toprağın	derin	katmanlarını	hissedebiliyordu.	Güzel	bir histi. </p>
<p class="calibre1">Keskin	ve	sarhoş	edici	kokular	kafasını	doldurmuştu:	Sıcak	havuzlardan yükselen	çamurlu	yosun,	toprakta	çürüyen	yapraklar,	meşelerdeki	sincaplar. </p>
<p class="calibre1">Sincapların	kokusu,	ağzındaki	kan	tadını	ve	dişlerinin	arasında	parçalanan kemiklerin	sesini	hatırlattı.	Ağzı	salya	doldu.	Karnını	doyuralı	yarım	gün	bile olmamıştı	ama	ölü	et	yemenin	keyifli	bir	yanı	yoktu.	Ağaçların	tepesinde, yaprakların	arasında	güvenle	gevezelik	eden	sincapların	sesini	duyabiliyordu. </p>
<p class="calibre1">Bran	ve	kardeşinin	olduğu	toprağa	inmeyecek	kadar	akıllılardı. </p>
<p class="calibre1">Kardeşinin	kokusunu	da	alıyordu:	Tanıdık,	topraksı,	güçlü	ve	tüyleri	kadar kara	bir	esans.	Kardeşi	öfke	içinde	duvarlar	boyunca	koşuyordu.	Bıkmadan, yorulmadan,	gece	gündüz,	çemberler	çizerek	arıyordu...	bir	av,	bir	çıkış	yolu, annesini,	kardeşlerini,	sürüsünü...	arıyor,	arıyordu	ama	bir	türlü	bulamıyordu. </p>
<p class="calibre1">Ağaçların	arkasında	duvarlar	yükseliyordu,	insan	eliyle	üst	üste	dizilmiş	ölü kayalar	bu	canlı	korununun	üstüne	eğiliyordu.	Gri	lekelerle	ve	yosunlarla	kaplı ama	bir	kurdun	zıplayıp	aşamayacağı	kadar	yüksek	ve	kalın	duvarlara	açılmış</p>
<p class="calibre1">bütün	delikler,	onu	ve	kardeşini	ormana	hapseden	demir	ve	ahşap	çubuklarla kapatılmıştı.	Kardeşi	her	deliğin	önünde	duruyor,	öfkeyle	dişlerini	gösteriyordu ama	yollar	hep	kapalı	kalıyordu. </p>
<p class="calibre1"><a id="p75"></a>İlk	gece	aynı	şeyleri	o	da	yapmıştı	ve	bunların	işe	yaramadığını	öğrenmişti. </p>
<p class="calibre1">Hırlamak	yolları	açmıyordu.	Duvarlar	diplerinde	koşmakla	geri	gitmiyordu. </p>
<p class="calibre1">Bacağını	kaldırıp	bir	ağacı	işaretlemek	insanları	uzakta	tutmuyordu.	Dünya üzerlerine	kapanmıştı.	Ama	duvarlarla	çevrili	ormanın	ötesinde	hâlâ	o	gri,	devasa mağara	duruyordu.	Hatırladı:	 <i class="calibre4">Kışyarı. </i>	Aniden	sesi	duydu.	İnsan	elinden	çıkmış</p>
<p class="calibre1">gökyüzü	kadar	yüksek	tepelerin	arkasındaki	gerçek	dünya	onu	çağırıyordu.	Ya cevap	verecekti	ya	da	ölecekti,	biliyordu. </p>
<p class="calibre1"><a id="p76"></a>Arya</p>
<p class="calibre1">Şafaktan	akşam	karanlığına	kadar	yolculuk	ediyorlardı.	Ormanlardan,	meyve bahçelerinden,	özenle	sürülmüş	tarlalardan,	küçük	köylerden,	kalabalık	pazar kasabalarından,	hisarlardan	geçiyorlardı.	Karanlık	çöktüğünde	kamp	kuruyor	ve kuyruklu	yıldızın	ışığında	karınlarını	doyuruyorlardı.	Arya,	ağaçların	arasında parıldayan	diğer	kamp	ateşlerini	görebiliyordu.	Kral	Yolu	her	geçen	gün	biraz daha	kalabalıklaşıyordu	ve	her	akşam	daha	fazla	kamp	kuruluyordu. </p>
<p class="calibre1">Yol	gece	gündüz	insanlarla	doluydu;	yaşlılar	ve	çocuklar,	önemli	adamlar	ve sıradan	insanlar,	çıplak	ayaklı	kızlar	ve	henüz	süt	emen	bebekleriyle	kadınlar. </p>
<p class="calibre1">Bazıları	at	arabalarında,	bazıları	öküzlerin	çektiği	üstü	açık	çiftlik	arabalarının arkasında	yolculuk	ediyordu.	Bazılarının	bineği	vardı:	Yük	atı,	midilli,	katır,	eşek, yürüyebilen	herhangi	bir	şey.	Arya,	bir	demir	ustasının	içi	aletlerle	dolu	el arabasını	ittiğini	görmüştü,	arabanın	içinde	örs	bile	vardı.	Bir	süre	sonra	başka bir	adamın	başka	bir	el	arabasını	ittiğine	şahit	olmuştu	ancak	bu	defa	arabanın içinde	battaniyelere	sarılı	iki	bebek	yatıyordu.	Çoğu,	sırtlarında	eşyaları, yüzlerinde	yorgun	ve	umutsuz	bir	ifadeyle	yayan	yolculuk	ediyordu.	Güneye	doğru yürüyorlardı.	Şehre,	Kral	Toprakları’na	doğru.	Onca	insanın	içinde	Yoren	ve kafilesi	dışında	kuzeye	giden	kimse	yoktu. </p>
<p class="calibre1">Yolcuların	çoğu	silahlıydı.	Arya	hançerler,	bıçaklar,	oraklar,	baltalar,	üç	beş</p>
<p class="calibre1">kişinin	elinde	de	kılıçlar	görmüştü.	Bazıları,	ağaç	kütüklerinden	yapılmış</p>
<p class="calibre1">tokmaklar	ya	da	dallardan	budanmış	yumrulu	sopalar	taşıyordu.	Yoren’in arabalarını	gördüklerinde	hemen	silahlarına	davranıyor,	tehdit	dolu	bakışlarla kafileyi	süzüyorlardı	ama	sonunda	sessizce	iki	yana	açılıp	geçmelerine	izin veriyorlardı.	Otuz	kişilik	bir	kafile	arabalarında	ne	olduğu	önemsenmeyecek kadar	kalabalık	sayılırdı. </p>
<p class="calibre1"> <i class="calibre4">Gözlerinle	bak, </i>	dedi	Syrio.  <i class="calibre4">Kulaklarınla	duy. </i></p>
<p class="calibre1">Bir	gün,	deli	bir	kadın	yolun	kenarında	durup	kafileye	bağırmıştı.	“Aptallar! </p>
<p class="calibre1">Hepinizi	öldürecekler,	ahmaklar!”	Kadın	korkuluk	gibi	zayıftı.	Gözleri	çökmüştü, ayakları	kan	içindeydi. </p>
<p class="calibre1"><a id="p77"></a>Ertesi	sabah	gösterişli	bir	tüccar,	Yoren’in	yanına	gidip	bütün	arabaları	ve arabaların	içindekileri	dörtte	bir	fiyatına	satın	almayı	teklif	etmişti.	“Savaştayız, isterlerse	her	şeyine	el	koyabilirler.	Mallarını	bana	satman	çok	daha	akıllıca	olur dostum.”	Yoren	kafasını	çevirip	tükürmüştü. </p>
<p class="calibre1">Arya	yoldaki	ilk	mezarı	o	gün	görmüştü,	yolun	kenarında,	küçük	bir	çocuğun üstünü	örten	küçük	bir	toprak	yığını.	Yumuşak	toprağa	bir	kristal	parçası saplanmıştı.	Lommy	kristali	almak	istediğinde	Boğa	çocuğa	engel	olmuş,	ölülere saygısızlık	etmemesini	söylemişti.	Birkaç	fersah	sonra	Praed	başka	mezarlar göstermişti.	Mezar	görmedikleri	tek	gün	geçmiyordu	artık. </p>
<p class="calibre1">Arya	bir	gece,	sebebini	bilmediği	bir	korkuyla	aniden	uyanmıştı.	Kızıl	Kılıç gökyüzünü	binlerce	yıldızla	paylaşıyordu.	Yoren’in	horlamasını,	kamp	ateşinin çıtırtılarını,	hatta	eşeklerin	boğuk	sesli	kıpırdanmalarını	duyabiliyordu	ama	gece tuhaf	bir	sessizliğe	gömülmüş	gibi	geliyordu	ona.	Dünya	nefesini	tutmuştu	sanki.	O</p>
<p class="calibre1">garip	sessizlik	Arya’yı	ürpertmişti.	Elini	İğne’nin	kabzasına	koyarak	tekrar uyumuştu. </p>
<p class="calibre1">Sabah	olduğunda	ve	Praed	uyanmadığında,	Arya	sessizliğin	sebebini anlamıştı.	Duyamadığı	ses	Praed’in	öksürüğüydü.	Onlar	da	bir	mezar	kazarak paralı	asker	Praed’i	uyanamadığı	yere	gömdüler.	Yoren,	adamı	toprakla	örtmeden önce	üstündeki	değerli	eşyaları	aldı.	Bir	adam	paralı	askerin	çizmelerine	talip oldu,	bir	diğeri	hançerine.	Miğferi	ve	örgü	zırhı	paylaşıldı.	Yoren,	adamın uzunkılıcını	Boğa’ya	verdi.	“Kolların	güçlü.	Belki	bunu	kullanmayı öğrenebilirsin,”	dedi.	Tarber	isimli	bir	çocuk	Praed’in	mezarına	bir	avuç	meşe palamudu	attı.	Belki	toprakta	bir	meşe	ağacı	büyür,	mezarın	yerini	gösterirdi. </p>
<p class="calibre1">O	akşam	bir	kasabada,	duvarları	sarmaşıklarla	kaplı	bir	handa	mola	verdiler. </p>
<p class="calibre1">Yoren	kesesindeki	sikkeleri	saydı	ve	birer	kap	sıcak	yemek	için	yeterli	paraları olduğuna	karar	verdi.	“Handa	kalamayız,	dışarıda	kamp	kuracağız	ama kullanabileceğiniz	bir	hamam	var.	Sıcak	suya	ve	sabuna	ihtiyacı	olan	gidebilir.” </p>
<p class="calibre1">Arya,	artık	Yoren	kadar	kadar	kötü	kokuyor	olmasına	rağmen	hamama	gitmeye cesaret	edemezdi.	Kıyafetlerinin	içinde	yaşayan	bazı	yaratıklar	Bit	Çukuru’ndan buraya	kadar	onunla	birlikte	gelmişti,	onları	boğmak	doğru	olmazdı.	Tarber,	Turta ve	Boğa,	yıkanmak	isteyen	adamların	oluşturduğu	sıraya	girdiler.	Diğerleri	hanın ortak	salonuna	gitti.	Yoren	at	arabasının	arkasına	zincirlediği	üç	adama	bile</p>
<p class="calibre1"><a id="p78"></a>maşrapalarla	bira	gönderdi. </p>
<p class="calibre1">Sonunda	herkes	domuz	turtası	ve	kızarmış	elmayla	karnını	doyurdu.	Hanın kâhyası	hepsine	birer	kupa	ısmarladı.	“Kardeşlerimden	biri	yıllar	önce	siyahları kuşandı,”	dedi	adam.	“Sör	Malcolm’a	ait	mutfakta	çalışırdı,	akıllı	bir	delikanlıydı ama	bir	gün	efendisinin	masasından	karabiber	aşırırken	yakalandı.	Tadını seviyordu,	hepsi	bu.	Sadece	bir	çimdik	karabiber.	Sör	Malcolm	sert	adamdır. </p>
<p class="calibre1">Sur’da	karabiber	var	mı?”	Yoren	kafasını	iki	yana	salladı.	“Yazık.	Lync	biberi sever.” </p>
<p class="calibre1">Arya	bira	kupasından	ufak	bir	yudum	aldı.	Babası	ziyafetler	sırasında	biraz bira	içmelerine	izin	verirdi.	Sansa	yüzünü	buruşturup	şarabın	çok	daha	lezzetli olduğunu	söylerdi	ama	Arya	biranın	tadından	yeterince	hoşlanıyordu.	Elindeki kupa,	babasını	ve	Sansa’yı	düşünmesine	sebep	olmuştu. </p>
<p class="calibre1">Han,	güneye	giden	insanlarla	doluydu.	Yoren	tam	tersi	istikamete	doğru yolculuk	ettiklerini	söylediğinde	salondaki	kalabalıktan	hayret	dolu	sesler yükseldi.	“Çok	zaman	geçmeden	geri	döneceksiniz,”	dedi	kâhya.	“Kuzeye	gitmek zor.	Arazilerin	yarısı	yandı.	İnsanlar	karanlıkta	gizlice	yola	çıkıp	kaçmaya çalışıyor.	Kaçamayanlar	duvarların	arkasında	esir.” </p>
<p class="calibre1">“Bizim	için	fark	etmez,”	dedi	Yoren	inatla.	“Tully	ya	da	Lannister,	Nöbet	taraf tutmaz.” </p>
<p class="calibre1"> <i class="calibre4">Lord	Tully	benim	büyükbabam, </i>	diye	düşündü	Arya.	Onun	için	fark	ediyordu ama	dudağını	ısırıp	sessizce	dinledi. </p>
<p class="calibre1">“Sadece	Tullyler	ve	Lannisterlar	değil,”	dedi	kâhya.	“Ay	Dağları’ndan	inen vahşi	adamlar	da	var.	Taraf	tutmadığını	bir	de	onlara	anlatmaya	çalış	istersen. </p>
<p class="calibre1">Starklar	da	işin	içinde.	Genç	Stark,	merhum	El’in	oğlu...” </p>
<p class="calibre1">Arya	başını	uzatarak	konuşulanları	daha	iyi	duymaya	çalıştı.	Kâhya,	Robb’dan mı	bahsediyordu? </p>
<p class="calibre1">“Oğlan	bir	ulu	kurtla	birlikte	savaşıyormuş,”	dedi	sarı	saçlı	bir	adam. </p>
<p class="calibre1">“Aptalca	dedikodular,”	dedi	Yoren. </p>
<p class="calibre1">“Bana	söyleyen	adam	kendi	gözleriyle	görmüş.	At	büyüklüğünde	bir	ulu	kurt olduğuna	dair	yemin	etti.” </p>
<p class="calibre1">“Yemin	etmek	söylediklerini	gerçek	yapmaz	Hod,”	diye	karşılık	verdi	kâhya. </p>
<p class="calibre1">“Mesela	sen,	bana	olan	borcunu	ödeyeceğine	dair	yemin	edip	duruyorsun	ama</p>
<p class="calibre1"><a id="p79"></a>daha	tek	sikke	bile	vermedin.”	Ortak	salondan	kahkaha	sesleri	yükseldi,	sarı	saçlı adamın	yüzü	kıpkırmızı	kesildi. </p>
<p class="calibre1">“Kurtlar	bu	yıl	çok	kötüydü,”	dedi	yeşil	pelerini	yolculuk	lekeleriyle	kaplı, soluk	benizli	başka	bir	adam.	“Tanrı	Gözü	civarındaki	kurt	sürüleri	daha	önce	hiç olmadıkları	kadar	korkusuzca	saldırdılar.	Koyunları,	köpekleri,	inekleri parçaladılar.	İnsanların	yaşadığı	yerlere	yaklaşmaktan	da	çekinmiyorlar.	Gece vakti	ormanlarda	dolaşmak	hayatınıza	mal	olabilir.” </p>
<p class="calibre1">“Ah,	bütün	bunlar	masal.	Hiçbiri	gerçek	değil.” </p>
<p class="calibre1">“Ben	aynı	şeyleri	kuzenimden	duydum	ve	kuzenim	yalancı	biri	değildir,”	dedi yaşlı	bir	kadın.	“Çok	büyük	bir	sürü	görmüş.	En	az	yüz	kurt	varmış.	İnsan	katilleri. </p>
<p class="calibre1">Sürünün	lideri	bir	dişiymiş.	Yedinci	cehennemden	gelen	bir	sürtük.” </p>
<p class="calibre1"> <i class="calibre4">Bir	dişi	kurt. </i>	Arya	düşünceli	bir	halde	elindeki	bira	kupasını	çeviriyordu. </p>
<p class="calibre1">Tanrı	Gözü,	Üç	Dişli	Mızrak’a	yakın	mıydı?	Keşke	bir	haritası	olsaydı. </p>
<p class="calibre1">Nymeria’yı	Üç	Dişli	Mızrak’ta	bırakmıştı.	Onu	terk	etmek	istememişti	ama	Jory başka	seçeneklerinin	olmadığını	söylemişti.	Eğer	kurt	onlarla	birlikte	kalırsa Joffrey’yi	ısırdığı	için	öldürülecekti.	Joffrey	ısırılmayı	hak	etmişti	ama	bu	hiçbir şeyi	değiştirmiyordu.	Nymeria’yı	uzaklaştırmak	için	bağırmak,	taş	atmak	zorunda kalmışlardı.	Ulu	kurt	Arya’nın	attığı	taşlar	gövdesine	isabet	edene	kadar	onları takip	etmekten	vazgeçmemişti.  <i class="calibre4">Şimdi	görse	beni	tanımaz, </i>	diye	düşündü	Arya. </p>
<p class="calibre1"> <i class="calibre4">Tanısa	da	benden	nefret	ediyordur. </i></p>
<p class="calibre1">Yeşil	pelerinli	adam,	“O	cehennem	sürtüğünün	köyün	içine	kadar	girdiğini duydum,”	diyerek	lafa	karıştı.	“O	gün	pazar	kurulmuş.	Kalabalıkmış.	Ulu	kurt	hiç çekinmeden	insanların	arasına	girip	annesinin	kucağındaki	bir	bebeği	kapmış. </p>
<p class="calibre1">Lord	Mooton	bu	hikâyeyi	duyunca	kurdu	avlamak	için	yemin	etmiş.	Oğullarını	da alıp	av	tazılarıyla	birlikte	kurdun	izini	sürmüş.	Sürtüğün	yuvasını	bulmuşlar	ama canlarını	zor	kurtarmışlar.	Tazılardan	biri	bile	sağ	kalmamış.” </p>
<p class="calibre1">“Bu	aptalca	bir	hikâye,”	diye	parladı	Arya.	Kendine	hâkim	olamamıştı. </p>
<p class="calibre1">“Kurtlar	bebek	yemezler.” </p>
<p class="calibre1">“Sen	bu	konuda	ne	biliyorsun	ki	delikanlı?”	diye	sordu	yeşil	pelerinli	adam. </p>
<p class="calibre1">Arya	verecek	bir	cevap	düşünemeden	Yoren	konuştu.	“Bira	oğlanı	çarptı, hepsi	bu.” </p>
<p class="calibre1">“Hayır	çarpmadı.	Kurtlar	bebek	 <i class="calibre4">yemezler... </i>” </p>
<p class="calibre1"><a id="p80"></a>“Dışarı	çık	 <i class="calibre4">delikanlı... </i>	ve	büyükler	konuşurken	çeneni	kapalı	tutmayı	öğrenene kadar	orada	kal,”	diye	bağırdı	Yoren.	Arya’yı	ahırlara	açılan	yan	kapıya	doğru sertçe	itti.	“Git	dedim.	Seyis	atlarımıza	su	vermiş	mi	kontrol	et.” </p>
<p class="calibre1">Arya	öfkeyle	dışarı	çıktı.  <i class="calibre4">“Yemezler,” </i>	diye	mırıldandı.	Tekme	attığı	taş</p>
<p class="calibre1">yuvarlandı,	arabalardan	birinin	altında	sıkışarak	durdu. </p>
<p class="calibre1">“Delikanlı,”	diye	seslendi	biri.	Arkadaşça	bir	sesti.	“Güzel	delikanlı.” </p>
<p class="calibre1">Zincirlenmiş	adamlardan	biri	konuşuyordu.	Arya	elini	İğne’nin	kabzasına götürerek	temkinli	adımlarla	arabaya	yaklaştı. </p>
<p class="calibre1">Adam	elindeki	boş	bira	maşrapasını	havaya	kaldırdı.	“Bu	adama	biraz	daha bira	iyi	gelecek.	Bu	kadar	ağır	zincirler	insanı	susatıyor.”	Zincire	vurulmuş	üç adamdan	en	genç	olanıydı.	Güçlü	ve	yakışıklı	görünüyordu.	Her	zaman gülümsüyordu.	Yolculuk	sırasında	iyice	kirlenip	matlaşmış	saçlarının	yarısı kırmızı,	yarısı	beyazdı.	“Bu	adamın	banyo	yapmaya	da	ihtiyacı	var,”	diye	ekledi Arya’nın	ona	baktığını	görünce.	“Senin	gibi	bir	delikanlının	da	arkadaşa	ihtiyacı var.” </p>
<p class="calibre1">“Benim	arkadaşlarım	var,”	dedi	Arya. </p>
<p class="calibre1">“Ben	göremiyorum,”	dedi	burnu	olmayan	diğer	esir.	İri	ve	kısa	bir	adamdı, kocaman	elleri	vardı.	Başı,	kolları,	göğsü	ve	hatta	sırtı	kapkara	kıllarla	kaplıydı. </p>
<p class="calibre1">Adam,	Yaz	Adaları’ndan	gelen	bir	kitapta	gördüğü	maymun	resmini	hatırlatıyordu Arya’ya.	Yüzünün	ortasındaki	delik	adama	uzun	süre	bakmayı	güçleştiriyordu. </p>
<p class="calibre1">Kel	kafalı	esir	ağzını	açıp	devasa	beyaz	bir	kertenkele	gibi	tısladı.	Arya irkilerek	geri	çekilince	adam	ağzını	iyice	açtı,	bir	ağaç	köküne	benzeyen	dilini dışarı	çıkarıp	sallamaya	başladı.	“Kes	şunu,”	diye	bağırdı	Arya. </p>
<p class="calibre1">“Hücre	arkadaşlarını	seçme	özgürlüğün	olmuyor,”	dedi	yakışıklı	olan. </p>
<p class="calibre1">Konuşma	tarzındaki	bir	şeyler	Syrio’yu	hatırlatıyordu.	“Bu	iki	beyefendi	nezaket nedir	bilmiyor.	Bu	adam	onlar	adına	özür	diliyor.	Sana	Arry	diyorlar,	öyle	değil mi?” </p>
<p class="calibre1">“Yumurtakafa	diyorlar,”	diye	karşılık	verdi	burunsuz	esir.	“Yumurtakafa Yumurtasurat	Sopalıoğlan.	Dikkatli	ol	Lorathlı.	Sana	kılıcıyla	saldırabilir.” </p>
<p class="calibre1">“Bu	adam	yol	arkadaşlarından	utanıyor	Arry,”	dedi	yakışıklı	esir.	“Bu	adam, Özgür	Şehir	Lorath’tan	gelen	Jaqen	H’ghar.	Bu	adamın	kötü	huylu	yol arkadaşlarının	adı	Rorge	–maşrapasını	burunsuz	adama	doğru	kaldırdı–	ve</p>
<p class="calibre1"><a id="p81"></a>Isırgan.”	Isırgan	iğne	gibi	sarı	dişlerini	göstererek	tekrar	 <i class="calibre4">tıs</i> ladı.	“Bir	adamın	adı olmalı,	öyle	değil	mi?	Isırgan	konuşamıyor,	yazamıyor	ama	dişleri	çok	keskin.	Bu yüzden	herkes	ona	Isırgan	diyor	ve	o	da	gülümsüyor.	Seni	korkuttu	mu?” </p>
<p class="calibre1">Arya	arabadan	uzaklaştı.	“Hayır.”  <i class="calibre4">Bana	zarar	veremezler, </i>	dedi	kendine. </p>
<p class="calibre1"> <i class="calibre4">Zincirlerle	bağlılar. </i></p>
<p class="calibre1">Yakışıklı	adam	maşrapasının	içini	gösterdi.	“Bu	adamın	ıslanmaya	ihtiyacı var.” </p>
<p class="calibre1">Burunsuz	Rorge	küfrederek	boş	bira	maşrapasını	Arya’ya	fırlattı.	Ellerine takılı	demir	halkalar	yüzünden	sakarca	hareket	ediyordu.	Buna	rağmen	Arya kenara	çekilmeseydi	maşrapa	tam	kafasına	isabet	edecekti.	“Bize	bira	getir sivilceli.  <i class="calibre4">Hemen! </i>” </p>
<p class="calibre1">“Kes	sesini!”	Böyle	bir	durumda	Syrio’nun	ne	yapacağını	düşündü	Arya.	Tahta talim	kılıcını	çekti. </p>
<p class="calibre1">“Yakına	gel,”	dedi	Rorge.	“Gel	de	o	kılıcı	kıç	deliğine	sokup	seni	kanlı	kanlı becereyim.” </p>
<p class="calibre1"> <i class="calibre4">Korku	kılıçtan	derin	keser. </i>	Arya	cesaretini	toplayıp	arabaya	yaklaştı.	Her adım	bir	öncekinden	zordu.  <i class="calibre4">Dişi	kurt	kadar	gözü	kara,	durgun	su	kadar	sakin. </i></p>
<p class="calibre1">Syrio’nun	sözleri	kafasında	çınlıyordu,	o	asla	korkmazdı.	Arabanın	tekerleğine dokunacak	kadar	yaklaşmıştı	ki	Isırgan	zincirlerini	şıngırdatarak	ayağa	kalktı	ve Arya’ya	doğru	atıldı.	Zincirler	adamın	ellerini	Arya’nın	suratından	on	santim geride	durdurdu.	Isırgan	tısladı. </p>
<p class="calibre1">Arya	adama	vurdu.	Küçük	gözlerinin	tam	ortasına	sert	bir	darbe. </p>
<p class="calibre1">Isırgan	çığlık	atarak	geriledi.	Kendini	toparlayınca	bütün	gücünü	zincirlere yükleyerek	tekrar	öne	atıldı.	Arabanın	zeminine	sabitlenen	demir	halkalara geçirilmiş	zincirler	iyice	gerildi.	Arya	kuru	ahşaptan	çıkan	çatırdama	sesini duyabiliyordu.	Isırgan’ın	kollarındaki	damarlar	iyice	kabarmıştı,	kocaman	elleri Arya’yı	yakalamak	için	uzanıyordu.	Zincirler	bir	kez	daha	engel	oldu	ve	adam sonunda	sırtüstü	yere	devrildi.	Yanaklarındaki	akıntılı	yaralardan	kan	süzülüyordu. </p>
<p class="calibre1">“Bu	delikanlıda	akıldan	çok	cesaret	var,”	dedi	Jaqen	H’ghar. </p>
<p class="calibre1">Arya	geri	geri	yürüyerek	arabadan	uzaklaştı.	Omzuna	bir	el	dokunduğunu hissedince	kılıcına	davranarak	hızla	arkasına	döndü	ama	gelen	Boğa’ydı. </p>
<p class="calibre1">“Ne	yapıyorsun?” </p>
<p class="calibre1"><a id="p82"></a>Boğa,	kendini	savunmak	istiyormuş	gibi	ellerini	kaldırdı.	“Yoren	bu	üçünün yanına	yaklaşmamamızı	söylemişti.” </p>
<p class="calibre1">“Beni	korkutmuyorlar,”	diye	karşılık	verdi	Arya. </p>
<p class="calibre1">“Öyleyse	sen	aptalsın.  <i class="calibre4">Beni</i>	korkutuyorlar.”	Boğa	elini	kılıcının	kabzasına götürdü.	Rorge	gülmeye	başladı.	“Şunların	yanından	uzaklaşalım.” </p>
<p class="calibre1">Arya	ayağıyla	toprağı	eşeledi	ama	Boğa’nın	onu	hanın	kapısına	doğru sürüklemesine	izin	verdi.	Rorge’un	kahkahaları	ve	Isırgan’ın	tıslamaları arkalarından	geldi.	“Dövüşmek	ister	misin?”	diye	sordu	Boğa’ya.	Bir	şeylere vurmak	istiyordu. </p>
<p class="calibre1">Boğa	şaşkınlık	içinde	Arya’ya	bakıyordu.	Hâlâ	ıslak	olan	siyah	saçları masmavi	gözlerinin	üstüne	düşmüştü.	“Canını	yakarım.” </p>
<p class="calibre1">“Yakamazsın.” </p>
<p class="calibre1">“Ne	kadar	güçlü	olduğumu	bilmiyorsun.” </p>
<p class="calibre1">“Ne	kadar	hızlı	olduğumu	bilmiyorsun.” </p>
<p class="calibre1">“Bunu	sen	istedin	Arry,”	dedi	Boğa.	Bir	zamanlar	Praed’e	ait	olan	uzunkılıcı çekti.	“Ucuz	çelikten	yapılmış	ama	gerçek	bir	kılıç.” </p>
<p class="calibre1">Arya,	İğne’yi	kınından	çıkardı.	“Bu	pahalı	bir	çelikten	yapıldı.	Yani seninkinden	daha	gerçek.” </p>
<p class="calibre1">Boğa	kafasını	salladı.	“Seni	kesersem	ağlamayacağına	söz	ver.” </p>
<p class="calibre1">“Eğer	sen	de	söz	verirsen.”	Döndü	ve	su	dansçısı	duruşuna	geçti.	Boğa kıpırdamamıştı.	Arya’nın	arkasındaki	bir	şeye	bakıyordu.	“Sorun	ne?”	diye	sordu Arya. </p>
<p class="calibre1">“Altın	pelerinliler,”	dedi	Boğa	tedirgin	bir	ifadeyle. </p>
<p class="calibre1"> <i class="calibre4">Olamaz, </i>	diye	düşündü	Arya	ama	dönüp	arkasına	baktığında	Şehir Muhafızları’ndan	altı	altın	pelerinlinin	Kral	Yolu’nda	olduğunu	gördü.	Biri	yüksek rütbeliydi;	dört	altın	diskle	süslenmiş	siyah	emaylı	bir	göğüs	zırhı	giyiyordu. </p>
<p class="calibre1">Hanın	kapısında	durdular.  <i class="calibre4">Gözlerinle	bak. </i>	Syrio’nun	sesi	fısıltıya	dönüşmüştü. </p>
<p class="calibre1">Gözleri,	eyerlerin	altındaki	beyaz	köpükleri	gördü,	demek	ki	hayvanlar	uzun zaman	mola	vermeden	koşmuşlardı.  <i class="calibre4">Durgun	su	kadar	sakin</i>	bir	şekilde	kolunu tuttuğu	Boğa’yı	sık	bir	çalılığın	arkasına	götürdü. </p>
<p class="calibre1">“Neler	oluyor?	diye	sordu	Boğa.	“Ne	yapıyorsun,	bırak	beni.” </p>
<p class="calibre1"> <i class="calibre4">“Gölge	kadar	sessiz,” </i>	diye	fısıldadı	Boğa’yı	yere	çekerken.	Yoren’in</p>
<p class="calibre1"><a id="p83"></a>adamlarından	bazıları	hâlâ	hamamın	önünde	sıra	bekliyordu.	“Hey	siz,”	diye bağırdı	altın	pelerinlilerden	biri.	“Nöbet’e	katılmak	için	şehirden	ayrılanlar	sizler misiniz?” </p>
<p class="calibre1">“Olabiliriz,”	diye	yanıt	verdi	temkinli	bir	ses. </p>
<p class="calibre1">“Size	katılmayı	tercih	ederiz,”	dedi	yaşlı	Reysen.	“Sur	çok	 <i class="calibre4">soğuk</i>	diye duyduk.” </p>
<p class="calibre1">Yüksek	rütbeli	muhafız	atından	indi.	“Aranızdaki	bir	delikanlıyı	götürmek üzere	emir	aldım...” </p>
<p class="calibre1">Yoren	handan	çıktı,	eli	siyah	sakalındaydı.	“Kimmiş	o	delikanlı?”	diye	sordu. </p>
<p class="calibre1">Diğer	altın	pelerinliler	de	atlarından	indi.	“Neden	saklanıyoruz?”	diye	sordu Boğa	fısıltıyla. </p>
<p class="calibre1">“Beni	istiyorlar,”	dedi	Arya.	Boğa’nın	kulakları	sabun	kokuyordu.	“Sessiz	ol.” </p>
<p class="calibre1">“Kraliçe	delikanlıyı	istiyor	yaşlı	adam.	Sen	burnunu	sokma,”	dedi	yüksek rütbeli	muhafız.	Kemerinden	mühürlü	bir	belge	çıkardı.	“İşte,	Majesteleri’nin emri.” </p>
<p class="calibre1">Boğa,	çalılığın	arkasında	merakla	başını	sallıyordu.	“Kraliçe	 <i class="calibre4">seni</i>	neden istesin	ki	Arry?” </p>
<p class="calibre1">Arya	çocuğun	koluna	vurdu.	“Sessiz	ol!” </p>
<p class="calibre1">Yoren	emir	belgesinin	üstündeki	mühre	dokundu.	“Güzelmiş,”	dedi.	“Gel	gör ki	oğlan	artık	Gece	Nöbetçileri’ne	ait.	Şehirdeyken	ne	yaptığının	önemi	yok.” </p>
<p class="calibre1">“Kraliçe	senin	fikirlerini	umursamaz	yaşlı	adam,	ben	de	umursamam,”	dedi muhafız.	“Oğlanı	götüreceğiz.” </p>
<p class="calibre1">Arya	kaçmayı	düşündü	ama	sürdüğü	eşek	muhafızların	atlarından	hızlı koşamazdı.	Kaçmaktan	yorulmuştu	üstelik.	Sör	Meryn	onu	almaya	geldiğinde kaçmıştı,	babası	öldürüldüğünde	tekrar	kaçmıştı.	Gerçek	bir	su	dansçısı	olsaydı, İğne’yi	çekip	muhafızların	önüne	dikilir,	hepsini	öldürür	ve	bir	daha	kimseden kaçmak	zorunda	kalmazdı. </p>
<p class="calibre1">“Kimseyi	götüremeyeceksiniz,”	dedi	Yoren	kararlı	bir	tavırla.	“Bu	işler	için kanunlar	var.” </p>
<p class="calibre1">Altın	pelerinli	kılıcını	çekti.	“İşte	sana	kanun.” </p>
<p class="calibre1">Yoren	çeliğe	baktı.	“Bu	kanun	değil,	sadece	kılıç.	Bende	de	bir	tane	var.” </p>
<p class="calibre1">Muhafız	gülümsedi.	“Aptal	olma	yaşlı	adam.	Yanımda	beş	adam	var.” </p>
<p class="calibre1"><a id="p84"></a>Yoren	tükürdü.	“Benim	yanımda	otuz	adam	var.” </p>
<p class="calibre1">Altın	pelerinli	güldü.	“Bu	sefiller	mi?”	diye	sordu	kırık	burunlu	başka	bir muhafız.	Kılıcını	çekti,	“İlk	kim?”	diye	bağırdı. </p>
<p class="calibre1">Tarber	saman	balyasına	saplanmış	bir	tırmığı	aldı	ve,	“Ben,”	diye	karşılık verdi. </p>
<p class="calibre1">“Hayır	ben,”	dedi	Kesik	Jack.	İri	taş	ustası	üstünden	hiç	çıkarmadığı	iş</p>
<p class="calibre1">önlüğünün	cebindeki	çekici	aldı. </p>
<p class="calibre1">“Ben,”	diye	bağırdı	Kurz	elindeki	keskin	deri	yüzme	bıçağıyla. </p>
<p class="calibre1">“Ben	de,”	dedi	Koss	yayını	iyice	gererek. </p>
<p class="calibre1">“Hepimiz,”	dedi	Reysen.	Sürekli	taşıdığı	uzun	ve	sert	kalas	parçasını	havaya kaldırdı. </p>
<p class="calibre1">Dobber	çırılçıplak	halde	hamamdan	çıktı.	Bohça	haline	getirdiği	kıyafetlerini kucağında	taşıyordu.	Dışarıda	olup	bitenleri	görünce	hançeri	dışındaki	bütün eşyalarını	yere	atıp,	“Kavga	mı	var?”	diye	sordu. </p>
<p class="calibre1">“Öyle	görünüyor,”	dedi	Turta.	Yerden	iri	bir	kaya	parçası	aldı.	Arya gördüklerine	inanamıyordu.	Turta’dan	 <i class="calibre4">nefret	ediyordu! </i>	Oğlan	kendini	Arya	için tehlikeye	mi	atıyordu? </p>
<p class="calibre1">Kırık	burunlu	muhafız	olanları	hâlâ	eğlenceli	buluyormuş	gibi	görünüyordu. </p>
<p class="calibre1">“Kızlar,	temiz	bir	dayak	yemek	istemiyorsanız	taşlarınızı	ve	sopalarınızı	kaldırın. </p>
<p class="calibre1">Bir	kılıcın	hangi	ucundan	tutulacağını	bile	bilmiyorsunuz.” </p>
<p class="calibre1">“Ben	 <i class="calibre4">biliyorum! </i>”	diye	bağırdı	Arya	bu	insanların	da	Syrio	gibi	onu	korumaya çalışırken	ölmesine	izin	vermeyecekti.	Vermeyecekti!	Çalılığın	arkasından	çıktı. </p>
<p class="calibre1">Elinde	İğne	vardı,	dansçı	duruşuna	geçti. </p>
<p class="calibre1">Kırık	burunlu	muhafız	kahkaha	attı.	Yüksek	rütbeli	adam,	Arya’yı	süzdü. </p>
<p class="calibre1">“Kılıcını	kınına	sok	küçük	kız.	Kimse	sana	zarar	vermek	istemiyor.” </p>
<p class="calibre1">“Ben	 <i class="calibre4">kız</i>	değilim,”	diye	bağırdı	Arya	öfkeyle.	Bu	adamların	derdi	neydi?	O</p>
<p class="calibre1">kadar	yolu	onu	bulmak	için	gelmişlerdi.	Şimdi	tam	karşılarında	duruyordu	ama adamlar	sadece	gülümsüyordu. </p>
<p class="calibre1">“Biz	 <i class="calibre4">onu</i>	almaya	geldik.”	Muhafız	kısakılıcının	ucuyla	Arya’nın	arkasından çalılıktan	çıkan	Boğa’yı	gösterdi. </p>
<p class="calibre1">Ama	gözlerini	bir	an	için	bile	olsa	Yoren’den	ayırmakla	hata	etmişti.	Kara kardeşin	kılıcı	göz	açıp	kapayıncaya	kadar	yüksek	rütbelinin	boğazına	dayanmıştı. </p>
<p class="calibre1"><a id="p85"></a>“Kimseyi	almayacaksın.	Boğazının	kesilmesini	istiyorsan	başka.	Hâlâ	ikna olmadıysan,	şu	hanın	salonunda	on	beş	kardeşim	daha	var.	Senin	yerinde olsaydım,	boğazıma	dayalı	bıçaktan	kurtulur,	popomun	yanaklarını	şişman	atımın sırtına	koyar,	dörtnala	şehre	doğru	giderdim.”	Tükürdü	ve	kılıcını	biraz	daha bastırdı.	“Şimdi!” </p>
<p class="calibre1">Yüksek	rütbelinin	yumruğu	çözüldü,	kılıcı	yere	düştü. </p>
<p class="calibre1">“Bu	bizde	kalacak,”	dedi	Yoren.	“Sur’da	iyi	kılıçlar	lazım.” </p>
<p class="calibre1">“Dediğin	gibi	olsun.	Ama	sadece	şimdilik.”	Altın	pelerinliler	kılıçlarını kaldırıp	atlarına	bindi.	“Sur’a	çok	hızlı	gitseniz	iyi	olur	yaşlı	adam.	Geri döndüğümde	piç	oğlanın	başıyla	birlikte	seninkini	de	keseceğim.” </p>
<p class="calibre1">“Bunlardan	daha	iyi	adamlarla	gel,”	dedi	Yoren.	Kılıcının	küt	tarafıyla muhafızın	atının	sağrısına	vurdu.	Hayvan	koşmaya	başladı.	Diğer	muhafızlar	da yüksek	rütbelinin	arkasından	gitti. </p>
<p class="calibre1">Muhafızlar	gözden	kaybolunca	Turta	sevinç	çığlıkları	atmaya	başladı	ama Yoren	hiç	olmadığı	kadar	kızgın	görünüyordu.	“Aptal!	Bizimle	işi	bitti	mi sanıyorsun?	Bir	dahaki	sefere	sakince	yanıma	gelip	mühürlü	bir	belge uzatmayacak.	Hamamdakileri	dışarı	çıkar.	Hemen	yola	koyulmalıyız.	Bütün	gece at	sürersek	aramızı	biraz	açabiliriz	belki.”	Yüksek	rütbelinin	kılıcını	yerden	aldı. </p>
<p class="calibre1">“Bunu	kim	ister?” </p>
<p class="calibre1">“Ben!”	diye	bağırdı	Turta. </p>
<p class="calibre1">“Arry’nin	üstünde	denemeye	kalkma,”	dedi	Yoren.	Kılıcı	çocuğa	uzatıp Arya’ya	doğru	yürüdü	ama	Boğa’yla	konuştu.	“Kraliçe	seni	istiyor	evlat.” </p>
<p class="calibre1">Arya’nın	aklı	karışmıştı.	“Kraliçe	neden	 <i class="calibre4">onu</i>	istesin?” </p>
<p class="calibre1">Boğa	kaşlarını	çatarak	Arya’ya	baktı.	“Seni	neden	istesin?	Lağım	faresinden başka	bir	şey	değilsin!” </p>
<p class="calibre1">“Sen	de	piçin	tekinden	başka	bir	şey	değilsin!”	Bir	piç	taklidi	yapıyor	da olabilirdi.	“Gerçek	adın	ne	senin?” </p>
<p class="calibre1">“Gendry,”	dedi	oğlan	kendi	adının	ne	olduğundan	emin	değilmiş	gibi. </p>
<p class="calibre1">“Herhangi	biri	sizi	neden	ister	bilmiyorum,”	dedi	Yoren.	“Sebebi	ne	olursa olsun	sizi	götüremezler.	Atları	alın.	Altın	pelerinli	gördüğünüz	anda,	peşinizde ejderha	kuyruğu	varmış	gibi	Sur’a	doğru	koşturun.	Onların	geri	kalanımızla	derdi yok.” </p>
<p class="calibre1"><a id="p86"></a>“Sen	hariç,”	dedi	Arya.	“Muhafız	senin	kafanı	da	keseceğini	söyledi.” </p>
<p class="calibre1">“O	mesele,”	dedi	Yoren.	“Kafamı	omuzlarımın	üstünden	alabilirse,	onun olsun.” </p>
<p class="calibre1"><a id="p87"></a>Jon</p>
<p class="calibre1">“Sam,”	diye	seslendi	Jon	yumuşak	bir	sesle. </p>
<p class="calibre1">Hava;	kâğıt,	toz	ve	mazi	kokuyordu.	Deri	ciltli	kitaplarla	ve	parşömenlerin saklandığı	sepetlerle	tıka	basa	dolu	olan	ahşap	raflar	tavana	kadar	uzanıyordu. </p>
<p class="calibre1">Kitap	yığınlarının	arkasına	gizlenmiş	bir	lambadan	sarı,	soluk	bir	ışık	sızıyordu. </p>
<p class="calibre1">Jon	elindeki	meşaleyi	söndürdü.	Çok	eski	ve	kuru	kâğıtlara	ateşle	yaklaşma	riskini göze	alamazdı.	Işığı	takip	ederek	ahşap	kaplı	tavanın	altındaki	dar	koridorlarda ilerledi.	Giydiği	siyahlar	onu	gölgelerin	arasındaki	bir	gölgeye	dönüştürüyordu. </p>
<p class="calibre1">Uzun	suratlı,	siyah	saçlı,	gri	gözlü	bir	gölgeye.	Köstebek	derisinden	yapılmış</p>
<p class="calibre1">siyah	eldivenler	takmıştı.	Sağ	elinde	bir	eldiven	vardı	çünkü	eli	yanmıştı.	Sol elinde	bir	eldiven	vardı	çünkü	sadece	tek	eline	eldiven	taktığında	kendisini	aptal gibi	hissediyordu. </p>
<p class="calibre1">Samwell	Tarly,	taş	duvara	oyulmuş	gömme	odadaki	çalışma	masasında oturuyordu.	Sarı	ışık	duvara	asılmış	lambadan	geliyordu.	Jon’un	ayak	seslerini duyunca	başını	kaldırdı. </p>
<p class="calibre1">“Bütün	gece	burada	mıydın?” </p>
<p class="calibre1">“Burada	mıydım?”	Sam	şaşkın	görünüyordu. </p>
<p class="calibre1">“Kahvaltıya	gelmedin,	yatağın	da	bozulmamış.”	Rast,	Sam’in	kaçmış</p>
<p class="calibre1">olabileceğini	bile	söylemişti	ama	Jon	buna	asla	inanmazdı.	Kaçmak	bir	çeşit cesaret	gerektirirdi	ve	Sam	cesur	bir	delikanlı	sayılmazdı. </p>
<p class="calibre1">“Sabah	mı	oldu?	Buradayken	anlamak	mümkün	değil.” </p>
<p class="calibre1">“Sam,	sen	tatlı	bir	ahmaksın,”	dedi	Jon.	“Sert	ve	soğuk	zeminde	yattığımız gecelerde	o	yatağı	çok	özleyeceksin.” </p>
<p class="calibre1">Sam	esnedi.	“Üstat	Aemon	bazı	haritalar	bulmam	için	yollamıştı.	Lord Kumandan’a	lazımmış.	Zaman	mefhumunu...	Jon,  <i class="calibre4">kitaplara</i>	bak.	Daha	önce	böyle kitaplar	gördün	mü?  <i class="calibre4">Binlercesi</i>	var!” </p>
<p class="calibre1">Jon	etrafa	bakındı.	“Kışyarı’nın	kütüphanesinde	yüzlercesi	var.	Haritaları bulabildin	mi?” </p>
<p class="calibre1">“Ah,	evet.”	Sosis	kalınlığındaki	tombul	parmağıyla	masanın	üstünü	kaplayan</p>
<p class="calibre1"><a id="p88"></a>kitapları,	parşömenleri	gösterdi.	“En	az	bir	düzine.”	Kıvrılmış	bir	parşömeni	açtı. </p>
<p class="calibre1">“Boyalar	solmuş	ama	haritacının	işaretlediği	yabanıl	köylerini	görebilirsin.	Bir kitap	daha	var...	nereye	kayboldu	bu?	Az	önce	okuyordum.”	Birkaç	parşömeni kenara	itince	altta	kalan	deri	ciltli,	tozlu	kitap	ortaya	çıktı.	“İşte	 <i class="calibre4">bu, </i>”	dedi	saygı dolu	bir	ses	tonuyla.	“Bu	kitap.	Gölge	Kule’den	Donuk	Kıyı’daki	Issız	Bölge’ye kadar	yapılan	bir	keşfin	kaydı.	Redwyne	isimli	bir	korucu	tarafından	yazılmış. </p>
<p class="calibre1">Tarihler	düşülmemiş	ama	Kuzey	Kralı	Dorren	Stark’tan	bahsediliyor.	Yani Fetih’ten	önce	yazılmış	olmalı.	Jon,  <i class="calibre4">devlerle</i>	savaşmışlar!	Hatta	Redwyne ormanın	çocuklarıyla	pazarlık	etmiş,	her	şey	burada	yazılı.”	Olağanüstü	bir	özenle kitabın	sayfalarını	çevirmeye	başladı.	“Haritalar	da	çizmiş,	bak...” </p>
<p class="calibre1">“Belki	sen	de	kendi	keşif	gezini	kaleme	almalısın	Sam.” </p>
<p class="calibre1">Jon	cesaret	verici	bir	tonla	konuşmak	istemişti	ama	buna	rağmen	yanlış	şeyler söylemişti.	Yarın	sabah	çıkacakları	yolculuk	Sam’in	hatırlamak	istediği	son	şey bile	değildi.	Parşömenleri	rastgele	karıştırmaya	başladı.	“Başka	haritalar	da	var. </p>
<p class="calibre1">İyice	incelemek	için	yeterli	vaktim	olsaydı...	her	şey	karmakarışık.	Ben	hepsini düzenleyebilirim,	yapabileceğimi	biliyorum	ama	zaman	alır...	doğrusunu	söylemek gerekirse	 <i class="calibre4">yıllar</i>	sürer.” </p>
<p class="calibre1">“Mormont’un,	haritaları	daha	erken	isteyeceğinden	eminim.”	Jon	sepetten	bir rulo	aldı,	üzerindeki	toz	tabakasına	üfledi.	Ruloyu	açarken	kâğıt	tomarının	bir köşesi	pul	pul	döküldü.	Kaşlarını	çatarak,	“Baksana	bu	ufalanıyor,”	dedi. </p>
<p class="calibre1">“Biraz	nazik	ol.”	Sam	masanın	arkasından	dolanıp	Jon’un	yanına	geldi.	Yaralı bir	hayvanı	tutuyormuş	gibi	kâğıtları	dikkatle	elinden	aldı.	“Eskiden	önemli kitapların	nüshaları	çıkarılırdı.	İhtiyaç	duyulduğu	zaman	kullanmak	için.	En	eski olanların	en	az	elli	nüshası	yazılmıştır.” </p>
<p class="calibre1">“Bunun	nüshasını	çıkarmakla	uğraşma	bence.	Yirmi	üç	kasa	tuzlu	balık,	on sekiz	kavanoz	balık	yağı,	bir	varil	tuz...” </p>
<p class="calibre1">“Envanter	listesi,”	dedi	Sam.	“Belki	de	bir	satış	faturası.” </p>
<p class="calibre1">“Altı	yüzyıl	önce	kaç	kasa	tuzlu	balık	yendiğini	kim	umursar	ki?”	diye	sordu Jon. </p>
<p class="calibre1">“Ben	umursarım,”	diyerek	yanıt	verdi	Sam.	Kâğıt	tomarını	özenle	dürüp	sepete geri	koydu.	“Bu	çeşit	kayıt	defterlerinden	çok	fazla	şey	öğrenebilirsin.	O	zamanlar Nöbet’te	kaç	adam	olduğunu	anlayabilirsin	mesela.	Nasıl	yaşadıklarını,	ne</p>
<p class="calibre1"><a id="p89"></a>yediklerini...” </p>
<p class="calibre1">“Yemek	yiyorlardı,”	dedi	Jon.	“Ve	tıpkı	bizim	gibi	yaşıyorlardı.” </p>
<p class="calibre1">“Çok	şaşırabilirsin	Jon.	Bu	kütüphane	bir	hazine	sayılır.” </p>
<p class="calibre1">“Eğer	sen	öyle	diyorsan	doğrudur,”	dedi	Jon	ama	şüpheliydi.	Hazinede	altın, gümüş	ve	değerli	taşlar	olurdu.	Toz,	örümcekler	ve	çürüyen	deri	ciltler	değil. </p>
<p class="calibre1">“Öyle	diyorum,”	diye	parladı	şişman	çocuk.	Jon’dan	büyüktü.	Kanunların gözünde	yetişkin	bir	erkek	sayılıyordu	ama	onu	çocuktan	başka	bir	şey	olarak düşünmek	imkânsızdı.	“Büvet	ağaçlarına	oyulmuş	yüzlerin	resimlerini	buldum. </p>
<p class="calibre1">Ormanın	çocuklarının	konuştuğu	dille	ilgili	bir	kitap	da	var.	Bu	kütüphanedeki kitaplardan	bazıları	Hisar’da	bile	yoktur.	Eski	Valyria	parşömenleri,	binlerce	yıl önceki	üstatlar	tarafından	tutulmuş	mevsim	kayıtları...” </p>
<p class="calibre1">“Kitaplar	geri	döndüğümüzde	de	burada	olacaklar,	bir	yere	gittikleri	yok.” </p>
<p class="calibre1">“<i class="calibre4">Eğer</i>	geri	dönersek...” </p>
<p class="calibre1">“Yaşlı	Ayı	yanına	tam	iki	yüz	deneyimli	adam	alıyor,	adamların	dörtte	üçü korucu.	Qhorin	Yarımel	de	Gölge	Kule’den	yüz	adam	getiriyor.	Lord	babanın Boynuz	Tepe’deki	kalesinde	kalıyormuşsun	gibi	güvende	olacaksın.” </p>
<p class="calibre1">Samwell	Tarly	hafifçe	gülümsemeyi	başarabildi.	“Babamın	kalesinde	de hiçbir	zaman	güvende	değildim.” </p>
<p class="calibre1"> <i class="calibre4">Tanrılar	zalim	şakalar	yapıyor, </i>	diye	düşündü	Jon.	Büyük	keşif	gezisine çıkmak	için	can	atan	Pyp,	Kurbağa	ve	daha	pek	çok	kardeş	Kara	Kale’de kalıyordu	ama	korkaklığını	itiraf	etmiş,	iğrenç	şekilde	şişman,	çekingen,	ata binmekten	aciz,	kılıç	kullanamayan	Samwell	Tarly,	Tekinsiz	Orman’la	yüzleşmek zorundaydı.	Yaşlı	Ayı	yanına	iki	kafes	kuzgun	alıyordu,	böylece	Kara	Kale’ye yolculuklarıyla	ilgili	haberler	gönderebilecekti.	Üstat	Aemon	kördü	ve	bu	zorlu yolculuğa	dayanamayacak	kadar	yaşlıydı,	bu	yüzden	onun	yerini	kâhyası almalıydı.	“Kuzgunlarla	ancak	sen	ilgilenebilirsin	Sam.	Üstelik	Grenn’e	mukayyet olabilmek	için	yardımına	ihtiyacım	var.” </p>
<p class="calibre1">Sam’in	çenesi	titredi.	“Kuzgunlarla	sen	de	ilgilenebilirsin.	Grenn	de ilgilenebilir,  <i class="calibre4">herhangi</i>	biri	bu	işi	yapabilir,”	dedi	çaresiz,	zayıf	bir	sesle.	“Size	ne yapmanız	gerektiğini	öğretirim.	Sen	de	okuma	yazma	biliyorsun,	Lord	Mormont’un mesajlarını	yazabilirsin.” </p>
<p class="calibre1">“Ben	Yaşlı	Ayı’nın	kâhyasıyım.	Aynı	zamanda	yaveri	de	olmak	zorundayım. </p>
<p class="calibre1"><a id="p90"></a>Atıyla	ilgileneceğim,	çadırını	kuracağım;	kuzgunlarla	uğraşacak	vaktim olmayacak.	Sam,	sen	yemin	ettin.	Gece	Nöbetçileri’nin	yeminli	kardeşisin	artık.” </p>
<p class="calibre1">“Gece	Nöbetçileri’nin	yeminli	bir	kardeşi	bu	kadar	korkmamalı.” </p>
<p class="calibre1">“Hepimiz	korkuyoruz.	Korkmamak	için	aptal	olmak	gerek.”	Geçen	iki	yıl içinde	keşfe	çıkan	pek	çok	korucu	kaybolmuştu.	Hatta	Jon’un	amcası	Benjen	Stark bile	geri	dönemeyenler	arasındaydı.	Amcasının	iki	adamını	ormanda	ölü bulmuşlardı	ama	Kale’ye	getirdikleri	cesetler	gecenin	karanlığında	canlanmıştı.	O</p>
<p class="calibre1">geceyi	hatırlayınca	yanık	parmakları	kasıldı.	Masmavi	yanan	gözleri	ve	kapkara kesilmiş	soğuk	elleriyle	ayağa	kalkan	ölü	Othor,	Jon’un	rüyalarına	giriyordu	hâlâ ama	bunu	Sam’e	hatırlatmak	yapılacak	en	yanlış	şey	olacaktı.	“Korkmak utanılacak	bir	şey	değil.	Babam	hep	bunu	söylerdi.	Önemli	olan	korkuyla	nasıl	baş</p>
<p class="calibre1">ettiğimizdir.	Hadi,	sana	yardım	edeyim	de	haritaları	toparlayalım.” </p>
<p class="calibre1">Sam	başıyla	isteksizce	onayladı.	Kitaplıkların	oluşturduğu	koridorlar	o	kadar dardı	ki	kütüphaneden	tek	sıra	halinde	çıkmak	zorunda	kaldılar.	Mahzenin	kapısı, kardeşlerin	solucan	yolu	dediği,	Kara	Kale’nin	iç	kalelerini	ve	kulelerini birbirine	bağlayan	rüzgârlı	tünellerden	birine	çıkıyordu.	Solucan	yolları	yaz mevsimi	süresince	nadiren	kullanılırdı	ama	kış	bambaşka	bir	meseleydi.	Kar kalınlığı	neredeyse	on	beş	metreyi	bulup	kuzeyden	esen	buz	rüzgârları	uluyarak geldiğinde	bu	tüneller	Kara	Kale’yi	bir	arada	tutardı. </p>
<p class="calibre1">Çok	 <i class="calibre4">yakında, </i>	diye	düşündü	Jon	merdivenleri	tırmanırken.	Üstat	Aemon’a	yaz mevsiminin	bittiği	haberini	getiren	ulağı	görmüştü.	Hisar’dan	gönderilen	kuzgun, Hayalet	kadar	beyaz	ve	sessizdi.	Jon	çok	küçük	bir	çocukken	kış	görmüştü	ama herkes	o	kışın	çok	kısa	sürdüğünü	ve	çok	hafif	geçtiğini	söylerdi.	Bu	kış	farklı olacaktı.	Bunu	iliklerinde	hissediyordu. </p>
<p class="calibre1">Sonunda	dışarı	çıktıklarında	Sam	dik	basamaklar	yüzünden	nefese	nefese kalmıştı.	Sert	ve	ani	bir	rüzgâr	Jon’un	pelerinini	havalandırdı.	Hayalet,	tahıl ambarının	önünde	yatmış	uyuyordu.	Jon’un	ayak	seslerini	duyar	duymaz	uyandı, beyaz	kuyruğunu	dikip	yanına	koştu. </p>
<p class="calibre1">Sam	kafasını	kaldırıp	Sur’a	baktı.	İki	yüz	metreden	yüksek	buzlu	bir	dağ	gibi gökyüzüne	çıkıyordu.	Jon,	Sur’un	canlı	olduğunu	düşünürdü	bazen,	sanki	kendisine ait	ruh	halleri	vardı.	Sur’un	üstündeki	buz	tabakasının	rengi	ışıkla	sürekli değişirdi.	Bazen	donmuş	nehirler	gibi	mavi,	bazen	eski	karlar	gibi	kirli	beyaz, </p>
<p class="calibre1"><a id="p91"></a>güneş	bulutların	arkasına	saklandığında	aşınmış	taşlar	gibi	gri.	Sur	göz alabildiğince	doğuya	ve	batıya	uzanırdı.	O	kadar	büyüktü	ki	kaleler	ve	uzun kuleler	Sur’un	yanında	görünmez	olurdu.	Sur	dünyanın	sonuydu. </p>
<p class="calibre1"> <i class="calibre4">Ve	biz	Sur’un	ötesine	gidiyoruz. </i></p>
<p class="calibre1">Gökyüzü	gri	bulutlarla	kaplıydı	ama	bulutların	arkasındaki	kızıl	ışık	hâlâ görülüyordu.	Kara	kardeşler	kuyruklu	yıldıza	(yarı	şakayla)	Mormont’un	Meşalesi diyordu.	Yaşlı	adamın	Tekinsiz	Orman’daki	yolunu	aydınlatmak	için	tanrılar tarafından	gönderilmiş	olmalıydı. </p>
<p class="calibre1">“Kuyruklu	yıldız	iyice	parlaklaştı,	artık	gündüzleri	bile	görülebiliyor,”	dedi Sam	gözlerini	elindeki	kitapla	gölgeleyerek. </p>
<p class="calibre1">“Kuyruklu	yıldızı	boşver.	Yaşlı	Ayı	haritaları	istiyor.” </p>
<p class="calibre1">Hayalet	koşarak	önlerine	geçti.	Kale	bu	sabah	terk	edilmiş	gibi	görünüyordu. </p>
<p class="calibre1">Korucuların	çoğu	hazine	kazısı	yapmak	ve	devrilene	kadar	içmek	için	Köstebek Kasabası’na	gitmişti.	Grenn	de	gidenler	arasındaydı.	Pyp,	Kurbağa	ve	Halder, delikanlının	ilk	keşif	gezisi	onuruna	ona	ilk	kadınını	ısmarlayacaktı.	Jon	ve Sam’in	de	onlarla	gelmelerini	istemişlerdi	ama	Sam	fahişelerden	Tekinsiz Orman’dan	korktuğu	kadar	korkuyordu	ve	Jon’un	da	bu	işlere	bulaşmaya	niyeti yoktu.	“Siz	ne	isterseniz	yapın,”	demişti	Kurbağa’ya.	“Ben	yeminime	sadık kalacağım.” </p>
<p class="calibre1">Septin	yanından	geçerken	şarkı	söyleyen	sesler	duydular.	Koruculardan bazıları	büyük	mücadeleden	önce	fahişelerle	birlikte	olmak	istemişti,	bazıları	da tanrılarla.	Jon	hangi	adamların	kendilerini	daha	iyi	hissedeceklerini	merak ediyordu.	Tıpkı	geneleve	gitmediği	gibi	septe	de	gitmemişti.	Onun	tanrıları,	kemik beyazı	dallarını	gökyüzüne	doğru	uzatan	büvet	ağaçlarının	yaşadığı	vahşi ormanlardaydı.  <i class="calibre4">Yedi’nin	gücü	Sur’un	ötesine	geçmiyor, </i>	diye	düşündü.  <i class="calibre4">Ama	benim</i> <i class="calibre4">tanrılarım	orada	olacak. </i></p>
<p class="calibre1">Sör	Endrew	Tarth	cephaneliğin	önünde	acemilere	talim	yaptırıyordu. </p>
<p class="calibre1">Acemiler	dün	gece,	Yedi	Krallık’ta	dolaşıp	Nöbet	için	adam	arayan	Conwy tarafından	getirilmişti.	Yeni	grup;	bastonuna	dayanmış	gri	sakallı	bir	adam,	kardeş</p>
<p class="calibre1">gibi	görünen	iki	sarışın	oğlan,	saten	kıyafetleri	lekelenmiş	genç	bir	züppe,	yere yamuk	basan	bir	sefil	ve	kendisini	şövalye	zanneden	bir	ahmaktan	oluşuyordu.	Sör Endrew	sözde	savaşçıya	ne	kadar	çok	yanıldığını	göstermekle	meşguldü.	Sör</p>
<p class="calibre1"><a id="p92"></a>Alliser’den	çok	daha	yumuşak	bir	silah	ustasıydı	ama	onun	dersleri	de morluklarla	bitiyordu.	Sam	Tarly	her	kılıç	darbesiyle	irkiliyordu.	Jon	dövüşü yakından	izliyordu. </p>
<p class="calibre1">“Sence	işe	yararlar	mı	Kar?”	diye	sordu	cephaneliğin	kapısında	duran	Donal Noye.	Önlüğünü	çıplak	göğsünün	üstüne	geçirmişti,	kesik	kolunun	kökü	ortadaydı. </p>
<p class="calibre1">Varil	gibi	geniş	göğsü,	kocaman	göbeği,	yassı	burnu	ve	büyük	çenesiyle	göze	hitap ettiği	söylenemezdi	ama	iyi	bir	dost	olduğunu	kanıtlamıştı. </p>
<p class="calibre1">“Hepsi	yaz	kokuyor,”	dedi	Jon,	Sör	Endrew	rakibini	yere	devirirken.	“Conwy bunları	nereden	bulmuş?” </p>
<p class="calibre1">“Bir	lordun	Martı	Kasabası’nın	yakınlarındaki	zindanından,”	diye	cevap	verdi demir	ustası.	“Bir	haydut,	bir	berber,	bir	dilenci,	iki	öksüz	ve	bir	erkek	fahişe. </p>
<p class="calibre1">Diyarı	bu	adamlarla	koruyacağız.” </p>
<p class="calibre1">“Öğrenecekler,”	dedi	Jon	gülümseyerek.	“Biz	öğrendik.” </p>
<p class="calibre1">Noye,	Jon’u	yakınına	çekti.	“Kardeşinden	gelen	haberleri	duydun	mu?” </p>
<p class="calibre1">“Dün	gece.”	Conwy	ve	beraberindekiler	kuzeye	gelirken	pek	çok	havadis	de getirmişlerdi	ve	ortak	salonda	bu	haberlerden	başka	bir	şey	konuşulmamıştı.	Jon ne	hissetmesi	gerektiğini	hâlâ	bilmiyordu.	Robb	bir	kral	mı	olmuştu?	Birlikte oyunlar	oynadığı,	dövüştüğü,	ilk	şarabını	paylaştığı	kardeşi?  <i class="calibre4">Ama	bir	annenin</i> <i class="calibre4">sütünü	değil.	Ben	bir	derenin	kenarında	diz	çöküp	avuçlarımla	erimiş	kar</i> <i class="calibre4">sularını	içmeye	çalışırken,	Robb	altın	kadehinden	yaz	şarabı	yudumlayacak. </i></p>
<p class="calibre1">“İyi	bir	kral	olacak,”	dedi	bütün	sadakatiyle. </p>
<p class="calibre1">“Olacak	mı	gerçekten?”	diye	sordu	demir	ustası	samimiyetle.	“Umarım dediğin	gibi	olur	evlat.	Bir	zamanlar	Robert’ın	da	iyi	bir	kral	olacağını düşünmüştüm	ben.” </p>
<p class="calibre1">“Robert’ın	savaş	baltasını	senin	dövdüğün	söylenir,”	dedi	Jon	duyduklarını hatırlayarak. </p>
<p class="calibre1">“Evet.	Onun	adamıydım.	Kolumu	kaybedene	kadar	Fırtına	Burnu’nun demircisi	ve	silah	ustasıydım.	Lord	Steffon’a	hizmet	ettim,	deniz	onu	almadan önce.	Üç	oğlunu	da	ilk	isim	günlerinden	beri	tanırım.	Sana	şunu	söyleyebilirim evlat,	Robert	o	tacı	taktıktan	sonra	çok	değişti.	Bazı	adamlar	kılıçlara	benzer, dövüşmek	için	yapılmışlardır.	Duvara	asılıp	bırakılırlarsa	paslanırlar.” </p>
<p class="calibre1">“Ya	kardeşleri?” </p>
<p class="calibre1"><a id="p93"></a>Demir	ustası	bir	an	düşündü.	“Robert	gerçek	çelikti.	Stannis	saf	demire benzer.	Kara,	sert	ve	güçlüdür	ama	bükülmeden	önce	kırılır.	Renly	bakırdır. </p>
<p class="calibre1">Parlak,	bakması	hoş	ama	satmaya	kalksan	para	etmez.” </p>
<p class="calibre1"> <i class="calibre4">Peki	Robb	hangi	metal? </i>	Jon	bu	soruyu	soramadı.	Noye,	Baratheonlar’ın adamıydı.	Büyük	ihtimalle	Joffrey’nin	gerçek	kral,	Robb’un	vatan	haini	olduğunu düşünüyordu.	Kara	kardeşler	arasında	bu	konuları	derinlemesine	konuşmayı engelleyen	sessiz	bir	anlaşma	vardı.	Sur’a,	Yedi	Krallık’ın	dört	bir	yanından adamlar	gelirdi	ve	ne	kadar	yemin	edilirse	edilsin	eski	sadakatler,	eski	bağlılıklar kolay	unutulur	şeyler	değildi.	Bunu	Jon’dan	daha	iyi	bilen	biri	olamazdı.	Sam’in babası,	Yüksek	Bahçe’ye	bağlılık	yemini	etmiş	bir	hanedanının	lorduydu.	Yüksek Bahçe	Lordu	Tyrell,	Renly’nin	krallığını	destekliyordu.	Bazı	konuları konuşmamak	daha	iyiydi.	Gece	Nöbetçileri	taraf	tutmuyordu.	“Lord	Mormont	bizi bekliyor,”	dedi	Jon. </p>
<p class="calibre1">“Seni	daha	fazla	tutmayayım.	Yaşlı	Ayı’yı	bekletme,”	dedi	Noye.	Jon’un omzuna	vurarak	gülümsedi.	“Yarın	sabah	tanrılar	sizinle	olsun.	Amcanı	bul	ve	geri getir	Kar,	tamam	mı?” </p>
<p class="calibre1">“Getireceğiz,”	diye	söz	verdi	Jon. </p>
<p class="calibre1">Lord	Kumandan	Mormont,	odalarını	harabeye	çeviren	yangından	sonra	Kral Kulesi’ne	taşınmıştı.	Hayalet’i	kulenin	kapısındaki	nöbetçilerin	yanında	bıraktılar. </p>
<p class="calibre1">“Yine	merdivenler,”	diye	sızlandı	Sam	basamakları	tırmanmaya	başladıklarında. </p>
<p class="calibre1">“Merdivenlerden	nefret	ediyorum.” </p>
<p class="calibre1">“Ormanda	hiç	merdiven	olmayacak,”	dedi	Jon. </p>
<p class="calibre1">Lordun	çalışma	odasına	girdiklerinde	yaşlı	adamın	kuzgunu,  <i class="calibre4">“Kar!” </i>	diye ciyakladı.	Mormont	kuşun	konuşmasını	bölerek,	“Haritaları	bulman	çok	uzun sürdü,”	dedi	Sam’e.	Kahvaltısından	geri	kalanları	masanın	diğer	ucuna	itip haritalar	için	yer	açtı.	“Şuraya	bırak,	daha	sonra	bakacağım.” </p>
<p class="calibre1">Küçük	ağzını	ve	daha	küçük	çenesini	sakalının	arkasında	saklayan	korucu Thoren	Smallwood,	Jon	ve	Sam’e	soğuk	bir	bakış	attı.	Sör	Alliser	Thorne’un yandaşıydı,	ikisinden	de	hoşlanmıyordu.	“Lord	Kumandan’ın	yeri	Kara	Kale’dir,” </p>
<p class="calibre1">dedi	odaya	girenleri	hiç	umursamadan.	“Bana	kalırsa...” </p>
<p class="calibre1">Kuzgun	kanatlarını	çırpıp	havalandı.  <i class="calibre4">“Bana,	bana,	bana.” </i></p>
<p class="calibre1">“Bir	gün	Lord	Kumandan	olursan	canının	istediğini	yaparsın,”	dedi	Mormont. </p>
<p class="calibre1"><a id="p94"></a>“Görüyorsun	ki	daha	ölmedim.	Bildiğim	kadarıyla	kardeşler	tarafından	yeni kumandan	da	ilan	edilmedin.” </p>
<p class="calibre1">“Ben	artık	baş	korucuyum.	Benjen	Stark	kayıp	ve	Sör	Jaremy	öldürüldü,”	dedi Smallwood	inatla.	“Keşif	kumandanı	ben	olmalıyım.” </p>
<p class="calibre1">Mormont	dinlemiyordu.	“Önce	Sör	Waymar’ı,	ardından	Ben	Stark’ı gönderdim.	Şimdi	de	seni	yollayıp	ne	zaman	haber	çıkar	diye	bekleyemem.	Umudu kesip	seni	kayıp	ilan	edene	kadar	burada	öylece	oturamam.”	Parmağını	korucuya doğru	uzattı.	“Ayrıca,	öldüğünden	emin	olana	kadar	Ben	Stark	baş	korucudur.	Eğer öldüyse,	onun	yerine	gelecek	adamı	ben	seçerim,	sen	değil.	Daha	fazla	vaktimi harcama.	Sabahın	ilk	ışığıyla	yola	çıkacağız,	unuttun	mu?” </p>
<p class="calibre1">Smallwood	ayaklarını	birbirine	vurdu.	“Emredersiniz	kumandanım.”	Kapıdan çıkarken,	sanki	her	şeyin	suçlusu	oymuş	gibi,	öfke	dolu	gözlerle	Jon’a	baktı. </p>
<p class="calibre1">“Baş	korucuymuş!”	dedi	Mormont,	Sam’e	bakarak.	“Seni	bile	ondan	daha önce	baş	korucu	ilan	ederim.	Gelip	yüzüme	karşı	keşfe	çıkamayacak	kadar	yaşlı olduğumu	söylüyor.	Küstahlığa	bak!	Sana	çok	yaşlı	gibi	görünüyor	muyum	evlat?” </p>
<p class="calibre1">Mormont’un	karaciğer	lekeleriyle	dolu	başından	kaçan	bütün	saçlar,	gri	kümeler halinde	çenesinde	ve	göğsünde	toplanmış	gibiydi.	“<i class="calibre4">Narin</i>	mi	görünüyorum?” </p>
<p class="calibre1">Sam	ağzını	açtı	ama	zayıf	bir	inleme	sesinden	başka	bir	şey	çıkmadı.	Yaşlı	Ayı ödünü	koparıyordu.	“Hayır.	Hayır	lordum,”	diye	lafa	karıştı	Jon.	“Siz	şey	kadar güçlü	görünüyorsunuz.	Şey...” </p>
<p class="calibre1">“Beni	kandırmaya	çalışma	Jon.	Kanmam,	biliyorsun.	Şu	haritalara	bir bakalım.”	Mormont	hızlıca	haritaları	karıştırdı.	“Bütün	bulabildiğin	bunlar	mı?” </p>
<p class="calibre1">“Lll-orr-dum...	Ben...”	diye	kekelemeye	başladı	Sam.	“Ddda-ha	fazla...	vardı aa-ma...	dd-üzensiz...” </p>
<p class="calibre1">“Bunlar	çok	eski,”	diye	şikâyet	etti	Mormont. </p>
<p class="calibre1">“Köyler	ve	kasabalar	değişmiş	olabilir	ama	nehirler,	tepeler	hâlâ	aynıdır,” </p>
<p class="calibre1">dedi	Jon. </p>
<p class="calibre1">“Haklı	olabilirsin,”	diyerek	onayladı	Mormont.	“Tarly,	götüreceğimiz kuzgunları	seçtin	mi?” </p>
<p class="calibre1">“Üss-tatt	Aa-emon	akk-şşam	üü-stü	ssee-çecek.” </p>
<p class="calibre1">“En	iyi	kuzgunları	istiyorum.	En	zeki	ve	en	güçlü	olanları.” </p>
<p class="calibre1"> <i class="calibre4">“Güçlü,” </i>	diye	bağırdı	Mormont’un	kuzgunu.  <i class="calibre4">“Güçlü,	güçlü,	güçlü.” </i></p>
<p class="calibre1"><a id="p95"></a>“Olur	da	ormanda	katledilirsek,	gelecek	nesillerin	nerede	ve	nasıl	öldüğümüzü bilmelerini	istiyorum.” </p>
<p class="calibre1">Katliam	lafı	zaten	kekeleyen	Sam’i	tamamen	sözsüz	bıraktı.	Mormont	öne doğru	eğildi.	“Tarly,	ben	daha	senin	yarı	yaşında	bir	çocukken,	ağzım	açık durursam	bir	gelinciğin	iniyle	karıştırıp	boğazıma	ineceğini	söylerdi	annem.	Eğer söyleyecek	bir	şeyin	varsa	söyle.	Yoksa	ağzını	kapat	da	gelincikler	girmesin.” </p>
<p class="calibre1">Terslenerek	elini	salladı.	“Hadi	git.	Böyle	saçmalıklarla	uğraşacak	vaktim	yok. </p>
<p class="calibre1">Aemon	seni	bekliyordur.” </p>
<p class="calibre1">Sam	yutkundu.	Geri	geri	yürüyerek	odadan	çıkmaya	çalışırken	yerdeki	halıya takılıp	tökezledi. </p>
<p class="calibre1">“Bu	oğlanın	aptallığı	da	gövdesi	kadar	büyük	mü?”	diye	sordu	Lord Kumandan,	Sam	dışarı	çıktığında.  <i class="calibre4">“Aptal,” </i>	diye	öttü	kuzgun.	Yaşlı	adam	Jon’un cevap	vermesi	için	beklemedi.	“Lord	babası,	Kral	Renly’nin	konseyinde	yüksek bir	mevkiye	getirilmiş.	Sam’i	elçi	olarak	yollamayı	düşünüyordum	ama... </p>
<p class="calibre1">yollamasam	daha	iyi.	Renly,	kekeme	ve	şişman	bir	oğlanı	dikkate	almaz.	Sör Arnell’i	göndereceğim.	Özgüveni	var	ve	annesi	Fossoweyler’den	biri.” </p>
<p class="calibre1">“Kral	Renly’den	ne	isteyeceksiniz	lordum?” </p>
<p class="calibre1">“Diğerlerinden	isteyeceklerimin	aynısı.	Adam,	at,	kılıç,	zırh,	tahıl,	peynir, şarap,	yün,	çivi...	Gece	Nöbetçileri	kibirli	değildir.	Bize	verileni	alırız.” </p>
<p class="calibre1">Parmaklarını	masaya	vurdu.	“Eğer	rüzgâr	iyi	olursa	Sör	Alliser	çok	yakında	Kral Toprakları’na	varmış	olur.	Şu	Joffrey	denen	çocuğun	onu	dinleyip dinlemeyeceğinden	emin	değilim	gerçi.	Lannister	Hanedanı	hiçbir	zaman	Nöbet’in dostu	olmadı.” </p>
<p class="calibre1">“Sör	Alliser	onlara	yaratığın	kesik	elini	gösterecek.” </p>
<p class="calibre1">“Renly’ye	gönderebileceğimiz	bir	el	daha	olsaydı	keşke.” </p>
<p class="calibre1">“Dywen,	Sur’un	ötesinde	her	şeyi	bulabileceğimizi	söylüyor.” </p>
<p class="calibre1">“Ah,	Dywen.	Son	orman	keşfinden	döndüğünde	beş	metre	boyunda	bir	ayı gördüğünü	de	söylemişti,”	diyerek	güldü	Mormont.	“Kız	kardeşimin	bir	ayıya	âşık olduğunu	söylemişlerdi.  <i class="calibre4">Bu</i>	masala	bile	beş	metrelik	ayılardan	önce	inanırım. </p>
<p class="calibre1">Gerçi,	ölülerin	canlandığı	bir	dünyada	yaşadığımızı	düşünürsek...	ah,	bir	adam sadece	gördüklerine	inanmalı.	Ölülerin	yürüdüğünü	gördüm	ama	dev	ayıları görmedim.”	İnceleyen	gözlerle	uzun	uzun	Jon’a	baktı.	“Ellerden	bahsediyorduk, </p>
<p class="calibre1"><a id="p96"></a>senin	elin	nasıl?” </p>
<p class="calibre1">“Daha	iyi.”	Jon	köstebek	derisi	eldivenini	çıkarıp	elini	gösterdi.	Kolu,	parmak uçlarından	dirseğine	kadar	yanık	izleriyle	kaplıydı.	Derisi	hâlâ	gergin	ve	hassastı ama	iyileşiyordu.	“Çok	kaşınıyor.	Üstat	Aemon	kaşıntının	iyi	olduğunu	söyledi. </p>
<p class="calibre1">Yanıma	almam	için	bir	merhem	hazırladı.” </p>
<p class="calibre1">“Uzunpençe’yi	kullanabilecek	misin?” </p>
<p class="calibre1">“Kesinlikle.”	Jon,	Aemon’ın	öğrettiği	gibi	açıp	kapatarak	parmaklarını	esnetti. </p>
<p class="calibre1">“Elimin	eskisi	kadar	hareketli	olabilmesi	için	parmaklarımı	sürekli çalıştırmalıymışım.” </p>
<p class="calibre1">“Aemon	kör	olabilir	ama	işinin	ehlidir.	Yirmi	yıl	daha	yaşaması	için	tanrılara dua	ediyorum.	İsteseydi	kral	olabilirdi.	Bunu	biliyor	muydun?” </p>
<p class="calibre1">Jon	şaşırmıştı.	“Babasının	kral	olduğunu	söylemişti	ama...	onun	küçük	erkek çocuk	olduğunu	düşünmüştüm.” </p>
<p class="calibre1">“Öyleydi.	Büyükbabası	Dorne’u	diyara	katan	İkinci	Daeron	Targaryen’dı. </p>
<p class="calibre1">Yaptığı	anlaşmanın	şartları	gereğince	bir	Dorne	prensesiyle	evlendi.	Prenses	ona dört	erkek	evlat	verdi.	En	küçükleri	Aemon’ın	babası	Maekar’dı.	Aemon	onun üçüncü	oğluydu.	Sana	hatırlatırım.	Bütün	bunlar	benim	doğumumdan	çok	daha önce	oldu.	Smallwood	beni	sanki	bunları	görmüş	kadar	yaşlıymışım	gibi göstermeye	çalışıyor.” </p>
<p class="calibre1">“Aemon’a	Ejderha	Şövalyesi’nin	adı	verilmiş.” </p>
<p class="calibre1">“Evet	öyle.	Bazıları,	Kral	Daeron’ın	gerçek	babasının	Değersiz	Aegon	değil, Prens	Aemon	olduğunu	söyler.	Bu	doğru	bile	olsa.	Bizim	Aemon’da	Ejderha Şövalyesi’nin	savaşçı	doğası	yok.	Üstat,	yavaş	bir	kılıcı	ama	çok	hızlı	bir	zekâsı olduğunu	söylemekten	hoşlanır.	Dedesi	onu	paketleyip	Hisar’a	yollamış.	Dokuz	ya da	on	yaşındayken	sanırım...	Taht	sırasında	da	dokuz	ya	da	onuncuydu.” </p>
<p class="calibre1">Üstat	Aemon	yüz	yaşını	geçmişti.	Kırılgan,	güçsüz,	yaşlılıktan	ufalmış	kör adamın	bir	zamanlar	küçük	bir	çocuk	olduğunu	hayal	etmek	zordu. </p>
<p class="calibre1">Mormont	devam	etti.	“İlk	veliaht	olan	en	büyük	amcası	bir	turnuva	kazasında can	verdiğinde	Aemon	kitaplarıyla	meşguldü.	İlk	veliaht	arkasında	iki	erkek	evlat bıraktı	ama	çok	zaman	geçmeden	oğlanların	ikisi	de	Büyük	Bahar	Salgını’nda öldüler.	Aynı	salgın	Kral	Dareon’ı	da	aldı.	Böylece	taht,	kralın	ikinci	oğlu Aerys’e	geçti.” </p>
<p class="calibre1"><a id="p97"></a>“Deli	Kral	Aerys	mi?”	Jon’un	kafası	karışmıştı.	Aerys,	Robert’tan	önceki kraldı,	yakın	zamandan	bahsediyorlardı. </p>
<p class="calibre1">“Hayır.	Hanedanından	Bu	İsimle	Anılan	İlk	Kral	Aerys’ten	bahsediyorum. </p>
<p class="calibre1">Robert’ın	tahttan	indirdiği	II.	Aerys’ti.” </p>
<p class="calibre1">“Kaç	yıl	önceydi?” </p>
<p class="calibre1">“Seksen	yıla	yakın,”	dedi	Yaşlı	Ayı.	“Ve	hayır,	ben	hâlâ	doğmamıştım	ama Aemon’ın	üstat	zincirinde	bir	düzineye	yakın	halka	vardı.	Aerys	gelenekler	gereği kendi	kız	kardeşiyle	evlendi	ve	on	küsur	yıl	tahtta	kaldı.	Bizim	Aemon	üstat yeminini	etti	ve	bir	lordun	hizmetine	girmek	için	Hisar’dan	ayrıldı.	Amcası, sebebi	bulunamayan	bir	hastalık	yüzünden	aniden	ölünce,	Kral	Dareon’ın dördüncü	oğlu,	yani	Aemon’ın	babası	Maekar	tahta	geçti.	Yeni	kral	bütün oğullarını	yanına	çağırdı,	hepsinin	konseyde	görev	almasını	istiyordu	ama	Üstat Aemon	teklifi	reddetti.	Yasalar	gereği	Yüce	Üstat’a	ait	olması	gereken	mevkide oturmanın	bir	çeşit	işgal	sayılacağını	söyledi	ve	en	büyük	ağabeyi	Dareon’ın kalesinde	göreve	başladı.	Dareon	da	öldü,	bir	fahişeden	kaptığı	frengi	yüzünden galiba.	Arkasında	bıraktığı	tek	vâris	yarım	akıllı	bir	kız	evlattı.	Sıradaki	veliaht Aerion’dı.” </p>
<p class="calibre1">“Canavar	Aerion	mı?”	Jon	bu	adı	biliyordu.	Ejderha	Olduğunu	Zanneden Prens,	Yaşlı	Dadı’nın	en	dehşet	verici	hikâyelerinden	biriydi.	Jon’un	küçük kardeşi	Bran	bu	hikâyeye	bayılırdı. </p>
<p class="calibre1">“Evet.	Ama	o	kendisine	Parlakalev	Aerion	denmesini	tercih	ediyordu. </p>
<p class="calibre1">Dostlarıyla	birlikte	olduğu	bir	gece,	ejderhaya	dönüşeceğini	söyleyerek	bir kavanoz	çılgınateş	içti	ama	tanrılar	merhametliydi,	onu	bir	cesede	dönüştürdüler. </p>
<p class="calibre1">Henüz	bir	yıl	bile	geçmeden	Kral	Maekar	bir	ayaklanma	sırasında	öldürüldü.” </p>
<p class="calibre1">Jon’un	tarih	bilgisi	kötü	sayılmazdı,	kendi	üstadı	onu	yeterince	eğitmişti. </p>
<p class="calibre1">“Büyük	Konsey	yılıydı,”	dedi.	“Lordlar,	Prens	Aerion’ın	küçük	oğlunu	ve	Prens Daeron’ın	kızını	yok	sayarak	tacı	Aegon’a	vermişlerdi.” </p>
<p class="calibre1">“Evet	ve	hayır.	Önce,	tacı	gizlice	Aemon’a	teklif	ettiler.	Aemon	reddetti. </p>
<p class="calibre1">Tanrıların	onu	hükmetmek	için	değil,	hizmet	etmek	için	yarattığını	söyledi.	Bir yemin	etmişti	ve	yeminini	bozmayacaktı.	Yüce	Rahip	onu	azat	edeceğini söylemesine	rağmen	Aemon	kararından	dönmedi.	Aklı	başında	hiçbir	adam, Aerion’ın	kanlı	tahtında	oturmak	istemedi.	Daeron’ın	kızı,	erkek	olmamasının	yanı</p>
<p class="calibre1"><a id="p98"></a>sıra	eksik	akıllıydı.	Böylece	tacı	Aemon’ın	en	küçük	kardeşi	Aegon’a	vermekten başka	seçenekleri	kalmadı.	Ona	Benzersiz	Aegon	adını	taktılar.	Dördüncü	erkek evlattan	olma	dördüncü	erkek	evlattı.	Üstat	Aemon,	kardeşinin	yönetimine	karşı olanlar	tarafından	kullanılmak	isteneceğini	biliyordu,	bu	yüzden	Sur’a	geldi. </p>
<p class="calibre1">Erkek	kardeşi,	yeğeni,	yeğeninin	oğlu	sırayla	tahta	oturup,	sırayla	ölürlerken	o burada	kaldı.	Ve	Jaime	Lannister,	Ejderha	Kralları’nın	sonunu	getirdi.” </p>
<p class="calibre1"> <i class="calibre4">“Kral,” </i>	dedi	kuzgun.	Uçup	Mormont’un	omzuna	kondu.	Tekrar,  <i class="calibre4">“Kral,” </i>	diye bağırdı	kafasını	ileri	geri	oynatırken. </p>
<p class="calibre1">“Bu	kelimeyi	seviyor,”	dedi	Jon	gülümseyerek. </p>
<p class="calibre1">“Söylemesi	kolay	bir	kelime,	sevmesi	de	kolay.” </p>
<p class="calibre1">“Bence	sizin	taç	giymeniz	gerektiğini	düşünüyor	lordum.” </p>
<p class="calibre1">“Diyarda	halihazırda	üç	kral	var	ve	ikisinden	hiç	hoşlanmıyorum.”	Mormont parmağıyla	kuzgunun	boynunu	okşadı	ama	bakışlarını	Jon	Kar’ın	üstünden ayırmadı. </p>
<p class="calibre1">Jon	kendini	garip	hissediyordu.	“Lordum,	bana	Üstat	Aemon’ın	hikâyesini neden	anlattınız?” </p>
<p class="calibre1">“Bir	sebep	olmak	zorunda	mı?”	diye	sordu	Mormont	kaşlarını	çatarak. </p>
<p class="calibre1">“Kardeşin	Robb,	Kuzey	Kralı	ilan	edildi.	Üstat	Aemon’la	ortak	bir	yanınız	var. </p>
<p class="calibre1">İkinizin	erkek	kardeşi	de	kral.” </p>
<p class="calibre1">“İkimiz	de	aynı	yemini	ettik,	ortak	noktamız	bu.” </p>
<p class="calibre1">Yaşlı	Ayı	yüksek	sesle	güldü.	Kuzgun	havalanıp	odanın	diğer	ucuna	uçtu. </p>
<p class="calibre1">“Bozulduğuna	şahit	olduğum	her	yemin	için	bir	adam	verselerdi	Sur	asla savunmasız	kalmazdı.” </p>
<p class="calibre1">“Robb’un	Kışyarı	Lordu	olacağını	hep	biliyordum.” </p>
<p class="calibre1">Mormont	ıslık	çaldı,	kuzgun	geri	dönüp	tekrar	adamın	omzuna	kondu.	“Lord olmak	başka,	kral	olmak	başka.”	Cebinden	bir	avuç	mısır	çıkarıp	kuzguna	uzattı. </p>
<p class="calibre1">“Sen	siyah	zırhının	içinde	yaşayıp	aynı	zırhın	içinde	ölürken,	Robb’u	ipeklere, satenlere,	kadifelere	saracaklar.	O	bir	prensesle	evlenip	baba	olacak	ama	sen	asla evlenmeyeceksin,	asla	çocuk	sahibi	olmayacaksın.	Robb	hükmederken	sen	hizmet edeceksin.	Ona	 <i class="calibre4">Majesteleri</i>	diyecekler,	sana	kara	karga.	Ozanlar	onun	adına şarkılar	yazacaklar	ama	senin	bütün	kahramanlıkların	unutulacak.	Bana	bütün bunlardan	hiç	rahatsız	olmadığını	söyle	Jon...	ve	ben	de	sana	yalancı	olduğunu</p>
<p class="calibre1"><a id="p99"></a>söyleyeyim.	Gerçeği	biliyorum.” </p>
<p class="calibre1">Jon	bir	yay	kadar	gergin	halde	ayağa	kalktı.	“Bunlar	beni	rahatsız	ediyor	olsa bile	ne	değişir?	Ben	bir	piçim.” </p>
<p class="calibre1">“Bir	piç	olarak	ne	 <i class="calibre4">yapacaksın</i>	peki?” </p>
<p class="calibre1">“Rahatsız	olacağım,”	dedi	Jon.	“Ve	yeminime	sadık	kalacağım.” </p>
<p class="calibre1"><a id="p100"></a>Catelyn</p>
<p class="calibre1">Robb’un	tacı,	dökümhaneden	yeni	çıkmıştı	ve	oğlunun	başı	tacın	ağırlığıyla eziliyormuş	gibi	geliyordu	Catelyn	Stark’a. </p>
<p class="calibre1">Kış	Kralları’nın	tarihi	taçları	üç	asır	önce	kaybolmuştu.	Torrhen	Stark,	Fatih Aegon’ın	önünde	diz	çöküp	bağlılık	yemini	ettiğinde	taçları	da	vermişti.	Aegon’ın o	taçları	ne	yaptığını	ancak	tanrılar	bilebilirdi.	Lord	Hoster’ın	demir	ustası	iyi	iş</p>
<p class="calibre1">çıkarmıştı.	Robb’un	başındaki	taç,	Stark	krallarının	hikâyelerde	anlatılan	eski taçlarına	benziyordu.	Üstüne	İlk	İnsanlar’ın	harfleri	kakılmış,	kılıç	şeklindeki siyah	demirden	dokuz	dikenle	çevrelenmiş,	bronzdan	dövülmüş	açık	bir	çember. </p>
<p class="calibre1">Tacın	üstünde	altın,	gümüş	ya	da	değerli	taşlardan	süslemeler	yoktu.	Bronz	ve demir,	kış	mevsimin	metalleriydi,	soğukla	baş	edecek	kadar	karanlık	ve	sert... </p>
<p class="calibre1">Nehirova’nın	Büyük	Salon’unda	esirlerinin	huzura	çıkarılmasını	bekliyorlardı. </p>
<p class="calibre1">Catelyn	oğlunu	seyrediyordu.	Robb	kafasındaki	tacı	geri	itti.	Çember,	kızıl	gür saçlarının	üstünde	durdu.	Birkaç	dakika	sonra	tekrar	öne	çekti,	daha	sonra	biraz çevirdi.	Başındaki	taçla	rahat	etmenin	bir	yolunu	arıyor	gibiydi.  <i class="calibre4">Taç	rahat</i> <i class="calibre4">taşınacak	bir	şey	değil, </i>	diye	düşündü	Catelyn	oğlunu	izlerken.  <i class="calibre4">Hele	taşıyan	on</i> <i class="calibre4">beş	yaşında	bir	çocuksa. </i></p>
<p class="calibre1">Muhafızlar	esiri	getirdiğinde	Robb	kılıcını	istedi.	Olyvar	Frey	kılıcı	uzattı. </p>
<p class="calibre1">Robb	çeliği	kınından	çıkararak	kucağına	yatırdı.	“Majesteleri,	getirilmesini emrettiğiniz	adam	karşınızda,”	dedi,	Tullyler’in	muhafız	başı	Sör	Robin	Ryger. </p>
<p class="calibre1">“Kralın	önünde	diz	çök	Lannister!”	diye	bağırdı	Theon	Greyjoy.	Sör	Robin	diz çökmesi	için	esiri	itti. </p>
<p class="calibre1">Adamın	bir	aslan	gibi	görünmediğini	düşündü	Catelyn.	Sör	Cleos	Frey,	Lord Tywin	Lannister’ın	kardeşi	olan	Leydi	Genna’nın	oğluydu	ama	dillere	destan Lannister	güzelliğinden	hiç	sebeplenmemişti.	Lannisterlar’ın	sarı	saçlarını,	yeşil gözlerini	değil,	Yaşlı	Lord	Walder’ın	ikinci	oğlu	Sör	Emmon	Frey’in	fırça	gibi kahverengi	saçlarını,	zayıf	çenesini	ve	kemikli	yüzünü	almıştı.	Sürekli	kırpıştırdığı gözleri	solgun	ve	suluydu.	Belki	adamın	gözleri	ışıktan	rahatsız	olmuştu.	Nehirova zindanları	karanlıktı	ve	son	günlerde	oldukça	kalabalıktı. </p>
<p class="calibre1"><a id="p101"></a>“Ayağa	kalkın	Sör	Cleos.”	Robb’un	sesi	babasının	sesi	kadar	keskin çıkmamıştı	ama	on	beş	yaşında	bir	delikanlıya	aitmiş	gibi	de	duyulmuyordu. </p>
<p class="calibre1">Savaş	onu	erken	büyütmüştü.	Sabah	ışığı,	kucağındaki	çeliğin	keskin	kenarında parıldıyordu. </p>
<p class="calibre1">Ama	Sör	Cleos	Frey’i	ürküten,	kılıç	değil	canavardı.	Robb	ulu	kurdun	adını Boz	Rüzgâr	koymuştu.	İri	hayvanın	tüyleri	duman	grisiydi	ve	gözleri	erimiş	altın gibi	görünüyordu.	Ulu	kurt	ağır	adımlarla	adama	yaklaşıp	koklamaya	başladığında salondaki	herkes	korkunun	kokusunu	aldı.	Sör	Cleos	Frey,	Fısıltılı	Orman’da, düzinelerce	adamın	Boz	Rüzgâr	tarafından	parçalandığı	mücadelede	esir düşmüştü. </p>
<p class="calibre1">Şövalye	irkildi	ve	bütün	salonu	kahkahaya	boğan	bir	beceriksizlikle	geriledi. </p>
<p class="calibre1">“Teşekkür	ederim	lordum.” </p>
<p class="calibre1">“<i class="calibre4">Majesteleri</i>	diyeceksin,”	diye	kükredi	Lord	Umber.	Robb’un	kuzeyli	sancak beylerinin	en	gürültücü	olanıydı...	ve	aynı	zamanda	en	korkusuz,	en	sadık	adamı olduğu	konusunda	da	ısrarlıydı.	Robb’u	kral	ilan	eden	ilk	lord	oydu	ve	yeni hükümdarının	onuruna	en	ufak	bir	leke	sürülmesine	izin	vermiyordu. </p>
<p class="calibre1">“Majesteleri,”	diye	düzeltti	Sör	Cleos	aceleyle.	“Özür	dilerim.”  <i class="calibre4">Cesur	bir</i> <i class="calibre4">adam	değil, </i>	diye	düşündü	Catelyn.	Lannister	olduğundan	fazla	Frey’di	doğrusu. </p>
<p class="calibre1">Adamın	kuzeni	olan	Kral	Katili	çok	daha	farklı	davranırdı.	Sör	Jaime	Lannister’ın kusursuz	dişlerinin	arasından	saygılı	tek	kelime	bile	çıkmamıştı. </p>
<p class="calibre1">“Sizi,	Kral	Toprakları’ndaki	kuzeniniz	Cersei	Lannister’a	mesajımı götürmeniz	için	hücrenizden	çıkardım.	En	iyi	otuz	adamımla	birlikte	barış	sancağı altında	yolculuk	edeceksiniz.” </p>
<p class="calibre1">Sör	Cleos	gözle	görünür	şekilde	rahatlamıştı.	“Majesteleri’nin	mesajını kraliçeye	götürmekten	onur	duyarım.” </p>
<p class="calibre1">“Şunu	iyi	anlayın,”	dedi	Robb.	“Size	özgürlüğünüzü	iade	etmiyorum. </p>
<p class="calibre1">Büyükbabanız	Lord	Walder	bana	bağlılık	yemini	etti	ve	Frey	Hanedanı’nın desteğini	verdi.	Kuzenlerinizin	ve	amcalarınızın	çoğu	Fısıltılı	Orman’da	benimle birlikte	savaştı	ama	siz	aslanlı	sancağın	altında	dövüşmeyi	tercih	ettiniz.	Bu durum	sizi	bir	Lannister	yapar.	Diz	çökecek,	şövalyelik	onurunuz	üstüne	yemin edeceksiniz.	Bunu	yaptıktan	sonra	mesajımı	götürecek	ve	kraliçenin	cevabıyla birlikte	buraya	döneceksiniz.	Esaretiniz	devam	edecek.” </p>
<p class="calibre1"><a id="p102"></a>Sör	Cleos	hiç	düşünmeden	cevap	verdi.	“Yeminim	sizindir.” </p>
<p class="calibre1">“Bu	salondaki	herkes	yemin	ettiğini	duydu,”	diye	uyardı	Catelyn’in	erkek kardeşi	Sör	Edmure	Tully.	Ölmek	üzere	olan	babalarının	yerine	Nehirova	ve Güney	Lordları	adına	konuşuyordu.	“Geri	dönmediğiniz	takdirde	bütün	diyarda	bir yeminbozan	olarak	kabul	edileceksiniz.” </p>
<p class="calibre1">“Yeminimi	bozmayacağım,”	dedi	Sör	Cleos	gergin	bir	ifadeyle.	“Mesaj nedir?” </p>
<p class="calibre1">“Bir	barış	teklifi.”	Robb	uzunkılıcını	eline	alarak	ayağa	kalktı.	Boz	Rüzgâr yanına	geldi.	Salona	sessizlik	çöktü.	“Vekil	Kraliçe’ye	söyleyin,	eğer	şartlarımı kabul	ederse	bu	kılıcı	kınına	sokacağım	ve	aramızdaki	savaşı	bitireceğim.” </p>
<p class="calibre1">Catelyn,	salonun	arka	tarafında	bekleyen	Lord	Karstark’ın	bir	grup	muhafızı iterek	dışarı	çıktığını	gördü.	Salonda	başka	hareket	yoktu.	Robb	olaya	dikkat etmemişti.	“Olyvar,	mektubu	getir,”	diye	emretti.	Yaver	kralın	kılıcını	alıp	rulo haline	getirilmiş	parşömeni	uzattı. </p>
<p class="calibre1">Robb	parşömeni	açtı.	“İlk	olarak	kraliçe,	kız	kardeşlerimi	serbest	bırakacak ve	Kral	Toprakları’ndan	Beyaz	Liman’a	kadar	güven	içinde	getirilmelerini sağlayacak.	Sansa’nın	Joffrey	Baratheon’la	olan	nişanı	bozulacak.	Kız kardeşlerimin	sağ	salim	Kışyarı’na	vardıkları	haberini	aldığımda,	kraliçenin yaver	kuzenleri	Willem	Lannister	ve	Tion	Frey’i	serbest	bırakacağım.	Onları Casterly	Kayası’na	ya	da	kraliçenin	arzu	ettiği	herhangi	bir	yere	zarar	görmemiş</p>
<p class="calibre1">bir	halde	teslim	edeceğim.” </p>
<p class="calibre1">Catelyn	Stark	salondaki	her	bakışın,	her	çatık	kaşın,	her	gergin	ağzın,	her suratın	arkasındaki	düşünceleri	okuyabilmek	isterdi. </p>
<p class="calibre1">“İkinci	olarak	Lord	babamın	kemikleri	bana	iade	edilecek.	Böylece	arzu	ettiği gibi	Kışyarı’nda,	kız	kardeşi	ve	ağabeyiyle	birlikte	sonsuz	uykusuna	yatacak.	Kral Toprakları’ndaki	görevleri	sırasında	ölen	Stark	muhafızlarının	kemikleri	de	iade edilecek.” </p>
<p class="calibre1">Kanlı	canlı	adamlar	güneye	gitmişti	ve	kuzeye	sadece	soğuk	kemikleri	geri dönecekti.  <i class="calibre4">Ned	bunların	olacağını	biliyordu, </i>	diye	düşündü	Catelyn.  <i class="calibre4">Onun	yeri</i> <i class="calibre4">Kışyarı’ydı	ama	onu	dinledim	mi?	Hayır.	Gidip	Kral	El’i	olması	için	ısrar</i> <i class="calibre4">ettim.	Hanedanımızın,	çocuklarımızın	iyiliği	için...	bunlar	benim	suçum,	başka</i> <i class="calibre4">kimsenin	değil... </i></p>
<p class="calibre1"><a id="p103"></a>“Üçüncü	olarak	lord	babamın	kılıcı	Buz	bir	an	önce	bana	teslim	edilecek. </p>
<p class="calibre1">Burada,	Nehirova’da.” </p>
<p class="calibre1">Sör	Edmure	Tully	başparmaklarını	kılıç	kemerine	geçirmiş	halde	ayağa	kalktı, yüzü	taş	kadar	ifadesizdi. </p>
<p class="calibre1">“Dördüncü	olarak	kraliçe,	babası	Lord	Tywin’e	Üç	Dişli	Mızrak’ın	Yeşil Çatalı’ndaki	mücadele	sırasında	esir	alınan	şövalyelerimizi	ve	lordlarımızı serbest	bırakmasını	emredecek.	Bu	emir	yerine	getirildiğinde	ben	de	Fısıltılı Orman’da	ve	Kamplar	Savaşı’nda	esir	aldığım	adamları	salacağım.	Jaime Lannister	hariç.	Kral	Katili,	babasının	iyi	davranışlarını	garanti	altına	almak	üzere tutsağım	olarak	kalacak.” </p>
<p class="calibre1">Catelyn	ne	anlama	geldiğini	merak	ederek	Theon	Greyjoy’un	sinsi gülümsemesini	inceledi.	Bu	genç	adamın	yüzünde	sanki	sadece	kendisine	malum olan	bir	sır	biliyormuş	gibi	bir	ifade	vardı	sürekli.	Catelyn	bu	ifadeden hoşlanmıyordu. </p>
<p class="calibre1">“Son	olarak	Kral	Joffrey	ve	Vekil	Kraliçe,	kuzey	üstünde	bir	hâkimiyetleri olmadığını	kabul	edecekler.	Bundan	böyle	onların	diyarının	bir	parçası	değiliz. </p>
<p class="calibre1">Eskiden	olduğu	gibi	özgür	ve	bağımsız	bir	krallığız.	Boğaz’a	kadar	uzanan	bütün Stark	arazileri,	Üç	Dişli	Mızrak	ve	kollarının	suladığı	bütün	topraklar,	batıda Altın	Diş,	doğuda	Ay	Dağları’na	kadar	her	yer	bizim	hâkimiyetimiz	altındadır.” </p>
<p class="calibre1"> <i class="calibre4">“KUZEY	KRALI!” </i>	diye	kükredi	İri	Jon	Umber.	Dev	yumruğunu	havaya kaldırmıştı.  <i class="calibre4">“Stark!	Stark!	Kuzey	Kralı!” </i></p>
<p class="calibre1">Robb	parşömeni	dürdü.	“Üstat	Vyman	bundan	böyle	bizim	hâkimiyetimizde olan	bölgenin	sınırlarını	gösteren	bir	harita	çizdi.	Bir	nüshası	kraliçeye götürülmek	üzere	size	verilecek.	Lord	Tywin	acilen	bu	sınırların	dışına	çekilecek ve	yağmaları,	ateşe	vermeleri,	akınları	durduracak.	Vekil	Kraliçe	ya	da	oğlu topraklarımızın	gelirinden	yararlanmayacak,	vergi	almayacak,	halkımın	hizmetini talep	etmeyecek.	Lordlarım	ve	şövalyelerim	Lannister	ve	Baratheon	Hanedanları için	ettikleri	yeminlerden,	bu	hanedanlara	olan	borçlarından	ve	zorunluluklarından azat	edilecek.	Bunlara	ek	olarak,	Lannister	Hanedanı	karşılıklı	olarak	uygun bulunan	on	soyluyu	esir	olarak	bize	teslim	edecek.	Barışı	korumak	adına	esir tutacağımız	soylular	itibarlarına	uygun	şekilde	onur	konuklarımız	olarak	muamele görecekler.	Anlaşmanın	şartlarına	sadık	kalındığı	takdirde,	her	yıl	iki	soylu	esir</p>
<p class="calibre1"><a id="p104"></a>serbest	bırakılacak	ve	ailelerine	sağ	salim	dönmeleri	sağlanacak.”	Robb, parşömeni	şövalyenin	ayaklarının	dibine	attı.	“Şartlar	burada	yazılı.	Kabul	ederse ona	barış	veririm.”	Islık	çaldı.	Boz	Rüzgâr	hırlayarak	öne	atıldı.	“Etmezse, benden	alacağı	tek	şey	yeni	bir	Fısıltılı	Orman	olur.” </p>
<p class="calibre1">İri	Jon	bir	kez	daha,  <i class="calibre4">“Stark!” </i>	diye	gürledi	ve	bu	defa	diğer	sesler	de	ona katıldı.  <i class="calibre4">“Stark!	Stark!	Stark!	Kuzey	Kralı.” </i>	Ulu	kurt	başını	arkaya	atıp	ulumaya başladı. </p>
<p class="calibre1">Sör	Cleos’un	yüzü	kesik	süt	rengine	dönmüştü.	“Mesajınız	kraliçeye	ulaşacak Majesteleri.” </p>
<p class="calibre1">“Güzel,”	dedi	Robb.	“Sör	Robin,	şövalyeye	iyi	bir	yemek	ve	doğru	düzgün kıyafetler	verin.	Sabah	ilk	ışıkla	birlikte	yola	çıkacak.” </p>
<p class="calibre1">“Emredersiniz	Majesteleri,”	dedi	Sör	Robin	Ryger. </p>
<p class="calibre1">“Buradaki	işimiz	bitti.”	Robb,	Boz	Rüzgâr’la	birlikte	salondan	ayrılmak	için hareketlendiğinde	bütün	lordlar	ve	şövalyeler	diz	çöktü.	Olyvar	Frey	kapıyı	açmak için	koştu.	Catelyn	erkek	kardeşiyle	birlikte	Robb’un	peşinden	gitti. </p>
<p class="calibre1">“İyi	iş	çıkardın,”	dedi	oğluna	salonun	arka	kapısından	dışarı	çıktıklarında. </p>
<p class="calibre1">“Ama	kurdunla	yaptığın	şu	küçük	gösteri	bir	kraldan	çok,	bir	çocuğa	yakışırdı.” </p>
<p class="calibre1">Robb,	Boz	Rüzgâr’ın	boynunu	okşadı.	“Adamın	yüzündeki	ifadeyi	gördün	mü anne?”	diye	sordu	gülümseyerek. </p>
<p class="calibre1">“Ben,	Lord	Karstark’ın	salonu	terk	ettiğini	gördüm.” </p>
<p class="calibre1">“Ben	de.”	Robb	tacını	iki	eliyle	birden	çıkararak	Olyvar	Frey’e	uzattı.	“Şu çemberi	odama	götür.” </p>
<p class="calibre1">“Derhal	Majesteleri.” </p>
<p class="calibre1">“Lord	Karstark	gibi	hisseden	daha	pek	çok	adam	olduğuna	bahse	girerim,” </p>
<p class="calibre1">dedi	Sör	Edmure.	“Lord	Tywin’in	adamları	babamın	topraklarına	veba	gibi yayılmışken	barıştan	nasıl	bahsedebiliriz?	Arazilerimizi	yağmalıyor,	halkımızı katlediyorlar.	Tekrar	söylüyorum,	Harranhal’a	yürümeliyiz.” </p>
<p class="calibre1">“Yeterince	kuvvetimiz	yok,”	diye	karşılık	verdi	Robb	mutsuz	bir	sesle. </p>
<p class="calibre1">“Burada	oturarak	kuvvetlenecek	miyiz?”	diye	ısrar	etti	Edmure.	“Ordumuz	her geçen	gün	küçülüyor.” </p>
<p class="calibre1">“Peki	bu	kimin	hatası?”	diye	çıkıştı	Catelyn	erkek	kardeşine.	Robb’un	taç giymesinin	hemen	ardından,	nehir	lordlarının	kendi	topraklarını	savunmak	için</p>
<p class="calibre1"><a id="p105"></a>Nehirova’dan	ayrılmaları	gerektiği	konusunda	ısrar	eden	Edmure	Tully’ydi.	İlk gidenler	Sör	Marq	Piper	ve	Lord	Karyl	Vance	olmuştu.	Onları	Lord	Jonos Bracken	takip	etmişti.	Ve	bu	sabah,	mücadeleler	sırasında	mucizevi	bir	şekilde	hiç yara	almayan	Lord	Jason	Mallister,	Denizgözcüsü’ndeki	makamına	geri	dönmeye niyetli	olduğunu	açıklamıştı. </p>
<p class="calibre1">“Lordlarımın	arazileri	yakılıyor,	insanları	kılıçtan	geçiriliyor.	Burada	hiçbir şey	yapmadan	oturmalarını	isteyemezsiniz,”	dedi	Sör	Edmure.	“Lord	Karstark’ın durumu	farklı.	O	bir	kuzeyli.	Onun	aramızdan	ayrılması	hainlik	olur.” </p>
<p class="calibre1">“Ben	onunla	konuşurum,”	dedi	Robb.	“Fısıltılı	Orman’da	iki	oğlunu	birden kaybetti.	Çocuklarının	katilleriyle	barış	yapmak	istemediği	için	onu suçlayamayız...	babamın	katilleriyle...” </p>
<p class="calibre1">“Daha	fazla	kan	dökmek	ne	babanı	ne	de	Lord	Rickard’ın	oğullarını	geri getirir,”	dedi	Catelyn.	“Bir	teklif	yapmak	zorundaydık.	Gerçi	daha	akıllı	bir	adam daha	tatlı	şartlar	koyardı.” </p>
<p class="calibre1">“Şartların	bundan	daha	tatlısı	beni	kustururdu,”	diye	karşılık	verdi	Robb.	İyice uzayan	sakalları	saçlarından	daha	kızıldı.	Sakalları	sayesinde	daha	cesur,	daha vahşi,	daha	büyük	göründüğünü	düşünüyordu	ama	sakallı	ya	da	sakalsız	on	beş</p>
<p class="calibre1">yaşında	bir	çocuktu	hâlâ.	Catelyn,	oğlunun	da	Lord	Karstark	gibi	intikam	peşinde olduğunu	biliyordu.	Onu	bu	zayıf	barış	teklifi	için	bile	ikna	etmek	kolay olmamıştı. </p>
<p class="calibre1">“Cersei	Lannister,	Arya	ve	Sansa’yı	birkaç	önemsiz	kuzen	karşılığında	geri vermez.	Sen	de	gayet	iyi	biliyorsun	ki	kraliçe	de	kendi	kardeşini	istiyor.”	Catelyn bütün	bunları	yüzlerce	kez	anlatmıştı	ama	bir	kralı	ikna	etmek	bir	evlada	söz geçirmekten	zordu. </p>
<p class="calibre1">“Kral	Katili’ni	istesem	de	serbest	bırakamam.	Lordlarım	bunu	asla onaylamaz.” </p>
<p class="calibre1">“Lordların	seni	kral	yaptı.” </p>
<p class="calibre1">“Ve	kolayca	 <i class="calibre4">vazgeçebilirler. </i>” </p>
<p class="calibre1">“Eğer	Arya	ve	Sansa’nın	sağ	salim	eve	gelmesinin	bedeli	tacınsa	seve	seve ödemelisin.	Lordlarının	yarısı	Lannister’ı	hücresinde	öldürmek	istiyor.	Jaime senin	tutsağınken	ölürse	insanlar...” </p>
<p class="calibre1">“...hak	ettiğini	söylerler.” </p>
<p class="calibre1"><a id="p106"></a>“Kız	kardeşlerin	ne	olacak?”	diye	sordu	Catelyn	sertçe.	“Onlar	da	mı	ölmeyi hak	ediyor?	Sana	söylüyorum,	eğer	Jaime	Lannister’a	bir	zarar	gelirse,	Cersei kanın	karşılığını	kanla	verir.” </p>
<p class="calibre1">“Lannister’a	zarar	gelmeyecek,”	dedi	Robb.	“İznim	olmadan	kimse	yanına gitmiyor.	Yiyeceği,	suyu	ve	temiz	bir	yatağı	var.	Hak	ettiğinden	çok	daha	rahat yaşıyor.	Arya	ve	Sansa	için	bile	olsa	onu	serbest	bırakmayacağım.” </p>
<p class="calibre1">Kendi	oğlu	ona	 <i class="calibre4">tepeden</i>	bakıyordu,	Catelyn	anlamıştı.  <i class="calibre4">Onu	bu	kadar	çabuk</i> <i class="calibre4">büyüten	savaş	mı?	diye	merak	etti.	Yoksa	kafasına	taktıkları	taç	mı? </i>	“Jaime Lannister’ın	tekrar	savaş	alanına	dönmesinden	mi	korkuyorsun?	Gerçek	bu	mu yoksa?” </p>
<p class="calibre1">Boz	Rüzgâr,	Robb’un	öfkesini	hissetmiş	gibi	hırlamaya	başladı.	Edmure	Tully elini	ablasının	omzuna	koydu.	“Cat,	yapma.	Çocuk	haksız	değil.” </p>
<p class="calibre1">“Bana	çocuk	deme,”	diye	bağırdı	Robb	dayısına	dönerek.	Öfkesini	bir	kez daha,	bütün	amacı	onu	desteklemek	olan	zavallı	Edmure’dan	çıkarıyordu.	“Ben artık	yetişkin	bir	adamım	ve	sizin	 <i class="calibre4">kralınızım</i>	sör.	Hayır,	Jaime	Lannister’dan korkmuyorum.	Onu	bir	kez	yendim,	gerekirse	tekrar	yenerim.”	Gözlerine	düşen	bir tutam	kızıl	saçı	geri	itti	ve	kafasını	salladı.	“Kral	Katili’ni	babamla	takas edebilirdim	ama...” </p>
<p class="calibre1">“...ama	kız	kardeşlerinle	edemezsin?”	dedi	Catelyn.	Sesi	buz	gibiydi.	“Kızlar senin	için	yeterince	önemli	değil,	öyle	mi?” </p>
<p class="calibre1">Robb	cevap	vermedi	ama	gözleri	hüzün	doluydu.	Mavi	gözler,	Tully	gözleri, ona	Catelyn’in	verdiği	gözler.	Oğlunu	yaralamıştı	ama	Robb	da	tıpkı	babası	gibi bunu	belli	etmeyecek	kadar	gururluydu. </p>
<p class="calibre1"> <i class="calibre4">Zalimce	davrandım, </i>	dedi	kendine.  <i class="calibre4">Tanrılar,	bana	neler	oluyor?	Elinden</i> <i class="calibre4">gelenin	en	iyisini	yapmaya	çalışıyor.	Bunu	biliyorum,	bunu	görüyorum	ama	yine</i> <i class="calibre4">de...	Ned’i	kaybettim,	kızlarımı	da	kaybetmeye	dayanamam. </i></p>
<p class="calibre1">“Kız	kardeşlerim	için	her	şeyi	yapacağım,”	dedi	Robb.	“Kraliçenin	biraz	aklı varsa	şartlarımı	kabul	eder.	Aksi	takdirde	beni	reddettiği	gün	için	pişman	olur.” </p>
<p class="calibre1">Robb’un	yüz	ifadesi	bu	konuda	daha	fazla	konuşmayacağını	belli	ediyordu.	“Anne, İkizler’e	gitmemekte	kararlı	mısın?	Orada	savaştan	uzakta	olursun	ve	savaştan sonra	evleneceğim	kızı	seçersin.” </p>
<p class="calibre1"> <i class="calibre4">Gitmemi	istiyor, </i>	diye	düşündü	Catelyn	üzüntüyle.  <i class="calibre4">Krallar	anneleriyle	birlikte</i></p>
<p class="calibre1"><a id="p107"></a> <i class="calibre4">dolaşmaz	ve	ben	ona	sadece	duymak	istemediği	şeyleri	söylüyorum. </i>	“Lord Walder’ın	hangi	kızıyla	evleneceğine	kendin	karar	verecek	kadar	büyüksün, annenin	yardımına	ihtiyacın	yok	Robb.” </p>
<p class="calibre1">“O	halde	Theon’la	birlikte	git.	Yarın	sabah	yola	çıkıyor.	Bir	grup	tutsağın Denizgözcüsü’ne	götürülmesi	için	Mallisterlar’a	yardım	edecek	ve	daha	sonra Demir	Adaları’na	yelken	açacak.	Sen	de	bir	gemi	kiralayıp	Kışyarı’na dönebilirsin.	Bran	ve	Rickon’un	sana	ihtiyacı	var.” </p>
<p class="calibre1"> <i class="calibre4">Ama	senin	yok.	Söylemeye	çalıştığın	bu	mu? </i>	“Babamın	çok	az	vakti	kaldı.	O</p>
<p class="calibre1">hayatta	olduğu	sürece	Nehirova’da,	onun	yanında	kalacağım.” </p>
<p class="calibre1">“Kralın	olarak	gitmeni	emredebilirim.” </p>
<p class="calibre1">Catelyn	oğlunun	söylediği	şeyi	duymazdan	geldi.	“Tekrar	ediyorum,	senin yerinde	olsam	Pyke’a	başkasını	yollar	Theon’u	yakınımda	tutardım.” </p>
<p class="calibre1">“Balon	Greyjoy’la	kendi	oğlundan	daha	iyi	pazarlık	edebilecek	biri	var	mı?” </p>
<p class="calibre1">“Jason	Mallister,”	dedi	Catelyn.	“Tytos	Blackwood,	Stevron	Frey,	herhangi biri...	ama	Theon	değil.” </p>
<p class="calibre1">Robb	kurdunun	başını	okşuyor,	annesiyle	göz	göze	gelmemeye	özen gösteriyordu.	“Theon	bizim	için	cesurca	savaştı.	Bran’ı	ormandaki	yabanıllardan nasıl	kurtardığını	anlatmıştım	sana.	Lannisterlar	anlaşmayı	kabul	etmezse	Lord Greyjoy’un	donanmasına	ihtiyacım	olacak.” </p>
<p class="calibre1">“Oğlunu	esir	olarak	yanında	tutarsan	donanması	zaten	senin	olur.” </p>
<p class="calibre1">“Hayatının	yarısını	esir	olarak	geçirdi.” </p>
<p class="calibre1">“Ve	bunun	bir	sebebi	var,”	dedi	Catelyn.	“Balon	Greyjoy	güvenilir	bir	adam değildir.	Sadece	tek	mevsim	için	bile	olsa	bir	zamanlar	o	da	taç	taktı,	hatırlatırım. </p>
<p class="calibre1">Tekrar	takmaya	heveslenebilir.” </p>
<p class="calibre1">Robb	ayağa	kalktı.	“Bu	yüzden	ona	kin	beslemem.	Ben	Kuzey	Kralı’yım.	Eğer istiyorsa	o	da	Demir	Adaları’nın	kralı	olsun.	Lannisterlar’ı	yenmeme	yardım etsin,	tacı	kendi	ellerimle	vereyim	ona.” </p>
<p class="calibre1">“Robb...” </p>
<p class="calibre1">“Theon’u	gönderiyorum.	İyi	günler	anne.	Boz	Rüzgâr,	gel.”	Robb	hızlı adımlarla	uzaklaştı,	ulu	kurt	yanında	yürüyordu. </p>
<p class="calibre1">Catelyn	oğlunun	gidişini	izledi.	Oğlunun	ve	yeni	kralının.	Tuhaf	bir	histi.	Moat Cailin’de,  <i class="calibre4">Komuta	et, </i>	demişti	oğluna	ve	oğlu	komuta	ediyordu.	“Babamı	ziyaret</p>
<p class="calibre1"><a id="p108"></a>edeceğim,”	dedi	aniden.	“Edmure	benimle	gel.” </p>
<p class="calibre1">“Sör	Desmond’ın	eğittiği	okçuları	görmem	gerek.	Babamı	daha	sonra	ziyaret ederim.” </p>
<p class="calibre1"> <i class="calibre4">Eğer	hâlâ	yaşıyor	olursa, </i>	diye	düşündü	Catelyn	ama	bir	şey	söylemedi. </p>
<p class="calibre1">Babasının	ölüm	döşeğinde	yattığı	merkez	iç	kaleye	gitmenin	en	kısa	yolu	kızıl ağaçlar,	meşeler	ve	kır	çiçekleriyle	dolu	tanrı	korusundan	geçmekti.	Ağaçların dallarındaki	yapraklar	beyaz	kuzgunun	on	beş	gün	önce	Hisar’dan	getirdiği	habere direniyormuş	gibiydi.	Yüce	Meclis	sonbaharın	geldiğini	duyurmuştu	ama	tanrılar bu	haberi	yapraklara	ve	rüzgâra	vermeyi	unutmuştu	sanki.	Catelyn	bu	nedenle şükran	doluydu.	Sonbahar	ürkütücü	bir	mevsimdi,	arkasından	gelecek	olan	kış	çok daha	beterdi.	En	bilge	adamlar	bile	bunun	son	hasatları	olup	olmadığını bilemezdi. </p>
<p class="calibre1">Nehirova	Lordu	Hoster	Tully,	Tökeztaş	ve	Kızıl	Çatal’ın	birleştiği	noktaya bakan	odasında	ölüm	döşeğindeydi.	Catelyn	odaya	girdiğinde	babası	uyuyordu. </p>
<p class="calibre1">Saçları	ve	sakalları	kuş	tüyü	yatak	kadar	beyazdı.	Bir	zamanlar	dev	gibi	olan bedeni	içine	giren	ölüm	yüzünden	küçülmüş,	kırılganlaşmıştı. </p>
<p class="calibre1">Lordun	erkek	kardeşi	Karabalık,	yatağın	başucunda	bekliyordu.	Üstünde	hâlâ örgü	zırhı	ve	yolculuk	sırasında	leş	gibi	olmuş	pelerini	vardı.	Çizmeleri tozlanmış,	tabanları	kuru	çamurla	kaplanmıştı.	“Robb	döndüğünü	biliyor	mu amca?”	diye	sordu	Catelyn.	Sör	Brynden	Tully,	Robb’un	gözü,	kulağıydı.	Keşif süvarilerinin	kumandanıydı. </p>
<p class="calibre1">“Hayır.	Kralın	toplantıda	olduğunu	duyunca	doğrudan	buraya	geldim. </p>
<p class="calibre1">Majesteleri	getirdiğim	haberleri	yalnızken	duymak	isteyecektir.”	Karabalık	uzun boylu,	yapılı,	zinde	bir	adamdı.	Kusursuzca	tıraş	edilmiş	yüzü	rüzgârdan	yanmıştı. </p>
<p class="calibre1">“O	nasıl?”	diye	sordu.	Catelyn,	amcasının	Robb’dan	bahsetmediğini	biliyordu. </p>
<p class="calibre1">“Hemen	hemen	aynı.	Üstat	ağrıları	için	haşhaş	sütü	ve	rüya	şarabı	veriyor. </p>
<p class="calibre1">Sürekli	uyuyor	ve	çok	az	yemek	yiyor.	Her	geçen	gün	biraz	daha	güçsüzleşiyor.” </p>
<p class="calibre1">“Konuşabiliyor	mu?” </p>
<p class="calibre1">“Evet...	ama	söylediklerinden	bir	anlam	çıkarmak	zor.	Pişmanlıklarından bahsediyor,	yarım	kalan	işlerinden,	uzun	zaman	önce	ölmüş	insanlardan.	Bazen hangi	mevsimde	olduğumuzu	hatırlamıyor,	benim	bile	kim	olduğumu	bilmiyormuş</p>
<p class="calibre1">gibi	bakıyor.	Geçen	gün	beni	annemin	adıyla	çağırdı.” </p>
<p class="calibre1"><a id="p109"></a>“Hâlâ	özlüyor	onu,”	dedi	Sör	Brynden.	“Annene	çok	benziyorsun.	Elmacık kemiklerin,	çenen...” </p>
<p class="calibre1">“Sen	annemi	benden	iyi	hatırlıyorsun.	Uzun	zaman	oldu.”	Yatağın	kenarına oturdu	ve	babasının	alnına	düşen	bir	tutam	beyaz	saçı	eliyle	yukarı	taradı. </p>
<p class="calibre1">“Yola	her	çıktığımda,	dönüşümde	onu	sağ	bulup	bulmayacağımı	merak ediyorum.”	Bütün	anlaşmazlıklarına	rağmen	Lord	Tully	ve	bir	zamanlar	reddettiği kardeşi	arasında	güçlü	bağlar	vardı. </p>
<p class="calibre1">“En	azından	barıştınız.” </p>
<p class="calibre1">Bir	süre	hiç	konuşmadan	oturdular.	Sonunda	Catelyn	başını	kaldırdı.	“Robb’un duyması	gereken	haberler	getirdiğini	söylemiştin.” </p>
<p class="calibre1">Lord	Hoster	sesten	rahatsız	olmuş	gibi	inleyerek	yan	tarafına	döndü. </p>
<p class="calibre1">Brynden	ayağa	kalktı.	“Dışarı	çıksak	daha	iyi	olur.	Onu	uyandırmayalım.” </p>
<p class="calibre1">Bir	gemi	pruvasını	andıran	üçgen	balkona	çıktılar.	Sör	Brynden	kaşlarını çatarak	gökyüzüne	baktı.	“Artık	gündüz	vakti	de	görünüyor.	Adamlarım	ona	Kızıl Ulak	diyor...	peki	haber	ne?” </p>
<p class="calibre1">Catelyn	gözlerini	kaldırdı,	mavi	gökyüzündeki	soluk	kızıl	patikaya	baktı, tanrının	yüzündeki	derin	bir	kesik	gibi	görünüyordu.	“İri	Jon,	eski	tanrıların Ned’in	intikamını	almak	için	kırmızı	sancak	açtığını	söyledi	Robb’a.	Edmure	bir zafer	alameti	olduğunu	düşünüyor,	yıldızı	uzun	kuyruklu	bir	balığa	benzetiyor: Tully	renkleri,	mavi	üstüne	kırmızı.”	İçini	çekti.	“Keşke	ben	de	onlar	kadar	inançlı olabilseydim.	Kırmızı	aynı	zamanda	Lannisterlar’ın	rengi.” </p>
<p class="calibre1">“Bu	onların	kırmızısı	değil.	Bizim	kırmızımız	da	değil.	Nehrin	çamurlu kırmızısına	benziyor.	Çocuğum,	yukarıda	gördüğümüz	şey	kan.” </p>
<p class="calibre1">“Onların	kanı	mı?	Yoksa	bizimki	mi?” </p>
<p class="calibre1">“Sadece	tek	tarafın	kanadığı	bir	savaş	görüldü	mü	bugüne	kadar?”	Brynden başını	iki	yana	salladı.	“Tanrı	Gözü	civarındaki	bütün	nehir	toprakları	kanla sulanıyor	ve	her	yer	alevler	içinde.	Savaş,	güneyde	Karasu’ya,	kuzeyde	Üç	Dişli Mızrak’ın	karşısına,	neredeyse	İkizler’e	kadar	yayıldı.	Marq	Piper	ve	Karyl Vance	bazı	küçük	zaferler	kazandı.	Şu	güneyli	Lord	Beric	Dondarrion	adamlarıyla birlikte	Lord	Tywin’in	keşif	süvarilerini	taciz	edip	ormana	çekiliyor.	Söylentiye göre	Sör	Burton	Crakehall,	Dondarrion’ın	kafasını	keseceğine	dair	yemin	edip yola	çıkmış	ama	bütün	adamlarıyla	birlikte	Lord	Beric’in	tuzağına	düşmüş.	Bir</p>
<p class="calibre1"><a id="p110"></a>adam	bile	sağ	kalmamış.” </p>
<p class="calibre1">“Ned’in	Kral	Toprakları’na	götürdüğü	muhafızlardan	bazıları	Lord	Beric’in yanında,”	dedi	Catelyn.	“Tanrılar	onları	korusun.” </p>
<p class="calibre1">“Eğer	anlatılanlar	doğruysa	Dondarrion	ve	yanındaki	kırmızı	rahip, kendilerini	gayet	iyi	saklayacak	kadar	zekiler.	Ama	babanın	sancak	beyleriyle ilgili	hüzünlü	hikâyeler	var.	Robb	onların	buradan	ayrılmasına	izin	vermemeliydi. </p>
<p class="calibre1">Sadece	kendilerine	ait	olanı	korumaya	çalışırken	darmadağın	oldular.	Bu	aptallık Cat.	Büyük	aptallık.	Jonos	Bracken	kendi	kalesinin	harabelerindeki	bir	çatışma sırasında	yaralanmış	ve	yeğeni	Hendry	katledilmiş.	Blackwood,	Lannisterlar’ı topraklarından	çıkarmış	ama	bütün	ineklerini,	domuzlarını	ve	her	bir	tahıl	tanesini almışlar,	geriye	Kuzgunağaç	Kalesi’nden	ve	kavrulmuş	bir	çölden	başka savunacak	bir	şey	kalmamış.	Darryler’in	adamları	lordlarının	kalesini	geri almışlar	ama	daha	on	beş	gün	geçmeden	Gregor	Clegane	tepelerine	binmiş	ve	lord dâhil	bütün	kale	garnizonunu	kılıçtan	geçirmiş.” </p>
<p class="calibre1">Duydukları	Catelyn’i	dehşete	düşürmüştü.	“Darry	daha	çocuktu.” </p>
<p class="calibre1">“Evet.	Ve	hanedanının	son	erkeğiydi.	Oğlanı	iyi	bir	fidye	için	sağ	tutabilirlerdi ama	Gregor	gibi	kudurmuş	bir	köpek	için	altının	ne	kıymeti	olur?	O	canavarın kesik	kafası	diyara	verilebilecek	en	güzel	hediye.” </p>
<p class="calibre1">Catelyn,	Sör	Gregor’un	insan	kılığına	bürünmüş	bir	şeytan	olduğunu	biliyordu, buna	rağmen...	“Bana	kesik	kafalardan	bahsetme.	Cersei,	Ned’in	başını	kargalara ve	sineklere	yem	olsun	diye	Kızıl	Kale’nin	duvarına	astırdı.”	Ned’in	sonsuza kadar	gittiğine	inanmak	hâlâ	çok	zordu.	Bazı	geceler	karanlıkta	uyanıyor,	Ned’i bulmayı	umarak	yatağın	diğer	yanına	bakıyordu.	“Clegane,	Lord	Tywin’in pençesinden	başka	bir	şey	değil,”	dedi.	Tywin	Lannister	–Casterly	Kayası	Lordu, Batı	Muhafızı,	Kraliçe	Cersei	ve	Kral	Katili	Sör	Jaime	Lannister’ın	babası, Joffrey	Baratheon’ın	büyükbabası–	Catelyn’in	gözünde	gerçek	tehlikeydi. </p>
<p class="calibre1">“Haklı	sayılırsın,”	dedi	Sör	Brynden.	“Ve	Tywin	Lannister	aptal	bir	adam değil.	Harrenhal’un	güvenli	duvarlarının	ardında	oturuyor.	Bizim	topraklarımızdan topladıklarıyla	ordusunu	besliyor.	Almaya	tenezzül	etmediği	her	şeyi	yakıyor. </p>
<p class="calibre1">Ortalığa	saldığı	tek	köpek	Gregor	değil.	Sör	Amory	Lorch	ve	Qohor’dan	gelen paralı	askerler	de	arazilerde.	Bu	adamların	yakıp	yıktığı	yerleri	gördüm.	Bütün köyleri	ateşe	vermişler,	tecavüz	ettikleri	kadınları	doğramışlar,	çocukları	kılıçtan</p>
<p class="calibre1"><a id="p111"></a>geçirip	aç	kurtlara	ve	vahşi	köpeklere	bırakmışlar...	bütün	bunlar	bir	ölünün	bile midesini	bulandırır.” </p>
<p class="calibre1">“Edmure	bunları	duyduğunda	öfkeden	deliye	dönecek.” </p>
<p class="calibre1">“Lord	Tywin	de	bunu	istiyor	zaten.	Bu	yaptıklarının	bir	amacı	var.	Bizi kışkırtarak	savaşın	içine	çekmek	istiyor	Cat.” </p>
<p class="calibre1">“Robb	ona	istediğini	vermeye	meyilli,”	dedi	Catelyn.	“Burada	hiçbir	şey yapmadan	otururken	bir	kedi	kadar	huzursuz.	Edmure,	İri	Jon	ve	diğerleri,	onu harekete	geçmesi	için	sıkıştıracak.”	Robb,	Fısıltılı	Orman’da	yendiği	Jaime Lannister’ın	başsız	kalan	ordusunu	Nehirova	surlarının	önündeki	Kamplar Savaşı’nda	imha	ederek	iki	önemli	zafer	kazanmıştı.	Bazı	lordlar	Robb’un	yeni Fatih	Aegon	olduğunu	söylüyordu. </p>
<p class="calibre1">Brynden	Karabalık	tek	kaşını	yukarı	kaldırdı.	“Daha	büyük	aptallık.	Savaşın ilk	kuralı	düşmanına	 <i class="calibre4">asla</i>	istediğini	vermemektir	Cat.	Lord	Tywin	kendi	seçtiği arazide	savaşmak	istiyor.	Bütün	amacı	bizi	Harrenhal’a	çekmek.” </p>
<p class="calibre1">“Harrenhal.”	Üç	Dişli	Mızrak’taki	her	çocuk,	adalardan	gelen	demiradamların nehir	topraklarını	yönettiği	ve	Yedi	Krallık’ın	gerçekten	yedi	ayrı	krallık	olduğu zamanlarda	Kral	Kara	Harren	tarafından	üç	asır	önce	Tanrı	Gözü’nün	kıyısında inşa	ettirilmiş	devasa	kale	Harrenhal’la	ilgili	hikâyeler	dinleyerek	büyürdü. </p>
<p class="calibre1">Harren,	Batıdiyar’ın	en	büyük	kalesinin	inşa	edilmesini	emretmişti.	Kale	kırk yılda	tamamlanmıştı.	Harren’ın	orduları	komşularını	yağmalayarak	taş,	ahşap, altın	ve	işçi	sağlarken	muazzam	yapı,	gölün	kıyısında	yükselmeye	devam	etmişti. </p>
<p class="calibre1">Kızaklara	zincirlenmiş	binlerce	adam	taş	ocaklarından	yük	çekerken	ölmüştü.	Bir o	kadar	duvar	ustası	kalenin	olağanüstü	yükseklikteki	beş	kulesini	inşa	ederken can	vermişti.	İşçiler	kış	mevsimlerinde	donmuş,	yaz	mevsimlerinde	yanmıştı.	Üç bin	yaşındaki	büvet	ağaçları	yay	ve	sal	yapımında	kullanılmak	için	kesilmişti. </p>
<p class="calibre1">Harren	kendi	rüyasını	gerçekleştirmek	için	nehir	topraklarını	sefalete sürüklemişti.	Harrenhal’un	yapımının	tamamlandığı	ve	Kral	Harren’ın	yeni	evine taşındığı	gün,	Fatih	Aegon,	Kral	Toprakları’na	çıkmıştı. </p>
<p class="calibre1">Catelyn,	Yaşlı	Dadı’nın	çocuklara	anlattığı	hikâyeyi	hatırlıyordu.  <i class="calibre4">Kral</i> <i class="calibre4">Harren,	kalın	duvarların	ve	yüksek	kulelerin	ejderhalara	karşı	işe</i> <i class="calibre4">yaramayacağını	acı	bir	şekilde	öğrendi, </i>	diye	bitiyordu	masal.  <i class="calibre4">Çünkü	ejderhalar</i> <i class="calibre4">uçabilir. </i>	Harren	ve	bütün	soyu,	kaleyi	yutan	alev	girdabında	kül	olmuştu. </p>
<p class="calibre1"><a id="p112"></a>Harrenhal	o	günden	beri	kendisini	ele	geçiren	her	hanedana	kötü	şans	getirmişti. </p>
<p class="calibre1">En	güçlü	kale	olabilirdi	ama	karanlıktı	ve	lanetlenmişti. </p>
<p class="calibre1">“Robb’un	o	lanetli	yerde	savaşmasına	izin	veremem,”	dedi	Catelyn.	“Bir şeyler	yapmalıyız	amca.” </p>
<p class="calibre1">“Ve	bir	an	önce	yapmalıyız,”	diye	ekledi	Brynden.	“Sana	en	kötü	haberi	henüz anlatmadım	çocuğum.	Batıya	gönderdiğim	adamlar	Casterly	Kayası’nda	yeni	bir ordu	kurulduğunu	öğrendiler.” </p>
<p class="calibre1"> <i class="calibre4">Bir	Lannister	ordusu	daha. </i>	Bu	düşünce	Catelyn’i	hasta	hissettirmişti.	“Hemen Robb’a	söylemeliyiz.	Ordunun	kumandanı	kimmiş?” </p>
<p class="calibre1">“Sör	Stafford	Lannister	olacağı	söyleniyor,”	diye	cevap	verdi	Sör	Brynden. </p>
<p class="calibre1">Dönüp	nehirlere	baktı,	rüzgâr	pelerinini	savuruyordu. </p>
<p class="calibre1">“O	da	yeğenlerden	biri	mi?”	Casterly	Kayası’nın	Lannisterlar’ı	kalabalık	ve doğurgandı. </p>
<p class="calibre1">“Kuzenlerden	biri,”	diye	düzeltti	Sör	Brynden.	“Lord	Tywin’in	merhum karısının	kardeşi.	Yaşlı	bir	adam	ve	çok	zeki	de	sayılmaz	ama	gayet	sağlam	ve akıllı	bir	oğlu	var.	Sör	Daven.” </p>
<p class="calibre1">“Dua	edelim	de	orduyu	araziye	çıkaran	oğul	değil	baba	olsun.” </p>
<p class="calibre1">“Onlarla	karşılaşmamıza	biraz	daha	zaman	var.	Yeni	ordu	paralı	askerlerden, hürsüvarilerden,	Lannis	Limanı’ndan	getirilen	yeşil	oğlanlardan	oluşuyor.	Sör Stafford	ordunun	tam	anlamıyla	hazır	olduğuna	inanmadan	mücadele	riskine girmez...	bu	hatayı	yapmaz.	Lord	Tywin	de	Kral	Katili’ne	benzemez,	acele etmeyecektir.	Harrenhal’un	duvarlarının	ardından	çıkmadan	önce,	sabırla	yeni ordunun	hazır	olmasını	bekleyecektir.	Ancak...” </p>
<p class="calibre1">“Evet?” </p>
<p class="calibre1">“Başka	bir	tehdidi	ortadan	kaldırmak	için	Harrenhal’dan	çıkmaya	mecbur kalırsa	yeni	orduyu	bekleyemez.” </p>
<p class="calibre1">Sör	Brynden	düşünceli	gözlerle	Catelyn’e	baktı.	“Lord	Renly.” </p>
<p class="calibre1">“<i class="calibre4">Kral</i>	Renly.”	Catelyn,	Renly’nin	kendine	layık	gördüğü	sıfata	uygun	bir şekilde	ondan	yardım	isteyebilirdi. </p>
<p class="calibre1">“Olabilir,”	dedi	Karabalık	yüzündeki	tehlikeli	gülümsemeyle.	“Ama karşılığında	mutlaka	bir	şey	isteyecektir.” </p>
<p class="calibre1">“Her	kralın	istediği	şeyi	isteyecek,”	dedi	Catelyn.	“Biat.” </p>
<p class="calibre1"><a id="p113"></a>Tyrion</p>
<p class="calibre1">Janos	Slynt	bir	kasabın	oğluydu	ve	et	kesen	bir	adam	gibi	gülüyordu.	“Biraz daha	şarap?”	dedi	Tyrion. </p>
<p class="calibre1">“Hayır	diyemem,”	dedi	Lord	Janos	kadehini	uzatırken.	Bir	varil	gibi yaratılmıştı	ve	yaratılışına	uygun	olarak	içiyordu.	“Harika	bir	kırmızı.	Arbor şarabı	mı?” </p>
<p class="calibre1">“Dorne,”	dedi	Tyrion.	Eliyle	küçük	bir	hareket	yaptı	ve	hizmetçi	kadehleri şarapla	doldurdu.	Küçük	Salon’da	Lord	Janos	Slynt’le	baş	başalardı.	Tek	mumun aydınlattığı	masada	oturuyorlardı.	“Güzel	keşif.	Genelde	Dorne	şarapları	bu	kadar zengin	olmaz.” </p>
<p class="calibre1">“Zengin,”	dedi	kurbağaya	benzeyen	adam.	Bir	dikişte	kadehinin	yarısını	içti. </p>
<p class="calibre1">Janos	Slynt	küçük	ve	zarif	yudumlar	alabilecek	bir	adam	değildi.	Tyrion	adamın bu	özelliğini	zihnine	not	etti.	“Evet,	zengin.	Aradığım	kelime	 <i class="calibre4">tam</i>	olarak	buydu. </p>
<p class="calibre1">Sizin	kelimelerle	aranız	çok	iyi	Lord	Tyrion.	Ayrıca	sizinle	konuşmak	da	çok eğlenceli.” </p>
<p class="calibre1">“Böyle	düşünmenize	sevindim...	ama	ben	sizin	gibi	bir	lord	değilim.	Bana sadece	 <i class="calibre4">Tyrion</i>	demeniz	yeter	de	artar	bile.” </p>
<p class="calibre1">“Nasıl	isterseniz,”	dedi	Janos.	Kadehi	tekrar	kafasına	dikti.	Çenesinden süzülen	şarap	siyah	saten	takımının	yakasına	damlıyordu.	Takımının	üstüne	altın renkli	kısa	bir	pelerin	giymişti,	pelerinin	yakası	minyatür	bir	mızrakla tutturulmuştu,	mızrağın	ucu	koyu	kırmızıydı.	Ve	adam	iyice	sarhoş	olmuştu. </p>
<p class="calibre1">Tyrion	ağzını	eliyle	kapatıp	nazikçe	geğirdi.	Lord	Janos’un	aksine	ölçülü içmişti	ama	midesi	tamamen	dolmuştu.	El	Kulesi’ne	taşındıktan	sonra	yaptığı	ilk iş,	şehirdeki	en	iyi	aşçı	kadını	bulup	hizmetine	almak	olmuştu.	Bu	akşam yemeğinde	öküz	kuyruğu	çorbası,	sote	edilmiş	yaz	sebzeleri,	yengeç	turtası, baharatlı	balkabağı	ve	tereyağında	kızartılmış	bıldırcın	yemişlerdi.	Her	yemek kendine	yakışan	şarapla	birlikte	servis	edilmişti.	Lord	Janos	daha	önce	bu	kadar iyi	bir	yemek	yemediğini	itiraf	etti. </p>
<p class="calibre1">“Harrenhal’a	yerleştiğinizde	çok	daha	iyilerini	yiyeceğinize	şüphe	yok,”	dedi</p>
<p class="calibre1"><a id="p114"></a>Tyrion. </p>
<p class="calibre1">“İşte	bu	doğru.	Belki	sizin	aşçınızı	hizmetime	almalıyım.	Ne	dersiniz?” </p>
<p class="calibre1">“Bundan	çok	daha	küçük	şeyler	uğruna	savaş	çıktığını	söyleyebilirim,”	diye karşılık	verdi	Tyrion.	Yüksek	sesle	güldüler.	“Harrenhal’u	kabul	etmekle	ne	kadar cesur	bir	adam	olduğunuzu	kanıtladınız.	Orası	çok	kasvetli	bir	kale	ve	çok	büyük... </p>
<p class="calibre1">bakımı	çok	pahalı.	Lanetli	olduğu	da	söylenir.” </p>
<p class="calibre1">“Üst	üste	koyulmuş	taşlardan	mı	korkacağım?”	dedi	Janos	Slynt.	“Cesur olduğumu	söylüyorsunuz.	Yükselmek	için	cesur	olmak	gerekir.	Ben	yükseldim. </p>
</body>
</html>
