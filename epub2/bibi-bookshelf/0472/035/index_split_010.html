<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Hepsiyle	ilgilenilecek.” </p>
<p class="calibre1">Korucu	atını	kendi	adamlarından	birine	verdi	ve	Jon’u	takip	etti.	“Sen	Jon Kar’sın.	Babanın	yüzünü	almışsın.” </p>
<p class="calibre1">“Onu	tanır	mıydınız	lordum?” </p>
<p class="calibre1">“Ben	lord	değilim.	Nöbet’in	kardeşlerinden	biriyim	sadece.	Lord	Eddard’ı tanırdım,	evet.	Ondan	önce	de	babasını.” </p>
<p class="calibre1"><a id="p567"></a>Jon,	Qhorin’in	büyük	adımlarına	yetişebilmek	için	acele	ediyordu.	“Lord Rickard	ben	doğmadan	önce	ölmüş.” </p>
<p class="calibre1">“Nöbet	dostuydu.”	Qhorin	arkasına	baktı.	“Bir	ulu	kurdun	olduğu	söyleniyor.” </p>
<p class="calibre1">“Hayalet	şafakta	geri	döner.	Geceleri	avlanıyor.” </p>
<p class="calibre1">Efkârlı	Edd,	Yaşlı	Ayı’nın	yemek	ateşinde	domuz	pastırması	kızartıyor, kazanda	bir	düzine	yumurta	kaynatıyordu.	Mormont	ahşap-deri	kamp sandalyesinde	oturuyordu.	“Senin	için	endişelenmeye	başlamıştım.	Yolda	sorun mu	çıktı?” </p>
<p class="calibre1">“Alfyn	Kargakatili’yle	karşılaştık.	Mance,	adamı	Sur	boyunca	keşif	yapması için	yollamış,	geri	dönerken	rastlaştık.”	Qhorin	miğferini	çıkardı.	“Alfyn	bundan böyle	diyar	için	sorun	olmayacak	ama	yanındakilerden	birkaçı	dağlara	dönmeyi başardı.” </p>
<p class="calibre1">“Kaybımız?” </p>
<p class="calibre1">“Dört	kardeşimiz	öldü.	Bir	düzine	yaralı	var.	Zararımız	düşmana	verdiğimizin üçte	biri	kadar.	İki	tutsak	aldık.	Biri	yarası	yüzünden	öldü	ama	diğeri	sorgulamaya yetecek	kadar	hayatta	kaldı.” </p>
<p class="calibre1">“En	iyisi	içeride	konuşalım.	Jon	sana	bir	kupa	bira	getirsin.	Yoksa	sıcak	şarap mı	tercih	edersin?” </p>
<p class="calibre1">“Kaynar	su	kâfi.	Bir	yumurta	ve	bir	parça	domuz	pastırması.” </p>
<p class="calibre1">“Nasıl	istersen.”	Mormont	çadırın	kapısını	kaldırdı,	Qhorin	Yarımel	başını eğip	içeri	girdi. </p>
<p class="calibre1">Efkârlı	Edd	kazanın	başında	durmuş	bir	kaşıkla	yumurtaları	karıştırıyordu. </p>
<p class="calibre1">“Bu	yumurtaları	kıskanıyorum,”	dedi.	“Şimdi	biraz	kaynamak	işime	gelirdi.	Kazan biraz	daha	geniş	olsaydı	içine	atlardım.	Gerçi	su	yerinde	şarap	olmasını	tercih ederdim.	Sarhoş	ve	sıcak	bir	şekilde	ölmekten	daha	beter	şeyler	de	var.	Kendisini şarapla	boğan	bir	adam	tanıdım.	Şarap	kötüydü	ve	adamın	cesedi	şarabı	daha kaliteli	hale	getirmemişti.” </p>
<p class="calibre1">“O	şarabı	 <i class="calibre4">içtin</i>	mi?” </p>
<p class="calibre1">“Bir	kardeşi	ölü	bulmak	berbat	bir	şey.	Sen	de	içki	içmek	ihtiyacı	duyardın Lord	Kar.”	Edd	kazanı	tekrar	karıştırıp	içine	bir	çimdik	muskat	attı. </p>
<p class="calibre1">Jon	huzursuzca	ateşin	yanına	oturup	bir	sopayla	közleri	eşeledi.	Mormont’un, kuzgunun	ciyaklamalarıyla	kesilen	sesini,	Qhorin’in	daha	pes	tonlarını</p>
<p class="calibre1"><a id="p568"></a>duyabiliyordu	ama	kelimeleri	seçemiyordu.  <i class="calibre4">Alfyn	Kargakatili	ölmüş,	bu	iyi. </i></p>
<p class="calibre1">Alfyn	yabanıl	akıncıların	en	kanlısıydı.	Adını	katlettiği	kara	kardeşler	sayesinde almıştı.  <i class="calibre4">Peki	böyle	bir	zaferden	sonra	Qhorin	neden	bu	kadar	sıkıntılı? </i></p>
<p class="calibre1">Jon,	Gölge	Kule’den	gelen	adamların	kampın	moralini	biraz	yükseltmesini umuyordu.	Daha	geçen	gece	su	dökmek	için	kalktığında,	beş	ya	da	altı	adamın	bir ateşin	etrafında	alçak	sesle	konuştuklarını	duymuştu.	Chett	çoktan	Kara	Kale’ye geri	dönmüş	olmaları	gerektiğini	söylüyordu.	Jon	dinlemek	için	durmuştu.	“Bu keşif	yaşlı	bir	adamın	aptallığından	başka	bir	şey	değil,”	dedi	biri.	“Bu	dağlarda bulacağımız	tek	şey	kendi	mezarlarımız.” </p>
<p class="calibre1">“Ayazdiş’te	devler	varmış,	varglar,	daha	beter	şeyler,”	dedi	Kız	Kardeşli Lark. </p>
<p class="calibre1">“Ben	oraya	gitmiyorum,	yemin	ederim.” </p>
<p class="calibre1">“Yaşlı	Ayı	sana	başka	seçenek	sunacak	değil.” </p>
<p class="calibre1">“Belki	de	biz	ona	başka	seçenek	sunmalıyız,”	dedi	Chett. </p>
<p class="calibre1">O	anda	köpeklerden	biri	başını	kaldırıp	havlamaya	başladı	ve	Jon görünmemek	için	hızla	uzaklaştı.  <i class="calibre4">Bunları	duymamam	gerekirdi, </i>	diye	düşündü. </p>
<p class="calibre1">Duyduklarını	Mormont’a	anlatmaya	niyetlendi	ama	kardeşlerinin	arkasından muhbirlik	yapmak	istemiyordu,	bu	kardeşler	Chett	ve	Lark	olsa	bile.	Sadece	boş</p>
<p class="calibre1">konuşmalardı,	dedi	kendine.  <i class="calibre4">Üşümüşlerdi	ve	korkuyorlardı,	hepimiz	gibi. </i>	Burada beklemek,	ormanın	üstündeki	tepenin	taşlı	zirvesinde	tüneyip	yarının	neler getireceğini	merak	etmek	kolay	değildi.  <i class="calibre4">Görünmeyen	düşman	her	zaman	en</i> <i class="calibre4">korkutucu	olandır. </i></p>
<p class="calibre1">Jon	yeni	hançerini	kınından	çıkardı	ve	alevler	siyah	camın	üstünde	dans ederken	silahını	inceledi.	Hançerin	ahşap	kabzasını	kendisi	yapmış,	kolay kavranması	için	kendir	beziyle	kaplamıştı.	Çirkindi	ama	iş	görüyordu.	Efkârlı	Edd bu	cam	bıçakların	bir	şövalyenin,	göğüs	kalkanındaki	dikenler	kadar	işe yaradığını	söylüyordu	ama	Jon	emin	değildi.	Ejderhacamı	çelikten	daha	keskindi fakat	çok	daha	kırılgandı. </p>
<p class="calibre1"> <i class="calibre4">Oraya	gömülmelerinin	bir	sebebi	olmalı. </i></p>
<p class="calibre1">Grenn	için	de	bir	hançer	yapmıştı.	Ve	Lord	Kumandan	için	bir	tane	daha. </p>
<p class="calibre1">Savaş	borusunu	Sam’e	vermişti.	Yakından	incelediğinde	borunun	çatlak	olduğunu fark	etmişti	ve	bütün	toprağı	temizledikten	sonra	bile	ses	çıkartmayı</p>
<p class="calibre1"><a id="p569"></a>başaramamıştı.	Kasnağı	da	çentilmişti	ama	Sam	eski	şeyleri	seviyordu,	değersiz eski	şeyleri	bile.	“İçki	boynuzu	yap,”	demişti	Jon,	arkadaşına.	“O	boynuzdan	her içki	içişinde	Sur’un	ötesinden	İlk	İnsanlar’ın	Yumruğu’na	kadar	geldiğin	keşif yolculuğunu	hatırlarsın.”	Sam’e	bir	düzine	mızrak	ve	ok	ucu	da	vermişti.	Geri kalanları	şans	getirmeleri	için	diğer	arkadaşlarına	dağıtmıştı. </p>
<p class="calibre1">Yaşlı	Ayı	hançerden	memnun	görünüyordu	ama	kemerinde	çelik	bir	kılıcın olmasını	tercih	ediyordu.	Mormont’un,	pelerini	kimin	gömmüş	olabileceğine	ya	da bunun	ne	anlama	geldiğine	dair	bir	fikri	yoktu.  <i class="calibre4">Belki	Qhorin	bilir. </i>	Yarımel, Tekinsiz	Orman’ın	derinliklerini	en	iyi	bilen	kişiydi. </p>
<p class="calibre1">“Servisi	sen	mi	yapacaksın	yoksa	ben	yapayım	mı?” </p>
<p class="calibre1">Jon	hançeri	kınına	soktu.	“Ben	yaparım.”	İçeride	neler	konuşulduğunu	duymak istiyordu. </p>
<p class="calibre1">Edd	üç	kalın	dilim	yulaf	ekmeği	kesti,	dilimleri	tahta	bir	tabağa	yerleştirdi, üstlerine	yağlı	domuz	pastırmalarından	koydu	ve	bir	kâseyi	haşlanmış</p>
<p class="calibre1">yumurtalarla	doldurdu.	Jon	bir	eline	tabağı	diğerine	kâseyi	alıp	Lord Kumandan’ın	çadırına	girdi. </p>
<p class="calibre1">Qhorin	bağdaş	kurmuş	halde	yerde	oturuyordu.	Omurgası	bir	mızrak	kadar dikti.	Adam	konuşurken	mum	alevi	sert	elmacık	kemiklerinin	üstünde	titriyordu. </p>
<p class="calibre1">“...Çıngıraklı,	Ağlayan	Adam	ve	irili	ufaklı	diğer	bütün	şefler,”	diyordu.	“Onların da	vargları	varmış,	mamutları	ve	hayal	edebileceğimizden	çok	daha	fazla	güçleri. </p>
<p class="calibre1">Bunlar	tutsağın	söyledikleri.	Gerçek	olduklarına	dair	yemin	edemem.	Ebben, adamın	zaman	kazanmak	için	hikâyeler	anlattığını	düşünüyor.” </p>
<p class="calibre1">Jon	tabağı	iki	adamın	arasına	koyarken,	“Gerçek	ya	da	yalan,	Sur	uyarılmalı,” </p>
<p class="calibre1">dedi	Mormont.	“Kralı	da	uyarmalıyız.” </p>
<p class="calibre1">“Hangi	kralı?” </p>
<p class="calibre1">“Hepsini.	Gerçek	ya	da	sahte.	Benim	için	hepsi	aynı.	Madem	diyara hükmetmek	istiyorlar,	diyarı	korusunlar.” </p>
<p class="calibre1">Yarımel	bir	yumurta	aldı	ve	kabuğunu	kâsenin	kenarında	kırdı.	“Krallar yapacaklarını	yapacak,”	dedi	yumurtayı	soyarken.	“Yaptıkları	yeterli	olmayacak. </p>
<p class="calibre1">En	iyi	umudumuz	Kışyarı.	Starklar	kuzeye	gitmeli.” </p>
<p class="calibre1">“Evet,	kesinlikle.”	Yaşlı	Ayı	eline	aldığı	haritayı	inceledi,	kenara	attı	ve	başka bir	tanesini	aldı.	Çekicin	nereye	ineceğini	düşünüyordu,	Jon	anlamıştı.	Bir</p>
<p class="calibre1"><a id="p570"></a>zamanlar,	Sur’un	uzandığı	yüz	fersah	boyunca	inşa	edilmiş	on	yedi	kale	Gece Nöbetçileri’nin	adamlarıyla	doluydu	fakat	Nöbet	küçüldükçe	kaleler	teker	teker terk	edilmişti.	Şimdi	yalnızca	üç	kalede	garnizon	vardı	ve	bu	gerçeği	Nöbet	kadar Mance	Rayder	de	biliyordu.	“Sör	Alliser,	Kral	Toprakları’ndan	yeni	adamlar getirecek,	öyle	umalım.	Eğer	Bozkalkan’dan	Gölge	Kule’ye,	Uzun	Mezar’dan Doğugözcüsü’ne	adam	yerleştirirsek...” </p>
<p class="calibre1">“Bozkalkan’ın	büyük	bölümü	yıkıldı.	Eğer	adam,	bulabilirsek	Taşkapı	daha çok	işimize	yarar.	Belki	Buz	İzi	ve	Derin	Göl	de.	Siperlerin	arasında	günlük gezici	devriye	olursa.” </p>
<p class="calibre1">“Evet,	devriye.	Yapabilirsek	günde	iki	kere.	Sur	kendi	başına	zorlu	bir	engel. </p>
<p class="calibre1">Savunmasız	kalırsa	düşmanı	durduramaz	ama	epey	oyalar.	Ne	kadar	kalabalık olurlarsa	o	kadar	fazla	zamana	ihtiyaç	duyarlar.	Arkalarında	bıraktıkları	boşluğa bakılırsa	kadınları	ve	çocukları	da	getirmeliler.	Gençleri	ve	hayvanları	da...	ip	ya da	el	merdiveni	tırmanabilen	bir	keçi	gördün	mü	hiç?	Basamaklar	veya	devasa rampalar	inşa	etmek	zorundalar...	Bir	aydan	uzun	zamana	ihtiyaçları	olur.	Mance en	iyi	seçeneğinin	duvarın	 <i class="calibre4">altından</i>	geçmek	olduğunu	biliyor.	Bir	kapıdan	ya da...” </p>
<p class="calibre1">“Gedikten.” </p>
<p class="calibre1">Mormont’un	başı	sert	bir	şekilde	döndü.	“Ne?” </p>
<p class="calibre1">“Sur’u	tırmanarak	ya	da	altını	kazarak	geçmeyi	planlamıyor	lordum.	Niyeti Sur’u	kırmak.” </p>
<p class="calibre1">“Sur	iki	yüz	on	beş	metre	yüksekliğinde	ve	alt	kısmı	o	kadar	kalın	ki;	balta	ve kazmalarla	bir	delik	açmak	yüz	adam	ve	bir	sene	ister.” </p>
<p class="calibre1">“Kazma	ve	baltalarla	değil.” </p>
<p class="calibre1">Mormont	kaşlarını	çatarak	sakalını	çekiştirdi.	“Nasıl?” </p>
<p class="calibre1">“Nasıl	olacak?	Büyücülükle.”	Qhorin	yumurtanın	yarısını	ısırdı.	“Mance	bütün kuvvetini	neden	Ayazdiş’e	çıkardı?	Sert	ve	soğuk,	üstelik	Sur’dan	çok	uzakta.” </p>
<p class="calibre1">“Sürüsünü	korucularımın	gözünden	saklamak	için	dağları	kullandığını düşünmüştüm.” </p>
<p class="calibre1">“Olabilir,”	dedi	Qhorin	yumurtasının	son	lokmasını	yerken.	“Ama	bence	daha fazlası	var.	O	yüksek	ve	soğuk	yerlerde	başka	bir	şey	arıyor.	İhtiyaç	duyduğu	bir şeyin	peşinde.” </p>
<p class="calibre1"><a id="p571"></a>“Bir	şey?”	Mormont’un	kuzgunu	başını	kaldırıp	çığlık	attı.	Çadırın	içinde çınlayan	ses	bir	bıçak	kadar	keskindi. </p>
<p class="calibre1">“Bir	güç.	Tutsak	ne	olduğunu	söyleyemedi.	Belki	de	onu	çok	sert	sorguladık	ve pek	çok	şeyi	anlatamadan	öldü.	Olup	biteni	bildiğinden	şüpheliyim	gerçi.” </p>
<p class="calibre1">Jon	dışarıda	esen	rüzgârı	duyabiliyordu.	Çemberduvarın	taşlarında	titriyor, çadırların	iplerini	çekiştiriyor,	tiz	ve	yüksek	bir	ses	çıkarıyordu.	Mormont düşünceli	bir	halde	çenesini	ovuşturdu.	“Bir	güç,”	diye	tekrar	etti.	“Tahmin etmeliydim.” </p>
<p class="calibre1">“Dağlara	keşif	grubu	göndermelisiniz.” </p>
<p class="calibre1">“Daha	fazla	adamımı	riske	atmak	istemiyorum.” </p>
<p class="calibre1">“En	kötü	ihtimalle	ölürüz.	Diyarı	savunurken	ölmeyeceksek	neden	siyahları kuşandık?	Ben	olsam	on	beş	adam	gönderirdim,	beşli	gruplar	halinde	üç	ekip.	Biri Sütnehri’ni,	biri	Çığlık	Geçidi’ni	araştırmak,	diğeri	de	Dev	Merdiveni’ne	çıkmak için.	Ekipleri	Jarman	Buckwell,	Thoren	Smallwood	ve	ben	komuta	ederiz.	Şu dağlarda	bizi	nelerin	beklediğini	öğreniriz.” </p>
<p class="calibre1"> <i class="calibre4">“Öğreniriz,” </i>	diye	bağırdı	kuzgun.  <i class="calibre4">“Öğreniriz.” </i></p>
<p class="calibre1">Lord	Kumandan	Mormont	derince	bir	iç	çekti.	“Başka	bir	seçenek göremiyorum,”	dedi.	“Ama	geri	dönmezseniz...” </p>
<p class="calibre1">“Birileri	Ayazdiş’ten	aşağı	inecek	lordum,”	dedi	korucu.	“İnen,	bizsek	iyiyiz demektir.	Gelen	Mance	Rayder	olursa	yolunun	üstünde	siz	varsınız.	Güneye yürüyüp	sizi	arkasında	bırakamaz,	peşine	düşeceğinizi,	ordusunu	arkadan	taciz edeceğinizi	bilir.	Saldırmak	zorunda.	Burası	yeterince	sağlam	bir	yer.” </p>
<p class="calibre1">“O	kadar	sağlam	değil,”	değil	dedi	Mormont. </p>
<p class="calibre1">“Hepimiz	aynı	şekilde	ölürüz	o	halde.	Ölümümüz	Sur’daki	kardeşlerimize zaman	kazandırır.	Boş	kaleleri	doldurmak,	kapıları	kapatmak,	kralları	ve	lordları yardıma	çağırmak,	mancınıkları	tamir	edip	baltalarını	bilemek	için	vakitleri	olur. </p>
<p class="calibre1">Hayatlarımız	iyi	harcanmış	sikkelere	dönüşür.” </p>
<p class="calibre1"> <i class="calibre4">“Öl,” </i>	diye	homurdandı	kuzgun,	Mormont’un	omuzlarında	yürürken.  <i class="calibre4">“Öl,	öl,</i> <i class="calibre4">öl,	öl.” </i>	Yaşlı	ayı,	duyduğu	cümlelerin	ağırlığını	taşıyamıyormuş	gibi	çökmüş	ve sessiz	bir	halde	oturuyordu.	Sonunda,	“Tanrılar	beni	affetsin.	Adamlarını	seç,” </p>
<p class="calibre1">dedi. </p>
<p class="calibre1">Qhorin	Yarımel	başını	çevirdi.	Gözleri	Jon’un	gözleriyle	buluştu	ve	uzun	süre</p>
<p class="calibre1"><a id="p572"></a>orada	kaldı.	“Güzel.	Jon	Kar’ı	seçiyorum.” </p>
<p class="calibre1">Mormont	irkildi.	“O	daha	çocuk	sayılır.	Üstelik	benim	kâhyam.	Bir	korucu bile	değil.” </p>
<p class="calibre1">“Tollett	de	sizinle	ilgilenebilir	lordum.”	Qhorin	iki	parmaklı,	sakat	elini yukarı	kaldırdı.	“Eski	tanrılar	Sur’un	ötesinde	hâlâ	çok	güçlü.	İlk	İnsanlar’ın tanrıları...	ve	Starklar’ın.” </p>
<p class="calibre1">Mormont,	Jon’a	baktı.	“Senin	arzun	nedir?” </p>
<p class="calibre1">“Gitmek,”	dedi	Jon	bir	çırpıda. </p>
<p class="calibre1">Yaşlı	adam	hüzünle	gülümsedi.	“Biliyordum.” </p>
<p class="calibre1">Jon,	Qhorin	Yarımel’le	birlikte	çadırdan	çıktığında	şafak	sökmüştü.	Rüzgâr siyah	pelerinlerini	uçuruyor,	ateşteki	kızıl	renkli	közleri	havaya	savuruyordu. </p>
<p class="calibre1">“Öğlen	vakti	yola	çıkıyoruz,”	dedi	korucu.	“Kurdunu	bulsan	iyi	edersin.” </p>
<p class="calibre1"><a id="p573"></a>Tyrion</p>
<p class="calibre1">“Kraliçe,	Prens	Tommen’ı	göndermeye	niyetli.”	Septin	sessiz	loşluğunda	diz çökmüşlerdi,	titreyen	mum	alevleriyle	ve	gölgelerle	sarılmışlardı,	yalnızlardı. </p>
<p class="calibre1">Lancel	buna	rağmen	fısıldayarak	konuşuyordu.	“Lord	Gyles	prensi	Rosby’ye götürecek	ve	çocuğu	bir	uşak	kılığında	orada	saklayacak.	Saçlarını	koyu	renge boyayıp	insanlara	vasıfsız	bir	şövalyenin	oğlu	olduğunu	söylemeyi	planlıyorlar.” </p>
<p class="calibre1">“Halktan	mı	korkuyor	yoksa	benden	mi?” </p>
<p class="calibre1">“İkisi	de,”	dedi	Lancel. </p>
<p class="calibre1">“Ah.”	Tyrion	bu	planla	ilgili	hiçbir	şey	bilmiyordu.	Varys’in	küçük	kuşları	bu sefer	efendilerini	yarı	yolda	mı	bırakmıştı?	Bazen	örümceklerin	bile uyuklayabileceğini	düşündü...	yoksa	hadım,	Tyrion’ın	bildiğinden	daha	derin	ve karışık	bir	oyun	mu	oynuyordu?	“Teşekkür	ederim	sör.” </p>
<p class="calibre1">“Sizden	rica	ettiğim	iyiliği	bağışlayacak	mısınız	lordum?” </p>
<p class="calibre1">“Belki.”	Lancel	bir	sonraki	mücadelede	kumandanlık	istiyordu.	Daha	bıyıkları çıkmadan	kendisini	öldürmek	için	iyi	bir	yöntem	seçmişti	ama	bütün	genç şövalyeler	yenilmez	olduklarını	düşünürdü. </p>
<p class="calibre1">Tyrion,	kuzeni	gittikten	sonra	septte	biraz	oyalandı.	Savaşçı’nın	mihrabında bir	mum	yaktı.  <i class="calibre4">Kardeşimi	koru	seni	lanet	piç,	o	da	senin	gibi	bir	savaşçı. </i></p>
<p class="calibre1">Yabancı’nın	önünde	bir	mum	daha	yaktı,	kendisi	için. </p>
<p class="calibre1">Aynı	gece	Kızıl	Kale	karanlığa	gömüldüğünde	Bronn	geldi,	Tyrion	bir	mektubu mühürlüyordu.	“Bunu	Sör	Jacelyn	Bywater’a	götür.”	Cüce	altın	rengi	erimiş	mumu parşömenin	üstüne	damlattı. </p>
<p class="calibre1">“Ne	yazıyor?”	Bronn	okuma	bilmiyordu	bu	yüzden	küstahça	sorular	soruyordu. </p>
<p class="calibre1">“Yanına	en	iyi	elli	adamını	alıp	Gülyolu’na	keşfe	gitmesini	söylüyor.” </p>
<p class="calibre1">“Stannis’in	Kral	Yolu’na	çıkması	daha	olası.” </p>
<p class="calibre1">“Ah,	biliyorum.	Bywater’a	mektupta	yazanları	görmezden	gelmesini	ve adamlarını	kuzeye	götürmesini	söyle.	Rosby	Yolu’nda	tuzak	kursun.	Lord	Gyles bir	iki	gün	içinde	Kızıl	Kale’den	ayrılacak,	kendi	kalesine	dönüyor,	yanında	on	iki silahlı	asker,	hizmetkârlar	ve	yeğenim	olacak.	Prens	Tommen	bir	uşak	gibi</p>
<p class="calibre1"><a id="p574"></a>giydirilmiş	olabilir.” </p>
<p class="calibre1">“Çocuğun	geri	getirilmesini	mi	istiyorsun?” </p>
<p class="calibre1">“Hayır.	O	kaleye	götürülmesini	istiyorum.”	Çocuğu	şehirden	uzaklaştırmanın Cersei’nin	en	iyi	fikirlerinden	biri	olduğuna	karar	vermişti	Tyrion.	Tommen, Rosby’de	güvende	olacaktı	ve	prensi	ağabeyinden	ayırmak	Stannis’i	de	zora sokacaktı.	Stannis	şehri	ele	geçirip	Joffrey’yi	idam	etse	bile,	tahtta	hak	sahibi	olan bir	Lannister’la	daha	mücadele	etmek	zorunda	kalacaktı.	“Lord	Gyles kaçamayacak	kadar	hasta	ve	savaşamayacak	kadar	korkak.	Kale	kumandanına kapıları	açmasını	emredecektir.	Bywater	kale	duvarlarını	geçtiğinde	garnizonu kovacak	ve	Tommen’ı	güven	içinde	kalede	tutacak.  <i class="calibre4">Lord</i>	Bywater	kulağına	nasıl geliyormuş	bir	sor	bakalım.” </p>
<p class="calibre1">“Lord	Bronn	daha	iyi	tınlar.	Prensi	senin	için	ben	de	tutabilirim.	Ucunda lordluk	varsa	çocuğu	kucağımda	zıplatır,	gece	ninnilerle	uyuturum.” </p>
<p class="calibre1">“Sana	burada	ihtiyacım	var,”	dedi	Tyrion.  <i class="calibre4">Ve	sana	yeğenimi	emanet	edecek</i> <i class="calibre4">kadar	güvenmiyorum. </i>	Joffrey’nin	başına	bir	şey	gelirse	Lannisterlar’ın	Demir Taht	üstündeki	iddiası	genç	Tommen’ın	omuzlarında	olacaktı.	Sör	Jacelyn’in	altın pelerinlileri,	prensi	savunurdu	ama	Bronn’un	paralı	askerleri	düşmana	satmaya meylederdi. </p>
<p class="calibre1">“Yeni	lord	eski	lordu	ne	yapacak?” </p>
<p class="calibre1">“Beslemeyi	unutmadığı	sürece	canı	ne	isterse	yapabilir.	Ölmesini istemiyorum.”	Tyrion	masadan	kalktı.	“Ablam,	Kral	Muhafızları’ndan	birini prensle	birlikte	gönderecek.” </p>
<p class="calibre1">Bronn	kaygılı	görünmüyordu.	“Tazı,	Joffrey’nin	köpeği,	yanından	ayrılmaz. </p>
<p class="calibre1">Demiryumruk’un	adamları	diğerleriyle	kolaylıkla	başa	çıkabilir.” </p>
<p class="calibre1">“İş	adam	öldürmeye	varırsa	Tommen’ın	önünde	yapılmasını	istemiyorum, Bywater’a	söyle.”	Tyrion	kahverengi	yünden	yapılmış	ağır	bir	pelerini	omuzlarına aldı.	“Yeğenimin	kalbi	hassastır.” </p>
<p class="calibre1">“Onun	bir	Lannister	olduğuna	emin	misin?” </p>
<p class="calibre1">“Kış	ve	savaştan	başka	hiçbir	şeyden	emin	değilim	ben.	Gel.	Yolun	yarısını seninle	birlikte	gideceğim.” </p>
<p class="calibre1">“Chataya’nın	yerine	mi?” </p>
<p class="calibre1">“Beni	çok	iyi	tanıyorsun.” </p>
<p class="calibre1"><a id="p575"></a>Kuzey	duvarındaki	yan	kapıdan	çıktılar.	Tyrion	atını	mahmuzlayıp	Karagölge Sokağı’ndan	aşağı	koşturdu.	Nal	seslerini	duyan	birkaç	sinsi	şekil,	sokak	aralarına kaçıştı	ama	kimse	onlara	yanaşmaya	cesaret	edemedi.	Konsey,	Tyrion’ın	koyduğu sokağa	çıkma	yasağını	uzatmıştı.	Akşam	çanı	çaldıktan	sonra	dışarıda	olmanın cezası	ölümdü.	Bu	önlem	Kral	Toprakları’na	bir	ölçüde	huzur	getirmiş,	sabahları sokak	aralarında	bulunan	cesetlerin	sayısını	dörtte	bire	düşürmüştü	ama	Varys şehir	halkının	yasak	yüzünden	Tyrion’a	küfür	ettiğini	söylemişti.  <i class="calibre4">Küfür	edecek</i> <i class="calibre4">nefesleri	olduğu	için	şükretsinler. </i>	Bakırcılar	Sokağı’ndan	geçerken	karşılarına iki	altın	pelerinli	çıktı	ama	adamlar	kiminle	uğraştıklarını	anladıklarında	El’in affını	istediler	ve	uzaklaştılar.	Bronn,	Çamur	Kapısı’na	gitmek	için	güneye	döndü. </p>
<p class="calibre1">Tyrion,	Chataya’nın	evine	doğru	at	sürmeye	devam	etti	ama	sabrı	aniden tükenmişti.	Eyerinin	üstünde	döndü,	arkasındaki	caddeye	baktı.	Onu	takip	eden kimse	yoktu.	Bütün	pencereler	karanlıktı	ya	da	sıkı	sıkı	örtülmüştü.	Sokak aralarında	esen	rüzgârın	sesinden	başka	bir	şey	duyulmuyordu.  <i class="calibre4">Cersei’nin</i> <i class="calibre4">adamlarından	biri	beni	takip	ediyorsa	fare	kılığına	girmiş	olmalı. </i>	“Hepsini becereyim,”	diye	homurdandı.	Bu	kadar	temkinli	davranmaktan	yorulmuştu.	Atına bir	çember	çizdirip	tekrar	mahmuzladı.  <i class="calibre4">Peşimde	biri	varsa	ne	kadar	iyi	bir	binici</i> <i class="calibre4">olduğunu	göreceğiz. </i>	Ay	ışığıyla	aydınlanan	caddelerden,	taş	yollardan,	dar	ve kıvrımlı	sokaklardan	uçar	gibi	geçti,	aşkına	kavuşmak	için	koşuyordu. </p>
<p class="calibre1">Kapıyı	çaldı,	taş	duvarlardan	süzülen	belli	belirsiz	müzik	sesini	duyuyordu. </p>
<p class="calibre1">İbbenliler’den	biri	onu	içeri	aldı.	Tyrion	adama	atını	verirken,	“Kim	bu?”	diye sordu.	Elmas	şekilli	uzun	pencerelerin	camları	sarı	ışıklarla	parlıyordu	ve	şarkı söyleyen	bir	erkek	sesi	duyuluyordu. </p>
<p class="calibre1">İbbenli	omuzlarını	silkti.	“Koca	göbekli	bir	şarkıcı.” </p>
<p class="calibre1">Tyrion	ahırdan	eve	doğru	yürürken	ses	yükseldi.	Şarkıcıları	hiçbir	zaman sevememişti	ve	bu	şarkıcıyı	aynı	cinsin	diğerlerinden	bile	az	seviyordu,	henüz yüzünü	bile	görmeden...	Tyrion	kapıyı	ittiğinde	adam	şarkı	söylemeyi	kesti.	“Kral Eli’m.”	Kel	kafalı,	fıçı	göbekli	adam	diz	çöktü.	“Bu	bir	onur,	bir	onur,”	diye mırıldanıyordu.” </p>
<p class="calibre1">“Lordum.”	Tyrion’ı	gören	Shae	gülümsedi.	Kızın	yüzüne	hesapsızca	yerleşen bu	gülümsemeyi	seviyordu	Tyrion.	Gümüş	kuşaklı	mor	ipek	elbisesini	giymişti bugün.	Bu	renkler	kızın	koyu	saçlarına,	pürüzsüz	beyaz	tenine	yakışıyordu. </p>
<p class="calibre1"><a id="p576"></a>“Tatlım,”	dedi	Tyrion.	“Bu	kim?” </p>
<p class="calibre1">Şarkıcı	gözlerini	yerden	kaldırdı.	“Bana	Symon	Gümüşdil	derler	lordum. </p>
<p class="calibre1">Şarkıcı,	çalgıcı	ve	hikâyeciyim...” </p>
<p class="calibre1">“Ve	büyük	bir	aptalsın,”	diye	adamın	cümlesini	tamamladı	Tyrion.	“İçeri girdiğimde	bana	neden	seslendin?” </p>
<p class="calibre1">“Seslenmek	mi?	Ben	sadece...”	Gümüşdil’in	dili	kalaya	dönüşmüş	gibiydi. </p>
<p class="calibre1">“Lordum,	onurdur	dedim...” </p>
<p class="calibre1">“Daha	akıllı	bir	adam	beni	tanımamış	gibi	yapardı.	Beni	kandıracağından değil	ama	en	azından	denemiş	olurdu.	Ben	şimdi	ne	yapacağım	seni?	Benim	tatlı Shae’imi	tanıyorsun,	nerede	yaşadığını	biliyorsun,	onu	geceleri	tek	başıma	ziyaret ettiğimi	öğrendin.” </p>
<p class="calibre1">“Kimseye	söylemem,	yemin	ederim.” </p>
<p class="calibre1">“Bu	konuda	ziyadesiyle	aynı	fikirdeyiz.	Sana	iyi	geceler.”	Tyrion,	Shae’i alarak	üst	kata	çıktı. </p>
<p class="calibre1">“Şarkıcım	bir	daha	asla	şarkı	söylemeyecek,”	diye	dalga	geçti	Shae.	“Adamı öyle	korkuttun	ki	sesini	kaçırdın.” </p>
<p class="calibre1">“Biraz	korkmak	daha	tiz	notaları	söyleyebilmesine	yardım	eder.” </p>
<p class="calibre1">Shae	yatak	odasının	kapısı	kapattı.	“Ona	zarar	vermeyeceksin	değil	mi?” </p>
<p class="calibre1">Kokulu	bir	mum	yaktı	ve	Tyrion’ın	çizmelerini	çıkarmak	için	eğildi.	“Senin gelmediğin	gecelerde	onun	şarkılarıyla	eğleniyorum.” </p>
<p class="calibre1">“Keşke	her	gece	gelebilseydim,”	dedi	Tyrion,	kız	çıplak	ayaklarını	ovarken. </p>
<p class="calibre1">“İyi	söylüyor	mu?” </p>
<p class="calibre1">“Bazılarından	iyi.	Bazıları	kadar	iyi	değil.” </p>
<p class="calibre1">Tyrion	kızın	yakasını	açtı	ve	yüzünü,	göğüslerinin	arasına	gömdü.	Her	zaman temiz	kokuyordu,	bu	leş	kokan	şehirde	bile.	“İstersen	kalsın	ama	gözünün	önünde olsun.	Şehirde	dolaşıp	hikâyeler	yaymasını	istemiyorum.” </p>
<p class="calibre1">“Yaymayacak...”	diye	cümlesine	başladı	Shae. </p>
<p class="calibre1">Tyrion	kızın	ağzını	kendi	ağzıyla	kapadı.	Yeterince	konuşmuştu.	Shae’in bacaklarının	arasında	bulduğu	zevkin	basit	tatlığına	ihtiyacı	vardı.	En	azından burada	kabul	görüyordu,	isteniyordu. </p>
<p class="calibre1">Sevişmeleri	bittikten	sonra	kolunu	kızın	başının	altından	çekti,	sabahlığını giyip	bahçeye	indi.	Yarım	ay,	meyve	ağaçlarının	yapraklarını	ve	mermer	banyo</p>
<p class="calibre1"><a id="p577"></a>havuzundaki	suyun	yüzeyini	gümüşe	boyuyordu.	Havuzun	kenarına	oturdu.	Sağ</p>
<p class="calibre1">tarafında	bir	yerden	bir	cırcır	böceğinin	neşeli	ötüşü	duyuluyordu.  <i class="calibre4">Burada	huzur</i> <i class="calibre4">var, </i>	diye	düşündü.  <i class="calibre4">Ama	ne	kadar	zaman	daha? </i></p>
<p class="calibre1">Hafif	bir	koku	başını	çevirmesine	neden	oldu.	Shae	kapıda	duruyordu.	Üstünde Tyrion’ın	hediye	ettiği	gümüş	renkli	sabahlık	vardı.  <i class="calibre4">Kış	kadar	beyaz	bir	kız</i> <i class="calibre4">sevdim,	saçlarında	ay	ışığı. </i>	Kızın	arkasında	yalvaran	kardeşlerden	bir	adam vardı.	Leş	gibi,	yamalı	bir	cübbe	giyiyordu.	Çıplak	ayaklarındaki	çatlaklar	pislik doluydu,	boynuna	deri	bir	kayışın	ucunda	sallanan	bir	küre	asmıştı.	Bir	rahip	küre yerine	kristal	takardı.	Adamın	kokusu	fareleri	bile	öğürtebilirdi. </p>
<p class="calibre1">“Lord	Varys	seni	görmeye	gelmiş,”	dedi	Shae. </p>
<p class="calibre1">Yalvaran	kardeş,	hayretler	içinde	kıza	baktı.	Tyrion	güldü.	“Elbette.	Onu	ben bile	tanıyamamışken	sen	nasıl	tanıdın?” </p>
<p class="calibre1">Shae	omuzlarını	silkti.	“Varys	işte.	Sadece	farklı	giyinmiş.” </p>
<p class="calibre1">“Farklı	bir	görüntü,	farklı	bir	koku,	farklı	bir	yürüyüş,”	dedi	Tyrion. </p>
<p class="calibre1">“Adamların	çoğunu	kandırırdı.” </p>
<p class="calibre1">“Kadınların	çoğunu	da	kandırırdı	ama	fahişeleri	kandıramaz.	Bir	fahişe adamın	kendisini	görmeyi	öğrenir,	elbiselerini	değil.	Yoksa	ölüsü	bir	sokak arasında	bulunur.” </p>
<p class="calibre1">Varys	acı	çekiyormuş	gibi	görünüyordu	ve	bunun	sebebi	ayağındaki	sahte	yara kabukları	değildi.	Tyrion	kıkırdadı.	“Shae,	bize	biraz	şarap	getirebilir	misin?” </p>
<p class="calibre1">İçkiye	ihtiyacı	olabilirdi.	Hadımın	gece	yarısı	getirdiği	haber	her	ne	ise	iyi olmadığı	kesindi. </p>
<p class="calibre1">“Buraya	geliş	sebebimi	size	söylemeye	neredeyse	korkuyorum	lordum,”	dedi Varys,	Shae	içeri	gittiğinde.	“Çok	uğursuz	havadislerim	var.” </p>
<p class="calibre1">“Sen	kara	tüyler	giymelisin	Varys.	Kötü	haberler	taşıyan	kuzgunlardan	farkın yok.”	Tyrion	rahatsız	şekilde	ayağa	kalktı,	bir	sonraki	soruyu	sormaktan korkuyordu.	“Jaime	mi?”  <i class="calibre4">Ona	zarar	verdilerse	onları	hiçbir	şey	kurtaramaz. </i></p>
<p class="calibre1">“Hayır	lordum.	Başka	bir	mesele.	Sör	Cortnay	Penrose	ölmüş.	Fırtına	Burnu kapılarını	Stannis	Baratheon’a	açmış.” </p>
<p class="calibre1">Dehşet,	Tyrion’ın	aklındaki	diğer	bütün	düşünceleri	alıp	götürmüştü.	Shae şarapla	birlikte	bahçeye	döndüğünde	bir	yudum	içti	ve	kadehi	evin	duvarına fırlattı.	Ay	ışığında	simsiyah	parlayan	şarap	taşlardan	süzülürken,	kız	etrafa</p>
<p class="calibre1"><a id="p578"></a>saçılan	cam	parçalarından	korunmak	için	elini	yüzüne	kaldırdı.	“Tanrılar	onu <i class="calibre4">kahretsin! </i>”	diye	bağırdı	Tyrion. </p>
<p class="calibre1">Varys	bir	ağız	dolusu	çürük	dişi	açıkta	bırakacak	şekilde	gülümsedi.	“Kimi lordum?	Sör	Cortnay’i	mi	yoksa	Lord	Stannis’i	mı?” </p>
<p class="calibre1">“İkisini	de.”	Fırtına	Burnu	kuvvetliydi,	bir	yıl	ya	da	daha	uzun	zaman dayanması	gerekirdi...	babasının	Robb	Stark’ın	işini	bitirmesi	için	yeterli	bir zaman.	“Bu	nasıl	olmuş?” </p>
<p class="calibre1">Varys,	Shae’e	baktı.	“Lordum,	leydiyi	böyle	kanlı	ve	korkunç	hikâyelerle korkutmamıza	gerek	var	mı?” </p>
<p class="calibre1">“Bir	leydi	korkar,”	dedi	Shae.	“Ama	ben	korkmam.” </p>
<p class="calibre1">“Korkmalısın,”	dedi	Tyrion	kıza.	“Fırtına	Burnu	düştüyse	Stannis’in	bütün dikkatini	Kral	Toprakları’na	vermesi	an	meselesidir.”	Şarabı	duvara	fırlattığı	için şimdi	pişmandı.	“Lord	Varys,	bize	biraz	müsaade	edin,	sizinle	birlikte	kaleye döneceğim.” </p>
<p class="calibre1">“Sizi	ahırda	bekliyorum.”	Reverans	yapıp	uzaklaştı. </p>
<p class="calibre1">Tyrion,	Shae’i	yanına	çekti.	“Burada	güvende	değilsin.” </p>
<p class="calibre1">“Duvarlarım	ve	senin	verdiğin	muhafızlarım	var.” </p>
<p class="calibre1">“Paralı	askerler,”	dedi	Tyrion.	“Altınlarımı	çok	seviyorlar	ama	onlar	için	can verirler	mi?	Bu	duvarlara	gelince,	bir	adam	diğerinin	omzuna	çıkar	ve	göz	açıp kapayıncaya	kadar	içeri	girer.	İsyan	sırasında	buna	benzeyen	bir	malikâne	ateşe verildi.	Malikânenin	sahibi	olan	altın	ustasını	sırf	dolu	bir	kileri	var	diye öldürdüler,	tıpkı	Yüce	Rahip’i	parçalara	ayırdıkları	gibi,	Sör	Aron’ın	kafasını ezdikleri	gibi.	Lollys’e	elli	kez	tecavüz	ettiler.	Kral	Eli’nin	leydisini yakaladıklarında	ne	yaparlar	sence?” </p>
<p class="calibre1">“Kral	Eli’nin	fahişesini	mi	demek	istedin?”	İri,	cesur	gözleriyle	Tyrion’a baktı.	“Ama	leydin	olabilirim	lordum.	Bana	verdiğin	o	güzel	elbiseleri	giyerim, satenleri,	ipekleri,	bana	aldığın	mücevherleri	takarım	ve	ziyafetlerde	elini	tutup yanında	otururum.	Sana	erkek	çocuklar	doğururum,	yapabileceğimi	biliyorum...	ve yemin	ederim	ki	seni	asla	utandırmam.” </p>
<p class="calibre1"> <i class="calibre4">Sana	olan	aşkım	beni	yeterince	utandırıyor. </i>	“Bu	çok	tatlı	bir	rüya	Shae.	Ama unut.	Sana	yalvarıyorum.	Asla	gerçek	olamaz.” </p>
<p class="calibre1">“Kraliçe	yüzünden	mi?	Ben	ondan	da	korkmuyorum.” </p>
<p class="calibre1"><a id="p579"></a>“Ama	ben	korkuyorum.” </p>
<p class="calibre1">“O	halde	onu	öldür	ve	kurtul.	Aranızda	sevgi	yok	ki.” </p>
<p class="calibre1">Tyrion	iç	geçirdi.	“O	benim	ablam.	Kendi	kanından	birini	öldüren	adam	hem tanrıların	hem	de	insanların	gözünde	sonsuza	dek	lanetlenir.	Bundan	öte,	biz onunla	ilgili	ne	düşünürsek	düşünelim	o	babam	ve	ağabeyim	için	çok	kıymetlidir. </p>
<p class="calibre1">Kral	Toprakları’ndaki	her	adamı	zekâmla	alt	edebilirim	ama	tanrılar,	eli	kılıçlı Jaime’nin	karşısına	çıkabilecek	gibi	donatmadılar	beni.” </p>
<p class="calibre1">“Genç	Kurt	ve	Lord	Stannis’in	de	kılıçları	var	ama	onlardan	korkmuyorsun.” </p>
<p class="calibre1"> <i class="calibre4">Ne	kadar	az	şey	biliyorsun	tatlım. </i>	“Onların	karşısında	Lannister Hanedanı’nın	bütün	gücüne	sahibim.	Ama	Jaime	ve	babamın	karşısında	çarpık sırtımdan	ve	güdük	bacaklarımdan	başka	bir	şeyim	yok” </p>
<p class="calibre1">“Bana	sahipsin.”	Shae	vücudunu	Tyrion’a	yapıştırıp	onu	öptü. </p>
<p class="calibre1">Öpüşü	her	zaman	olduğu	gibi	Tyrion’ı	tahrik	etmişti	ama	bu	sefer	kendini nazikçe	geri	çekti.	“Şimdi	değil.	Tatlım,	ben...	pekala,	bunu	bir	planın	ilk	tohumu olarak	düşün.	Sanırım	seni	kale	mutfağına	yerleştirmenin	bir	yolunu	bulabilirim.” </p>
<p class="calibre1">Shae’in	yüzü	duruldu.	“Mutfak	mı?” </p>
<p class="calibre1">“Evet.	Varys’le	konuşayım.	Bu	konuda	ondan	daha	akıllısını	bulamam.” </p>
<p class="calibre1">Shae	kıkırdadı.	“Lordum,	seni	zehirlerim.	Yaptığım	yemekleri	tadan	her	adam ne	kadar	iyi	bir	fahişe	olduğumu	söyledi.” </p>
<p class="calibre1">“Kızıl	Kale’nin	yeterince	aşçısı	var.	Kasapları	ve	fırıncıları	da.	Sen	bulaşıkçı rolü	oynamalısın.” </p>
<p class="calibre1">“Bulaşıkçı	kız,”	dedi	Shae.	“Kaşındıran	kahverengi	yünlüler	içinde.	Lordum beni	o	kılıkta	görmek	mi	istiyor?” </p>
<p class="calibre1">“Lordun	seni	canlı	görmek	istiyor,”	dedi	Tyrion.	“İpek	ve	satenlerin	içinde çanakları	ovman	zor	olur.” </p>
<p class="calibre1">“Lordum	benden	bıktı	mı	yoksa?”	Elini	Tyrion’ın	sabahlığının	altına	götürdü ve	aletini	tuttu.	İki	hızlı	okşama	sertleşmesine	yetmişti.	“Ama	o	beni	hâlâ	istiyor.” </p>
<p class="calibre1">Güldü.	“Mutfakta	çalışan	bir	fahişeyi	becermek	ister	miydiniz	lordum?	Eğer isterseniz	beni	una	bulayıp	meme	uçlarımdan	et	sosu	emebilirsiniz	ve...” </p>
<p class="calibre1">“Kes	şunu.”	Kızın	tavrı,	girdiği	bahsi	kazanmak	için	bütün	marifetlerini konuşturan	Dancy’yi	hatırlatmıştı	Tyrion’a.	Daha	fazla	şeytanlık	yapmasını engellemek	için	Shae’i	kenara	itti.	“Yatak	oyunları	oynamak	için	uygun	bir	zaman</p>
<p class="calibre1"><a id="p580"></a>değil	Shae.	Hayatın	tehlikede	olabilir.” </p>
<p class="calibre1">Kız	artık	gülmüyordu.	“Lordumu	kızdırdıysam...	amacım	bu	değildi,	ben sadece...	bana	daha	fazla	muhafız	versen	olmaz	mı?” </p>
<p class="calibre1">Tyrion	derin	bir	nefes	çekti.  <i class="calibre4">Onun	ne	kadar	genç	olduğunu	unutma, </i>	dedi kendine.	Kızın	elini	tuttu.	“Mücevherlerinin	yerine	yenileri	alınabilir	ve şimdikilerden	iki	kat	güzel	yeni	elbiseler	diktirilir.	Benim	için	bu	duvarların arasındaki	en	değerli	şey	sensin.	Kızıl	Kale	de	tam	anlamıyla	güvenli	değil	ama buradan	iyi.	Senin	orada	olmanı	istiyorum.” </p>
<p class="calibre1">“Mutfakta.”	Sesi	dümdüzdü.	“Kap	kacak	ovarken.” </p>
<p class="calibre1">“Kısa	bir	zaman	için.” </p>
<p class="calibre1">“Babam	beni	mutfak	hizmetçisi	yapmıştı,”	dedi	dudaklarını	bükerek.	“Bu yüzden	kaçmıştım.” </p>
<p class="calibre1">“Seni	fahişesi	yaptığı	için	kaçtığını	söylemiştin,”	diye	hatırlattı	Tyrion. </p>
<p class="calibre1">“Bir	de	o	yüzden.	Ne	bulaşık	yıkamayı	ne	de	aletinin	içime	girmesini seviyordum.”	Başını	kaldırdı.	“Beni	neden	kulende	tutamıyorsun?	Lordların yarısının	yatak	ısıtan	kadınları	var.” </p>
<p class="calibre1">“Seni	kaleye	götürmem	kesin	olarak	yasaklandı.” </p>
<p class="calibre1">“Aptal	baban	tarafından,”	diyerek	surat	astı	kız.	“İstediğin	kadar	fahişe alabilecek	yaştasın.	Baban	seni	tüyü	bitmemiş	bir	oğlan	yerine	mi	koyuyor?	Ne yapabilir	ki?	Popona	mı	vuracak?” </p>
<p class="calibre1">Tyrion	kızı	tokatladı.	Çok	değil	ama	yeterince	sert	bir	şekilde.	“Kahrolası,” </p>
<p class="calibre1">dedi.	“<i class="calibre4">Kahrolası. </i>	Benimle	asla	 <i class="calibre4">alay</i>	etme.	Sen	yapma.” </p>
<p class="calibre1">Shae	bir	an	konuşamadı.	Sadece	cırcır	böceğinin	şen	sesi	duyuluyordu. </p>
<p class="calibre1">“Affedin	lordum,”	dedi	sonunda	ağır,	kalın	bir	sesle.	“Saygısızlık	etmek istememiştim.” </p>
<p class="calibre1"> <i class="calibre4">Ben	de	sana	vurmak	istememiştim.	Tanrılar	bana	acıyın,	Cersei’ye</i> <i class="calibre4">benzemeye	mi	başlıyorum? </i>	“Hata	ettik,”	dedi.	“Her	ikimiz	de.	Shae, anlamıyorsun.	On	üç	yaşımdayken	bir	çiftçinin	kızıyla	evlendim.	Daha	doğrusu	bir çiftçinin	kızı	olduğunu	sanıyordum.	Aşkıyla	körleşmiştim,	onun	da	benim	için	aynı şeyleri	hissettiğini	düşünüyordum	ama	babam	gerçeği	yüzüme	yapıştırdı.	Benim kadınım,	erkekliği	tatmam	için	Jaime	tarafından	kiralanmış	bir	fahişeydi.”  <i class="calibre4">Ve	ben</i> <i class="calibre4">her	şeyin	gerçek	olduğuna	inanacak	kadar	aptaldım. </i>	“Lord	Tywin	dersi	eve</p>
<p class="calibre1"><a id="p581"></a>taşıyıp	karımı	muhafızlara	verdi	ve	karım	onlara	zevk	verirken	izlememi	emretti.” </p>
<p class="calibre1"> <i class="calibre4">Ve	diğerlerinin	işi	bittikten	sonra	ona	son	bir	kez	daha	sahip	olmamı.	Son	bir</i> <i class="calibre4">kez	daha,	aşk	ve	şefkatten	zerre	kalmamışken.	‘Böylece	onun	kim	olduğunu	asla</i> <i class="calibre4">unutmayacaksın,’	dedi.	Ona	karşı	gelebilirdim	ama	aletim	bana	ihanet	etti	ve</i> <i class="calibre4">emredileni	yaptım. </i>	“Babam	kızla	işi	bittikten	sonra	evliliğimizi	iptal	ettirdi.	Hiç evlenmemişiz	gibi	olduğunu	söyledi	rahip.”	Shae’in	elini	sıktı.	“Lütfen,	El	Kulesi hakkında	daha	fazla	konuşmayalım.	Çok	kısa	bir	zaman	için	mutfaklarda kalacaksın.	Stannis’le	işimiz	bittiğinde	yeni	bir	malikânen	ve	ellerin	kadar yumuşak	ipeklilerin	olacak.” </p>
<p class="calibre1">Shae’in	gözleri	büyüdü	ama	Tyrion	o	bakışların	altında	saklananları okuyamıyordu.	“Bütün	gün	ocak	temizleyip	tabak	ovalarsam	ellerim	yumuşak olmaz.	Sabun	ve	sıcak	suyun	içinde	iyice	çatlayıp	sertleştiklerinde	ellerimin	size dokunmasını	isteyecek	misiniz?” </p>
<p class="calibre1">“Her	zamankinden	fazla,”	dedi	Tyrion.	“Onlara	baktığımda	ne	kadar	cesur olduğunu	hatırlayacağım.” </p>
<p class="calibre1">Kızın	kendisine	inanıp	inanmadığını	anlayamıyordu.	Shae	gözlerini	yere indirdi.	“Siz	nasıl	emrederseniz	lordum.” </p>
<p class="calibre1">Kızın	bu	gece	gösterebileceği	anlayış	bu	kadardı,	Tyrion	bunu	açıkça görüyordu.	Sızıyı	biraz	olsun	azaltabilmek	için	az	önce	tokatladığı	yanağı	öptü. </p>
<p class="calibre1">“Seni	alması	için	birini	göndereceğim.” </p>
<p class="calibre1">Varys	söylediği	gibi	ahırda	bekliyordu.	Atı	sakat	ve	yarı	ölü	gibi	görünüyordu. </p>
<p class="calibre1">Tyrion	eyerine	oturdu,	paralı	askerlerden	biri	kapıları	açtı.	Konuşmadan	at sürmeye	başladılar.  <i class="calibre4">Ona	neden	Tysha’yı	anlattım?	Tanrılar	bana	yardım	edin,</i> diye	düşündü,	korkmuştu.	Hiç	konuşulmaması	gereken	sırlar	vardı	ve	mezara götürülmesi	gereken	utançlar.	Kızdan	ne	istiyordu,	bağışlanma	mı?	Shae’in bakışları	ne	anlama	geliyordu?	Nefret	duyduğu	şey	mutfakta	bulaşık	yıkama	fikri miydi	yoksa	Tyrion’ın	itirafı	mı?  <i class="calibre4">Ona	bütün	bunları	anlattıktan	sonra	beni	hâlâ</i> <i class="calibre4">seveceğini	nasıl	düşünebilirim? </i>	dedi	bir	yanı	ve	diğer	yanı,  <i class="calibre4">seni	aptal	cüce,</i> <i class="calibre4">fahişeler	sadece	altınları	ve	mücevherleri	sever, </i>	diye	alay	etti. </p>
<p class="calibre1">Yaralı	kolu	atın	attığı	her	adımda	zonkluyordu.	Ara	sıra	kolundaki	kemiklerin birbirine	sürtündüğünü	duyar	gibi	oluyordu.	Belki	bir	üstada	görünüp	ağrısı	için bir	ilaç	almalıydı...	ama	Pycelle’in	gerçek	yüzünü	gördüğü	günden	beri	üstatlara</p>
<p class="calibre1"><a id="p582"></a>güvenmiyordu.	Üstatların	kimlerle	iş	birliği	yaptığını,	hazırladıkları	karışımlara neler	kattıklarını	yalnızca	tanrılar	bilebilirdi.	“Varys,”	dedi,	“Shae’i	kaleye yerleştirmek	zorundayım,	Cersei’nin	haberi	olmamalı.”	Kısaca	mutfak	planından bahsetti. </p>
<p class="calibre1">Varys	kıkırdadı.	“Lordumun	emirlerini	yerine	getiririm	elbette...	ama	sizi uyarmalıyım,	mutfaklar	gözler	ve	kulaklarla	doludur.	Kimse	ondan	şüphelenmese bile	kız	binlerce	soruya	maruz	kalır.	Nerede	doğdun?	Annen	baban	kim?	Kral Toprakları’na	nasıl	geldin?	Gerçeği	anlatamayacağı	için	yalan	üstüne	yalan söylemek	zorunda	kalır.”	Tyrion’a	baktı.	“Onun	kadar	genç	ve	güzel	bir	mutfak hizmetçisi	merak	kadar	şehvet	de	uyandırır.	Sıkıştırılır,	sarkıntılık	edilir,	ellenir. </p>
<p class="calibre1">Bulaşıkçı	çocuklar	geceleri	yatağına	girmeye	çalışır.	Yalnız	bir	aşçı	onunla evlenmenin	bir	yolunu	arar.	Pastacılar	unlu	elleriyle	göğüslerini	avuçlar.” </p>
<p class="calibre1">“Ellenmesini	bıçaklanmasına	yeğlerim,”	dedi	Tyrion. </p>
<p class="calibre1">Varys	kısa	bir	süre	sessiz	kaldıktan	sonra,	“Bir	başka	yol	daha	olabilir,”	dedi. </p>
<p class="calibre1">“Leydi	Tanda’nın	kızının	hizmetçisi	kadının	mücevherlerini	araklıyor,	bunu leydiye	söylersem	kızı	kovar	ve	yeni	bir	hizmetçiye	ihtiyaçları	olur.” </p>
<p class="calibre1">“Anlıyorum.”	Bu	fikrin	bazı	imkânları	vardı,	Tyrion	hemen	gördü.	Bir	leydinin hizmetçisi	mutfak	çalışanlarından	daha	iyi	giyinir,	hatta	birkaç	parça	mücevher bile	takabilirdi.	Bu	Shae’i	mutlu	ederdi.	Üstelik	Cersei,	Leydi	Tanda’nın	histerik ve	can	sıkıcı,	kızı	Lollys’in	de	yarım	akıllı	olduğunu	düşünüyordu,	yani	anne	kıza dostluk	ziyaretleri	yaptığı	söylenemezdi. </p>
<p class="calibre1">“Lollys	ürkek	ve	saf	bir	kız,	kendisine	anlatılan	hikâyeye	hemen	inanır,”	dedi Varys.	“Tecavüzcüler	bekâretini	aldığından	beri	odasından	çıkmaya	korkuyor,	yani Shae	gözlerden	uzakta...	ama	teselli	edilmeye	ihtiyaç	duyduğunuzda ulaşabileceğiniz	kadar	da	yakınınızda	olur.” </p>
<p class="calibre1">“El	Kulesi	sürekli	gözleniyor,	bunu	benim	kadar	sen	de	biliyorsun.	Lollys’in hizmetçisi	beni	ziyaret	etmeye	başlarsa	Cersei	şüphelenir.” </p>
<p class="calibre1">“Çocuğu	kimse	görmeden	odanıza	sokabilirim.	Gizli	kapıları	olan	tek	ev Chataya’nın	evi	değil.” </p>
<p class="calibre1">“Gizli	bir	giriş	mi?  <i class="calibre4">Benim</i>	daireme?”	Tyrion	şaşkın	değil	rahatsızdı.	Zalim Maegor’ın	kale	yapımında	çalışan	herkesi	öldürmesinin	sebebi	bu	çeşit	sırların ortaya	çıkmasını	engellemekten	başka	ne	olabilirdi?	“Var	elbette.	Kapıyı	nerede</p>
<p class="calibre1"><a id="p583"></a>bulacağım?	Çalışma	odamda	mı?	Yatak	odasında	mı?” </p>
<p class="calibre1">“Dostum,	beni	küçük	sırlarımın	 <i class="calibre4">hepsini</i>	açıklamaya	zorlamayacaksınız,	değil mi?” </p>
<p class="calibre1">“Bundan	böyle,	onların	 <i class="calibre4">bizim</i>	küçük	sırlarımız	olduğunu	düşün	Varys.”	Tyrion leş	kokulu	giysilerin	içindeki	hadımı	süzdü.	“<i class="calibre4">Benim</i>	tarafımda	yer	aldığını varsayıyorum...” </p>
<p class="calibre1">“Bundan	şüphe	edebilir	misiniz?” </p>
<p class="calibre1">“Ah,	hayır.	Sana	tamamen	güveniyorum.”	Kapalı	pencerelerde	acı	bir	kahkaha yankılandı.	“Sana	kendi	kanımdan	biriymişsin	gibi	güveniyorum	doğrusu.	Şimdi, bana	Cortnay	Penrose’un	nasıl	öldüğünü	anlat.” </p>
<p class="calibre1">“Kendini	bir	kuleden	aşağı	attığı	söyleniyor.” </p>
<p class="calibre1">“<i class="calibre4">Kendini</i>	aşağı	mı	atmış?	Hayır,	buna	inanmam!” </p>
<p class="calibre1">“Muhafızlar	adamın	odasına	kimsenin	girdiğini	görmemiş,	olaydan	sonra	da içeride	kimseyi	bulamamışlar.” </p>
<p class="calibre1">“O	halde	katil	odaya	önceden	girip	yatağın	altında	saklanmıştır,”	dedi	Tyrion, </p>
<p class="calibre1">“ya	da	bir	iple	çatıdan	inmiştir.	Belki	de	muhafızlar	yalan	söylüyordur.	Bu	işi muhafızların	yapmadığını	nereden	bilebiliriz?” </p>
<p class="calibre1">“Hiç	şüphesiz	haklısınız	lordum.” </p>
<p class="calibre1">Kibirli	ses	tonu	tersini	söylüyordu.	“Ama	sen	böyle	düşünmüyorsun?	Peki sence	nasıl	öldürüldü?” </p>
<p class="calibre1">Varys	uzunca	bir	an	bir	şey	söylemedi.	Duyulan	tek	ses	taşlık	yola	çarpan nalların	sesiydi.	Hadım	sonunda	boğazını	temizleyip,	“Lordum,	eski	güçlere	inanır mısınız?”	diye	sordu. </p>
<p class="calibre1">“Sihir	mi	demek	istiyorsun?”	dedi	Tyrion	sabırsızca.	“Kanbüyüleri,	lanetler, şekildeğiştirenler,	bu	çeşit	şeyler	mi?”	Güldü.	“Sör	Cortnay’in	büyüyle öldürüldüğünü	söylemeye	mi	çalışıyorsun?” </p>
<p class="calibre1">“Sör	Cortnay	öldüğü	gecenin	sabahı	Lord	Stannis’i	teke	tek	dövüşe	davet etmiş.	Sorarım	size,	bu	umutsuz	bir	insanın	yapacağı	şey	mi?	Ayrıca	Lord Renly’nin	korkunç	ve	gizemli	cinayeti	de	var.	Renly,	ordusu	Stannis’i	araziden silmek	için	konumlanırken	öldürüldü.”	Hadım	bir	an	duraksadı.	“Lordum,	bana	bir keresinde	nasıl	kesildiğimi	sormuştunuz.” </p>
<p class="calibre1">“Hatırlıyorum,”	dedi	Tyrion.	“Anlatmak	istememiştin.” </p>
<p class="calibre1"><a id="p584"></a>“İstemiyorum	ama...”	Hadımın	bu	seferki	sessizliği	daha	uzun	sürdü	ve	tekrar konuştuğunda	sesi	farklı	çıkıyordu.	“Gezgin	bir	kumpanyada	çıraklık	yapan	öksüz bir	çocuktum	ben.	Ustamızın	küçük,	şişman	bir	gökesi	vardı.	Dar	Deniz’in kıyılarında	dolaşıp	bütün	Özgür	Şehirler’de	gösteriler	yapardık,	bazen	Eski Şehir’e	ve	Kral	Toprakları’na	da	giderdik. </p>
<p class="calibre1">Myr’de	olduğumuz	bir	gün	bir	adam	gösteriyi	izlemeye	geldi.	Gösteriden sonra,	beni	satın	almak	için	ustamın	reddedilemeyecek	kadar	cazip	bulduğu	bir teklifte	bulundu.	Dehşete	kapılmıştım.	Adamın	beni	kullanmaya	niyetli	olduğunu düşünmüştüm.	Bazı	adamların	küçük	çocukları	nasıl	kullandığını	duymuştum.	Ama gerçekte,	adamın	ihtiyaç	duyduğu	tek	yanım	erkekliğimdi.	Beni	hareket edemeyecek	ve	konuşamayacak	kadar	güçsüz	bırakan	fakat	duyularımı köreltmeyen	bir	şurup	içirdi	bana.	Uzun,	kancalı	bir	bıçakla,	şarkılar	söyleyerek doğradı	beni,	kökten.	Erkekliğimi	bir	maltızda	yakmasını	izledim.	Alevler	maviye döndü.	Adamın	çağrısını	yanıtlayan	bir	ses	duydum	ama	konuştukları	dili anlamıyordum. </p>
<p class="calibre1">Adamın	benimle	işi	bittiğinde	kumpanya	gemisi	çoktan	yelken	açmıştı.	Adam benden	istediğini	almıştı,	işine	yarayacak	bir	şeyim	kalmamıştı,	beni	sokağa	attı. </p>
<p class="calibre1">Ona	şimdi	ne	yapacağımı	sorduğumda	büyük	ihtimalle	öleceğimi	söyledi.	Onun inadına	yaşamaya	karar	verdim.	Dilendim,	çaldım	ve	vücudumun	bana	kalan kısımlarını	sattım.	Kısa	zaman	içinde	Myr’deki	her	hırsız	kadar	iyi	bir	hırsız oldum	ve	biraz	daha	büyüdüğümde	bazı	adamların	mektuplarında	yazan	şeylerin keselerindeki	altınlardan	daha	kıymetli	olduğunu	öğrendim. </p>
<p class="calibre1">O	gece	hâlâ	rüyalarıma	girer	lordum.	Büyücü	değil,	bıçağı	değil,	ateşin	içinde buruşup	büzüşerek	yanan	erkekliğim	bile	değil.	O	ses	rüyalarıma	giriyor. </p>
<p class="calibre1">Alevlerden	çıkan	ses.	Bir	tanrı	mıydı,	bir	şeytan	mı,	yoksa	bir	ateş	büyücüsünün hilesi	mi?	Ben	bütün	hileleri	bilirim	ama	bunu	bilmiyorum.	Size	kesin	olarak söyleyebileceğim	tek	şey;	adam	seslendi,	alevler	cevap	verdi	ve	ben	o	günden sonra	bütün	büyülerden	ve	büyücülerden	nefret	ettim.	Eğer	Lord	Stannis	onlardan biriyse	ölüsünü	görmek	isterim.” </p>
<p class="calibre1">Varys	anlatmayı	bitirdikten	sonra	bir	süre	sessizce	yol	aldılar.	“Yürek parçalayan	bir	hikâye.	Üzgünüm,”	dedi	Tyrion	sonunda. </p>
<p class="calibre1">Hadım	içini	çekti.	“Üzgünsünüz	ama	bana	inanmıyorsunuz.	Hayır	lordum, </p>
<p class="calibre1"><a id="p585"></a>üzüntünüzü	ifade	etmenize	gerek	yok.	Bana	ilaç	verilmişti,	acı	çekiyordum,	çok uzun	zaman	önceydi	ve	denizin	karşı	kıyısındaydım.	O	sesi	hayal	ettiğime	şüphe yok.	Bunu	kendime	binlerce	kez	söyledim.” </p>
<p class="calibre1">“Ben	çelik	kılıçlara,	altın	sikkelere	ve	insan	zekâsına	inanırım,”	dedi	Tyrion. </p>
<p class="calibre1">“Ve	bir	zamanlar	ejderhaların	yaşadığına.	Sonuçta	onların	kafataslarını	gördüm.” </p>
<p class="calibre1">“Umalım	da	gördüğünüz	en	korkunç	şey	onlar	olsun	lordum.” </p>
<p class="calibre1">“Bu	konuda	anlaştık.”	Tyrion	gülümsedi.	“Sör	Cortnay’in	ölümüne	gelince, Stannis’in	Özgür	Şehirler’den	paralı	askerler	topladığını	biliyoruz.	Belki becerikli	bir	suikastçi	de	almıştır.” </p>
<p class="calibre1">“<i class="calibre4">Çok</i>	becerikli	bir	suikastçi.” </p>
<p class="calibre1">“Öyleleri	var.	Bir	gün	tatlı	ablamın	peşine	Yüzsüz	Adamlar’ı	salacak	kadar zengin	olacağımı	hayal	ederdim	eskiden.” </p>
<p class="calibre1">“Sör	Cortnay’in	nasıl	öldüğü	bir	yana,	öldü,”	dedi	Varys.	“Kale	düştü.	Stannis hareket	etmekte	özgür	artık.” </p>
<p class="calibre1">“Dorne	askerlerini	Hudutlar’a	inmeye	ikna	etme	şansımız	var	mı?” </p>
<p class="calibre1">“Yok.” </p>
<p class="calibre1">“Yazık.	Neyse,	en	azından	Hudut	lordları	bu	tehdit	sayesinde	kalelerinden uzaklaşmazlar.	Babamdan	ne	haberler	var?” </p>
<p class="calibre1">“Lord	Tywin,	Kızıl	Çatal’ı	geçmeyi	başardıysa	bile	bana	bir	haber	gelmedi. </p>
<p class="calibre1">Eğer	acele	etmezse	düşmanlarının	arasında	sıkışabilir.	Oakheartlar’ın	yaprağı	ve Rowanlar’ın	ağacı	Mander’da	görüldü.” </p>
<p class="calibre1">“Serçeparmak’tan	ses	yok	mu?” </p>
<p class="calibre1">“Belki	Acı	Köprü’ye	hiç	varamadı.	Belki	orada	öldü.	Lord	Tarly,	Renly’nin birliklerini	yakalayıp	çoğunu	kılıçtan	geçirmiş,	başta	Florentler’i.	Lord	Caswell kendini	kalesine	kapatmış.”	Tyrion	başını	geriye	atıp	gülmeye	başladı. </p>
<p class="calibre1">Varys	şaşkın	halde	dizginlerini	çekti.	“Lordum?” </p>
<p class="calibre1">“İroniyi	göremiyor	musun	Varys?”	dedi	Tyrion.	Eliyle	kapalı	pencereleri	ve uyuyan	şehri	gösterdi.	“Fırtına	Burnu	düştü.	Stannis	ateşle,	çelikle	ve	tanrılar	bilir hangi	karanlık	güçlerle	birlikte	Kral	Toprakları’na	geliyor	ve	bu	şehrin	iyi insanları	kendilerini	koruyacak	Jaime’ye	sahip	değiller	artık,	Robert	yok,	Renly yok,	Rhaegar	yok,	pek	kıymetli	Çiçek	Şövalyesi	yok.	Yalnızca	ben	varım,	nefret ettikleri	adam.”	Tekrar	güldü.	“Cüce,	iblis	danışman,	çarpık	küçük	maymun	şeytan. </p>
<p class="calibre1"><a id="p586"></a>Kaosla	aralarında	duran	tek	şey	benim.” </p>
<p class="calibre1"><a id="p587"></a>Catelyn</p>
<p class="calibre1">“Babama	onu	gururlandırmak	için	gittiğimi	söyle.”	Edmure	atına	bindi,	parlak zırhının	ve	uçuşan	pelerininin	altındaki	bedeninin	her	noktası	bir	lorda	aitti.	Büyük miğferinin	alnını	gümüşi	bir	alabalık	süslüyordu.	Balığın	ikizi	kalkanına boyanmıştı. </p>
<p class="calibre1">“O	seninle	her	zaman	gurur	duydu	Edmure,”	dedi	Catelyn.	“Ve	seni	deli	gibi seviyor.	Buna	inan.” </p>
<p class="calibre1">“Beni	sevmesi	için	doğumumdan	daha	iyi	bir	sebep	vereceğim	ona.”	Savaş</p>
<p class="calibre1">atını	döndürüp	yumruğunu	havaya	kaldırdı.	Borular	öttü,	davullar	çaldı,	köprü aşağı	inmeye	başladı.	Sör	Edmure	Tully,	gökyüzüne	yükselmiş	mızrakların	ve dalgalanan	sancakların	altında	adamlarını	Nehirova’dan	çıkardı. </p>
<p class="calibre1"> <i class="calibre4">Benim	ordum	seninkinden	çok	daha	büyük	kardeşim, </i>	diye	düşündü	Catelyn. </p>
<p class="calibre1"> <i class="calibre4">Benim	korku	ve	şüphelerden	oluşan	bir	ordum	var. </i></p>
<p class="calibre1">Catelyn’in	yanında	duran	Brienne’nin	bedbahtlığı	elle	tutulacak	gibiydi. </p>
<p class="calibre1">Catelyn	kızın	bedenine	göre	elbiseler	dikilmesini	emretmişti,	soyuna	ve cinsiyetine	uygun	güzel	kıyafetler...	ama	kız	hâlâ	zırh	ve	kaynatılmış	deri	giymeyi, beline	kılıç	kemeri	takmayı	tercih	ediyordu.	Edmure’la	birlikte	savaşa	gitse	çok daha	mutlu	olurdu	ama	Nehirova’nınkiler	kadar	sağlam	duvarlar	bile	güçlü kılıçlar	tarafından	korunmak	zorundaydı.	Edmure	sağlıklı	her	adamı	geçitleri korumak	için	almıştı.	Yaralılardan,	yaşlılardan,	hastalardan,	birkaç	genç	yaverden ve	henüz	erkek	bile	olmamış	eğitimsiz	köylü	çocuklardan	oluşan	bir	garnizonu	Sör Desmond	Grell	komutasında	kalede	bırakmıştı.	Bu	garnizon,	kadınlar	ve çocuklarla	dolu	kaleyi	savunacaktı. </p>
<p class="calibre1">Edmure’un	ordusunun	son	piyadesi	de	yivli	kapının	altından	geçtiğinde, </p>
<p class="calibre1">“Şimdi	ne	yapacağız	leydim?”	diye	sordu	Brienne. </p>
<p class="calibre1">“Görevimizi.”	Avlunun	karşısına	yürürken	Catelyn’in	yüzü	çekilmişti.  <i class="calibre4">Ben	her</i> <i class="calibre4">zaman	görevimi	yaptım, </i>	diye	düşündü.	Lord	babasının	en	çok	onu	sevmesinin nedeni	buydu	belki.	Catelyn’in	iki	ağabeyi	de	henüz	bebekken	ölmüştü.	Catelyn, Edmure	doğana	kadar	Lord	Hoster’ın	hem	kızı	hem	oğlu	olmuştu.	Sonra	annesi</p>
<p class="calibre1"><a id="p588"></a>ölmüştü,	babası	artık	Nehirova’nın	leydisi	olması	gerektiğini	söylemişti	ve Catelyn	bu	görevi	de	yerine	getirmişti.	Lord	Hoster	onu	Brandon	Stark’la evlendirmeye	karar	verdiğinde	böylesine	uygun	bir	seçim	yaptığı	için	babasına teşekkür	etmişti. </p>
<p class="calibre1"> <i class="calibre4">Brandon’a	uğur	mendili	verdim.	Petyr	yaralandıktan	sonra	ona	geçmiş</i></p>
<p class="calibre1"> <i class="calibre4">olsun	demedim,	babam	onu	buradan	gönderdiğinde	veda	bile	etmedim.	Brandon</i> <i class="calibre4">öldürüldüğünde	ve	babam,	onun	kardeşiyle	evlenmem	gerektiğini	söylediğinde</i> <i class="calibre4">memnuniyetle	yaptım.	Düğün	günümüze	kadar	Ned’in	yüzünü	bile	görmemiştim. </i></p>
<p class="calibre1"> <i class="calibre4">Bekâretimi	o	ağırbaşlı	yabancıya	verdim	ve	onu	savaşa,	kralının	ve	piç	oğlunu</i> <i class="calibre4">doğuracak	kadının	yanına	gönderdim,	çünkü	ben	görevlerimi	her	zaman	yerine</i> <i class="calibre4">getirdim. </i></p>
<p class="calibre1">Adımları	Catelyn’i	septe	götürdü.	Duvarları	kumtaşından	örülmüş	yedi	köşeli tapınak	annesinin	bahçesinin	tam	ortasındaydı	ve	gökkuşaklarıyla	doluydu.	Sept kalabalıktı,	dua	etmeye	ihtiyacı	olan	tek	kişi	Catelyn	değildi.	Savaşçı’nın	boyalı mermer	suretinin	önünde	diz	çöktü	ve	Edmure	için	bir	mum	yaktı,	bir	tane	de tepelerin	ardındaki	oğlu	Robb	için.  <i class="calibre4">Onları	koru	ve	zafer	kazanmalarına	yardım</i> <i class="calibre4">et, </i>	diye	yalvardı.  <i class="calibre4">Ölenlerin	ruhlarına	huzur	ve	geride	kalanlara	teselli	bağışla. </i></p>
<p class="calibre1">Catelyn	dua	ederken	rahip	buhurdanlığı	ve	kristaliyle	birlikte	içeri	girdi. </p>
<p class="calibre1">Catelyn	ayine	katılmak	için	septte	kaldı.	Bu	rahibi	tanımıyordu,	Edmure’un yaşlarında	ağırbaşlı	genç	bir	adamdı.	Görevini	layıkıyla	yerine	getiriyordu. </p>
<p class="calibre1">Yedi’ye	ilahiler	okuyan	sesi	pes	ve	güzeldi	ama	Catelyn	çok	uzun	zaman	önce	ölen Rahip	Osmynd’in	tiz	ve	titrek	sesini	özlüyordu.	Osmynd,	Catelyn’in	o	çadırda gördüğü	ve	hissettiği	şeylerin	hikâyesini	sabırla	dinlerdi,	ne	anlama	geldiklerini bilebilirdi	ve	Catelyn’in	rüyalarını	taciz	eden	gölgeleri	göndermenin	bir	yolunu bulabilirdi.  <i class="calibre4">Osmynd,	babam,	Brynden	amcam,	yaşlı	Üstat	Kym,	onlar	her	zaman</i> <i class="calibre4">her	şeyi	bilir	gibi	görünürlerdi	ama	şimdi	yalnızca	ben	varım	ve	görünüşe	göre</i> <i class="calibre4">hiçbir	şey	bilmiyorum,	görevimin	ne	olduğunu	bile.	Ne	olduğunu	bilmeden</i> <i class="calibre4">görevimi	nasıl	yerine	getirebilirim? </i></p>
<p class="calibre1">Catelyn	ayağa	kalktığında	dizleri	uyuşmuştu	ama	kendini	daha	akıllı hissetmiyordu.	Bu	gece	tanrı	korusuna	gitmeliydi	belki	ve	Ned’in	tanrılarına	dua etmeliydi.	Onlar	Yedi’den	daha	yaşlıydı. </p>
<p class="calibre1">Septin	dışında	çok	daha	farklı	bir	şarkı	duydu.	Kafiyeci	Rymund	ambarın</p>
<p class="calibre1"><a id="p589"></a>önünde	bir	dinleyici	çemberinin	ortasında	oturmuş	Lord	Deremond	ve	Kanlı Çayır’ı	söylüyordu. </p>
<p class="calibre1"> <i class="calibre4">Darry’nin	onlusunun	sonuncusu</i></p>
<p class="calibre1"> <i class="calibre4">elinde	kılıcıyla	bekliyordu... </i></p>
<p class="calibre1">Brienne	şarkıyı	dinlemek	için	durdu,	geniş	sırtı	kamburlaşmış,	kalın	kolları göğsünün	üstünde	birleşmişti.	Önlerinden	oyun	oynayan	perişan	erkek	çocuklar geçti,	bağrışıyor,	ellerindeki	sopalarla	kılıç	dövüşü	yapıyorlardı.  <i class="calibre4">Oğlan	çocukları</i> <i class="calibre4">savaş	oyunu	oynamayı	neden	bu	kadar	çok	sever? </i>	Catelyn	cevabın	Rymund	olup olmadığını	düşündü.	Şarkıcının	sesi	şarkının	sonlarına	doğru	iyice	yükselmişti. </p>
<p class="calibre1"> <i class="calibre4">Ayağının	altındaki	çimen	kırmızı, </i></p>
<p class="calibre1"> <i class="calibre4">sancağının	pırıltısı	kırmızı. </i></p>
<p class="calibre1"> <i class="calibre4">Onu	ışığıyla	yıkayan, </i></p>
<p class="calibre1"> <i class="calibre4">batan	güneş	kırmızı. </i></p>
<p class="calibre1"> <i class="calibre4">“Gelin,	gelin,”	dedi	büyük	lord, </i></p>
<p class="calibre1"> <i class="calibre4">“Benim	kılıcım	aç	hâlâ.” </i></p>
<p class="calibre1"> <i class="calibre4">Ve	vahşi	bir	öfke	çığlığıyla</i></p>
<p class="calibre1"> <i class="calibre4">Yayıldılar	ovaya... </i></p>
<p class="calibre1">“Savaşmak	beklemekten	daha	iyi,”	dedi	Brienne.	“Savaşırken	bu	kadar	çaresiz hissetmiyor	insan	kendini.	Bir	kılıcın	var,	bir	atın,	bazen	bir	baltan.	Zırhını giyinmişken	birinin	sana	zarar	vermesi	zor.” </p>
<p class="calibre1">“Şövalyeler	dövüşürken	ölür,”	diye	hatırlattı	Catelyn. </p>
<p class="calibre1">Brienne	güzel	mavi	gözleriyle	Catelyn’e	baktı.	“Tıpkı	leydilerin	doğum yatağında	öldüğü	gibi.	Kimse	 <i class="calibre4">onlar</i>	için	şarkı	yazmıyor.” </p>
<p class="calibre1">“Çocuklar	başka	türlü	bir	mücadele.”	Catelyn	avlunun	diğer	ucuna	doğru yürümeye	başladı.	“Borular	ve	sancaklar	olmayan	bir	savaş	ama	daha	kolay	değil. </p>
<p class="calibre1">Bir	çocuğu	karnında	taşımak,	onu	dünyaya	getirmek...	annen	sana	doğum sancısından	bahsetmiştir...” </p>
<p class="calibre1">“Ben	annemi	hiç	tanımadım,”	dedi	Brienne.	“Babamın	leydileri	vardı...	her	yıl</p>
<p class="calibre1"><a id="p590"></a>farklı	bir	leydi	ama...” </p>
<p class="calibre1">“Onlar	leydi	değildi,”	dedi	Catelyn.	“Doğum	ne	kadar	zor	olursa	olsun doğumun	arkasından	gelenler	daha	zordur	Brienne.	Bazen	parçalara ayrılıyormuşum	gibi	hissediyorum.	Keşke	benden	beş	tane	olsa,	her	çocuğum	için bir	ben,	hepsinin	güvende	olmasını	sağlayabilsem.” </p>
<p class="calibre1">“Peki	 <i class="calibre4">sizi</i>	kim	koruyacak	leydim?” </p>
<p class="calibre1">Catelyn’in	gülümsemesi	yorgun	ve	silikti.	“Hanedanımın	erkekleri...	ya	da annem	bana	böyle	öğretti	diyelim.	Lord	babam,	erkek	kardeşim,	amcam,	kocam, beni	onlar	koruyacak...	ama	şimdi	hepsi	benden	uzakta.	Onların	yerini	sen doldurmalısın	sanırım.” </p>
<p class="calibre1">Brienne	başını	eğdi.	“Elimden	geleni	yapacağım	leydim.” </p>
<p class="calibre1">Aynı	gün	Üstat	Vyman	bir	mektup	getirdi.	Catelyn	Robb’dan	ya	da Kışyarı’ndaki	Sör	Rodrik’ten	olmasını	umarak	mektubu	hemen	açtı	ama	mektup Lord	Meadows	isimli,	Fırtına	Burnu’nun	kumandanı	olduğunu	söyleyen	birinden gelmişti.	Babasına,	oğluna,	kardeşine	ya	da	“Nehirova’ya	hükmeden	kimse”	ona gönderilmişti.	Sör	Cortnay	Penrose’un	öldüğünü	yazmıştı	adam.	Fırtına	Burnu kapılarını	Stannis	Baratheon’a	açmıştı.	Kale	garnizonundaki	her	adam	ona	bağlılık yemini	etmiş	ve	hiçbir	askere	zarar	verilmemişti. </p>
<p class="calibre1">“Zavallı	Cortnay	Penrose,”	diye	mırıldandı	Catelyn.	Adamla	hiç	tanışmamıştı ama	ölümüne	üzülmüştü.	“Robb’a	bir	an	önce	haber	vermeliyiz,”	dedi.	“Nerede olduğunu	biliyor	muyuz?” </p>
<p class="calibre1">“Son	haber	aldığımızda	Sarpkaya’ya	gidiyordu,	Westerling	Hanedanı’nın kalesine,”	dedi	Üstat	Vyman.	“Külizi’ne	bir	kuzgun	gönderirsek	mektubu	bir süvariyle	krala	ulaştırabilirler.” </p>
<p class="calibre1">“Öyle	yapın.” </p>
<p class="calibre1">Üstat	gittikten	sonra	Catelyn	mektubu	tekrar	okudu.	“Lord	Meadows,	Robert’ın piçiyle	ilgili	bir	şey	yazmamış,”	dedi	Brienne’e.	“Çocuğu	da	diğerleriyle	birlikte Stannis’e	teslim	ettiğini	düşünüyorum.	İtiraf	etmeliyim	ki	Stannis’in	bu	çocuğu neden	bu	kadar	ısrarla	istediğini	anlayamıyorum.” </p>
<p class="calibre1">“Çocuğun	tahtta	hak	iddia	etmesinden	korkuyordur	belki.” </p>
<p class="calibre1">“Bir	piçin	iddiasından	mı?	Hayır,	başka	bir	şey	var...	bu	çocuk,	nasıl görünüyor?” </p>
<p class="calibre1"><a id="p591"></a>“Yedi	ya	da	sekiz	yaşında,	güler	yüzlü,	siyah	saçlı	ve	mavi	gözlü.	Kaleyi ziyaret	edenler	onu	Renly’nin	oğlu	sanırdı.” </p>
<p class="calibre1">“Ve	Renly,	Robert’a	benziyordu.”	Catelyn	anlamaya	başlamıştı.	“Stannis ağabeyinin	piçini	bütün	diyara	göstermeyi	planlıyor.	İnsanlar	oğlanın	Robert’a	ne kadar	çok	benzediğini	görecek	ve	Joffrey’nin	neden	hiç	benzemediğini	merak edecek.” </p>
<p class="calibre1">“Bunun	o	kadar	büyük	bir	anlamı	var	mı?” </p>
<p class="calibre1">“Stannis’in	yandaşları	bunun	kanıt	olduğunu	düşünüyor.	Joffrey’yi destekleyenlerse	hiçbir	anlamı	olmadığını	söylüyor.”	Kendi	çocukları	bir Stark’tan	çok	bir	Tully	gibi	görünüyordu.	Ned’in	yüz	hatlarını	alan	tek	çocuğu Arya’ydı.  <i class="calibre4">Ve	Jon	Kar	ama	o	benim	oğlum	değil. </i>	Kendini	Jon	Kar’ın	annesini düşünürken	buldu,	kocasının	asla	bahsetmediği,	gölgeye	benzeyen	bir	sır.  <i class="calibre4">O	da</i> <i class="calibre4">benim	gibi	Ned’in	yasını	tutuyor	mu?	Yoksa	yatağını	benim	yatağım	uğruna	terk</i> <i class="calibre4">ettiği	için	ondan	nefret	mi	ediyor?	O	da	benim	gibi	oğlu	için	tanrılara</i> <i class="calibre4">yalvarıyor	mu? </i></p>
<p class="calibre1">Rahatsız	edici	ve	beyhude	düşüncelerdi	bunlar.	Eğer	Jon	söylendiği	gibi Kayanyıldız	Kalesi’nden	Leydi	Ashara’nın	oğluysa	leydi	öleli	çok	uzun	zaman olmuştu.	Eğer	değilse,	oğlanın	annesinin	kim	ve	nerede	olduğuna	dair	fikri	yoktu Catelyn’in.	Artık	bunun	önemi	de	yoktu.	Ned	ölmüştü	ve	bütün	aşkları,	bütün sırları	onunla	birlikte	gömülmüştü. </p>
<p class="calibre1">Konu	piçler	olduğunda	erkeklerin	ne	kadar	tuhaf	davrandığını	düşünüp	bir	kez daha	şaşırdı.	Ned,	Jon’u	her	zaman	ateşli	bir	şekilde	korurdu	ve	Sör	Cortnay Penrose,	Edric	Fırtına	için	kendi	canını	ortaya	koymuştu.	Öte	yandan	Roose Bolton	için	piç	oğlu	köpeklerinden	daha	kıymetsizdi;	Edmure’un	üç	gün	önce Bolton’dan	aldığı	tuhaf	ve	soğuk	mektuptan	açık	seçik	anlaşılıyordu	bu.	Bolton, Üç	Dişli	Mızrak’ı	geçtiğini	ve	kendisine	emredildiği	gibi	Harrenhal’a	yürüdüğünü yazmıştı.	“Sağlam	bir	kale	ve	garnizonu	kuvvetli	ama	onu	Majesteleri	için alacağım,	bunu	yapmak	için	o	kalenin	içindeki	her	canlıyı	öldürmem	gerekse bile.”	Sör	Rodrik	tarafından	ölümle	cezalandırılan	piç	oğlunun	işlediği	suçların ağırlığının	bu	kaleyle	dengelenmesini	umuyordu.	“Piç	oğlum	bu	cezayı	kesinlikle hak	etmiştir,”	yazmıştı	Bolton.	“Lekeli	kanlarda	hainlik	vardır,	Ramsay	zalim,	aç gözlü	ve	sinsi	bir	tabiata	sahipti.	Ondan	kurtulduğum	için	kendimi	şanslı</p>
<p class="calibre1"><a id="p592"></a>addediyorum.	Genç	karımın	bana	söz	verdiği	öz	oğullarım,	o	piç	sağ	olduğu sürece	güvende	olmayacaktı.” </p>
<p class="calibre1">Aceleci	ayak	sesleri	bu	hastalıklı	düşünceleri	kafasından	uzaklaştırdı.	Sör Desmond’ın	yaveri	odaya	girip	diz	çöktü.	“Leydim...	Lannisterlar...	nehrin karşısındalar.” </p>
<p class="calibre1">“Nefes	al	delikanlı,	yavaş	yavaş	anlat.” </p>
<p class="calibre1">Çocuk	kendisine	emredileni	yaptı.	“Bir	grup	zırhlı	adam,”	dedi.	“Kızıl Çatal’ın	karşısındalar.	Lannisterlar’ın	aslanlı	sancağının	altında	mor	renkli tekboynuz	sancağı	taşıyorlar.” </p>
<p class="calibre1"> <i class="calibre4">Lord	Brax’ın	oğlu. </i>	Catelyn	genç	bir	kızken	Lord	Brax,	Nehirova’ya	gelmiş, oğullarından	birini	Catelyn’le	ya	da	kız	kardeşi	Lysa’yla	evlendirmek	istediğini söylemişti.	Nehrin	karşısında	saldırmaya	hazırlanan	adamın	aynı	kişi	olup olmadığını	merak	etti	Catelyn. </p>
<p class="calibre1">Catelyn	siperlere	gittiğinde,	Lannisterlar’ın	parlak	sancaklar	altında güneydoğudan	geldiğini	söyledi	Sör	Desmond.	“Birkaç	keşif	süvarisi,	kalabalık değiller,”	dedi.	“Lord	Tywin’in	ana	kuvveti	iyice	güneyde.	Bizim	için	bir	tehlike yok.” </p>
<p class="calibre1">Kızıl	Çatal’ın	güneyindeki	arazi	dümdüz	ve	açıktı.	Catelyn	gözcü	kulesinden baktığında	millerce	uzağı	görebiliyordu.	Buna	rağmen	sadece	en	yakındaki	geçit görünür	durumdaydı.	Edmure	geçidin	savunmasını,	nehrin	daha	yukarısındaki	üç geçitle	birlikte	Lord	Jason	Mallister’a	vermişti.	Lannisterlar	nehrin	kıyısında	ne yapacaklarını	bilmiyormuş	gibi	dolanıyorlardı.	Kırmızı	ve	gümüş	renkli	sancaklar rüzgârla	dalgalanıyordu.	“Elli	adamdan	fazla	değiller	leydim,”	diye	tahmin	etti Sör	Desmond. </p>
<p class="calibre1">Catelyn	süvarilerin	uzun	bir	sıra	halinde	yayılmasını	izledi.	Lord	Jason’ın adamları	kayaların,	çalıların	ve	tümseklerin	arkasında	süvarilerin	gelmesini bekliyordu.	Süvariler	bir	boru	sesinin	ardından	ağır	adımlarla	nehre	girdi.	Parlak zırhları,	dalgalanan	sancakları,	güneş	ışığını	yakalayan	mızrak	uçlarıyla	bir	an	için cesur	bir	gösteri	sergilediler. </p>
<p class="calibre1">Brienne’in,  <i class="calibre4">“Şimdi,” </i>	diye	fısıldadığını	duydu	Catelyn. </p>
<p class="calibre1">Neler	olduğunu	anlayabilmek	güçtü	ama	atların	kişnemesi	bu	kadar	uzaktan bile	yüksek	geliyordu	ve	Catelyn	aşağıdaki	çelik	seslerini	duyabiliyordu.	Bir</p>
<p class="calibre1"><a id="p593"></a>sancaktar	suyun	içine	çekilirken	taşıdığı	sancak	onunla	birlikte	gözden	kayboldu ve	kısa	bir	zaman	sonra	ölü	adam	nehrin	akıntısıyla	sürüklenerek	Nehirova duvarlarını	geçti.	Lannisterlar	kafaları	karışık	bir	halde	geri	çekiliyordu.	Catelyn adamların	tekrar	sıraya	girişini,	kısa	bir	süre	konuştuktan	sonra	geldikleri	yoldan dörtnala	geri	dönüşünü	izledi.	Duvarlardaki	adamlar,	duyamayacak	kadar uzaklaşmış	süvarilerin	peşinden	alayla	bağırıyordu. </p>
<p class="calibre1">Sör	Desmond	eliyle	göbeğine	vurdu.	“Keşke	bunu	Lord	Hoster	da görebilseydi.	Dans	ederdi.” </p>
<p class="calibre1">“Korkarım	babamın	dans	ettiği	günler	mazide	kaldı,”	dedi	Catelyn,	“ve	bu savaş	daha	yeni	başladı.	Lannisterlar	tekrar	gelecek.	Lord	Tywin’in	ordusu kardeşimin	ordusundan	iki	kat	büyük.” </p>
<p class="calibre1">“On	kat	büyük	olsa	da	fark	etmez,”	dedi	Sör	Desmond.	“Kızıl	Çatal’ın	batı kıyısı	doğu	kıyısından	yüksek	ve	çok	ağaçlı	leydim.	Okçularımız	çok	iyi	gizlendi ve	iyi	bir	görüş	alanları	var...	her	şeye	rağmen	bir	gedik	oluşursa,	Edmure’un yedek	kuvveti	nerede	ihtiyaç	duyulursa	oraya	gitmek	için	hazırda	bekliyor.	Nehri geçemeyecekler.” </p>
<p class="calibre1">“Haklı	olmanız	için	dua	ediyorum,”	dedi	Catelyn	kederle. </p>
<p class="calibre1">O	gece	tekrar	geldiler.	Catelyn,	düşman	dönerse	uyandırılmak	için	emir vermişti	ve	gece	yarısından	sonra	bir	hizmetçi	kız	hafifçe	omzuna	dokundu. </p>
<p class="calibre1">Catelyn	hemen	ayaklandı.	“Ne	oldu?” </p>
<p class="calibre1">“Yine	geçitteler	leydim.” </p>
<p class="calibre1">Catelyn	üstüne	bir	sabahlık	alıp	kulenin	çatısına	çıktı.	Duvarların	arkasını	ve ay	ışığıyla	aydınlanan	nehrin	kıyısını	görebiliyordu,	çarpışma	şiddetlenmişti. </p>
<p class="calibre1">Nehri	savunan	askerler	nehir	boyunca	gece	ateşleri	yakmıştı.	Lannisterlar askerlerin	karanlık	yüzünden	körleşeceğini	ya	da	onları	gafil	avlayabileceklerini düşünmüş	olabilirlerdi.	Durum	buysa	yaptıkları	aptallıktı.	Karanlık	güvenilmez	bir müttefikti.	Lannister	süvarileri	karşıya	geçmeye	çalışırken	gizli	çukurlara	basıp devrildiler,	taşlara	takılıp	tökezlediler,	suya	gizlenmiş	domuz	dikenlerine yakalanıp	yaralandılar.	Mallister	adamlarının	nehrin	karşısına	uçurduğu	alevli oklar	bu	mesafeden	tuhaf	bir	şekilde	güzel	görünüyordu.	Bir	adama	en	az	bir düzine	ok	isabet	etti,	giysileri	alev	aldı,	sonunda	düşüp	akıntıyla	sürüklenmeden önce	diz	boyu	suda	dönerek	dans	etti.	Bedeni	suya	bata	çıka	Nehirova’yı	geçerken</p>
<p class="calibre1"><a id="p594"></a>hem	üstündeki	alevler	hem	de	tenindeki	can	sönmüştü. </p>
<p class="calibre1">Çarpışma	sona	erip	düşman	askerlerinden	sağ	kalanlar	karanlığın	içinde kaybolduğunda,  <i class="calibre4">küçük	bir	zafer, </i>	diye	düşündü	Catelyn,  <i class="calibre4">yine	de	zafer. </i>	Kule merdiveninden	inerlerken	Brienne’e	ne	düşündüğünü	sordu.	“Bu,	Lord	Tywin’in parmak	ucunun	dokunuşuydu	leydim,”	dedi	kız.	“Araştırıyor;	zayıf	bir	nokta, savunmasız	bir	geçit	bulmaya	çalışıyor.	Eğer	bulamazsa	bütün	parmaklarını birleştirip	bir	yumruk	haline	getirecek	ve	kendi	geçidini	açmayı	deneyecek.” </p>
<p class="calibre1">Brienne	kamburlaştı.	“Onun	yerinde	olsaydım	böyle	yapardım.”	Eli	kılıcının kabzasına	gitti,	orada	olduğundan	emin	olmak	istiyormuş	gibi	silahı	yokladı. </p>
<p class="calibre1"> <i class="calibre4">O	halde	tanrılar	bize	yardım	etsin, </i>	diye	düşündü	Catelyn.	Yapabileceği	bir şey	yoktu.	Nehrin	kıyısındaki	Edmure’un	mücadelesiydi,	Catelyn’in	mücadelesi burada,	kalenin	içindeydi. </p>
<p class="calibre1">Ertesi	sabah	kahvaltı	ederken	babasının	yaşlı	kâhyası	Utherydes	Wayn’i çağırttı.	“Sör	Cleos	Frey’e	bir	sürahi	şarap	götürün.	Onu	sorgulamak	niyetindeyim ve	dilinin	iyice	çözülmüş	olmasını	istiyorum.” </p>
<p class="calibre1">“Emredersiniz	leydim.” </p>
<p class="calibre1">Kısa	bir	zaman	sonra	göğsünde	Mallisterlar’ın	kartal	armasını	taşıyan	bir süvari	geldi	ve	başka	bir	mücadelenin	daha	zaferle	sonuçlandığı	haberini	verdi. </p>
<p class="calibre1">Sör	Flement	Brax	nehrin	altı	fersah	kadar	güneyindeki	başka	bir	geçitten	geçmeyi denemişti.	Lannisterlar	bu	defa	mızraklı	süvari	sayılarını	azaltmış,	nehri	piyade askerlerle	geçmeye	çalışmışlardı	ama	Mallister	okçuları	askerlerin	üstüne	ok yağdırırken	Edmure’un	nehir	kıyısına	yerleştirdiği	akrep	mancınıkları	ağır	taşlar fırlatmış	ve	askerleri	dağıtmıştı.	“Suda	bir	düzine	ceset	bıraktılar,	sadece	ikisi sığlığa	gelmeyi	başardı	ama	işlerini	hızlıca	bitirdik,”	diye	rapor	verdi	süvari. </p>
<p class="calibre1">Nehrin	üst	kısmında,	Lord	Karly	Vance’in	koruduğu	geçitte	bir	mücadele	daha gerçekleştiğini	anlattı.	“O	baskı	da	geri	püskürtüldü.	Düşmanımız	büyük	kayıplar verdi.” </p>
<p class="calibre1"> <i class="calibre4">Edmure	benim	düşündüğümden	daha	akıllıydı	belki	de, </i>	diye	düşündü Catelyn.  <i class="calibre4">Lordlar	onun	savaş	planındaki	mantığı	gördüler.	Ben	göremeyecek</i> <i class="calibre4">kadar	kör	müydüm?	Kardeşim	benim	hatırladığım	o	küçük	çocuk	değil	artık. </i></p>
<p class="calibre1">Sör	Cleos’u	ziyaret	etmek	için	akşam	vaktini	bekledi,	ne	kadar	oyalanırsa adamın	o	kadar	sarhoş	olacağını	umuyordu.	Catelyn	kule	hücresine	girdiğinde</p>
<p class="calibre1"><a id="p595"></a>adam	dizlerinin	üstüne	çöktü.	“Leydim,	ben	kaçırma	olayıyla	ilgili	hiçbir	şey bilmiyorum.	İblis,	bir	Lannister’ın	Lannister	muhafızları	tarafından	korunması gerektiğini	söyledi.	Size	şövalyelik	onurum	üstüne	yemin...” </p>
<p class="calibre1">“Ayağa	kalkın	sör.”	Catelyn	sıraya	oturdu.	“Walder	Frey’in	hiçbir	torununun bir	yeminbozan	olmayacağını	biliyorum.”  <i class="calibre4">Eğer	lordun	amacına	hizmet</i> <i class="calibre4">etmeyecekse. </i>	“Kardeşim	barış	şartları	getirdiğinizi	söyledi.” </p>
<p class="calibre1">“Getirdim.”	Sör	Cleos	ayağa	kalktı.	Adamın	sallandığını	görmek	Catelyn’i memnun	etmişti. </p>
<p class="calibre1">“Anlatın,”	dedi	ve	adam	anlattı. </p>
<p class="calibre1">Cleos	sözlerini	tamamladığında	Catelyn’in	kaşları	çatılmıştı.	Edmure	haklıydı, bu	şartlar	kabul	edilemezdi,	biri	dışında...	“Lannister	ağabeyi	karşılığında	Arya ve	Sansa’yı	vermeyi	öneriyor?” </p>
<p class="calibre1">“Evet.	Demir	Taht’ta	oturdu	ve	yemin	etti.” </p>
<p class="calibre1">“Şahitlerin	önünde	mi?” </p>
<p class="calibre1">“Bütün	konseyin	ve	maiyetin	önünde	leydim.	Ve	tanrıların.	Bunu	Sör	Edmure’a da	anlattım	ama	kabul	etmenin	imkânsız	olduğunu,	Majesteleri	Robb’un	buna	asla razı	gelmeyeceğini	söyledi.” </p>
<p class="calibre1">“Doğru	söylemiş.”	Oğlunun	haksız	olduğunu	söyleyemezdi.	Arya	ve	Sansa birer	çocuktu.	Kral	Katili,	canlı	ve	özgür,	bütün	diyardaki	en	tehlikeli	adamdı.	Bu yol	hiçbir	yere	çıkmıyordu.	“Kızlarımı	gördünüz	mü?	Onlara	iyi	davranılıyor mu?” </p>
<p class="calibre1">Sör	Cleos	tereddüt	etti.	“Ben...	evet,	onlar...” </p>
<p class="calibre1"> <i class="calibre4">Söyleyecek	bir	yalan	arıyor, </i>	dedi	Catelyn	kendine.  <i class="calibre4">Ama	şarap	zekâsını</i> <i class="calibre4">köreltti. </i>	“Sör	Cleos,”	dedi	Catelyn	sakince,	“adamlarınız	bize	oyun	oynamaya kalkıştığı	anda	barış	sancağını	bırakmış	oldunuz.	Bana	yalan	söylerseniz	sizi duvarlara,	adamlarınızın	yanına	astırırım.	Emin	olabilirsiniz.	Bir	kez	daha soruyorum,  <i class="calibre4">kızlarımı	gördünüz	mü? </i>” </p>
<p class="calibre1">Adamın	alnı	terle	ıslanmıştı.	“Tyrion	bana	şartlarını	anlattığı	gün	Sansa’yı gördüm.	Çok	güzel	görünüyordu	leydim.	Belki	biraz	solgundu.	Süzülmüştü.” </p>
<p class="calibre1"> <i class="calibre4">Sansa	ama	Arya	değil. </i>	Bunun	pek	çok	anlamı	olabilirdi.	Arya’yı uysallaştırmak	her	zaman	güçtü.	Cersei,	Arya’nın	söyleyebileceği	ya	da yapabileceği	şeylerden	çekinip	onu	kalabalığın	önüne	çıkartmak	istememiş</p>
<p class="calibre1"><a id="p596"></a>olabilirdi.	Göz	önünde	olmaması	için	onu	bir	yere	kapatmışlardı	belki.  <i class="calibre4">Onu</i> <i class="calibre4">öldürmüş	de	olabilirler. </i>	Catelyn	bu	düşünceyi	kafasından	uzaklaştırdı.	“Tyrion’ın şartları	dediniz...	ama	Cersei,	Vekil	Kraliçe.” </p>
<p class="calibre1">“Tyrion	her	ikisi	adına	konuştu.	Kraliçe	orada	değildi.	O	gün	rahatsızmış, bana	öyle	söylendi.” </p>
<p class="calibre1">“İlginç.”	Catelyn,	Ay	Dağları’ndaki	korkunç	yolculuğu	ve	Tyrion	Lannister’ın o	paralı	askeri	nasıl	kendi	tarafına	çektiğini	hatırladı.  <i class="calibre4">Cüce	son	derece	zeki. </i>	Lysa tarafından	serbest	bırakılıp	Vadi’den	kovulduktan	sonra	Tyrion’ın	yüksek	yolda nasıl	hayatta	kalabildiğini	hayal	bile	edemiyordu	ama	bunu	başarmış	olmasına şaşırmıyordu.  <i class="calibre4">Ned’in	cinayetinde	parmağı	yok.	Dağ	adamları	saldırdığında</i> <i class="calibre4">hayatımı	kurtarmıştı.	Onun	sözüne	bir	güvenebilsem... </i></p>
<p class="calibre1">Parmaklarındaki	derin	yara	izlerine	bakmak	için	ellerini	açtı.  <i class="calibre4">Bunlar	onun</i> <i class="calibre4">hançerinin	izleri, </i>	diye	hatırlattı	kendine.  <i class="calibre4">O	hançer	Bran’ın	boğazını	kesmeye</i> <i class="calibre4">gelmiş	bir	katilin	elindeydi. </i>	Cüce	bunu	da	inkâr	etmişti.	Lysa	adamı	gökyüzü hücresine	kapatmış,	ay	kapısıyla	tehdit	etmişti	ama	Tyrion	suçu	kabullenmemişti. </p>
<p class="calibre1">“Yalan	söylüyor,”	dedi	ayağa	kalkarken.	“Lannisterlar’ın	hepsi	yalancı	ve	cüce	en beter	olanları.	Katilin	elinde	onun	hançeri	vardı.” </p>
<p class="calibre1">“Ben	hançerle	ilgili	bir	şey	bilmiyorum...” </p>
<p class="calibre1">“Siz	hiçbir	şey	bilmiyorsunuz,”	dedi	Catelyn	hücre	kapısından	çıkarken. </p>
<p class="calibre1">Brienne	sessizdi.  <i class="calibre4">Onun	için	daha	basit, </i>	diye	düşündü	biraz	gıpta	ederek.	Brienne erkek	gibiydi.	Erkekler	için	cevap	hep	aynıydı	ve	sadece	kılıçları	kadar	uzaktı. </p>
<p class="calibre1">Bir	kadın	için,	bir	anne	için,	yol	hayal	edilemeyecek	kadar	zor	ve	taşlıydı. </p>
<p class="calibre1">Biraz	cesaret	verebilmek	umuduyla	akşam	yemeğini	garnizonla	birlikte	Büyük Salon’da	yedi.	Kafiyeci	Rymund	her	yemek	arasında	şarkılar	söyleyip	Catelyn’i konuşmak	derdinden	kurtardı.	Adam	son	olarak	Robb’un	Öküzağzı’nda	kazandığı zafer	için	yazdığı	şarkıyı	söyledi.  <i class="calibre4">“Gökteki	yıldızlar	onun	kurdunun	gözleriydi</i> <i class="calibre4">ve	onun	şarkısı	rüzgârın	ta	kendisi.” </i>	Rymund	kıtaların	arasında	başını	arkaya atıp	uluyordu,	şarkının	sonunda	bütün	salon	onunla	birlikte	ulumaya	başlamıştı. </p>
<p class="calibre1"> <i class="calibre4">Kendilerini	daha	cesur	hissedeceklerse	bırak	şarkılar	söylesinler, </i>	diye düşündü	Catelyn	elindeki	gümüş	kadehle	oynarken. </p>
<p class="calibre1">“Ben	küçükken	Akşamgüneşi	Kalesi’nde	her	zaman	bir	şarkıcı	olurdu,”	dedi Brienne	sessizce.	“Bütün	şarkıları	kalbimle	ezberlerdim.” </p>
<p class="calibre1"><a id="p597"></a>“Sansa	da	senin	gibiydi.	Gerçi	çok	az	şarkıcı	kuzeye,	Kışyarı’na	gelmeye zahmet	ederdi.”  <i class="calibre4">Kızıl	Kale’de	şarkıcılar	olacağını	söylemiştim	ona.	Her	türden</i> <i class="calibre4">müziği	orada	duyabileceğini	söylemiştim.	Hatta	babasının	bir	öğretmen</i> <i class="calibre4">bulacağını	ve	o	öğretmenden	arp	çalmayı	öğrenebileceğini.	Ah,	tanrılar	beni</i> <i class="calibre4">affetsin... </i></p>
<p class="calibre1">“Bir	kadın	hatırlıyorum...	Dar	Deniz’in	karşısından	bir	yerden	gelmişti.	Hangi dilde	şarkı	söylediğini	anlamıyordum	ama	sesi	de	kendisi	kadar	güzeldi.	Gözleri erik	rengiydi	ve	beli	öyle	inceydi	ki	babamın	iki	elinin	arasına	sığıyordu. </p>
<p class="calibre1">Babamın	elleri	neredeyse	benimkiler	kadar	büyüktü.”	Uzun	parmaklarını	saklamak istiyormuş	gibi	büktü. </p>
<p class="calibre1">“Baban	için	şarkı	söyler	miydin?”	diye	sordu	Catelyn. </p>
<p class="calibre1">Brienne	başını	iki	yana	salladı.	Gözlerini	indirmiş,	yemeğinin	içinde	bir cevap	varmış	gibi	tabağına	bakıyordu. </p>
<p class="calibre1">“Lord	Renly	için?” </p>
<p class="calibre1">Kızın	yüzü	kızardı.	“Asla,	ben...	soytarısı,	o	bazen	zalim	şakalar	yapardı	ve ben...” </p>
<p class="calibre1">“Bir	gün	benim	için	şarkı	söylemelisin.” </p>
<p class="calibre1">“Ben...	lütfen,	benim	yeteneğim	yok.”	Brienne	sandalyesini	geri	itti.	“Beni bağışlayın	leydim,	gitmem	için	izin	verir	misiniz?” </p>
<p class="calibre1">Catelyn	başıyla	onayladı.	Uzun	ve	biçimsiz	kız	büyük	adımlarla	salondan	çıktı. </p>
<p class="calibre1"> <i class="calibre4">Tanrılar	onun	yanında	olsun, </i>	dedi	Catelyn	içinden	ve	isteksizce	yemeğine	döndü. </p>
<p class="calibre1">Brienne’in	yumruğun	ineceğini	söylemesinden	üç	gün	sonra	ve	onu duymalarından	beş	gün	önceydi.	Edmure’un	habercisi	geldiğinde	Catelyn babasının	yanındaydı.	Adamın	zırhı	ezilmişti,	çizmeleri	tozluydu	ve	pelerini yırtılmıştı	ama	dizinin	üstüne	çökerken	yüzünde	beliren	ifade	haberlerin	iyi olduğunu	söylüyordu.	“Zafer,	leydim.”	Edmure’un	mektubunu	uzattı.	Catelyn titreyen	elleriyle	mührü	kırdı. </p>
<p class="calibre1">Lord	Tywin’in	adamları	onlarca	farklı	geçitten	nehri	geçmeye	çalışmıştı	ama bütün	saldırıları	geri	püskürtülmüştü.	Lord	Lefford	boğulmuştu,	Güçlüdomuz lakaplı	Crakehall	şövalyesi	esir	alınmıştı,	Sör	Addam	Marbrand	üç	kez	geri çekilmeye	zorlanmıştı...	ama	en	zorlu	mücadele	Taş	Değirmen’de,	Sör	Gregor Clegane’in	komuta	ettiği	birlikle	yapılan	mücadeleydi.	Gregor’un	adamlarının</p>
<p class="calibre1"><a id="p598"></a>çoğu	devrilmişti	ve	ölen	atlar	akıntıyı	kesmişti.	Sonunda	Yürüyen	Dağ	ve	bir	avuç adamı	batı	kıyısını	ele	geçirmeyi	başarmıştı	fakat	Edmure	yedek	kuvvetini	salmış, düşman	kanlı	ve	yenilmiş	bir	halde	geri	çekilmek	zorunda	kalmıştı.	Sör	Gregor atını	kaybetmişti,	en	az	bir	düzine	kanlı	yarayla,	ok	yağmuru	altında	Kızıl	Çatal’ın karşı	kıyısına	geri	dönmüştü.	“Nehri	geçemeyecekler	Cat,”	yazmıştı	Edmure. </p>
<p class="calibre1">“Lord	Tywin	güneydoğuya	yürüyor.	Bir	aldatmaca	ya	da	tam	bir	çekilme	olabilir ama	önemli	değil.  <i class="calibre4">Nehri	geçemeyecekler. </i>” </p>
<p class="calibre1">Sör	Desmond	Grell	coşkuluydu.	“Ah,	keşke	onun	yanında	olabilseydim,”	dedi yaşlı	şövalye	mektubu	okuduğunda.	“Şu	Rymund	nerede?	Bu	zaferde	bir	şarkı	var ve	öyle	bir	şarkı	ki	Edmure	bile	duymak	isteyecek.	Dağ’ı	öğüten	değirmen.	Bir ozan	olsaydım	sözlerini	kendim	bile	yazabilirdim.” </p>
<p class="calibre1">“Savaş	bitmeden	şarkı	dinlemeyeceğim,”	dedi	Catelyn,	belki	fazlaca	sert	bir şekilde.	Buna	rağmen	Sör	Desmond’ın	hikâyeyi	bütün	kaleye	yaymasına	ve	Taş</p>
<p class="calibre1">Değirmen	şerefine	bir	fıçı	şarap	açmasına	izin	verdi.	Son	zamanlarda Nehirova’nın	havası	gergin	ve	hüzünlüydü.	Biraz	içki,	biraz	umut	herkese	iyi gelirdi. </p>
<p class="calibre1">O	gece	kalenin	duvarları	kutlama	sesleriyle	çınladı.  <i class="calibre4">“Nehirova!” </i>	diye bağırıyordu	halktan	insanlar,	“Tully!	Tully!”	Kaleye	geldiklerinde	korkmuş	ve çaresizdiler,	diğer	lordların	çoğu	kapıları	kapatırdı	ama	Edmure	halkını	içeri almıştı.	Sesleri	yüksek	pencerelerin	üstünde	yüzdü	ve	ağır	ahşap	kapıların	altından dışarı	çıktı.	Rymund	arpını	çaldı.	Genç	bir	flütçü	ve	iki	davulcu	ona	eşlik	etti. </p>
<p class="calibre1">Catelyn	garnizondaki	yeşil	delikanlıların	heyecanlı	konuşmalarını,	kızlarınkine benzeyen	gülüşmelerini	dinledi.	Güzel	sesler...	ama	Catelyn’e	bir	şeyler hissettirmiyordu.	Catelyn	bu	sevinci	paylaşamıyordu. </p>
<p class="calibre1">Babasının	çalışma	odasında	deri	ciltli	bir	atlas	buldu	ve	nehir	topraklarının haritasının	olduğu	sayfayı	açtı.	Gözleri,	Kızıl	Çatal’ı	aradı,	nehrin	izlediği	yolu mum	ışığında	parmağıyla	takip	etti.  <i class="calibre4">Güneydoğuya	yürüyor, </i>	diye	düşündü.	Şimdiye dek	Karasu	Nehri’nin	başına	varmış	olduğunu	tahmin	etti. </p>
<p class="calibre1">Atlası	kapattı,	her	zamankinden	fazla	huzursuzdu.	Tanrılar	onlara	zafer	üstüne zafer	bağışlamıştı.	Taş	Değirmen’de,	Öküzağzı’nda,	Kamplar	Savaşı’nda,	Fısıltılı Orman’da... </p>
<p class="calibre1"> <i class="calibre4">Eğer	kazanıyorsak	niye	bu	kadar	korkuyorum? </i></p>
<p class="calibre1"><a id="p599"></a>Bran</p>
<p class="calibre1">Duyduğu	ses	çok	silik	bir	tınıydı,	çeliğin	taşa	sürtünmesi...	Başını	pençelerinin üstünden	kaldırdı,	karanlığı	dinledi,	kokladı. </p>
<p class="calibre1">Akşam	yağmuru	yüzlerce	kokuyu	uyandırmış,	tekrar	keskin	ve	canlı	hale getirmişti.	Çimenler	ve	dikenlikler,	yere	düşen	ezik	böğürtlenler,	çamur, solucanlar,	çürüyen	yapraklar,	çalıların	arasında	gezinen	bir	fare.	Kardeşinin	kara tüylerinin	ve	az	önce	öldürdüğü	sincabın	kan	kokusunu	yakaladı.	Diğer	sincaplar ağaç	dallarında	dolandı,	ıslak	kürk	ve	korku	kokuyorlardı,	minik	tırnakları	ağaç kabuklarını	tırmalıyordu. </p>
<p class="calibre1">Yine	o	tınıyı	duydu,	sürtünme...	Ayağa	kalktı.	Kulaklarını	ve	kuyruğunu dikleştirdi.	Uludu,	uzun	ve	tüyler	ürpertici	bir	çığlık,	uyuyanları	uyandırmak isteyen	bir	uluma	ama	insan	kayası	hâlâ	karanlık	ve	ölüydü.	İnsanları	deliklerine kapanmaya	zorlayan	ıslak	bir	geceydi.	Yağmur	durmuştu	ama	insanlar	hâlâ	nemden saklanıyor,	üst	üste	koyulmuş	taşlardan	yaptıkları	mağaralarda	yanan	ateşlerin başında	oturuyorlardı. </p>
<p class="calibre1">Kardeşi	ağaçların	arasından	süzülerek	geldi,	çok	uzun	zaman	öncesinden hatırladığı	diğer	kardeşi	kadar	sessiz	hareket	ediyordu...	gözleri	kanlı,	beyaz kardeşi	gibi.  <i class="calibre4">Bu</i>	kardeşinin	gözleri	gölge	havuzları	gibiydi,	ensesindeki	tüyler kabarmıştı.	Sesleri	o	da	duymuştu	ve	tehlike	anlamına	geldiğini	biliyordu. </p>
<p class="calibre1">Tını	ve	sürtünmenin	ardından,	taş	üstünde	aceleyle	yürüyen	çıplak	ayakların yumuşak	sesi	duyuldu	bu	sefer.	Rüzgâr	hafif	bir	insan	kokusu	taşıyordu.	Bu	kokuyu tanımıyordu.  <i class="calibre4">Yabancı.	Tehlike.	Ölüm. </i></p>
<p class="calibre1">Sese	doğru	koştu,	kardeşi	hemen	arkasında,	takip	ediyordu.	Önlerinde	taş</p>
<p class="calibre1">mağara	yükseliyordu,	ıslak	ve	kaygan.	Dişlerini	gösterdi	ama	insanların	yonttuğu taşlar	korkmuyordu.	Bir	kapı	belirdi.	Demir	bir	yılan	kapının	parmaklıklarına	sıkı sıkı	dolanmıştı.	Çarptığında	kapı	sarsıldı,	yılan	çınladı,	süründü	ve	daha	sıkı tutundu.	Parmaklıkların	arasından	bakınca	aşağıdaki	taş	arazide,	iki	duvarın arasında	uzanan	taş	mezarlığı	görebiliyordu	ama	oraya	inebileceği	bir	yol	yoktu. </p>
<p class="calibre1">Dişlerini	parmaklıklara	geçirebilirdi	ama	işe	yaramazdı.	Kardeşi,	kapının	siyah</p>
<p class="calibre1"><a id="p600"></a>kemiklerini	dişlerinin	arasında	parçalamayı	defalarca	denemişti	ama	kemikler kırılmıyordu.	Kapının	altını	kazmaya	çalıştılar,	toprağın	ve	çürük	yaprakların altında	kalın	ve	düz	taşlar	vardı. </p>
<p class="calibre1">Hırlayarak	geri	çekildi,	sonra	kendini	bir	kez	daha	kapının	üstüne	attı.	Kapı biraz	sallanıp	onu	geri	fırlattı.  <i class="calibre4">Kilitli, </i>	diye	fısıldadı	bir	şey.  <i class="calibre4">Zincirli. </i>	Duymadığı bir	ses,	kokusuz	bir	koku.	Diğer	yollar	da	kapalıydı.	İnsan	kayasına	açılan kapıların	olduğu	yerlerde	orman	güçlü	ve	sıktı.	Buradan	çıkış	yoktu. </p>
<p class="calibre1"> <i class="calibre4">Var, </i>	dedi	fısıltı,	kara	topraktan	yükselen,	insan	boyundan	on	kat	daha	uzun, iğnelerle	kaplı	ağacın	gölgesini	görür	gibi	oldu	ama	kafasını	kaldırıp	yukarı baktığında	ağaç	orada	değildi.  <i class="calibre4">Tanrı	korusunun	diğer	ucu,	muhafız	ağacı,	çabuk,</i> <i class="calibre4">çabuk... </i></p>
<p class="calibre1">Gecenin	karanlığından	boğuk	bir	çığlık	çıkıp	geldi,	kısa. </p>
<p class="calibre1">Aceleyle	döndü	ve	ağaçların	içine	daldı.	Islak	yapraklar	ayaklarının	altında hışırdıyordu,	arasından	geçtiği	dallar	bedenini	kamçılıyordu.	Kardeşinin	hızla	onu takip	ettiğini	duyabiliyordu.	Yürek	ağacının	altından,	soğuk	havuzun	etrafından, böğürtlen	çalılarının	içinden,	meşelerin	arasından	geçip	korunun	diğer	ucuna koştular...	ve	bakmadan	gördüğü	gölge	oradaydı,	çatılara	uzanan	eğimli	ağaç. </p>
<p class="calibre1"> <i class="calibre4">Muhafız	ağacı, </i>	diye	düşündü. </p>
<p class="calibre1">Tırmanmanın	nasıl	bir	şey	olduğunu	hatırladı	sonra.	Yüzünü	çizen,	ensesine düşen	iğneler,	ellerini	yapış	yapış	yapan	reçine	ve	onun	keskin,	çamsı	kokusu.	Bir çocuk	bu	ağaca	kolayca	tırmanabilirdi,	yere	doğru	eğilmişti,	eğri	büğrüydü,	dalları birbirine	o	kadar	yakındı	ki	çatıya	çıkan	bir	merdivene	benziyordu. </p>
<p class="calibre1">Hırlayarak	ağacı	kokladı,	tek	bacağını	kaldırıp	sidiğiyle	işaretledi.	Alçak	bir dal	yüzüne	süründü,	dala	atıldı,	çatırdayıp	kırılana	dek	çekiştirdi.	Ağzı	iğnelerle ve	reçinenin	acı	tadıyla	dolmuştu.	Kafasını	sallayıp	dişlerini	gösterdi. </p>
<p class="calibre1">Kardeşi	arka	ayaklarının	üstüne	oturup	uludu,	yas	dolu	kara	bir	şarkı söylüyordu.	Bir	yol	yoktu.	Onlar	ne	sincaptı	ne	de	insan	yavrusu.	Küçük	pembe ayaklarını	çıkıntılara	yerleştirerek	ağaçların	gövdelerine	tırmanamazlardı.	Onlar koşucuydu,	avcıydı,	fırsatçıydı. </p>
<p class="calibre1">Karanlığın	diğer	ucunda,	onları	hapseden	duvarların	ardındaki	köpekler uyanmış,	havlamaya	başlamışlardı.	Önce	bir	tanesi,	sonra	bir	diğeri,	sonra	hepsi birden.	Kokuyu	onlar	da	almıştı;	düşmanın	ve	korkunun	kokusu. </p>
<p class="calibre1"><a id="p601"></a>Açlık	kadar	keskin,	çaresiz	bir	öfkeyle	doldu	içi.	Duvardan,	ağaçlardan, yaprakları	gri	tüylerine	sürtünen	dalların	gölgesinden	uzaklaştı...	sonra	döndü	ve hızla	tekrar	ileri	atıldı.	Ayakları	yerdeki	ıslak	yaprakları	ve	ağaç	iğnelerini	iterek havalandı.	Bir	an	için	önündeki	erkek	geyiği	kovalayan	bir	avcıya	dönüştü,	onu görebiliyordu,	kokuyu	alabiliyordu.	Bütün	gücüyle	koştu.	Korkunun	kokusu	kalbini gümbürdetiyordu.	Çenesinin	kenarından	salyalar	akıyordu.	Uzun	adımlarla	dibine geldiği	ağacın	gövdesine	atıldı.	Pençeleri	kabuğa	geçti.	Sıçradı,	yukarı,	iki sıçrayış,	üç,	yavaşlamadan,	sonunda	alçak	kolların	arasındaydı.	İnce	dallar ayağına	dolandı,	gözlerine	girdi.	Gri	yeşil	dikenler	vücuduna	battı.	Yavaşlamak zorundaydı.	Ayağına	bir	şey	dolanmıştı.	Hırlayarak	ayağını	kurtardı.	Ağacın gövdesi	daraldı,	dikleşti,	neredeyse	dümdüz	yukarı	çıkıyordu,	ıslaktı.	Tırnaklarını geçirmeye	çalıştığında	ağaç	kabuğu	deri	gibi	yırtıldı.	Ağacın	yarısından	fazlasını tırmanmıştı,	biraz	daha,	çatıya	ulaşmasına	az	kalmıştı...	bir	adım	daha	attı	ve ayağının	ıslak	ağaç	gövdesinde	kaydığını	hissetti,	düşüyordu.	Korku	ve	öfkeyle uludu,	düşüyordu,  <i class="calibre4">düşüyordu. </i>	Zemin	onu	kırmak	için	hızla	üstüne	gelirken	döndü... </p>
<p class="calibre1">Ve	sonra,	kulenin	ıssız	odasında,	yatağındaydı	Bran,	battaniyesine	dolanmıştı, nefes	nefeseydi.	“Yaz,”	diye	bağırdı.	“Yaz.”	Omzu	ağrıyordu,	üstüne	düşmüş	gibi. </p>
<p class="calibre1">Ama	bu	ağrının,	kurdun	hissettiklerinin	hayaleti	olduğu	biliyordu.  <i class="calibre4">Jojen	doğru</i> <i class="calibre4">söyledi.	Ben	bir	canavarım. </i>	Dışarıda	köpeklerin	havladığını	duyuyordu.  <i class="calibre4">Deniz</i> <i class="calibre4">geldi.	Duvarları	aşıyor,	tıpkı	Jojen’in	gördüğü	gibi. </i>	Bran	başının	üstündeki demir	barı	yakalayıp	kendini	yukarı	çekti,	yardım	için	bağırdı.	Kimse	gelmedi. </p>
<p class="calibre1">Bir	an	sonra	kimsenin	gelmeyeceğini	hatırladı.	Kapıda	bekleyen	muhafızları almışlardı.	Sör	Rodrik	dövüşebilecek	yaşa	gelmiş	bütün	erkekleri	götürmüştü. </p>
<p class="calibre1">Kışyarı’nda	küçük	bir	garnizon	kalmıştı. </p>
<p class="calibre1">Sekiz	gün	önce	gitmişlerdi,	Kışyarı’ndan	ve	çevredeki	karakollardan	altı	yüz adam.	Cley	Cerwyn	üç	yüz	kişi	daha	getirip	yolda	onlara	katılacaktı.	Üstat	Luwin adam	toplamak	için	Beyaz	Liman’a,	Hendek	Mezarlar	bölgesine,	hatta	Kurt Ormanı’nın	derinliklerindeki	yerlere	kuzgunlar	göndermişti.	Dagmer	Yarıkçene isimli	canavarımsı	bir	savaş	kumandanı	Torrhen	Kalesi’ne	saldırmıştı.	Yaşlı	Dadı adamın	öldürülemeyeceğini	söylüyordu.	Bir	keresinde	adamın	kafası	bir	baltayla ikiye	ayrılmıştı	ama	Dagmer	o	kadar	vahşiydi	ki	kafasının	iki	parçasını	eliyle birleştirmiş	ve	birbirine	kaynayana	kadar	öylece	tutmuştu.  <i class="calibre4">Dagmer	kazanabilir</i></p>
<p class="calibre1"><a id="p602"></a> <i class="calibre4">mi? </i>	Torrhen	Kalesi,	Kışyarı’ndan	günlerce	uzaktaydı	ama	yine	de... </p>
<p class="calibre1">Bran	bara	tutunarak	yataktan	kalktı,	kendini	pencereye	kadar	sürükledi. </p>
<p class="calibre1">Panjurları	iterken	parmakları	titredi.	Avlu	bomboştu	ve	görebildiği	bütün pencereler	karanlıktı.	Kışyarı	uyuyordu.  <i class="calibre4">“Hodor!” </i>	diye	bağırdı	avluya	bütün sesiyle.	Hodor	ahırlarda	uyuyor	olmalıydı	ama	yeterince	yüksek	sesle	bağırırsa	o ya	da	başka	biri	Bran’ı	duyabilirdi.  <i class="calibre4">“Hodor,	çabuk	gel!	Osha!	Meera,	Jojen,</i> <i class="calibre4">kimse	yok	mu?” </i>	Ellerini	boru	şekline	sokup	ağzına	götürdü.  <i class="calibre4">“HODOOOOOOR!” </i></p>
<p class="calibre1">Fakat	kapı	gürültüyle	açıldığında	odaya	giren	adam	Bran’ın	tanıdığı	biri değildi.	Adam,	üstüne	demir	diskler	dikilmiş	deri	bir	yelek	giymişti.	Elinde	bir bıçak	vardı	ve	sırtına	bir	savaş	baltası	asmıştı.	“Ne	istiyorsun?”	diye	sordu	Bran, korkmuştu.	“Burası	benim	odam.	Dışarı	çık.” </p>
<p class="calibre1">Adamın	arkasından	odaya	Theon	Greyjoy	girdi.	“Sana	zarar	vermeye gelmedik	Bran.” </p>
<p class="calibre1">“Theon?”	Bran	şaşkındı	ama	rahatlamıştı.	“Seni	Robb	mu	gönderdi?	O	da burada	mı?” </p>
<p class="calibre1">“Robb	çok	uzaklarda.	Sana	yardım	edemez.” </p>
<p class="calibre1">“Yardım	mı?”	Aklı	karışmıştı.	“Beni	korkutma	Theon.” </p>
<p class="calibre1">“Ben	artık	 <i class="calibre4">Prens</i>	Theon’um.	İkimiz	de	prensiz.	Kimin	aklına	gelirdi?	Kaleni ele	geçirdim	prensim.” </p>
<p class="calibre1">“Kışyarı’nı	mı?”	Bran	başını	iki	yana	salladı.	“Hayır,  <i class="calibre4">yapamazsın. </i>” </p>
<p class="calibre1">“Bizi	yalnız	bırak	Werlag.”	Bıçaklı	adam	odadan	çıktı.	Theon	yatağın	kenarına oturdu.	“Dört	adamım	ucu	kancalı	ipler	kullanarak	duvarları	aştı	ve	diğerlerimiz için	yan	kapıyı	açtı.	Adamlarım	şu	anda	senin	adamlarınla	dövüşüyor.	Bana	inan, Kışyarı	benimdir.” </p>
<p class="calibre1">Bran	anlayamıyordu.	“Ama	sen	babamın	hizmetindesin.” </p>
<p class="calibre1">“Artık	sen	ve	kardeşin	 <i class="calibre4">benim</i>	hizmetimdesiniz.	Aşağıdaki	mücadele	biter bitmez	adamlarım	herkesi	Büyük	Salon’da	toplayacak.	Sen	ve	ben,	birlikte	onlarla konuşacağız.	Onlara	Kışyarı’nı	bana	teslim	ettiğini	söyleyeceksin	ve	yeni lordlarına	hizmet	ve	itaat	etmelerini	emredeceksin.” </p>
<p class="calibre1"> <i class="calibre4">“Yapmayacağım,” </i>	dedi	Bran.	“Seninle	savaşacağız	ve	seni	dışarı	atacağız. </p>
<p class="calibre1">Ben	asla	teslim	olmadım,	teslim	olduğumu	söyletemezsin	bana.” </p>
<p class="calibre1">“Bu	bir	oyun	değil	Bran,	o	yüzden	çocukluk	yapma,	tahammül	etmem.	Kale</p>
<p class="calibre1"><a id="p603"></a>artık	benim	ama	insanlar	hâlâ	senin.	Prens	onların	güvenliğini	düşünüyorsa dediğimi	yapmalı.”	Ayağa	kalkıp	kapıya	gitti.	“Biri	gelip	seni	giydirecek	ve Büyük	Salon’a	getirecek.	Söyleyeceğin	şeyleri	dikkatlice	düşün.” </p>
<p class="calibre1">Beklemek	Bran’ı	her	zamankinden	daha	çaresiz	hissettiriyordu.	Gölgeler kadar	siyah	kulelere	ve	duvarlara	bakarak	pencere	sekisine	oturdu.	Muhafız Salonu’ndan	haykırışlar	yükseldiğini	duyar	gibi	oldu,	başka	bir	yerden	kılıç	sesi olabilecek	gürültüler	geliyordu	ama	Bran’ın	Yaz	kadar	keskin	kulakları	yoktu, onun	kadar	iyi	koku	da	alamıyordu.  <i class="calibre4">Uyanığım,	hâlâ	kırığım	ama	uyuduğumda</i> <i class="calibre4">Yaz’ım,	koşabilirim,	dövüşebilirim	ve	koklayabilirim. </i></p>
<p class="calibre1">Onu	almak	için	Hodor’un	ya	da	hizmetçi	kızlardan	birinin	geleceğini düşünmüştü	ama	kapı	açıldığında	içeri	giren	Üstat	Luwin’di.	Elinde	bir	mum vardı.	“Bran,”	dedi.	“Olanları...	neler	olduğunu	biliyor	musun?	Sana	söylediler mi?”	Sol	kaşı	açılmıştı,	kanıyordu. </p>
<p class="calibre1">“Theon	geldi.	Kışyarı’nı	ele	geçirdiğini	söyledi.” </p>
<p class="calibre1">Üstat	mumu	masaya	bıraktı,	yanağına	süzülen	kanı	sildi.	“Hendeği	yüzerek geçmişler.	Kancalı	iplerle	duvarları	aşmışlar.	Ellerinde	kılıçları,	üstlerinden	sular damlayarak	içeri	girmişler.”	Kapının	yanındaki	sandalyeye	oturdu,	alnından	kan akmaya	devam	ediyordu.	“Kapıda	Biragöbek	vardı.	Onu	gafil	avlayıp öldürmüşler.	Samankafa	yaralı.	Adamlar	odama	girmeden	hemen	önce	iki	kuzgun salmayı	başardım.	Beyaz	Liman’a	gönderdiğim	kuzgun	kurtuldu	ama	diğerini	okla indirdiler.”	Üstat	yere	baktı.	“Sör	Rodrik	adamlarımızın	çoğunu	yanında	götürdü ama	ben	de	en	az	onun	kadar	suçluyum.	Bu	tehlikeyi	hiç	aklıma	getirmedim,	hiç...” </p>
<p class="calibre1"> <i class="calibre4">Jojen	görmüştü, </i>	diye	düşündü	Bran.	“Giyinmeme	yardım	etseniz	iyi	olacak.” </p>
<p class="calibre1">“Öyle.”	Üstat	yatağın	önündeki	demir	sandıktan	Bran’ın	iç	çamaşırlarını, pantolonunu	ve	gömleğini	çıkardı.	“Sen	Kışyarı’ndaki	Stark’sın,	Robb’un veliahtısın.	Bir	prens	gibi	görünmelisin.”	İkisi	birlikte	lordlara	uygun	bir	kıyafet seçtiler. </p>
<p class="calibre1">Üstat,	Bran’ın	en	sevdiği,	gümüş	ve	oltu	taşından	yapılmış	kurt	kafası şeklindeki	broşu	pelerininin	yakasına	takarken,	“Theon	kaleyi	teslim	etmemi istiyor,”	dedi	Bran. </p>
<p class="calibre1">“Bunda	utanılacak	bir	şey	yok.	Bir	lord	halkını	korumak	zorundadır.	Zalim yerler	zalim	insanlar	büyütür	Bran.	Demiradamlar’la	uğraşırken	bunu	hatırlaman</p>
<p class="calibre1"><a id="p604"></a>gerekir.	Baban	Theon’u	eğitmek	için	elinden	geleni	yapmıştı	ama	bunun	için	çok geçti	korkarım.” </p>
<p class="calibre1">Bran’ı	almaya	gelen	demiradam	kısa	ve	tombuldu.	Siyah	uzun	sakalı neredeyse	göğsünün	yarısını	örtüyordu.	Bran’ı	hiç	zorlanmadan	kucağına	aldı	ama yaptığı	işten	memnun	olmadığı	belliydi.	Rickon’un	yatak	odası	yarım	kat	alttaydı. </p>
<p class="calibre1">Dört	yaşındaki	çocuk	uykusundan	uyandırıldığı	için	huysuzlandı.	“Annemi istiyorum,”	dedi.	“Annemi	 <i class="calibre4">istiyorum. </i>	Tüylüköpek’i	de.” </p>
<p class="calibre1">“Anneniz	uzaklarda	prensim.”	Üstat	Luwin’in	çocuğun	üstüne	bir	sabahlık giydirdi.	“Ama	ben	ve	Bran	buradayız.”	Rickon’un	elinden	tutup	dışarı	çıkardı. </p>
<p class="calibre1">Aşağıda,	mızrağı	kendisinden	üç	kat	daha	uzun	kel	bir	adam	tarafından odalarından	çıkarılan	Meera	ve	Jojen’le	karşılaştılar.	Jojen’in	Bran’a	bakan gözleri	hüzünle	dolu	yeşil	havuzlar	gibiydi.	Diğer	demiradam,	Freyler’i çekiştiriyordu.	“Ağabeyin	krallığını	kaybetti,”	dedi	Küçük	Walder.	“Artık	prens değilsin,	sadece	bir	esirsin.” </p>
<p class="calibre1">“Sen	de	öylesin,”	dedi	Jojen.	“Hepimiz	esiriz.” </p>
<p class="calibre1">“Seninle	konuşan	olmadı	kurbağayiyen.” </p>
<p class="calibre1">Demiradamlardan	biri	elinde	bir	meşaleyle	önlerinden	yürüyordu	ama	yağmur tekrar	başlamıştı,	meşale	söndü.	Aceleyle	avluyu	geçerken	tanrı	korusundaki	ulu kurtların	ulumasını	duydular.  <i class="calibre4">Yaz,	ağaçtan	düştüğünde	yaralanmamıştır	umarım. </i></p>
<p class="calibre1">Theon	Greyjoy,	Starklar’ın	yüksek	koltuğunda	oturuyordu.	Pelerinini çıkartmıştı.	Örgü	zırhının	üstüne,	Greyjoy	Hanedanı’nın	deniz	canavarlı	armasıyla süslenmiş	bir	cübbe	giymişti.	Ellerini	yüksek	koltuğun	geniş	taş	kollarının ucundaki	kurt	kafalarının	üstüne	koymuştu.	“Theon,	Robb’un	koltuğunda	oturuyor,” </p>
<p class="calibre1">dedi	Rickon. </p>
<p class="calibre1">“Sessiz	ol	Rickon.”	Bran	salondaki	endişeyi	hissedebiliyordu	ama	Rickon	çok küçüktü.	Birkaç	meşale	yakılmıştı,	büyük	şömine	parlıyordu	ama	salonun	çoğu karanlıktaydı.	Sıralar	duvarlara	yanaştırıldığı	için	oturacak	yer	yoktu.	Konuşmaya cesaret	edemeyen	kale	ahalisi	küçük	gruplara	ayrılmış	halde	ayakta	bekliyordu. </p>
<p class="calibre1">Yaşlı	Dadı’yı	gördü,	kadının	dişsiz	ağzı	açılıp	kapanıyordu.	Samankafa	iki muhafızın	arasındaydı,	çıplak	göğsündeki	sargıda	kan	lekeleri	vardı.	Tıfıl	Tym tesellisi	mümkün	olmayan	bir	şekilde	hıçkırıyordu	ve	Beth	Cassel	korku	içinde ağlıyordu. </p>
<p class="calibre1"><a id="p605"></a>“Bunlar	da	kimmiş?”	diye	sordu	Theon,	Reedler’i	ve	Freyler’i	kastederek. </p>
<p class="calibre1">“Bunlar	Leydi	Catelyn’in	himaye	ettiği	Freyler,	her	ikisinin	de	adı	Walder,” </p>
<p class="calibre1">diye	açıkladı	Üstat	Luwin.	“Bu	Jojen	Reed	ve	onun	yanındaki	ablası	Meera, Bozsu	Gözcüsü’nden	Howland	Reed’in	çocukları.	Kışyarı	için	yemin	tazelemeye geldiler.” </p>
<p class="calibre1">“Bazıları	bunun	için	yanlış	bir	zaman	seçtiklerini	söyleyebilir,”	dedi	Theon. </p>
<p class="calibre1">“Ama	benim	için	değil.	Buradasınız	ve	burada	kalacaksınız.”	Yüksek	koltuktan kalktı.	“Prensi	buraya	getir	Lorren.”	Siyah	sakallı	adam	Bran’ı	bir	çuval	yulafmış</p>
<p class="calibre1">gibi	taş	koltuğa	bıraktı. </p>
<p class="calibre1">Büyük	Salon’a,	küfürlerle	ve	mızrakların	ucuyla	iteklenen	insanlar getiriliyordu	hâlâ.	Sabah	ekmeğini	yaparken	yakalanan	Gage	ve	Osha’nın	üstü	başı un	içindeydi.	Mikken	küfürler	eşliğinde	sürükleniyordu.	Farlen	topallayarak	içeri girdi,	bir	yandan	Palla’yı	desteklemeye	çalışıyordu.	Kızın	elbisesi	ikiye ayrılmıştı.	Eliyle	elbisesini	bir	arada	tutmaya	çalışıyordu	ve	attığı	her	adım	ona ızdırap	veriyormuş	gibi	yürüyordu. </p>
<p class="calibre1">Kapıdan	giren	son	adam	zindandaki	esir	Leş’ti.	Adamın	keskin	kokusu kendisinden	önde	yürüyordu.	Bran	midesinin	kalktığını	hissetti.	“Bunu	kule hücrelerinden	birinde	bulduk,”	dedi	kızıl	saçlı	genç	adam.	“Ona	Leş	dediklerini söylüyor.” </p>
<p class="calibre1">“Neden	öyle	dediklerini	anlamak	mümkün	değil,”	dedi	Theon	gülümseyerek. </p>
<p class="calibre1">“Her	zaman	bu	kadar	kötü	mü	kokarsın	yoksa	az	önce	bir	domuzu	mu	becerdin?” </p>
<p class="calibre1">“Beni	kapattıklarından	beri	kimseyi	beceremedim	lordum.	Gerçek	adım	Heke. </p>
<p class="calibre1">Starklar	düğün	hediyesi	olarak	sırtına	bir	ok	saplayana	kadar	Dehşet	Kalesi piçinin	hizmetindeydim.” </p>
<p class="calibre1">Duydukları	Theon’u	eğlendirmiş	gibiydi.	“Kiminle	evlenmişti?” </p>
<p class="calibre1">“Hornwood’un	duluyla	lordum.” </p>
<p class="calibre1">“O	kocakarıyla	mı?	Kör	müydü?	O	kadının	göğüsleri	boş	çuvallara benziyordu.” </p>
<p class="calibre1">“Onunla	göğüsleri	için	evlenmemişti	lordum.” </p>
<p class="calibre1">Demiradamlar	salonun	uzun	kapılarını	gürültüyle	kapadı.	Yüksek	koltukta oturan	Bran	yaklaşık	yirmi	kişi	olduklarını	görebiliyordu.  <i class="calibre4">Kapılarda	ve</i> <i class="calibre4">cephanelikte	de	adamlar	bırakmıştır. </i>	Buna	rağmen	otuz	kişiden	fazla</p>
<p class="calibre1"><a id="p606"></a>olamazlardı. </p>
<p class="calibre1">Theon	sessizlik	sağlamak	için	elini	kaldırdı.	“Beni	hepiniz	tanıyorsunuz...” </p>
<p class="calibre1">“Evet,	bir	çuval	bok	olduğunu	biliyoruz!”	diye	bağırdı	Mikken.	Kel	adam mızrağının	sapıyla	önce	karnına	sonra	yüzüne	vurup	Mikken’ı	yere	devirdi. </p>
<p class="calibre1">Demirci,	dizlerinin	üstüne	düştü	ve	kırılan	dişini	tükürdü. </p>
<p class="calibre1">“Mikken,	sessiz	ol.”	Bran,	sesinin	sert	ve	soylu	çıkmasını	istemişti,	Robb’un emirler	verirken	konuştuğu	gibi	ama	sesi	ona	ihanet	etti,	sözleri	tiz	bir	miyavlama gibi	duyuldu. </p>
<p class="calibre1">“Küçük	lordunu	dinle	Mikken,”	dedi	Theon.	“O	senden	daha	mantıklı.” </p>
<p class="calibre1"> <i class="calibre4">İyi	bir	lord	halkını	korur, </i>	dedi	Bran	kendine.	“Kışyarı’nı	Theon’a	teslim ettim.” </p>
<p class="calibre1">“Daha	yüksek	sesle	Bran.	Ve	bana	prens	demelisin.” </p>
<p class="calibre1">Sesini	yükseltti.	“Kışyarı’nı	Prens	Theon’a	teslim	ettim.	Hepiniz	onun emirlerini	yerine	getirmelisiniz.” </p>
<p class="calibre1">“Yaparsam,	kahrolayım!”	diye	haykırdı	Mikken. </p>
<p class="calibre1">Theon	bu	çıkışı	duymazdan	geldi.	“Babam,	kadim	tuz	ve	kaya	tacını	giydi	ve krallığını	ilan	etti.	Fetihten	doğan	hakla	kuzey	de	onundur.	Hepiniz	ona	aitsiniz.” </p>
<p class="calibre1"> <i class="calibre4">“Alçak!” </i>	Mikken	ağzındaki	kanı	sildi.	“Ben	Starklar’a	hizmet	ederim,	hain	bir mürekkep	balığına	değil...  <i class="calibre4">aah. </i>”	Mızrak	sapı	tekrar	yüzüne	indi,	yere	devrildi. </p>
<p class="calibre1">“Demircilerin	güçlü	kolları	ve	zayıf	akılları	oluyor,”	dedi	Theon. </p>
<p class="calibre1">“Diğerleriniz,	bana	da	Ned	Stark’a	hizmet	ettiğiniz	gibi	sadakatle	hizmet ederseniz	çok	cömert	bir	lord	olduğumu	görecekseniz.” </p>
<p class="calibre1">Dizlerinin	ve	ellerinin	üstündeki	Mikken	kan	tükürdü.  <i class="calibre4">Lütfen	yapma, </i>	diye yalvardı	Bran	içinden	ama	demir	ustası	bağırdı,	“Eğer	bu	işe	yaramaz	adamlarla kuzeyi	tutabileceğini	düşünüyorsan...” </p>
<p class="calibre1">Kel	adam	mızrağının	çelik	ucunu	Mikken’ın	ensesine	sapladı.	Mızrak	ucu	etin içinden	geçip	bir	kan	dalgasıyla	birlikte	demircinin	boğazından	çıktı.	Bir	kadın çığlık	attı.	Meera,	Rickon’a	sarıldı.  <i class="calibre4">Kanla	boğuldu, </i>	diye	düşündü	Bran	uyuşmuş</p>
<p class="calibre1">gibi,  <i class="calibre4">kendi	kanıyla. </i></p>
<p class="calibre1">“Söyleyecek	bir	şeyi	olan	var	mı?”	diye	sordu	Theon	Greyjoy. </p>
<p class="calibre1"> <i class="calibre4">“Hodor	hodor	hodor	hodor,” </i>	diye	bağırıyordu	gözleri	faltaşı	gibi	açık	olan Hodor. </p>
<p class="calibre1"><a id="p607"></a>“Biri	şu	eksik	akıllıyı	nazikçe	sustursun.” </p>
<p class="calibre1">İki	demiradam	mızraklarının	saplarıyla	Hodor’a	vurmaya	başladı.	Hodor	yere düştü,	elleriyle	kendini	korumaya	çalışıyordu. </p>
<p class="calibre1">“Sizler	için	Eddard	Stark’tan	çok	daha	iyi	bir	lord	olacağım.”	Theon,	ete vuran	ahşap	gürültüsünü	bastırmak	için	sesini	yükseltti.	“Ama	bana	ihanet ederseniz	pişman	olursunuz.	Kuvvetimin	burada	gördüğünüz	adamlardan	ibaret olduğunu	düşünürseniz	yanılırsınız.	Torrhen	Kalesi	ve	Derinorman	Kalesi	de	çok kısa	zaman	içinde	bizim	olacak	ve	amcam	Moat	Cailin’i	ele	geçirmek	üzere Tuzlumızrak’a	gidiyor.	Eğer	Robb	Stark,	Lannisterlar’dan	kurtulmayı	başarırsa kendini	Üç	Dişli	Mızrak	Kralı	ilan	edebilir	ama	kuzey	Greyjoy	Hanedanı’na	aittir artık.” </p>
<p class="calibre1">“Stark	lordları	size	karşı	savaşır,”	dedi	Leş.	“Beyaz	Liman’daki	şişko	domuz başta	olmak	üzere	Umberlar,	Karstarklar.	Adama	ihtiyacınız	var,	beni	özgür bırakın	ve	sizin	olayım.” </p>
<p class="calibre1">Theon	bir	an	adamı	tarttı.	“Göründüğünden	daha	zekiymişsin	ama	bu	kokuya tahammül	edemem.” </p>
<p class="calibre1">“Serbest	olsaydım	yıkanabilirdim,”	dedi	Leş. </p>
<p class="calibre1">“Bu	adamın	ender	rastlanır	bir	sağduyusu	var.”	Theon	gülümsedi.	“Diz	çök.” </p>
<p class="calibre1">Demiradamlardan	biri	Leş’e	kılıç	verdi.	Adam	kılıcı	Theon’un	ayaklarının dibine	koyup	Greyjoy	Hanedanı’na	ve	Kral	Balon’a	bağlılık	yemini	etti.	Bran bakamıyordu.	Yeşil	rüya	gerçekleşiyordu. </p>
<p class="calibre1">“Greyjoy	lordum!”	Osha,	Mikken’ın	bedeninin	yanından	geçip	öne	çıktı.	“Ben de	buraya	tutsak	olarak	getirildim.	Yakalandığımda	siz	de	oradaydınız.” </p>
<p class="calibre1"> <i class="calibre4">Senin	dost	olduğunu	sanmıştım, </i>	diye	düşündü	Bran	acıyla. </p>
<p class="calibre1">“Benim	savaşçılara	ihtiyacım	var,”	dedi	Theon,	“mutfak	fahişelerine	değil.” </p>
<p class="calibre1">“Beni	mutfağa	tıkan	Robb	Stark’tır.	Bütün	yılı	tencere	ovmakla,	yağ</p>
<p class="calibre1">temizlemekle,	bu	herifin	şiltesini	ısıtmakla	geçirdim.”	Gage’e	baktı.	“Boğazıma kadar	geldi.	Elime	yine	mızrak	verin.” </p>
<p class="calibre1">“Burada	sana	verebileceğim	bir	mızrak	var,”	dedi	Mikken’ı	öldüren	kel	adam. </p>
<p class="calibre1">Sırıtarak	aletini	avuçladı. </p>
<p class="calibre1">Osha	kemikli	dizini	adamın	bacak	arasına	geçirdi.	“O	pembe	yumuşak	şeyi kendine	sakla.”	Mızrağı	kaptı	ve	sapıyla	vurarak	adamı	yere	devirdi.	“Ben	çelik</p>
<p class="calibre1"><a id="p608"></a>ve	ahşaptan	yapılmış	mızrağı	alacağım.”	Diğer	demiradamlar	kahkahalarla gülerken	kel	adam	acı	içinde	yerde	sürünüyordu. </p>
<p class="calibre1">Theon	da	adamlarıyla	birlikte	güldü.	“Alacaksın,”	dedi.	“Mızrak	sende	kalsın, Stygg	başka	bir	tane	bulabilir.	Şimdi	diz	çök	ve	yemin	et.” </p>
<p class="calibre1">Öne	çıkıp	yemin	edecek	kimse	kalmadığında	salondakiler	dışarı	çıkarıldı. </p>
<p class="calibre1">Herkese	işinin	başına	dönmesi	ve	sorun	çıkarmaması	emredilmişti.	Hodor’a, Bran’ı	odasına	taşıma	görevi	verildi.	Burnu	şişmiş,	tek	gözü	kapanmıştı,	yüzü çirkin	görünüyordu.	Bran’ı	güçlü	kolları	ve	kanlı	elleriyle	kucağına	alıp	yağmurla ıslanan	avluya	çıkarırken,	patlamış	dudaklarının	arasından,	“Hodor,”	diye hıçkırdı. </p>
<p class="calibre1"><a id="p609"></a>Arya</p>
<p class="calibre1">“Hayaletler	var,	olduklarını	biliyorum.”	Al	Turta	ekmek	hamuru	yoğuruyordu. </p>
<p class="calibre1">Elleri	dirseklerine	kadar	una	bulanmıştı.	“Pia	geçen	gece	mandırada	bir	şey gördü.” </p>
<p class="calibre1">Arya	kaba	bir	ses	çıkardı.	Pia	mandırada	sürekli	bir	şeyler	görüyordu, genellikle	erkekleri...	“Bir	turta	alabilir	miyim?”	diye	sordu.	“Bir	tepsi pişirmişsin.” </p>
<p class="calibre1">“Bütün	tepsi	lazım.	Sör	Amory	turtaya	pek	düşkün.” </p>
<p class="calibre1">Arya,	Sör	Amory’den	nefret	ediyordu.	“Hadi	üstlerine	tükürelim.” </p>
<p class="calibre1">Al	Turta	gergin	bir	şekilde	etrafı	kolaçan	etti.	Mutfak	gölgelerle	ve	yankılarla doluydu	ama	bütün	aşçılar	ve	yamaklar	ocakların	üstündeki	tavan	arasında uyuyordu.	“Anlar.” </p>
<p class="calibre1">“Anlamaz,”	dedi	Arya.	“Tükürüğün	 <i class="calibre4">tadı</i>	yoktur.” </p>
<p class="calibre1">“Eğer	anlarsa	kamçılanacak	olan	benim.”	Al	Turta	hamur	yoğurmayı	bıraktı. </p>
<p class="calibre1">“Üstelik	sen	burada	olmamalıydın	bile.	Gecenin	körü.” </p>
<p class="calibre1">Öyleydi	ama	Arya	umursamıyordu.	Mutfak	gece	yarılarında	bile	hareketliydi; sabah	ekmeği	için	hamur	yoğuran,	uzun	bir	tahta	kaşıkla	çorba	tenceresini karıştıran	ya	da	Sör	Amory’nin	kahvaltısı	için	domuz	pastırması	dilimleyen	biri oluyordu	mutlaka.	Bu	gece	Al	Turta	vardı. </p>
<p class="calibre1">“Pembegöz	uyanır	da	gittiğini	anlarsa...”	dedi	Al	Turta. </p>
<p class="calibre1">“Pembegöz	uyanmaz.”	Adamın	gerçek	adı	Mebble’dı	ama	sulu	gözleri yüzünden	herkes	ona	Pembegöz	diyordu.	“Bir	kez	sızdıktan	sonra	kalkmaz.”	Her sabah	güne	kahvaltıda	bira	içerek	başlıyordu	ve	her	akşam	yemeğinden	sonra sarhoş	olup	uykuya	dalıyordu.	Arya	adamın	horlama	sesini	duyana	kadar	bekliyor, sonra	çıplak	ayakla	hizmetçi	merdivenlerinden	yukarı	çıkıyordu,	dönüştüğü fareden	bile	daha	az	ses	çıkarıyordu.	Mum	ya	da	fener	taşımıyordu.	Bir	keresinde karanlığın	iyi	bir	dost	olabileceğini	söylemişti	Syrio,	haklıydı.	Gökyüzünde	ayın ve	yıldızların	olması	yeterliydi.	“Bahse	girerim	ki	kaçabiliriz.	Pembegöz yokluğumu	fark	etmez	bile,”	dedi	Al	Turta’ya. </p>
<p class="calibre1"><a id="p610"></a>“Ben	kaçmak	istemiyorum.	Burası	ormandan	daha	iyi.	Artık	solucan	yemek istemiyorum.	Hadi,	tezgâha	biraz	un	serp.” </p>
<p class="calibre1">Arya	başını	yana	yatırdı.	“Bu	ne?” </p>
<p class="calibre1">“Ne?	Ben	bir	şey...” </p>
<p class="calibre1">“Kulaklarınla	dinle,	ağzınla	değil.	Bir	savaş	borusuydu.	İki	üfleme,	duymadın mı?	Dinle,	bu	da	yivli	kapının	zincirlerinim	sesi,	içeri	giren	ya	da	dışarı	çıkan birileri	var.	Gidip	bakalım	mı?”	Lord	Tywin	ordusuyla	birlikte	kaleden ayrıldığından	beri	Harrenhal’un	kapıları	açılmamıştı. </p>
<p class="calibre1">“Sabah	için	ekmek	yapıyorum,”	diye	sızlandı	Al	Turta.	“Karanlığı sevmiyorum	zaten,	söylemiştim.” </p>
<p class="calibre1">“Ben	gidiyorum,	sana	sonra	anlatırım.	Bir	turta	alabilir	miyim?” </p>
<p class="calibre1">“Hayır.” </p>
<p class="calibre1">Arya	yine	de	bir	turta	kaptı	ve	mutfaktan	çıkarken	yedi.	Turtanın	içi	ceviz, meyve	ve	peynir	doluydu.	Fırından	yeni	çıkmıştı,	dışı	çıtır	çıtırdı.	Sör	Amory’nin turtasını	yemek	bir	çeşit	meydan	okuma	gibi	gelmişti	Arya’ya.  <i class="calibre4">Yalınayak,</i> <i class="calibre4">sağlamayak,	sessizayak, </i>	diye	şarkı	söyledi	sadece	nefesiyle.  <i class="calibre4">Ben	Harrenhal’daki</i> <i class="calibre4">hayaletim. </i></p>
<p class="calibre1">Savaş	borusu	uyuyan	kaleyi	uyandırmıştı.	Neler	olduğunu	anlamak	isteyen adamlar	avluya	çıkıyordu.	Arya	diğerlerinin	arasına	karıştı.	Bir	sıra	öküz	arabası yivli	kapının	altından	geçiyordu.  <i class="calibre4">Ganimetler. </i>	Arya	bir	bakışta	anlamıştı. </p>
<p class="calibre1">Arabaları	getiren	adamlar	tuhaf	bir	dilde	konuşuyordu.	Zırhları	ay	ışığında	hafifçe parlıyordu.	Yanlarında	bir	çift	siyah-beyaz	çizgili	at	vardı.  <i class="calibre4">Kanlı	Oyuncular. </i>	Arya gölgelerin	içine	saklandı	ve	bir	öküz	arabasının	arkasındaki	kafese	kapatılmış</p>
<p class="calibre1">devasa	siyah	ayının	kapıdan	geçişini	izledi.	Diğer	arabalar	gümüş	eşyalar, silahlar,	kalkanlar,	un	çuvalları,	domuz	kafesleri,	tavuklar	ve	köpeklerle	doluydu. </p>
<p class="calibre1">Arya	ilk	tutsağı	gördüğünde	en	son	ne	zaman	kızartılmış	domuz	yediğini hatırlamaya	çalışıyordu. </p>
<p class="calibre1">Duruşundan	ve	başını	dimdik	yukarıda	tutuşundan	tutsağın	bir	lord	olduğu anlaşılıyordu.	Arya,	adamın	paralanmış	kırmızı	pelerininin	altındaki	pırıltılı	zırhı görebiliyordu.	Önce	adamın	bir	Lannister	olduğunu	sandı	ama	daha	sonra göğsündeki	armanın	aslan	değil	gümüş	bir	yumruk	olduğunu	gördü.	El	bilekleri sıkı	sıkı	bağlanmıştı.	Ayak	bileğindeki	kalın	ip	arkasında	yürüyen	adamın	bileğine</p>
<p class="calibre1"><a id="p611"></a>bağlıydı,	o	adamın	ayağındaki	de	onun	arkasındakinin	bileğine.	Bu	yüzden	bütün sıra	topallayan	adımlarla	hareket	ediyordu.	Tutsakların	çoğu	yaralıydı.	İçlerinden biri	sendelediğinde	bir	süvari	yanına	gidiyor	kamçısıyla	tekrar	yürümesini sağlıyordu.	Arya	toplam	kaç	tutsak	olduğunu	saymaya	çalıştı	ama	daha	elliye varamadan	sayıyı	şaşırdı.	En	az	iki	katı	olmalıydı.	Kıyafetleri	kan	ve	çamurla lekelenmişti,	meşale	ışıklarında	armalarını	seçmek	mümkün	değildi	ama	Arya’nın görebildiklerinden	birkaçı	tanıdıktı.	İkiz	kuleler,	güneş	ışıkları,	kanlı	adam,	savaş</p>
<p class="calibre1">baltası.  <i class="calibre4">Savaş	baltası	Cerwynler’in	arması,	siyah	zemindeki	beyaz	güneş	de</i> <i class="calibre4">Karstarklar’ın.	Kuzeyli	adamlar.	Babamın	ve	Robb’un	adamları. </i>	Bunun	ne anlama	gelebileceğini	düşünmek	istemiyordu. </p>
<p class="calibre1">Kanlı	Oyuncular	atlarından	inmeye	başlamıştı.	Uykulu	seyisler	ahırlardan çıkıp	terli	hayvanları	alıyordu.	Süvarilerden	biri	bağırarak	bira	istedi.	Avludaki gürültüyü	duyan	Sör	Amory,	meşale	taşıyan	iki	muhafızla	birlikte	koğuşun üstündeki	kapalı	balkona	çıktı.	Keçibaşlı	bir	miğfer	giyen	Vargo	Hoat	balkonun altında	dizginlerini	çekti.	“Kale	kumandanı	lordum,”	diye	seslendi	paralı	asker. </p>
<p class="calibre1">Kalın,	peltek	bir	konuşması	vardı,	dili	ağzına	büyük	geliyordu	sanki. </p>
<p class="calibre1">“Bütün	bunlar	nedir	Hoat?”	diye	sordu	Sör	Amory	kaşları	çatık	bir	halde. </p>
<p class="calibre1">“Tussaklar.	Roose	Bolson	nehri	geşebileceğini	düşündü	ama	Cesur	Doslarım onun	adamlarını	parşalara	ayırdı.	Çoğunu	öldürdük	ve	Bolson’ı	kaşırdık.	Bu	adam onların	komusanı,	Lord	Glover,	onun	arkasındaki	de	Sör	Frey.” </p>
<p class="calibre1">Sör	Amory	küçük	domuz	gözleriyle,	birbirine	bağlanmış	tutsaklara	baktı. </p>
<p class="calibre1">Adamın	memnun	olmadığını	düşündü	Arya.	Kaledeki	herkes	Vargo	Hoat	ve	Sör Amory’nin	birbirinden	nefret	ettiğini	biliyordu.	“Pekâlâ,”	dedi	Amory.	“Sör Cadwyn,	bu	adamları	zindanlara	götürün.” </p>
<p class="calibre1">Pelerininde	gümüş	yumruk	arması	olan	lord	başını	yukarı	kaldırdı. </p>
<p class="calibre1">“Onurumuza	yakışır	şekilde	muamele	göreceğimize	dair	söz	verildi	bize...” </p>
<p class="calibre1">diyerek	konuşmaya	başladı. </p>
<p class="calibre1">“Sessislik!”	diye	bağırdı	Vargo	Hoat,	ağzından	tükürükler	saçılmıştı. </p>
<p class="calibre1">Sör	Amory	tutsaklara	döndü.	“Vargo	Hoat’un	size	verdiği	sözler	benim	için bir	şey	ifade	etmiyor.	Lord	Tywin	beni	Harrenhal’un	kale	kumandanı	yaptı	ve	size canım	nasıl	isterse	öyle	davranırım.”	Muhafızlarına	döndü.	“Dul	Kalesi’nin altındaki	büyük	zindan	hepsini	alır.	Oraya	gitmek	istemeyen	herkes	burada	ölmekte</p>
<p class="calibre1"><a id="p612"></a>özgürdür.” </p>
<p class="calibre1">Amory’nin	adamları,	tutsakları	mızrak	uçlarıyla	dürterek	zindana	götürürken Pembegöz	merdivenlerin	başında	belirdi.	Arya’nın	avluda	olduğunu	fark	etseydi bağırmaya	başlar,	onu	vücudundan	kan	çıkana	kadar	kırbaçlamakla	tehdit	ederdi ama	Arya	korkmuyordu.	Bu	adam	Weese	değildi.	Herkesi	vücudundan	kan	çıkana kadar	kırbaçlamakla	tehdit	ediyordu	ama	kimseye	gerçekten	 <i class="calibre4">vurduğunu</i> görmemişti	Arya.	Buna	rağmen	adama	görünmemesi	daha	iyi	olurdu.	Etrafa	baktı. </p>
<p class="calibre1">Öküzler	çözülüyor,	arabalar	boşaltılıyordu.	Cesur	Dostlar	bira	için	bağırırken meraklı	bir	kalabalık	kafese	tıkılmış	ayının	etrafında	toplanmıştı.	Bu	karmaşanın içinde	göze	batmamak	kolaydı.	Geldiği	yoldan	geri	döndü,	biri	onu	görüp	işe koşturmadan	önce	ortadan	kaybolmak	istiyordu. </p>
<p class="calibre1">Kapılardan	ve	ahırlardan	uzakta	büyük	kale	ıssızdı.	Sesler	gittikçe	duyulmaz oldu.	Rüzgâr	aniden	esince	İnleyen	Kule’nin	çatlak	taşlarından	tiz	bir	çığlık yükseldi.	Tanrı	korusundaki	ağaçların	yaprakları	yere	düşmeye	başladı.	Arya,	terk edilmiş	avlularda	ve	boş	binaların	arasında	uçuşan	yaprakların	taş	duvarlara çarptığında	çıkardığı	hafif	sesleri	duyabiliyordu.	Sesler,	neredeyse	tamamen boşalan	Harrenhal’da	tuhaf	oyunlar	oynuyordu.	Bazen	taşlar	sesi	içiyormuş	gibi geliyordu	insana,	avlular	bir	sessizlik	battaniyesiyle	örtülüyordu.	Bazen	de yankıların	kendi	hayatı	varmış	gibi	hissediyordu	insan.	Adımların	sesi	bir	hayalet ordusunun	tehdidi	gibi	duyuluyordu.	Uzaktan	gelen	her	ses	hayaletlerin	ziyafet sofrasından	yükseliyor	gibiydi.	Bu	gariplikler	Al	Turta’yı	korkutuyordu	ama Arya’yı	değil. </p>
<p class="calibre1">Bir	gölge	kadar	sessiz	hareket	ederek	orta	avluyu	aştı,	Azap	Kulesi’nin etrafından	dolaştı	ve	insanların,	ölü	şahinlerin	hayalet	kanatlarını	çırparak	havayı dalgalandırdığını	söylediği	boş	ahırların	içinden	geçti.	İstediği	yere	gidebilirdi. </p>
<p class="calibre1">Garnizonda	yaklaşık	yüz	adam	vardı.	Harrenhal’un	büyüklüğünde	kaybolmuş</p>
<p class="calibre1">gibiydiler.	Yüz	Şömineli	Salon	diğer	pek	çok	binayla	birlikte	kapatılmıştı.	İnleyen Kule	bile	boşaltılmıştı.	Sör	Amory	Lorch,	Kralateşi	Kulesi’ndeki	kale	kumandanı dairesinde	kalıyordu.	Arya	ve	diğer	hizmetkârlar	el	altında	olmaları	için	kulenin altındaki	mahzenlere	yerleştirilmişti.	Lord	Tywin	kaledeyken	etraf	nereye	gittiğini, ne	yaptığını	soran	askerlerle	doluydu	ama	şimdi	bin	kapıyı	koruyacak	yüz	adam vardı	ve	kimin	nerede	olması	gerektiğini	kimse	bilmiyordu,	kimsenin	umursadığı</p>
<p class="calibre1"><a id="p613"></a>da	yoktu. </p>
<p class="calibre1">Arya	cephanelikten	geçerken	bir	çekiç	sesi	duydu.	Yüksek	pencerelerden turuncu	bir	ışık	süzülüyordu.	Çatıya	tırmanıp	aşağı	baktı.	Gendry	bir	göğüs	kalkanı dövüyordu.	Çalışırken,	Gendry	için	metalden,	körüklerden	ve	ateşten	başka	bir şey	yoktu	dünyada.	Tuttuğu	çekiç	kolunun	bir	parçası	gibiydi.	Arya	delikanlının göğsündeki	kasların	hareketini	izleyip,	çekiciyle	yaptığı	çelikten	müziği	dinledi. </p>
<p class="calibre1"> <i class="calibre4">Çok	güçlü, </i>	diye	düşündü.	Gendry	uzun	saplı	maşalarla	göğüs	kalkanını	alıp soğutmak	için	su	oluğuna	götürürken	Arya	pencereden	içeri	kayıp	delikanlının yanına	atladı. </p>
<p class="calibre1">Gendry,	Arya’yı	gördüğüne	şaşırmamış	gibiydi.	“Yatağında	olmalıydın	kızım.” </p>
<p class="calibre1">Soğuk	suya	giren	göğüs	kalkanı	bir	kedi	gibi	tısladı.	“O	gürültüler	neydi?” </p>
<p class="calibre1">“Vargo	Hoat	döndü,	tutsaklar	getirmiş.	Armalarını	gördüm.	İçlerinde Derinorman	Kalesi’nden	bir	Glover	da	var,	babamın	adamı.	Çoğu	öyle.”	Arya birdenbire	ayaklarının	onu	neden	buraya	getirdiğini	anladı.	“Onları	kurtarmama yardım	etmelisin.” </p>
<p class="calibre1">Gendry	güldü.	“Bunu	nasıl	becereceğiz	peki?” </p>
<p class="calibre1">“Sör	Amory	onları	zindana	gönderdi.	Azap	Kulesi’nin	altındakine.	Büyük,	tek bir	zindan.	Çekicinle	kilidi	kırabilirsin...” </p>
<p class="calibre1">“Nöbetçiler	beni	izleyip	kilidi	kaç	darbede	kırabileceğim	üstüne	bahse girerken	mi	mesela?” </p>
<p class="calibre1">Arya	dudağını	ısırdı.	“Nöbetçileri	öldürmemiz	gerek.” </p>
<p class="calibre1">“Bunu	nasıl	yapacağız?” </p>
<p class="calibre1">“Sayıları	çok	değildir	belki.” </p>
<p class="calibre1">“Eğer	iki	nöbetçi	varsa,	bu	sayı	ikimiz	için	çok.	O	köyde	hiçbir	şey öğrenmedin,	değil	mi?	Bu	dediğini	yapmaya	kalkarsan	Vargo	Hoat	ellerini	ve ayaklarını	keser,	kendi	tarzıyla.” </p>
<p class="calibre1"> <i class="calibre4">“Korkuyorsun.” </i></p>
<p class="calibre1">“Beni	rahat	bırak	kızım.” </p>
<p class="calibre1">“Gendry,	yüz	kuzeyli	adam	var,	belki	daha	fazla.	Sör	Amory’nin	de	bu	kadar adamı	var.	Tamam,	Kanlı	Oyuncular’ı	hesaba	katmadım.	Bütün	yapmamız	gereken tutsakları	serbest	bırakmak.	Sonra	kaleyi	ele	geçirip	kaçabiliriz.” </p>
<p class="calibre1">“Onları	dışarı	çıkaramazsın,	tıpkı	Lommy’yi	kurtaramadığın	gibi.”	Gendry</p>
<p class="calibre1"><a id="p614"></a>göğüs	kalkanına	dönüp	yakından	baktı.	“Hem	kaçsak	bile	nereye	gideceğiz?” </p>
<p class="calibre1">“Kışyarı’na,”	dedi	Arya	bir	çırpıda.	“Anneme	bana	nasıl	yardım	ettiğini anlatacağım	ve	sen	de	orada	kalacaksın.” </p>
<p class="calibre1">“Leydim	buna	izin	verir	mi?	Atlarınıza	nal	çakıp	lord	kardeşleriniz	için	kılıç yapabilir	miyim?” </p>
<p class="calibre1">Gendry,	Arya’yı	çok	 <i class="calibre4">kızdırıyordu</i>	bazen.	“Kes	şunu!” </p>
<p class="calibre1">“Harrenhal	yerine	Kışyarı’nda	ter	dökmek	için	neden	ayaklarımı	riske	atayım? </p>
<p class="calibre1">İhtiyar	Ben	Karaparmak’ı	tanıyor	musun?	Buraya	çocukken	gelmiş.	Leydi	Whent ve	babasına,	onların	babasının	babasına,	hatta	hepsinden	önce	Harrenhal’un Whentler’den	önceki	sahibi	Lord	Lothson’a	hizmet	etmiş,	Şimdi	de	Lord	Tywin’in demir	ustası.	Ne	diyor	biliyor	musun?	Kime	hizmet	edersen	et,	miğfer	miğferdir, kılıç	kılıçtır	ve	ateşe	dokunursan	yanarsın.	Lucan	iyi	bir	usta,	burada	kalacağım.” </p>
<p class="calibre1">“Kraliçe	seni	yakalayacak.	Altın	pelerinlileri	 <i class="calibre4">Karaparmak</i>’ın	peşine salmamıştı!” </p>
<p class="calibre1">“Aradıkları	kişi	büyük	ihtimalle	ben	değildim.” </p>
<p class="calibre1">“Sendin,	bunu	biliyorsun.	Sen	 <i class="calibre4">birisin. </i>” </p>
<p class="calibre1">“Ben	bir	demirci	çırağıyım	ve	belki	bir	gün	zırh	ustası	olacağım...	eğer	kaçıp şansımı	kaybetmezsem	ve	kendimi	öldürtmezsem.”	Arkasını	dönüp	tekrar	çekicini aldı	ve	vurmaya	başladı. </p>
<p class="calibre1">Arya	umutsuzca	yumruklarım	sıktı.	“Kendine	bir	miğfer	daha	yaparsan	üstüne boğa	boynuzu	değil	 <i class="calibre4">katır	kulağı	koy! </i>”	Gitmek	zorundaydı	yoksa	Gendry’ye vurmaya	başlayacaktı.  <i class="calibre4">Vursam	da	hissetmez	bile.	Kim	olduğunu	anlayıp	katır</i> <i class="calibre4">kafasını	kestiklerinde	bana	yardım	etmediği	için	pişman	olacak. </i>	Yalnız	olması Arya	için	daha	iyiydi	aslında.	Sonuçta	o	köyde	Gendry	yüzünden	yakalanmıştı. </p>
<p class="calibre1">Köyü	düşünmek	o	uzun	yürüyüşü,	ardiyeyi	ve	Vadeci’yi	hatırlattı.	Gürzle yüzüne	vurulan	çocuğu,	yaşlı	aptal	Her-şey-Joffrey-için’i,	Lommy	Yeşilel’i düşündü.  <i class="calibre4">Bir	koyundum,	sonra	da	bir	fare,	hiçbir	şey	yapamadım. </i>	Dudağını ısırdı	ve	cesaretinin	ne	zaman	geri	geldiğini	hatırlamaya	çalıştı.  <i class="calibre4">Jaqen	beni	tekrar</i> <i class="calibre4">cesur	yaptı.	Beni	bir	fareden	bir	hayalete	dönüştürdü. </i></p>
<p class="calibre1">Weese	öldüğünden	beri	Lorathlı’dan	uzak	durmaya	çalışıyordu.	Chiswyck <i class="calibre4">kolaydı, </i>	herhangi	biri	bir	adamı	siperden	aşağı	itebilirdi.	Ama	Weese	o	köpeği küçük	bir	yavruyken	alıp	büyütmüştü	ve	hayvan	ancak	bir	kara	büyüyle	sahibine</p>
<p class="calibre1"><a id="p615"></a>saldırabilirdi.  <i class="calibre4">Yoren,	Jaqen’i	kara	hücrelerde	buldu,	tıpkı	Rorge	ve	Isırgan	gibi. </i></p>
<p class="calibre1"> <i class="calibre4">Jaqen	korkunç	bir	şey	yaptı	ve	Yoren	bunu	biliyordu.	Onu	bu	yüzden	zincire</i> <i class="calibre4">bağlı	tutuyordu. </i>	Eğer	Lorathlı	bir	büyücüyse	Rorge	ve	Isırık	cehennemden çağırdığı	şeytanlar	olabilirdi,	insan	değillerdi. </p>
<p class="calibre1">Jaqen’in	Arya’ya	hâlâ	bir	ölüm	borcu	vardı.	Yaşlı	Dadı’nın	anlattığı hikâyelerde,	cinlerin	üç	dilek	hakkı	verdiği	insanlar	özellikle	üçüncü	dileklerine çok	dikkat	etmeliydi	çünkü	o	sonuncuydu.  <i class="calibre4">Son	ölüm	çok	önemli	olmalı, </i>	diyordu kendine	her	gece	duasındaki	isimleri	fısıldarken.	Ama	şimdi,	tereddüt	etmesinin gerçek	sebebinin	bu	olduğundan	emin	değildi.	Bir	fısıltıyla	öldürebildiği	sürece kimseden	korkmasına	gerek	yoktu...	ama	son	ölümü	de	kullanınca	tekrar	bir	fareye dönüşecekti. </p>
<p class="calibre1">Pembegöz	uyanık	olduğu	için	Arya	yatağına	dönmeye	cesaret	edemedi.	Başka nereye	saklanacağını	bilmediğinden	tanrı	korusuna	gitti.	Çamların	ve	muhafız ağaçlarının	keskin	kokusunu,	ayağına	değen	çimenleri,	parmaklarının	arasına	giren çamuru	ve	rüzgârla	hareket	eden	yaprakların	hışırtısını	seviyordu.	Tanrı	korusunun içinden	küçük	bir	dere	geçiyordu.	Derenin	toprağı	aşındırdığı	yerde,	düğüm	haline gelmiş	kırık	dalların	ve	köklerin	altında	bir	nokta	vardı. </p>
<p class="calibre1">Orada,	dalların	ve	çürümüş	yaprakların	altında	gizli	kılıcını	buldu. </p>
<p class="calibre1">Gendry	onun	için	bir	kılıç	yapmayı	reddetmişti.	Arya	da	bir	çalı	süpürgesinin dikenlerini	kırarak	kendi	kılıcını	kendi	yapmıştı.	Çok	hafifti,	tutuşu	zayıftı	ama Arya	kılıcın	keskin	ve	dişli	ucunu	seviyordu.	Ne	zaman	bir	saat	boş	vakit	bulsa Syrio’dan	öğrendiği	şeyleri	çalışmak	için	buraya	geliyordu.	Çıplak	ayaklarıyla yerdeki	yaprakların	üstünde	hareket	ediyor,	dallara	kılıç	savuruyor,	yaprakları döküyordu.	Bazen	ağaçlara	tırmanıyor	ve	yüksek	dalların	arasında	dans	ediyordu. </p>
<p class="calibre1">Vücudu	öne	arkaya	sallanırken	ayak	parmaklarıyla	dallara	tutunuyor	ve	eski dengesini	geri	kazandıkça	daha	az	sendeliyordu.	Talim	için	en	iyi	zaman	geceydi; geceleri	onu	kimse	rahatsız	etmiyordu. </p>
<p class="calibre1">Arya	tırmandı.	Yaprakların	krallığında	kılıcını	çekti	ve	bir	süre	için	herkesi unuttu;	Sör	Amory’yi,	Oyuncular’ı,	babasının	adamlarını,	hepsini.	Ayaklarının altındaki	sert	ağaç	kabuğunun	verdiği	hissin	ve	havayı	kesen	kılıcının	çıkardığı sesin	içinde	bir	süre	kayboldu.	Kırık	bir	dal	Joffrey’ye	dönüştü.	Yere	düşürene kadar	dala	vurdu.	Kraliçe,	Sör	İlyn,	Sör	Meryn	ve	Tazı	sadece	birer	yapraktı	ama</p>
<p class="calibre1"><a id="p616"></a>onları	da	öldürdü.	Hepsini	ıslak	yeşil	şeritlere	ayırdı.	Kolları	yorulduğunda	bir dalın	üstüne	oturdu,	serin	havayı	içine	çekip	soluklandı,	avlanan	yarasaların çığlıklarını	dinledi.	Yaprakların	oluşturduğu	kubbenin	arasından	büvet	ağacının kemik	beyazı	dallarını	görebiliyordu.  <i class="calibre4">Buradan	bakınca	tıpkı	Kışyarı’nın	yürek</i> <i class="calibre4">ağacına	benziyor. </i>	Keşke	o	ağaç	olsaydı...	o	zaman	aşağı	indiğinde	yine	evinde olurdu	ve	belki	babasını	ağacın	altında,	her	zaman	oturduğu	yerde	bulurdu. </p>
<p class="calibre1">Kılıcını	kemerine	takıp	daldan	dala	atlayarak	yere	indi.	Büvet	ağacına	doğru yürüdü,	ay	ışığı	ağacın	gövdesini	gümüşi	bir	beyaza	boyamıştı	ama	kırmızı yaprakları	karanlıkta	simsiyah	görünüyordu.	Ağacın	gövdesine	oyulmuş	yüze baktı.	Korkunç	bir	surattı.	Ağzı	çarpıktı,	açık	gözleri	nefret	doluydu.	Tanrı	böyle mi	görünüyordu?	Tanrılar	da	insanlar	gibi	acı	çeker	miydi?  <i class="calibre4">Dua	etmeliyim, </i>	diye düşündü	birdenbire. </p>
<p class="calibre1">Dizlerinin	üstüne	çöktü.	Nasıl	başlaması	gerektiğinden	emin	değildi.	Ellerini birleştirdi.  <i class="calibre4">Bana	yardım	edin	eski	tanrılar, </i>	dedi	sessizce.  <i class="calibre4">O	adamları	zindandan</i> <i class="calibre4">çıkartmama	yardım	edin	ki	Sör	Amory’yi	öldürebileyim	ve	evime,	Kışyarı’na</i> <i class="calibre4">döneyim.	Beni	bir	su	dansçısına	dönüştürün,	bir	kurda	dönüştürün,	bir	daha</i> <i class="calibre4">asla	korkmayayım. </i></p>
<p class="calibre1">Bu	kadar	yeterli	miydi?	Belki	de	eski	tanrıların	duyması	için	yüksek	sesle	dua etmesi	gerekirdi.	Belki	daha	uzun	dua	etmeliydi.	Babası	çok	uzun	süre	dua	ederdi bazen,	hatırlıyordu.	Ama	eski	tanrılar	babasına	yardım	etmemişti.	Bunu	hatırlamak Arya’yı	öfkelendirdi.	“Onu	kurtarman	gerekiyordu,”	diye	azarladı	ağacı.	“Sana sürekli	dua	ederdi.	Bana	yardım	edip	etmemen	umrumda	değil.	Bence	istesen	bile yapamazdın.” </p>
<p class="calibre1">“Tanrılarla	alay	edilmez	kızım.” </p>
<p class="calibre1">Ses,	Arya’yı	irkiltmişti.	Ayağa	fırlayıp	ahşap	kılıcını	çekti.	Jaqen	H’ghar karanlıkta	öyle	kıpırtısız	duruyordu	ki	ağaçlardan	biri	gibi	görünüyordu.	“Bu	adam bir	isim	duymaya	geldi.	Bir,	iki	ve	sonra	üç	gelir.” </p>
<p class="calibre1">Arya	kılıcının	dikenli	ucunu	yere	indirdi.	“Burada	olduğumu	nasıl	bildin?” </p>
<p class="calibre1">“Bu	adam	görür.	Bu	adam	duyar.	Bu	adam	bilir.” </p>
<p class="calibre1">Şüpheli	gözlerle	Jaqen’e	baktı.	Onu	tanrılar	mı	yollamıştı?	“Köpek	Weese’i nasıl	öldürdü?	Isırgan	ve	Rorge’u	cehennemden	mi	getirdin?	Jaqen	H’ghar	senin gerçek	adın	mı?” </p>
<p class="calibre1"><a id="p617"></a>“Bazı	adamların	birden	fazla	adı	olur.	Gelincik,	Arry,  <i class="calibre4">Arya. </i>” </p>
<p class="calibre1">Sırtı	yürek	ağacının	gövdesine	yapışana	kadar	geriledi.	“Gendry	mi	söyledi?” </p>
<p class="calibre1">“Bu	adam	bilir,”	dedi	tekrar.	“Stark	leydim.” </p>
<p class="calibre1">Belki	onu	 <i class="calibre4">gerçekten</i>	tanrılar	göndermişti,	dualarına	cevap	olarak.	“Zindandaki adamları	kurtarmak	için	yardımına	ihtiyacım	var.	Glover’ı	ve	hepsini.	Nöbetçileri öldürüp	hücrenin	kapısını	bir	şekilde	açmalıyız...” </p>
<p class="calibre1">“Bu	kız	unutuyor,”	dedi	adam	sessizce.	“Üç	alacağı	vardı,	ikisini	aldı.	Eğer bir	nöbetçi	ölmeliyse	kız	onun	adını	vermeli.” </p>
<p class="calibre1">“Ama	 <i class="calibre4">bir</i>	nöbetçi	yeterli	değil.	Hücreyi	açmak	için	hepsini	öldürmeliyiz.” </p>
<p class="calibre1">Arya	ağlamamak	için	dudağını	ısırdı.	“Kuzeyli	adamları	kurtarmanı	istiyorum, tıpkı	benim	seni	kurtardığım	gibi.” </p>
<p class="calibre1">Adam	hiç	acımadan	Arya’ya	bakıyordu.	“Tanrının	elinden	üç	can	alındı,	üç can	geri	ödenmeli.	Tanrılarla	alay	edilmez.”	Sesi	hem	ipekti	hem	çelik. </p>
<p class="calibre1">“Ben	hiç	alay	etmedim.”	Bir	an	düşündü.	“İsim...	ismini	vereceğim	 <i class="calibre4">kim</i>	olursa olsun,	öldürecek	misin?” </p>
<p class="calibre1">Jaqen	başıyla	onayladı.	“Bu	adam	öyle	dedi.” </p>
<p class="calibre1">“<i class="calibre4">Kim</i>	olursa	olsun?”	diyerek	tekrarladı.	“Bir	erkek,	bir	kadın,	küçük	bir	bebek ya	da	Lord	Tywin,	Yüce	Rahip,	kendi	baban?” </p>
<p class="calibre1">“Bu	adamın	atası	uzun	zaman	önce	öldü.	Ama	yaşasaydı	ve	kız	onun	adını verseydi,	kızın	emriyle	ölürdü.” </p>
<p class="calibre1">“Yemin	et,”	dedi	Arya.	“Tanrıların	huzurunda	yemin	et.” </p>
<p class="calibre1">“Havanın	ve	denizlerin	bütün	tanrılarının,	hatta	ateş	tanrısının	önünde	yemin ederim.”	Elini	büvet	ağacının	ağzına	koydu.	“Yedi	yeni	tanrının	ve	sayısız	eski tanrının	önünde	yemin	ederim.” </p>
<p class="calibre1"> <i class="calibre4">Yemin	etti. </i>	“Kralın	adını	versem	bile...” </p>
<p class="calibre1">“İsmi	söyle	ve	ölüm	gelsin.	Yarın	sabah,	ay	dönümünde.	bir	yıl	sonra	ama mutlaka.	Bu	adam	kuşlar	gibi	uçamıyor	ama	bir	adım	ve	onun	önüne	bir	adım	daha koya	koya	gideceği	yere	varıyor	ve	bir	kral	ölüyor.”	Jaqen	dizlerinin	üstüne	çöktü, şimdi	yüz	yüzeydiler.	“Bu	kız	yüksek	sesle	söylemeye	korkuyorsa	fısıldasın.	Şimdi fısılda.	İsim	 <i class="calibre4">Joffrey</i>	mi?” </p>
<p class="calibre1">Arya	dudaklarını	adamın	kulağına	koydu.	“İsim	 <i class="calibre4">Jaqen	H’ghar. </i>” </p>
<p class="calibre1">O	yanan	ahırda,	alevden	duvarların	arasında	zincirliyken	bile	şu	an	olduğu</p>
<p class="calibre1"><a id="p618"></a>kadar	endişeli	görünmüyordu	Jaqen.	“Bu	kız...	şaka	yapıyor.” </p>
<p class="calibre1">“Yemin	ettin.	Tanrılar	yemin	ettiğini	duydu.” </p>
<p class="calibre1">“Duydular.”	Adamın	elinde	birdenbire	bir	bıçak	belirdi,	Arya’nın	serçe parmağı	kadar	inceydi.	Bıçak	adam	için	mi	çıkmıştı	yoksa	kendisi	için	mi bilemiyordu	Arya.	“Bu	kız	ağlayacak.	Bu	kız	tek	arkadaşını	kaybediyor.” </p>
<p class="calibre1">“Sen	benim	arkadaşım	değilsin.	Bir	arkadaş	bana	 <i class="calibre4">yardım</i>	ederdi.”	Geri çekildi,	bıçağın	üstüne	gelmesi	ihtimaline	karşı	parmaklarının	üstünde	dengede durdu.	“Ben	bir	 <i class="calibre4">arkadaşı</i>	asla	öldürmezdim.” </p>
<p class="calibre1">Jaqen’in	gülümsemesi	geldiği	gibi	gitti.	“Eğer	bir	arkadaş	yardım	etseydi...	bu kız	başka	bir	isim	verir	miydi?” </p>
<p class="calibre1">“Verirdi,”	dedi	Arya.	“Eğer	bir	arkadaş	yardım	etseydi.” </p>
<p class="calibre1">Bıçak	kayboldu.	“Gel.” </p>
<p class="calibre1">“Şimdi	mi?”	Adamın	hu	kadar	çabuk	hareket	edeceği	aklına	gelmemişti. </p>
<p class="calibre1">“Bu	adam	camın	içindeki	kumun	sesini	duyuyor.	Bu	kız	kesin	bir	isim söylemeden	bu	adam	rahat	uyumayacak.	O	yüzden	şimdi,	şeytan	çocuk.” </p>
<p class="calibre1"> <i class="calibre4">Ben	şeytan	çocuk	değilim, </i>	diye	düşündü	Arya,  <i class="calibre4">ben	ulu	kurdum	ve</i> <i class="calibre4">Harrenhal’daki	hayaletim. </i>	Kılıcını	gizli	yerine	koydu	ve	Jaqen’i	takıp	etti. </p>
<p class="calibre1">Harrenhal	geç	saate	rağmen	düzensiz	bir	hareketlilikle	canlıydı.	Vargo Hoat’un	gelişi	kalenin	bütün	düzenini	altüst	etmişti.	Öküz	arabaları,	öküzler	ve atlar	avludan	çıkartılmıştı	ama	ayı	kafesi	hâlâ	oradaydı.	Kafes	kalın	zincirlerle orta	ve	dış	avluyu	bölen	köprünün	kirişine	asılmıştı,	yerden	birkaç	ayak yukarıdaydı.	Etrafını	bir	meşale	çemberi	aydınlatıyordu.	Ahırlarda	çalışan çocuklar	hayvanın	kızıp	kükremesi	için	kafese	taş	atıyordu.	Avlunun	karşısındaki Kışla	Salonu’nun	kapısından	daha	fazla	şarap	isteyen	adamların	haykırışları	ve birbirine	çarpan	kupaların	şıngırtılarıyla	birlikte	parlak	ışık	süzülüyordu.	Onlarca adam	Arya’nın	anlamadığı	bir	dilde	şarkı	söylemeye	başladı.	Bu	gürültü dikkatlerin	dağılması	için	iyiydi. </p>
<p class="calibre1">“Eğer	bu	adam	bu	işi	yaparsa	aç	tanrılar	bu	gece	kan	ziyafetine	oturacak,” </p>
<p class="calibre1">dedi	Jaqen.	“Tatlı	ve	nazik	kız,	adımı	geri	al,	başka	bir	isim	ver	ve	bu	çılgın hayali	bir	kenara	bırak.” </p>
<p class="calibre1">“Olmaz.” </p>
<p class="calibre1">“Öyle	olsun.”	Pes	etmiş	gibi	görünüyordu.	“İş	görülecek	ama	kız	itaat	etmeli. </p>
<p class="calibre1"><a id="p619"></a>Bu	adamın	konuşmak	için	vakti	yok.” </p>
<p class="calibre1">“Bu	kız	itaat	edecek,”	dedi	Arya.	“Ne	yapmam	gerekiyor?” </p>
<p class="calibre1">“Yüz	adam	çok	aç,	doyurulmaları	gerek,	lord	sıcak	çorba	emretti.	Kız	mutfağa koşup	pastacı	arkadaşına	bunu	söylemeli.” </p>
<p class="calibre1">“Çorba,”	diye	tekrar	etti	Arya.	“Sen	nerede	olacaksın?” </p>
<p class="calibre1">“Kız	mutfakta	çorba	yapmaya	yardım	edecek	ve	bu	adam	gelene	kadar	orada bekleyecek.	Git.	Koş.” </p>
<p class="calibre1">Arya	mutfağa	daldığında	Al	Turta	ekmek	somunlarını	fırından	çıkarıyordu	ama artık	yalnız	değildi.	Vargo	Hoat	ve	Kanlı	Oyuncuları	doyurmak	için	aşçıları uyandırmışlardı.	Mutfak	hizmetçileri,	Al	Turta’nın	ekmekleri	ve	turtalarıyla	dolu sepetleri	dışarı	taşıyordu.	Baş	aşçı	domuz	dilimliyordu.	Izgaracı	adamlar tavşanları	çevirirken	bulaşıkçı	kızlar	hayvanların	üstüne	bal	sürüyordu.	Kadınlar havuç	ve	soğan	doğruyordu.	“Ne	istiyorsun	Gelincik?”	diye	sordu	aşçı,	Arya’yı gördüğünde. </p>
<p class="calibre1">“Çorba,”	dedi	Arya.	“Lordum	et	suyuna	çorba	istiyor.” </p>
<p class="calibre1">Aşçı,	bıçağıyla	işaret	ederek	ocakların	üstündeki	siyah	demir	kazanları gösterdi.	“Bunun	ne	olduğunu	sanıyorsun?	Gerçi	çorbayı	o	keçiye	servis	etmeden önce	içine	işemek	lazım.	İnsanı	uykusunda	bile	rahat	bırakmıyor.”	Tükürdü. </p>
<p class="calibre1">“Neyse,	git	ve	kazanların	acele	ettirilemeyeceğini	söyle.” </p>
<p class="calibre1">“Çorba	hazır	olana	kadar	burada	beklemem	gerek.” </p>
<p class="calibre1">“O	zaman	ayakaltında	dolaşma	ya	da	daha	iyisi	bir	işe	yara.	Mandıraya	git; keçi	lordu	yağ	ve	peynir	de	istedi.	Pia’yı	uyandır	ve	ayaklarının	kesilmesini istemiyorsa	hayatında	bir	kez	olsun	hızlı	hareket	etmesini	söyle.” </p>
<p class="calibre1">Arya	olabildiği	kadar	hızlı	koştu.	Pia	uyanıktı,	bir	Oyuncu’nun	altında inliyordu,	Arya’nın	seslendiğini	duyunca	elbisesini	hızlıca	üstüne	geçirdi.	Altı sepeti	kokulu	peynir	tekerlekleriyle	ve	yağ	kalıplarıyla	doldurdu.	“Şunları taşımama	yardım	et,”	dedi	Arya’ya. </p>
<p class="calibre1">“İşim	var.	Ama	sen	acele	etsen	iyi	olur	yoksa	Vargo	Hoat	ayaklarını	keser.” </p>
<p class="calibre1">Kız	yakalayamadan	Arya	koşarak	dışarı	çıktı.	Mutfağa	dönerken	tutsakların hiçbirinin	ellerinin	ya	da	ayaklarının	kesik	olmadığını	düşündü.	Belki	Vargo	Hoat, Robb’u	kızdırmaktan	korkuyordu.	Gerçi	Vargo	 <i class="calibre4">kimseden</i>	korkmayan	bir	adam	gibi görünüyordu. </p>
<p class="calibre1"><a id="p620"></a>Mutfağa	döndüğünde	Al	Turta	uzun	saplı	ahşap	bir	kaşıkla	tencereleri karıştırıyordu.	Bir	kaşık	alıp	yardım	etmeye	başladı.	Bir	an	için	Al	Turta’ya	her şeyi	anlatmayı	düşündü	ama	sonra	köyde	olanları	hatırlayıp	vazgeçti.  <i class="calibre4">Yine	teslim</i> <i class="calibre4">olur. </i></p>
<p class="calibre1">Sonra	Rorge’un	çirkin	sesini	duydu.  <i class="calibre4">“Aşçı,” </i>	diye	bağırdı.	“Lanet	olası çorbayı	almaya	geldik.”	Arya	dehşet	içinde	elindeki	kaşığı	bıraktı.  <i class="calibre4">Onları</i> <i class="calibre4">getirmesini	söylememiştim. </i>	Rorge	burunluklu	miğferini	takmıştı.	Yüzündeki boşluk	gizlenmişti.	Burunsuz	adamın	arkasından	Jaqen	ve	Isırgan	mutfağa	girdi. </p>
<p class="calibre1">“Lanet	olası	çorba	daha	hazır	değil,”	dedi	aşçı.	“Biraz	daha	kaynaması	gerek. </p>
<p class="calibre1">Soğanlarla	havuçları	daha	yeni	kattık	ve...” </p>
<p class="calibre1">“Çeneni	kapat	yoksa	kıçını	ateşte	çevirip	iyice	yumuşatırım.	Çorba	dedim	ve şimdi	dedim.” </p>
<p class="calibre1">Isırgan	tıslayarak	yarı	kızarmış	bir	tavşanı	ateşin	üstünden	kapıp	sivri	dişlerini ete	geçirdi.	Parmaklarının	arasından	bal	süzülüyordu. </p>
<p class="calibre1">Aşçı	teslim	oldu.	“Kahrolası	çorbanızı	alın	ama	keçi	neden	bu	kadar	duru olduğunu	sorarsa	cevabını	siz	verin.” </p>
<p class="calibre1">Isırgan	parmaklarındaki	balı	ve	yağı	yaladı.	Jaqen	ellerine	dolgulu	kalın eldivenler	geçirdi,	bir	çift	de	Arya’ya	verdi.	“Bu	Gelincik	yardım	edecek.”	Çorba kaynıyordu	ve	kazanlar	çok	ağırdı.	Arya	ve	Jaqen	bir	kazanı	aralarında	taşıdı. </p>
<p class="calibre1">Rorge	diğerini	tek	başına	aldı.	Isırgan	iki	tane	birden	yüklendi,	kazanların	tutacağı ellerini	yaktığında	acıyla	tısladı.	Buna	rağmen	kazanları	düşürmemişti.	Avluyu geçip	Dul	Kulesi’ne	gittiler,	kapıda	iki	nöbetçi	bekliyordu.	“Bu	ne?”	diye	sordu biri	Rorge’a. </p>
<p class="calibre1">“Bir	kazan	kaynamış	sidik,	biraz	ister	misin?” </p>
<p class="calibre1">Jaqen	dostça	gülümsedi.	“Tutsaklar	da	yemek	yemek	zorunda.” </p>
<p class="calibre1">“Kimse	yemekle	ilgili	bir	şey...” </p>
<p class="calibre1">Arya	adamın	sözünü	kesti.	“Bu	onlar	için,	sizin	için	değil.” </p>
<p class="calibre1">İkinci	nöbetçi	elini	salladı.	“Aşağı	indirin	o	zaman.” </p>
<p class="calibre1">Zindana	sarmal	bir	merdivenle	iniliyordu.	Rorge	önden	gitti,	Arya	ve	Jaqen arkadaydı.	“Bu	kız	ayakaltında	durmayacak,”	dedi	Jaqen. </p>
<p class="calibre1">Merdivenler;	uzun,	loş,	penceresiz,	küf	kokulu	taş	bir	mahzene	indi. </p>
<p class="calibre1">Merdivene	yakın	duvarda	birkaç	meşale	yanıyordu.	Sör	Amory’nin	adamları</p>
<p class="calibre1"><a id="p621"></a>ahşap	bir	masada	oturmuş	taş	oyunu	oynayıp	sohbet	ediyordu.	Karanlık	hücredeki tutsaklarla	aralarında	kalın	demir	çubuklar	vardı.	Çorbanın	kokusu	tutsakların çoğunu	parmaklıklara	çekti. </p>
<p class="calibre1">Arya	sekiz	nöbetçi	saydı.	Onlar	da	çorbanın	kokusunu	almıştı.	Nöbetçilerin kaptanı,	“Bu,	gördüğüm	en	çirkin	hizmetçi	kız,”	dedi	Rorge’a.	“Kazanlarda	ne var?” </p>
<p class="calibre1">“Aletin	ve	hayaların.	Yemek	istiyor	musun,	istemiyor	musun?” </p>
<p class="calibre1">Nöbetçilerden	biri	volta	atıyordu,	biri	parmaklıkların	yanında	duruyordu, üçüncüsü	yere	oturup	sırtını	duvara	dayamıştı	ama	yemeğin	kokusu	hepsini masanın	başına	çekti. </p>
<p class="calibre1">“Sonunda	bizi	doyurmayı	akıl	edebildiler.” </p>
<p class="calibre1">“İçinde	soğan	mı	var?” </p>
<p class="calibre1">“Ekmek	yok	mu?” </p>
<p class="calibre1">“Lanet	olsun,	tas	ve	kaşık	da	lazım	ve...” </p>
<p class="calibre1">“Lazım	değil.”	Rorge	kaynar	çorbayı	masanın	karşısına,	nöbetçilerin	yüzüne attı.	Jaqen	de	aynı	şeyi	yaptı.	Isırgan	elindeki	kazanları	bütün	gücüyle	öne	fırlattı. </p>
<p class="calibre1">Havada	dönerek	ilerleyen	kazanlardan	kaynar	çorba	yağmuru	yağıyordu. </p>
<p class="calibre1">Nöbetçilerin	kaptanı	ayağa	kalkmaya	çalışırken	kazanlardan	biri	adamın	kafasına çarptı,	kaptan	bir	torba	kum	gibi	yere	düştü	ve	bir	daha	hareket	etmedi.	Diğerleri acıyla	çığlık	atıyor,	dua	ediyor	ya	da	sürünerek	kaçmaya	çalışıyordu. </p>
<p class="calibre1">Rorge	tutsakların	boğazını	kesmeye	başladığında	Arya	sırtını	duvara yapıştırdı.	Isırgan,	solgun	iri	elleriyle	nöbetçilerin	başlarını	arkadan	yakalayıp	tek bir	hareketle	boyunlarını	kırmayı	tercih	ediyordu.	Nöbetçilerden	sadece	biri kılıcını	çekmeyi	başardı.	Jaqen	çevik	bir	hareketle	üstüne	inen	kılıç	darbesinden kurtuldu,	kendi	kılıcını	çekti,	hızlı	ataklarla	nöbetçiyi	köşeye	kıstırdı	ve	silahını adamın	kalbine	sapladı.	Lorathlı	yürek	kanıyla	ıslanmış	kılıcı	Arya’ya	götürdü	ve elbisesinin	eteğiyle	sildi.	“Bu	kızın	üstünde	de	kan	olmalı.	Bu	onun	işi.” </p>
<p class="calibre1">Hücre	kilidinin	anahtarı	masanın	dayandığı	duvardaki	kancaya	aslılıydı.	Rorge anahtarı	alıp	hücrenin	kapısını	açtı.	Hücreden	dışarı	çıkan	ilk	tutsak	pelerininde gümüş	yumruk	arması	olan	lorddu.	“İyi	iş,”	dedi	adam.	“Ben	Robett	Glover.” </p>
<p class="calibre1">“Lordum.”	Jaqen	eğildi. </p>
<p class="calibre1">Özgür	kalan	tutsaklar,	ölü	nöbetçilerin	kılıçlarını	alıp	ellerinde	çeliklerle</p>
<p class="calibre1"><a id="p622"></a>merdivene	yöneldi.	Silahsız	diğer	esirler	onların	peşine	düştü.	Hızlıca	ve	sessizce hareket	ediyorlardı.	Adamların	hiçbiri,	Vargo	Hoat’la	birlikte	Harrenhal’un kapısından	içeri	girdiklerinde	göründükleri	kadar	yaralı	görünmüyordu	şimdi. </p>
<p class="calibre1">“Çorba,	çok	zekiceydi,”	dedi	Glover.	“Bunu	beklemiyordum,	Lord	Hoat’un	fikri miydi?” </p>
<p class="calibre1">Rorge	gülmeye	başladı.	Öyle	şiddetli	kahkahalar	atıyordu	ki	burnunun	olması gereken	boşluktan	sümük	fışkırıyordu.	Isırık,	ölü	bir	nöbetçinin	üstüne	oturmuş</p>
</body>
</html>
