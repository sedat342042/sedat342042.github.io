<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Bence	siz	de	cesur	bir	adamsınız	Tyrion.	Kısa	olabilirsiniz	ama	cesursunuz.” </p>
<p class="calibre1">“Çok	zarifsiniz.	Biraz	daha	şarap?” </p>
<p class="calibre1">“Hayır.	Hayır.	Aslında...	neden	olmasın?	Cesur	bir	adam	midesini	iyice doldurmalı.” </p>
<p class="calibre1">“İşte	bu	doğru,”	dedi	Tyrion.	Adamın	kadehini	ağzına	kadar	doldurdu.	“Sizin yerinize	Şehir	Muhafızları	Kumandanı	olmasını	önerdiğiniz	isimlere	baktım.” </p>
<p class="calibre1">“İyi	adamlar.	Önerdiğim	altı	isimden	herhangi	biri	olabilir	ama	ben	Allar Deem’i	tercih	ederdim.	Sağ	kolumdur.	Sadıktır.	Onu	seçerseniz	pişman olmazsınız.	Kralımız	da	isterse	elbette.” </p>
<p class="calibre1">“Elbette.”	Tyrion	küçük	bir	yudum	şarap	aldı.	“Ben,	Sör	Jacelyn	Bywatcr’ı düşünüyordum.	Üç	yıldır	Çamur	Kapısı’nın	kumandanı.	Balon	Greyjoy	İsyanı sırasında	kahramanca	hizmet	etmiş	ve	bu	yüzden	Kral	Robert	tarafından	şövalye ilan	edilmişti.	Listenizde	onun	ismini	göremedim.” </p>
<p class="calibre1">“Bywater.	Evet,	cesur	bir	şövalye	olduğuna	şüphe	yok	ama...	aynı	zamanda	dik kafalı.	Tuhaf	bir	köpek.	Diğer	adamlar	ondan	hoşlanmıyor.	Üstelik	sakat.	Tek	elini Pyke’ta	kaybetmiş.	Ona	şövalyeliği	kazandıran	da	bu	zaten.	Bana	sorarsanız	kötü ticaret.	Bir	el	karşılığında	sör	unvanı	almak.”	Güldü.	“Sör	Jacelyn	kendini olduğundan	büyük	göstermeye	meraklı	ve	gururuna	çok	düşkün.	Onu	olduğu	yerde bırakmanız	daha	iyi	olur	Tyrion.	Bana	güvenin.	Allar	Deem	bu	iş	için	en	doğru adam.” </p>
<p class="calibre1">“Deem’in	şehir	halkı	tarafından	pek	sevilmediğini	duydum.” </p>
<p class="calibre1">“Ondan	korkuyorlar.	Bu	iyi.” </p>
<p class="calibre1">“Hakkında	anlatılan	hikâye	neydi?	Durun	hatırlayayım.	Bir	genelevde	sorun mu	çıkarmış?	Öyle	bir	şey.” </p>
<p class="calibre1"><a id="p115"></a>“Bu	onun	hatası	değildi	lor...	Tyrion.	Hayır.	O	kadını	öldürmek	istememişti. </p>
<p class="calibre1">Tamamen	kadının	suçu.	Deem,	ona	kenara	çekilmesini	ve	görevini	yapmasına	izin vermesini	söylemişti.” </p>
<p class="calibre1">“Yine	de...	bir	anne	ve	çocuğundan	bahsediyoruz.	Bir	annenin	bebeğini korumaya	çalışacağını	tahmin	etmeliydi.”	Tyrion	gülümsedi.	“Şu	peynirden	biraz alın.	Şaraba	çok	yakışıyor.	Söyleyin	bana,	o	hüzünlü	görev	için	neden	Deem’i seçmiştiniz?” </p>
<p class="calibre1">“İyi	bir	kumandan	adamlarını	tanır.	Her	adamın	kendine	has	özellikleri	vardır. </p>
<p class="calibre1">Bir	bebeğin	işini	bitirmek	herkesin	harcı	değildir.	Bebek,	değersiz	bir	fahişenin eniği	de	olsa	herkes	yapamaz.” </p>
<p class="calibre1">“Sanırım	haklısınız,”	dedi	Tyrion.	Adamın	değersiz	bir	fahişe	dediğini duymak	Shae’i,	yıllar	öncesinde	kalan	Tysha’yı	ve	bunca	zamandır	hem	altınlarını hem	tohumlarını	alan	diğer	bütün	kadınları	düşünmesine	sebep	olmuştu. </p>
<p class="calibre1">Janos	konuşmaya	devam	ediyordu.	“Deem,	zorlu	görevleri	yerine getirebilecek	zorlu	bir	adamdır.	Kendisine	emredilen	her	şeyi	yapar	ve	tek	kelime etmez.”	Bir	dilim	peynir	aldı.	“Gerçekten	iyiymiş.	Keskin	bir	tadı	var.	Bana keskin	bir	bıçak,	biraz	da	keskin	peynir	versinler	yeter.	Mutlu	bir	adam	olurum.” </p>
<p class="calibre1">Tyrion	omuzlarını	silkti.	“Bence	tadını	çıkarın.	Daha	sonra	bu	çeşit	keyifler için	zaman	bulamayacaksınız.	Nehir	toprakları	yanıyor.	Yüksek	Bahçe’de	yeni	bir kral	var,	Renly.	Oralarda	iyi	peynire	rastlamak	biraz	zor	olacak.	Sizi	şu	fahişenin doğurduğu	piçin	üstüne	salan	kimdi	peki?” </p>
<p class="calibre1">Lord	Janos	temkinli	bakışlarla	Tyrion’ı	süzdükten	sonra	güldü.	“Siz	çok	uyanık bir	adamsınız	Tyrion.	Beni	tuzağa	düşürebileceğinizi	düşünüyorsunuz,	öyle	değil mi?	Ağzımdan	laf	alabilmek	için	şarap	ve	peynirden	çok	daha	fazlası	lazım.	Bana görev	verildiğinde	soru	sormam,	görevimi	yerine	getirdikten	sonra	da	tek	kelime etmem.	Bu	özelliğimle	gurur	duyarım.” </p>
<p class="calibre1">“Tıpkı	Deem	gibi.” </p>
<p class="calibre1">“Aynen	öyle.	Ben	Harrenhal’a	gidince	onu	kumandan	yapın.	Pişman olmazsınız.” </p>
<p class="calibre1">Tyrion	bir	parça	peynir	aldı.	Tadı	gerçekten	keskindi	ve	şarapla küflendirilmişti;	iyi	tercih.	“Kral	kimi	seçerse	seçsin	sizin	yerinizi	doldurmakta zorlanır,	buna	eminim.	Lord	Mormont	da	aynı	sorunu	yaşıyor.” </p>
<p class="calibre1"><a id="p116"></a>Lord	Janos	kafası	karışmış	gibi	görünüyordu.	“Ben	onun	bir	kadın	olduğunu sanıyordum.	Ayılarla	yattığı	söylenen	leydi.	Ondan	mı	bahsediyorsunuz?” </p>
<p class="calibre1">“Hayır,	onun	ağabeyinden	bahsediyorum.	Jeor	Mormont,	Gece	Nöbetçileri Kumandanı.	Sur’a	gittiğimde	kendisiyle	uzun	uzun	konuşmuştuk.	Yerine	geçecek iyi	bir	adam	bulamamaktan	şikâyetçiydi.	Son	yıllarda	Sur’a	iyi	adamlar gönderilmiyor.”	Tyrion	sırıttı.	“Eğer	sizin	gibi	bir	adamı	olsaydı	geceleri	rahat uyurdu.	Ya	da	şu	sizin	Allar	Deem	gibi.” </p>
<p class="calibre1">Lord	Janos	kahkaha	attı.	“Hiç	ihtimal	yok!” </p>
<p class="calibre1">“Belli	olmaz,”	dedi	Tyrion.	“Hayat	insana	tuhaf	oyunlar	oynuyor.	Mesela Eddard	Stark;	hayatının	Baleor	Septi’nin	merdivenlerinde	son	bulacağı	aklına gelir	miydi?” </p>
<p class="calibre1">“Bu	çok	az	insanın	aklına	gelirdi,”	diyerek	kıkırdadı	Janos. </p>
<p class="calibre1">Tyrion	da	güldü.	“Orada	olup	görmek	isterdim.	Varys	bile	şaşırmış,	öyle söylüyorlar.” </p>
<p class="calibre1">Lord	Janos	gülmekten	katılmıştı.	“Örümcek,”	dedi.	“Her	şeyi	herkesten	önce	o bilir,	derler	ama	 <i class="calibre4">bunu</i>	bilemedi	işte.” </p>
<p class="calibre1">“Nasıl	bilebilirdi	ki?”	dedi	Tyrion.	“Stark’ın	affedilmesi,	siyahları	kuşanıp Sur’a	gönderilmesi	için	ablamı	ikna	eden	kendisiydi.” </p>
<p class="calibre1">“Yani?”	Janos	Slynt	gözlerini	belli	belirsiz	kırpıştırarak	Tyrion’a	baktı. </p>
<p class="calibre1">“Ablam	Cersei,”	diye	tekrar	etti	Tyrion,	karşısındaki	aptalın	kimden bahsettiğini	tam	olarak	kavraması	için	bir	ton	daha	koyu	bir	sesle.	“Vekil Kraliçe.” </p>
<p class="calibre1">“Evet,”	dedi	Janos.	“Ama	emri	bizzat	kral	verdi	lordum.” </p>
<p class="calibre1">“Kral	on	üç	yaşında,”	diye	hatırlattı	Tyrion. </p>
<p class="calibre1">“Yaşı	ne	olursa	olsun	bizim	kralımız	o	ve	onun	sözü	geçer,”	dedi	Janos. </p>
<p class="calibre1">Kaşlarını	çattı,	çenesi	titriyordu.	“Yedi	Krallık	Lordu.” </p>
<p class="calibre1">“Krallardan	biri,”	dedi	Tyrion	alaycı	bir	gülümsemeyle.	“Mızrağınıza bakabilir	miyim?” </p>
<p class="calibre1">“Mızrağım	mı?” </p>
<p class="calibre1">“Pelerininizdeki	mızraktan	bahsediyorum.” </p>
<p class="calibre1">Lord	Janos	kafası	karışık	bir	halde	broşu	çıkarıp	Tyrion’a	uzattı. </p>
<p class="calibre1">“Lannis	Limanı’nda	çok	daha	iyi	iş	çıkarabilecek	altın	ustalarımız	var,”	dedi</p>
<p class="calibre1"><a id="p117"></a>Tyrion.	“Mızrağın	ucundaki	kan	rengi	birkaç	ton	açık	olmalıydı.	Söyleyin	lordum, mızrağı	adamın	sırtına	saplayan	siz	miydiniz?	Yoksa	siz	sadece	emir	mi verdiniz?” </p>
<p class="calibre1">“Emir	verdim	ve	bugün	olsa	aynı	şeyi	yine	yapardım.	Lord	Stark	bir	vatan hainiydi.”	Slynt’in	kafasının	kel	kısmı	pancar	gibi	kızarmıştı,	altın	renkli	pelerini omuzlarından	kayıp	yere	düştü.	“Beni	satın	almaya	çalıştı.” </p>
<p class="calibre1">“Ama	siz	kendinizi	halihazırda	başka	birine	satmıştınız.” </p>
<p class="calibre1">Slynt	şarap	kadehini	yere	fırlattı.	“Siz	sarhoşsunuz.	Burada	oturup	onuruma hakaret	etmenize	izin	vereceğimi	sanıyorsanız...” </p>
<p class="calibre1">“Hangi	onurdan	bahsediyorsunuz?	Tamam,	Sör	Jacelyn’den	daha	iyi	bir	tüccar olduğunuzu	kabul	ediyorum.	Bir	adamın	sırtına	saplanmış	bir	mızrak	karşılığında lord	unvanı	ve	koca	bir	kale	aldınız.	Üstelik	mızrağı	saplayan	siz	bile	değildiniz.” </p>
<p class="calibre1">Elindeki	broşu	Janos	Slynt’e	attı.	Broş	adamın	göğsüne	çarpıp	yere	düştü,	lord ayağa	kalktı. </p>
<p class="calibre1">“Sesinin	tonundan	hiç	hoşlanmadım	lor...  <i class="calibre4">İblis. </i>	Ben	Harrenhal	Lordu	ve konsey	üyesiyim.	Sen	kim	oluyorsun	da	benimle	bu	şekilde	konuşabiliyorsun?” </p>
<p class="calibre1">Tyrion	başını	yana	eğerek	adama	baktı.	“Benim	kim	olduğumu	gayet	iyi biliyorsun	Janos.	Kaç	oğlun	var?” </p>
<p class="calibre1">“Benim	oğullarımdan	sana	ne	cüce?” </p>
<p class="calibre1"> <i class="calibre4">“Cüce?” </i>	Tyrion	öfkelenmişti.	“İblis	iyiydi.	Orada	durmalıydın.	Ben	Lannister Hanedanı’ndan	Tyrion’ım.	Kuş	kadar	beynin	varsa	diz	çöker,	benimle	konuştuğun için	şükredersin,	babamla	konuşuyor	da	olabilirdin.  <i class="calibre4">Şimdi	söyle,	kaç	oğlun	var? </i>” </p>
<p class="calibre1">Tyrion,	adamın	gözlerindeki	korkuyu	görebiliyordu. </p>
<p class="calibre1">“Üü-ç	oğlum	var	lordum.	Ve	bir	kızım.	Lordum,	lütfen...” </p>
<p class="calibre1">“Yalvarmana	gerek	yok,”	dedi	Tyrion.	Sandalyesinden	aşağı	kaydı. </p>
<p class="calibre1">“Çocuklarına	zarar	gelmeyecek,	söz	veriyorum.	Küçük	oğlanlar	yaver	olarak himayeye	gönderilecek.	Eğer	sadık	bir	şekilde	hizmet	verirlerse	bir	gün	şövalye bile	olabilirler.	Lannister	Hanedanı	iyi	hizmetkârlarını	her	zaman	ödüllenmiştir. </p>
<p class="calibre1">En	büyük	oğlun,	Lord	Slynt	unvanını	ve	hanedan	armanı	devralacak.”	Yerdeki minyatür	mızrağı	tekmeleyip	salonun	diğer	ucuna	fırlattı.	“Kendisine	arazi	tahsis edeceğiz,	böylece	bir	kale	inşa	ettirebilir.	Harrenhal	kadar	olmayacak	elbette	ama ona	yeter,	kızına	uygun	bir	eş	bulmak	da	onun	işi	olacak.” </p>
<p class="calibre1"><a id="p118"></a>Janos	Slynt’in	yüzü	kırmızıdan	beyaza	döndü.	“Ben...	bana	ne	yapmayı?..” </p>
<p class="calibre1">“Sana	ne	yapacağımı	mı	sormaya	çalışıyorsun?”	Tyrion	cevap	vermeden	önce biraz	oyalanıp	adamın	titremesini	seyretti.	“<i class="calibre4">Yaz	Rüyası</i>	isimli	ticaret	gemisi	sabah erkenden	yelken	açacak.	Geminin	kaptanı	Martı	Kasabası’nda,	Üç	Kız	Kardeş’te, Skagos	Adası’nda	ve	Kıyıdaki	Doğugözcüsü’nde	demir	atacaklarını	söyledi.	Lord Kumandan	Mormont’u	gördüğünde	selamlarımı	ilet.	Gece	Nöbetçileri’nin ihtiyaçlarını	unutmadığımı	söyle.	Size	uzun	bir	hayat	ve	başarılı	nöbetler	dilerim lordum.” </p>
<p class="calibre1">Janos	Slynt	başına	gelecekleri	tam	anlamıyla	kavradığında	yüzü	tekrar	kızardı. </p>
<p class="calibre1">Çenesini	dışarı	çıkararak,	“Göreceğiz	İblis.  <i class="calibre4">Cüce. </i>	Belki	de	o	gemiye	sen	binersin. </p>
<p class="calibre1">Buna	ne	diyeceksin?	Belki	de	Sur’a	sen	gidersin.”	Sinirli	bir	kahkaha	attı.	“Sen	ve tehditlerin.	Pekâlâ,	göreceğiz.	Ben	kralın	arkadaşıyım,	bunun	farkında	mısın? </p>
<p class="calibre1">Bakalım	Joffrey	bu	konuda	ne	diyecek?	Serçeparmak’la	kraliçeye	de	soralım.	Ah evet.	Janos	Slynt’in	önemli	dostları	var.	Yarın	sabah	yelken	açanın	kim	olacağını göreceğiz.	Gerçekten	göreceğiz.” </p>
<p class="calibre1">Slynt,	bir	muhafız	olmanın	getirdiği	alışkanlıkla	topuğunun	üstünde	dönerek Küçük	Salon’un	kapısına	doğru	yürümeye	başladı.	Ayak	sesleri	mermer	zeminde yankılanıyordu.	Kapıya	çıkan	merdivenleri	tırmandı,	sertçe	kapıyı	açtı...	ve	uzun boylu,	geniş	çeneli,	siyah	göğüs	zırhlı,	altın	pelerinli	bir	adamla	yüz	yüze	geldi. </p>
<p class="calibre1">Adamın	yakasında	demirden	yapılmış	bir	el	rozeti	vardı.	“Janos,”	dedi	adam. </p>
<p class="calibre1">Gözleri	kalın	kaşlarının	altında	parlıyordu,	saçları	hafiften	kırlaşmıştı.	Adamın arkasında	duran	altı	altın	pelerinli	ağır	adımlarla	Küçük	Salon’a	girdi.	Janos	Slynt geriledi. </p>
<p class="calibre1">“Lord	Slynt,”	diye	seslendi	Tyrion.	“Sör	Jacelyn	Bywater’ı	tanıyorsunuz sanırım.	Kendisi	Şehir	Muhafızları’nın	yeni	kumandanıdır.” </p>
<p class="calibre1">“Size	eşlik	etmek	için	bekleyen	bir	muhafız	grubu	var	lordum,”	dedi	Jacelyn. </p>
<p class="calibre1">“Liman	ıssız	ve	karanlık.	Son	zamanlarda	caddeler	de	güvenli	değil.	Muhafızlar!” </p>
<p class="calibre1">Altın	pelerinliler	bir	zamanlar	kumandanları	olan	adamı	almak	için	harekete geçti.	Tyrion,	Sör	Jacelyn’i	yanına	çağırdı	ve	dürülmüş	bir	parşömen	uzattı.	“Uzun bir	yolculuk	olacak.	Lord	Janos’un	yalnız	kalmasını	istemem.	Bu	altı	adamın	da onunla	birlikte	 <i class="calibre4">Yaz	Rüyası</i>’na	bindiğinden	emin	olun.” </p>
<p class="calibre1">Bywater	listedeki	isimleri	okuyunca	gülümsedi.	“Emredersiniz.” </p>
<p class="calibre1"><a id="p119"></a>Tyrion	sesini	alçalttı.	“Şu	Deem	denen	adam.	Kaptana	söyleyin,	eğer	bu	adam kazayla	denize	düşecek	olursa	kimse	gemi	mürettebatını	sorumlu	tutmaz.” </p>
<p class="calibre1">“Kuzey	sularının	çok	fırtınalı	olduğunu	duymuştum	lordum.”	Sör	Jacelyn reverans	yaparak	selam	verdi	ve	Slynt’in	yerdeki	altın	pelerinine	basarak	kapıya doğru	yürüdü. </p>
<p class="calibre1">Tyrion	tek	başına	masaya	oturdu,	kaliteli	Dorne	şarabından	geri	kalanı	içmeye başladı.	Hizmetçiler	girip	çıkıyor,	masadaki	tabakları	kaldırıyordu.	Onlara	şaraba dokunmamalarını	emretti.	Hizmetçilerin	işi	bittiğinde	salonun	kapısında	Varys göründü.	Parfümüne	uygun	leylak	rengi	bir	elbise	giymişti.	“Çok	tatlı	bir	şekilde hallettiniz	lordum.” </p>
<p class="calibre1">“Öyleyse	neden	ağzımda	acı	bir	tat	var?”	Parmaklarını	şakaklarına	koydu. </p>
<p class="calibre1">“Allar	Deem’i	denize	atmalarını	söyledim.	Aynı	şeyi	sana	yapmak	için	can atıyorum.” </p>
<p class="calibre1">“Sonuç	sizi	hayal	kırıklığına	uğratabilir,”	dedi	Varys.	“Fırtınalar	gelir	gider, dalgalar	vurur,	büyük	balık	küçük	balığı	yutar	ve	ben	kürek	çekmeye	devam ederim.	Lord	Slynt’in	bayıldığı	şarabın	tadına	bakabilir	miyim?” </p>
<p class="calibre1">Tyrion	kaşlarını	çattı,	eliyle	şarap	sürahisini	gösterdi. </p>
<p class="calibre1">Varys	kendine	bir	kadeh	şarap	doldurdu.	“Ah!	Yaz	kadar	tatlı.”	Bir	yudum daha	içti.	“Dilimin	üstünde	şarkı	söyleyen	üzümlerin	sesini	duyabiliyorum.” </p>
<p class="calibre1">“Bu	gürültü	nereden	geliyor	diye	merak	ediyordum.	Üzümlere	susmalarını söyle.	Kafam	çatlamak	üzere.	Emri	veren	ablamdı.	Çok	sadık	Janos	Slynt’in söyleyemediği	şey	buydu.	Altın	pelerinlileri	o	geneleve	 <i class="calibre4">Cersei</i>	yolladı.” </p>
<p class="calibre1">Varys’in	yüzünde	sinsi	bir	gülümseme	belirdi.	Bunu	en	başından	beri	biliyor olmalıydı. </p>
<p class="calibre1">“Bu	kısmı	anlatmayı	unutmuşsunuz,”	dedi	Tyrion	suçlayıcı	bir	ses	tonuyla. </p>
<p class="calibre1">“Sizin	tatlı	ablanız,”	dedi	Varys	abartılı	bir	üzüntüyle.	Dokunsalar	ağlayacak gibi	görünüyordu.	“Söylemesi	kolay	bir	şey	değildi	lordum.	Ne	tepki vereceğinizden	de	emin	değildim.	Beni	bağışlayabilir	misiniz?” </p>
<p class="calibre1">“Hayır,”	diye	çıkıştı	Tyrion.	“Tanrılar	seni	kahretsin.	Tanrılar	 <i class="calibre4">onu</i>	da kahretsin.”	Cersei’ye	dokunamazdı,	bunu	biliyordu.	Çok	istediği	halde	yapmazdı. </p>
<p class="calibre1">Henüz	değil.	Yoksa	çoktan	yapmış	mıydı?	Ablası	zalim	oyunlarını	oynamaya devam	ederken	Janos	Slynt	ve	Allar	Deem	gibi	zavallıları	cezalandırmak,	bir</p>
<p class="calibre1"><a id="p120"></a>soytarının	sahnelediği	komik	bir	adalet	müsameresinden	başka	bir	şey	değildi.	İçi içini	yiyordu.	“Bundan	böyle	bana	bildiğiniz	her	şeyi	anlatacaksınız	Lord	Varys. </p>
<p class="calibre1"> <i class="calibre4">Her	şeyi. </i>” </p>
<p class="calibre1">Hadım	gülümsedi.	“Bu	epey	vakit	alır	lordum.	Çok	fazla	şey	biliyorum.” </p>
<p class="calibre1">“Küçücük	bir	bebeğin	hayatını	kurtarmaya	yetecek	kadar	bilmiyormuşsunuz.” </p>
<p class="calibre1">“Kahretsin	ki	hayır.	Bir	piç	daha	vardı.	Bir	delikanlı.	Onun	hayatını	kurtarmak için	gereken	adımları	attım	ama	itiraf	ediyorum	ki	bebeğin	tehlikede	olabileceğini hiç	düşünmedim.	Henüz	bir	yaşına	bile	basmamış	kız	bebek.	Annesi	çocuk sayılabilecek	bir	fahişe.	Bu	iki	zavallı	nasıl	bir	tehdit	oluşturabilirlerdi	ki?” </p>
<p class="calibre1">“Robert’ın	kızıydı,”	dedi	Tyrion	kederle.	“Görünüşe	göre	bu	Cersei	için yeterliydi.” </p>
<p class="calibre1">“Evet.	Çok	üzücü.	Bebek	ve	annesinin	ölümünden	kendimi	sorumlu	tutuyorum. </p>
<p class="calibre1">Kız	çok	gençti	ve	Robert’a	âşıktı.” </p>
<p class="calibre1">“Âşık	mıydı?”	Tyrion	ölü	kızı	hiç	görmemişti	ama	onun	zihninde	kız	Shae’di, Tysha’ydı.	“Bir	fahişe	bir	erkeği	bütün	kalbiyle	sevebilir	mi?	Merak	ediyorum. </p>
<p class="calibre1">Hayır,	cevap	verme.	Bazı	şeylerin	cevabını	bilmemeyi	tercih	ederim.”	Shae’i	taş</p>
<p class="calibre1">ve	ahşaptan	inşa	edilmiş,	kendi	ahırı	ve	kuyusu	olan	güzel	bir	eve	yerleştirmişti. </p>
<p class="calibre1">Bütün	ihtiyaçlarının	giderilmesi	için	hizmetçiler	tutmuştu.	Yaz	Adaları’ndan getirilen	beyaz	bir	kuş,	kıza	dostluk	ediyordu.	Onu	ipekler,	satenler,	gümüşler	ve değerli	taşlarla	şımartmıştı.	Güvende	olması	için	kapısına	muhafızlar yerleştirmişti.	Bütün	bunlara	rağmen	Shae	huzursuz	görünüyordu.	Tyrion’la	daha fazla	vakit	geçirmek,	ona	hizmet	etmek,	yardımcı	olmak	istediğini	söylüyordu. </p>
<p class="calibre1">“Bana	çarşafların	arasında	gayet	iyi	yardım	ediyorsun,”	demişti	Tyrion	bir	gece. </p>
<p class="calibre1">Sevişmeleri	yeni	bitmişti.	Kafası	Shae’in	göğsündeydi,	kasıklarında	tatlı	bir	ağrı vardı.	Shae	cevap	vermemişti	ama	kızın	gözlerindeki	bakış	duymak	istediği	şeyin bu	olmadığını	söylüyordu. </p>
<p class="calibre1">Tyrion	içini	çekerek	şaraba	uzandı	ama	aklına	Lord	Janos	gelince	sürahiyi	geri itti.	“Görünüşe	göre	ablam,	Eddard	Stark’ın	ölümü	hakkında	yalan	söylemiyormuş. </p>
<p class="calibre1">Bu	çılgınlık	için	biricik	yeğenim	Joffrey’ye	teşekkür	borçluyuz.” </p>
<p class="calibre1">“Kral	Joffrey	emir	verdi,	Sör	İlyn	Payne	ve	Janos	Slynt	bir	an	bile	tereddüt etmeden	emri	yerine	getirdiler...” </p>
<p class="calibre1">“...emirden	daha	önce	haberleri	varmış	gibi.	Evet,	bunu	daha	önce</p>
<p class="calibre1"><a id="p121"></a>konuşmuştuk	ama	hiçbir	şey	bulamadık.	Aptallık.” </p>
<p class="calibre1">“Şehir	Muhafızları	artık	sizin	elinizde	lordum.	Bu	sayede	Majesteleri’nin	daha fazla	aptallık	yapmasına	engel	olabilirsiniz.	Yalnız,	kraliçenin	kendi	muhafızları olduğunu	da	dikkate	almak	zorundayız...” </p>
<p class="calibre1">“Kırmızı	pelerinliler	mi?”	Tyrion	omuz	silkti.	“Vylarr,	Casterly	Kayası	için bağlılık	yemini	etti.	Burada	babamın	yetkisiyle	bulunduğumu	biliyor.	Cersei babamın	adamlarını	bana	karşı	kullanmayı	göze	alamaz...	üstelik	sadece	yüz kişiler.	Benim	kendi	adamlarımın	sayısı	bile	onlardan	fazla.	Eğer	Bywater	sizin anlattığınız	gibi	bir	adamsa,  <i class="calibre4">altı	bin</i>	altın	pelerinlimiz	de	var.” </p>
<p class="calibre1">“Göreceksiniz;	Sör	Jacelyn	cesur,	onurlu,	itaatkâr	ve	en	önemlisi	sadık	bir adamdır.” </p>
<p class="calibre1">“Kime	sadık,	merak	ediyorum?”	Tyrion,	Varys’e	güvenmiyordu	ama	hadımın değerli	olduğunu	kabul	etmek	zorundaydı.	Etrafta	olup	biten	her	şeyden	haberi vardı,	çok	şey	biliyordu.	“Bana	neden	yardım	ediyorsunuz	Lord	Varys?”	diye sordu.	Adamın	yumuşak	ellerini,	pudralı	yüzünü,	hesaplı	gülümsemesini	inceledi. </p>
<p class="calibre1">“Siz	El’siniz.	Ben	diyara,	krala	ve	size	hizmet	ederim.” </p>
<p class="calibre1">“Jon	Arryn	ve	Eddard	Stark’a	hizmet	ettiğin	gibi	mi?” </p>
<p class="calibre1">“Lord	Arryn	ve	Lord	Stark’a	elimden	gelen	en	iyi	şekilde	hizmet	etmeye çalıştım.	Onların	zamansız	ölümleri	beni	gerçekten	üzdü	ve	dehşete	düşürdü.” </p>
<p class="calibre1">“Bir	de	 <i class="calibre4">benim</i>	nasıl	hissettiğimi	tahmin	etmeye	çalış.	Sırada	ben	varmışım gibi	geliyor.” </p>
<p class="calibre1">“Hiç	sanmıyorum,”	dedi	Varys	şarap	kadehini	çevirirken.	“Güç	dediğiniz	tuhaf şeydir	lordum.	Handa	sorduğum	bilmeceyi	düşünecek	vaktiniz	oldu	mu?” </p>
<p class="calibre1">“Birkaç	kez	aklıma	geldi,”	dedi	Tyrion.	“Kral,	rahip,	zengin	adam...	kim	ölür, kim	sağ	kalır?	Paralı	asker	kime	itaat	eder?	Bu	bilmecenin	cevabı	yok.	Ya	da birden	fazla	cevabı	var.	Her	şey	kılıcı	tutan	adama	bağlı.” </p>
<p class="calibre1">“Ve	kılıcı	tutan	adam	son	derece	önemsiz	biri,”	dedi	Varys.	“Ne	başında	tacı var	ne	de	avcunda	altınları.	Tanrıların	gücü	de	onun	yanında	değil.	Bütün	varlığı keskin	bir	çelik	parçası.” </p>
<p class="calibre1">“O	çelik	parçası	yaşamla	ölüm	arasındaki	çizgi.” </p>
<p class="calibre1">“Aynen	öyle.	Peki,	asıl	hükümdarımız	eli	kılıç	tutan	adamsa	neden	bütün	güç kralınmış	gibi	davranıyoruz?	Eli	kılıç	tutan	güçlü	bir	adam,  <i class="calibre4">neden</i>	Joffrey	gibi	bir</p>
<p class="calibre1"><a id="p122"></a>çocuk	krala	ya	da	onun	babası	gibi	sarhoş	bir	budalaya	itaat	etsin?” </p>
<p class="calibre1">“Çünkü	çocuk	krallar	ve	sarhoş	budalalar,	eli	kılıç	tutan	diğer	güçlü	adamları çağırabilir.” </p>
<p class="calibre1">“O	halde,	bahsettiğiniz	diğer	güçlü	ve	kılıçlı	adamlar	gerçek	gücün	sahibi olurlar.	Olurlar	mı?	Ellerinde	keskin	çelikleri	varken	neden	birine	itaat	ederler?” </p>
<p class="calibre1">Varys	gülümsedi.	“Bazıları	bilginin	gerçek	güç	olduğunu	söyler.	Bazıları	gücün tanrılardan	geldiğine,	bazılarıysa	kanundan	aktığına	inanır.	Ama	o	gün	Baelor Septi’nin	merdivenlerinde	hem	Yüce	Rahip,	hem	adaletli	Vekil	Kraliçe,	hem	de bilge	üstat	kalabalığın	içindeki	herhangi	biri	kadar	güçsüzdü.	Lord	Eddard’ı gerçekte	kim	öldürdü	sizce?	Emri	veren	Joffrey	mi?	Kılıcı	sallayan	Sör	İlyn	mi? </p>
<p class="calibre1">Yoksa...	başka	biri	mi?” </p>
<p class="calibre1">Tyrion	kafasını	salladı.	“Şu	lanet	bilmecenin	cevabını	verecek	misin,	yoksa sadece	başımı	daha	beter	ağrıtmaya	mı	çalışıyorsun?” </p>
<p class="calibre1">Varys	gülümsedi.	“Güç,	siz	nerede	olduğuna	inanıyorsanız	oradadır	lordum. </p>
<p class="calibre1">Ne	eksik	ne	fazla.” </p>
<p class="calibre1">“Yani,	güç	yanılsamadan	başka	bir	şey	değil	midir?” </p>
<p class="calibre1">“Duvara	vuran	gölgedir,”	diye	mırıldandı	Varys.	“Ama	gölgeler	öldürebilir. </p>
<p class="calibre1">Ve	bazen,	küçük	bir	adamın	çok	büyük	bir	gölgesi	olabilir.” </p>
<p class="calibre1">Tyrion	güldü.	“Lord	Varys,	sizden	tuhaf	bir	şekilde	hoşlanmaya	başlıyorum galiba.	Sizi	hâlâ	öldürebilirim	ama	en	azından	üzülürüm.” </p>
<p class="calibre1">“Bunu	bir	övgü	olarak	kabul	edeceğim.” </p>
<p class="calibre1">“Sen	nesin	Varys?”	Tyrion	gerçekten	bilmek	istiyordu.	“Bir	örümcek	olduğunu söylüyorlar.” </p>
<p class="calibre1">“Casuslar	ve	müzevirler	pek	sevilmez	lordum.	Ben	diyarın	sadık	bir hizmetkârıyım	sadece.” </p>
<p class="calibre1">“Bir	de	hadımsın.	Bunu	unutmayalım.” </p>
<p class="calibre1">“Aklımdan	çıktığı	vakitler	azdır.” </p>
<p class="calibre1">“İnsanlar	bana	yarımadam	der	ama	yine	de	tanrıların	bana	daha	iyi davrandığını	düşünüyorum.	Kısayım,	bacaklarım	çarpık,	kadınların	bana	arzuyla baktığını	söyleyemem...	ama	her	şeye	rağmen	erkeğim.	Yatağıma	giren	ilk	kadın Shae	değil.	Bir	gün	evlenip	baba	olabilirim.	Senin	böyle	umutların	yok.	Cüceler tanrıların	şakasıdır	ama	hadımları	insanlar	yaratır.	Seni	kim	kesti	Varys?	Ne</p>
<p class="calibre1"><a id="p123"></a>zaman	ve	neden?	Sen	gerçekte	kimsin?” </p>
<p class="calibre1">Hadım	gülümsemeye	devam	ediyordu	ama	gözlerindeki	bakışta	kahkahadan eser	yoktu.	“Merakınız	beni	onurlandırdı	lordum	ama	benim	hikâyem	uzun	ve hüzünlü.	Konuşmamız	gereken	ihanet	hikâyeleri	var.”	Elbisesinin	kolundan	bir parşömen	çıkardı.	“Kraliyet	kadırgası	 <i class="calibre4">Beyaz	Yürek</i>’in	kaptanı,	Lord	Stannis’e kılıcını	ve	gemisini	teklif	etmekle	suçlanıyor.” </p>
<p class="calibre1">Tyrion	içini	çekti.	“Sanırım	bu	adama	kanlı	bir	ders	vermemiz	gerekecek.” </p>
<p class="calibre1">“Sör	Jacelyn	adamı	ortadan	kaldırabilir	ama	kralın	huzurunda	yapılacak	bir yargılama	diğer	kaptanların	sadakatinden	emin	olmaya	yarar.” </p>
<p class="calibre1"> <i class="calibre4">Ve	kral	yeğenim	de	biraz	oyalanmış	olur. </i>	“Dediğiniz	gibi	olsun.	Bırakalım	da Joffrey’nin	adaletini	tatsın.” </p>
<p class="calibre1">Varys	parşömenin	üstüne	işaret	koydu.	“Sör	Horas	ve	Sör	Hobber	Redwyne yan	kapılardan	gizlice	çıkmak	için	nöbetçilerden	birine	rüşvet	vermişler. </p>
<p class="calibre1">Pentos’tan	gelen	 <i class="calibre4">Ay	Yolcusu</i>	isimli	bir	kadırgayla	kaçmaları	için	gerekli ayarlamalar	yapılmış.	Gemiye	kürekçi	olarak	bineceklermiş.” </p>
<p class="calibre1">“Birkaç	yıl	kürekçi	olarak	çalışmalarına	izin	veremez	miyiz?	Bakalım	yeni işlerini	sevecekler	mi?”	Gülümsedi.	“Olmaz.	Sevgili	ablam	değerli	konuklarını kaybederse	çılgına	döner.	Sör	Jacelyn’i	bilgilendirin.	Rüşvet	alan	adamı yakalayın	ve	kendisine	Gece	Nöbetçileri’nde	hizmet	vermenin	ne	kadar	onurlu	bir görev	olduğunu	anlatın.	Limana	adamlar	yollamayı	da	ihmal	etmeyin.	Redwyne ikizleri	sikke	sıkıntısı	çeken	başka	nöbetçiler	bulabilir.” </p>
<p class="calibre1">“Nasıl	isterseniz.”	Parşömene	bir	işaret	daha	koydu.	“Adamınız	Timett	bu akşam	Gümüş	Caddesi’ndeki	bir	kumarhanede	bir	şarap	tüccarının	oğlunu öldürmüş.	Çocuğun	hile	yaptığını	söylemiş.” </p>
<p class="calibre1">“Gerçekten	yapıyor	muymuş?” </p>
<p class="calibre1">“Ah,	hiç	şüphe	yok.” </p>
<p class="calibre1">“O	zaman	bu	şehrin	dürüst	insanları	Timett’e	teşekkür	borçlu.	Kralın	da teşekkürlerini	sunacağından	eminim.” </p>
<p class="calibre1">Hadım	gergin	bir	şekilde	gülümsedi	ve	bir	işaret	daha	koydu.	“Kutsal	adam salgınımız	var.	Şu	kuyruklu	yıldız	her	köşe	başında	garip	din	adamları	türemesine sebep	oldu.	Kendilerini	rahip	sananlar,	peygamber	ilan	edenler,	kâhinler... </p>
<p class="calibre1">Şehirdeki	dükkânların	önünde	dileniyorlar	ve	gelen	geçen	herkese	korkunç</p>
<p class="calibre1"><a id="p124"></a>kıyamet	hikâyeleri	anlatıyorlar.” </p>
<p class="calibre1">Tyrion	omuz	silkti.	“Aegon’ın	karaya	çıkışının	üstünden	üç	yüzyıl	geçti. </p>
<p class="calibre1">Kuyruklu	yıldızın	böyle	bir	etki	yaratması	doğal.	Bırakın	atıp	tutsunlar.” </p>
<p class="calibre1">“Etrafa	korku	yayıyorlar	lordum.” </p>
<p class="calibre1">“Bunun	senin	işin	olduğunu	sanıyordum.” </p>
<p class="calibre1">Varys	eliyle	ağzını	kapattı.	“Çok	zalimsiniz.	Son	bir	mesele	daha	var.	Leydi Tanda	dün	akşam	küçük	bir	ziyafet	verdi.	İncelemeniz	için	menüyü	ve	konuk listesini	aldım.	Şaraplar	doldurulduğunda	Lord	Gyles	ayağa	kalktı	ve	kralın şerefine	kadeh	kaldıracağını	söyledi.	Balon	Swann	güldü	ve,	‘Bunu	yapmak	için üç	kadehe	ihtiyacın	var,’	dedi.	Masadakilerin	çoğu...” </p>
<p class="calibre1">Tyrion	elini	kaldırarak	hadımın	konuşmasını	böldü.	“Yeter.	Bir	ziyafet masasındaki	ihanet	konuşmaları	beni	ilgilendirmiyor	Lord	Varys.” </p>
<p class="calibre1">“Nazik	olduğunuz	kadar	akıllısınız	da	lordum.”	Parşömen	hadımın	kolunda kayboldu.	“İkimizin	de	yapacak	çok	işi	var.	Sizi	yalnız	bırakayım.” </p>
<p class="calibre1">Hadım	salondan	ayrıldı.	Tyrion	uzunca	bir	süre	tek	başına	oturdu	ve	mum ışığını	izledi.	Janos	Slynt’in	ortadan	kaybolmasına	ablasının	ne	tepki	vereceğini tahmin	etmeye	çalışıyordu.	Bundan	memnun	olmayacaktı,	buna	şüphe	yoktu	ama Lord	Tywin’e	şikâyet	dolu	bir	mektup	yazmaktan	öte	ne	yapabilirdi?	Şehir Muhafızları	artık	Tyrion’a	aitti.	Bunun	yanı	sıra	emrinde	yüz	elli	dağ	adamı	vardı. </p>
<p class="calibre1">Bronn	paralı	askerlerden	oluşan	yeni	bir	muhafız	grubu	kuruyordu.	Tyrion	gayet iyi	korunuyormuş	gibi	görünüyordu. </p>
<p class="calibre1"> <i class="calibre4">Eddard	Stark	da	böyle	düşünmüştür. </i></p>
<p class="calibre1">Tyrion,	Küçük	Salon’dan	ayrılırken	Kızıl	Kale	karanlık	ve	sessizdi.	El Kulesi’ndeki	odasına	gitti.	Bronn	onu	bekliyordu.	“Slynt?”	diye	sordu. </p>
<p class="calibre1">“Lord	Janos	yarın	sabah	Sur’a	doğru	yelken	açıyor.	Varys,	Joffrey’nin adamının	yerine	kendi	adamımı	koyduğumu	düşünmemi	istiyor.	Aslında Serçeparmak’ın	adamının	yerine	Varys’in	adamını	koydum.	Bakalım	neler olacak.” </p>
<p class="calibre1">“Sen	en	iyisini	bilirsin.	Timett	birini	öldürmüş...” </p>
<p class="calibre1">“Varys	söyledi.” </p>
<p class="calibre1">Paralı	asker	şaşırmış	gibi	görünmüyordu.	“Aptal	çocuk.	Tek	gözlü	bir	adama hile	yapmanın	kolay	olacağını	düşünmüş	olmalı.	Timett	oğlanın	elini	hançeriyle</p>
<p class="calibre1"><a id="p125"></a>masaya	çakmış	ve	kafasını	koparmış.	Hem	de	çıplak	elleriyle.	Parmaklarını kasarak	yaptığı	bir...” </p>
<p class="calibre1">“İğrenç	detayları	duymasam	da	olur.	Akşam	yediğim	yemeği	hâlâ hazmedemedim,”	dedi	Tyrion.	“Adam	toplama	işi	nasıl	gidiyor?” </p>
<p class="calibre1">“Gayet	iyi.	Bu	akşam	üç	asker	daha	buldum.” </p>
<p class="calibre1">“Hangilerini	tutacağına	nasıl	karar	veriyorsun?” </p>
<p class="calibre1">“Onları	alıyorum,	sorguluyorum,	nerelerde	savaştıklarını	ve	iyi	birer	yalancı olup	olmadıklarını	öğreniyorum.”	Bronn	gülümsedi.	“Daha	sonra	onlara	beni öldürme	fırsatı	veriyorum,	benim	de	eşit	şansım	oluyor	elbette.” </p>
<p class="calibre1">“Öldürdüğün	oldu	mu?” </p>
<p class="calibre1">“İşimize	yarayacak	olanları	değil.” </p>
<p class="calibre1">“Ya	biri	seni	öldürürse?” </p>
<p class="calibre1">“İşte	o	adamı	kesinlikle	almalısın.” </p>
<p class="calibre1">Tyrion	biraz	sarhoş,	çokça	yorgundu.	“Söyle	bana	Bronn,	eğer	senden	bir bebeği	öldürmeni	isteseydim,	hâlâ	annesinin	memesini	emen	bir	bebeği...	yapar mıydın?	Hiç	soru	sormadan?” </p>
<p class="calibre1">“Soru	sormadan	mı?	Hayır.”	Paralı	asker	başparmağıyla	işaret	parmağını birbirine	sürttü.	“Ne	kadar	diye	sorardım.” </p>
<p class="calibre1"> <i class="calibre4">Senin	sevgili	Allar	Deem’ine	neden	ihtiyacım	olsun	ki	Lord	Slynt?	Bende</i> <i class="calibre4">ondan	yüzlercesi	var. </i>	Gülmek	istiyordu	ve	ağlamak	ama	en	çok...	Shae’i	istiyordu. </p>
<p class="calibre1"><a id="p126"></a>Arya</p>
<p class="calibre1">Otların	arasındaki	yol	iki	araba	tekerleğinin	izinden	biraz	genişti. </p>
<p class="calibre1">İyi	tarafı,	kafilelerinin	ne	yöne	gittiğini	başkalarına	söyleyebilecek	kimseyle karşılaşmıyorlardı.	Kral	Yolu’nda	akan	insan	nehri	burada	minik	su	damlalarına dönüşmüştü. </p>
<p class="calibre1">Kötü	tarafı,	patika	bir	yılan	gibi	kıvrılarak	ilerliyordu,	bazı	yerlerde	daha	da darlaşıyor,	hatta	bazen	tamamen	kayboluyordu.	Yabani	otların	içinde	yarım fersaha	yakın	yol	alıp	tam	umutlarını	kaybetmişken	tekrar	karşılarına	çıkıyordu. </p>
<p class="calibre1">Arya	patikadan	nefret	ediyordu.	Arazi	çok	vahşi	sayılmazdı;	alçak	tepelerden, aralarına	otlaklar	serpilmiş	kademeli	tarlalardan	ve	sığ	derelerin	akışını yavaşlatacak	kadar	sık	söğütlerle	kaplı	koyaklardan	geçiyorlardı	ama	yol	o	kadar dar	ve	kıvrımlıydı	ki	neredeyse	sürünerek	ilerlemek	zorunda	kalıyorlardı. </p>
<p class="calibre1">Onları	yavaşlatan	arabalardı	aslında.	Dingiller	tıka	basa	dolu	arabaların ağırlıyla	çatırdıyor,	tekerlekler	ağır	aksak	dönüyordu.	Her	gün	en	az	on	kere	durup çamura	gömülen	bir	tekerleği	kurtarmak	zorunda	kalıyorlardı.	Bir	keresinde,	sık meşe	ağaçlarının	arasında	uzanan	patikada	yol	alırlarken,	odun	yüklü	bir	öküz arabasını	çeken	üç	adamla	karşı	karşıya	gelmişlerdi.	Yanlarından	geçip	yola devam	edecek	bir	boşluk	yoktu.	Adamların	öküzü	çözmesini,	hayvanı	ağaçların içine	çekmesini,	arabayı	çevirmesini,	öküzü	tekrar	arabaya	bağlamasını	ve geldikleri	yoldan	geri	gitmelerini	beklemek	zorunda	kalmışlardı.	Öküz, arabalardan	bile	 <i class="calibre4">yavaş</i>	hareket	ediyordu,	bütün	günü	iki	adım	yol	alamadan geçirmişlerdi. </p>
<p class="calibre1">Arya	sürekli	arkasına	bakmaktan	alamıyordu	kendini,	altın	pelerinlilerin onlara	ne	zaman	yetişeceğini	merak	ediyordu.	Geceleri,	duyduğu	en	küçük	sesle irkiliyor,	elini	İğne’nin	kabzasına	götürüyordu.	Kamp	kurdukları	yerlerin çevresine	nöbetçiler	yerleştiriyorlardı	ama	Arya	kimseye	güvenemiyordu, özellikle	öksüz	oğlanlara.	Kral	Toprakları’nın	ara	sokaklarında	işe	yarıyor olabilirlerdi	ama	bu	arazilerde	kimseye	faydaları	yoktu.	Arya	gölge	kadar	sessiz hareket	ettiği	zaman	bütün	nöbetçileri	atlatabiliyordu.	Hiç	kimseye	fark	ettirmeden</p>
<p class="calibre1"><a id="p127"></a>ağaçların	arasına	dalıyor,	onu	kimsenin	göremeyeceği	bir	yere	gidip	su döküyordu.	Lommy	Yeşilel’in	nöbet	tuttuğu	bir	gece	sessizce	bir	meşe	ağacına tırmanmış,	daldan	dala	atlayarak	çocuğun	tepesine	kadar	ilerlemişti	ama	oğlanın ruhu	bile	duymamıştı.	Üstüne	atlamayı	düşünmüştü	ama	çocuğun	çığlığı	bütün kampı	uyandırırdı	ve	Arya,	Yoren’den	yine	sopa	yerdi. </p>
<p class="calibre1">Bütün	çocuklar	Boğa’ya	çok	özel	biriymiş	gibi	davranıyordu	artık.	Kraliçe onun	kafasını	istediğine	göre	önemli	biri	olmalıydı	ama	Boğa	bunu	kabul etmiyordu.	“Ben	kraliçeye	hiçbir	şey	yapmadım,”	demişti	kızgın	bir	sesle.	“Ben sadece	işimi	yapıyordum.	Körükler,	örsler,	getir,	götür.	Hepsi	bu.	Zırh	ustası olacaktım	ama	Üstat	Mott	gelip	Gece	Nöbetçileri’ne	katılacağımı	söyledi.	Başka bir	şey	bilmiyorum.”	Sonra	gidip	miğferini	parlatmaya	başlamıştı.	Güzel	miğferdi. </p>
<p class="calibre1">Pürüzsüz	ve	kıvrımlıydı,	incecik	bir	siperi,	iki	tane	kocaman	boğa	boynuzu	vardı. </p>
<p class="calibre1">Arya,	yağlı	bir	kumaş	parçasıyla	miğferini	parlatan	delikanlıyı	izlemişti.	Boğa miğferi	öyle	fazla	cilalıyordu	ki	yemek	ateşinin	alevleri	çeliğin	üstünde ışıldıyordu.	Ama	bunu	hiçbir	zaman	takmıyordu. </p>
<p class="calibre1">Lommy,	“Bahse	girerim	ki	bu	oğlan	vatan	haininin	piçi,”	dedi	bir	gece, Gendry’nin	duymaması	için	iyice	alçak	sesle	konuşarak.	“Kurt	lordunu	diyorum. </p>
<p class="calibre1">Yüce	Sept’te	başı	kesilen	adam.” </p>
<p class="calibre1">“Hayır	onun	oğlu	değil,”	diye	itiraz	etti	Arya.  <i class="calibre4">Benim	babamın	sadece	bir	piçi</i> <i class="calibre4">var.	O	da	Jon. </i>	Atına	binip	tek	başına	eve	gidebilmeyi	dileyerek	ağaçların arasında	kayboldu.	Kimseye	fark	ettirmeden	eyerine	atlayıp	dörtnala uzaklaşabilirdi	ama	yolu	gözleyecek,	arkasını	kollayacak,	uyurken	nöbet	tutacak, altın	pelerinlilerle	karşılaştığında	onunla	birlikte	dövüşecek	kimsesi	olmazdı. </p>
<p class="calibre1">Yoren	ve	diğerleriyle	birlikte	kalmak	daha	güvenliydi. </p>
<p class="calibre1">“Tanrı	Gözü’ne	epey	yaklaştık,”	dedi	kara	kardeş	bir	sabah.	“Kral	Yolu,	Üç Dişli	Mızrak’ı	geçene	kadar	güvenli	sayılmaz.	Bu	yüzden	gölün	çevresinden dolaşıp	batı	kıyısında	kamp	kuracağız.	Bizi	orada	aramak	kimsenin	akına	gelmez.” </p>
<p class="calibre1">Bir	süre	daha	yol	aldıktan	sonra	iki	patikanın	kesiştiği	yerde	arabaları	batıya çevirdi. </p>
<p class="calibre1">Çiftlik	arazileri	yerlerini	ormanlara	bıraktı.	Köyler	ve	karakollar	daha	ufak	ve daha	seyrekti.	Burada	tepeler	daha	yüksek,	vadiler	daha	derindi.	Yiyecek	bulmak zorlaşmıştı.	Yoren	şehirden	ayrılmadan	önce	arabaları	tuzlu	balık,	kuru	ekmek, </p>
<p class="calibre1"><a id="p128"></a>sarı	peynir	tekerleri,	arpa	ve	fasulye	çuvalları,	domuz	yağı	ve	şalgamla doldurmuştu	ama	hepsi	son	lokmasına	kadar	yenmişti.	Kral	Yolu’ndan	ayrılmak zorunda	kaldıklarında,	Yoren	kaçak	avcılık	yaptıkları	için	yakalanan	Koss	ve Kurz’a	dönmüştü.	Yoren	adamları	ormana	salıyor,	adamlar	kazığa	geçirdikleri	bir geyik	ya	da	kemerlerine	astıkları	bıldırcınlarla	geri	dönüp	kafileye	katılıyordu. </p>
<p class="calibre1">Daha	küçük	oğlanlar	böğürtlen	topluyordu.	Olur	da	bir	meyve	bahçesiyle karşılaşırlarsa,	çitlerden	atlayıp	heybelerini	elmalarla	dolduruyorlardı. </p>
<p class="calibre1">Arya	yetenekli	bir	tırmanıcı	ve	çok	hızlı	bir	toplayıcıydı.	Yalnız	çalışmayı seviyordu.	Bir	gün	şişman,	kahverengi,	uzun	kulaklı	bir	tavşana	rastgeldi. </p>
<p class="calibre1">Tavşanlar	kedilerden	hızlı	koşuyordu	ama	onlar	kadar	iyi	tırmanamıyorlardı. </p>
<p class="calibre1">Tavşana	ahşap	kılıcıyla	vurdu,	hayvanı	kulaklarından	yakalamayı	başardı.	Yoren, şişman	tavşanı	soğan	ve	yabani	mantarlarla	birlikte	haşladı.	Arya’ya	bir	butun tamamını	verdi	çünkü	tavşanın	sahibi	oydu.	Arya	butu	Gendry’yle	paylaştı. </p>
<p class="calibre1">Diğerlerine	de	koca	birer	kepçe	yemek	düştü.	Hatta	zincirlere	bağlı	üç	adam	bile karınlarını	doyurdu.	Jaqen	H’ghar	ikram	için	nazikçe	teşekkür	etti.	Isırgan	yağlı parmaklarını	mutlulukla	yaladı	ama	burunsuz	adam	Rorge	alay	dolu	bir	kahkaha atarak,	“Artık	bir	avcımız	var,	Yumurtakafa	Yumurtasurat	Tavşankatili,”	diye bağırdı. </p>
<p class="calibre1">Beyazgül	isimli	küçük	bir	köyün	hemen	dışındaki	mısır	tarlasında	bir	grup tarla	işçisi	etraflarını	sardı.	Kara	kardeşlerin	tarladan	aldığı	mısırlar	karşılığında sikke	istiyorlardı.	Yoren	adamların	ellerindeki	keskin	oraklara	baktı	ve	birkaç bakır	verdi.	“Bir	zamanlar	kara	kardeşler	Dorne’dan	Kışyarı’na	kadar	her	yerde tanrı	misafiri	olarak	ağırlanırdı.	Soylu	lordların	sofralarına	bile	onur	konukları olarak	çağrılırdık,”	dedi	aşağılama	dolu	sesiyle.	“Şimdilerde	sizin	gibi	korkaklar birkaç	kurtlu	elma	karşılığında	sikke	istiyor.”	Tükürdü. </p>
<p class="calibre1">“Bunlar	tatlı	mısır.	Senin	gibi	leş	kokulu,	yaşlı	bir	kara	karga	için	fazla	iyi,” </p>
<p class="calibre1">diyerek	karşılık	verdi	adamlardan	biri.	“Hemen	arazilerimizden	çık,	hırsızlarını da	yanında	götür.	Yoksa	seni	kazığa	geçirir,	karga	arkadaşlarını	korkutup	kaçırman için	mısırların	arasına	dikerim.” </p>
<p class="calibre1">O	gece	tatlı	mısırları	ateşte	kızarttılar.	Arya	mısırların	çok	lezzetli	olduğunu düşünüyordu	ama	Yoren	bir	lokma	bile	yiyemeyecek	kadar	öfkeliydi.	Üstüne pelerini	kadar	kara	bir	bulut	çökmüş	gibi	sıkıntılıydı.	Huzursuzca	bir	aşağı	bir</p>
<p class="calibre1"><a id="p129"></a>yukarı	yürüyor,	kendi	kendine	söyleniyordu. </p>
<p class="calibre1">Ertesi	gün	Koss	telaşla	kampa	döndü.	Yolun	ilerisinde	başka	bir	kamp gördüğünü	söyledi.	“Yirmi	ya	da	otuz	adam	var,”	diye	uyardı	Yoren’i.	“Örgü zırhlar	ve	yarım	miğferler	giyiyorlar.	Bazıları	fena	yaralanmış.	Biri	ölmek	üzere, sesinden	anladım.	Mızrakları	ve	kalkanları	da	var	ama	sadece	bir	at	gördüm,	çok garip.	Kokuya	bakılırsa	uzun	zamandır	oradalar.” </p>
<p class="calibre1">“Sancak	gördün	mü?” </p>
<p class="calibre1">“Sancak	kahverengi.	Üstünde	sarı	ve	siyah	benekli	bir	ağaç	kedisi	var.” </p>
<p class="calibre1">Yoren	elindeki	ekşi	yaprağı	ağzına	atıp	çiğnemeye	başladı.	“Kim	olduklarını anlamadım,”	dedi.	“Dost	da	olabilirler	düşman	da.	Ama	o	kadar	kötü yaralanmışlarsa	kim	olurlarsa	olsunlar	atlarımızı	almak	isteyeceklerdir.	Belki daha	da	fazlasını.	En	iyisi	hiç	görünmeden	etraflarından	dolaşmak.”	Bu	karar yollarını	millerce	uzatıp	en	az	iki	gün	kaybetmelerine	sebep	olmuştu	ama	yaşlı adam	bu	kaybın	küçük	bir	bedel	olduğunu	söylemişti.	“Sur’da	bol	bol	vaktiniz olacak.	Hem	de	hayatınızın	sonuna	kadar.	Oraya	varmak	için	bu	kadar sabırsızlanmanıza	gerek	yok.” </p>
<p class="calibre1">Tekrar	kuzeye	döndüklerinde	arazilerin	daha	kalabalık	gruplarca	korunduğunu gördüler.	Nöbetçiler	yol	kenarlarında	bekliyor,	soğuk	gözleriyle	gelip	geçenleri inceliyordu.	Atlı	nöbetçiler	de	vardı.	Eyerlerine	astıkları	baltalarla	sınır	çitleri boyunca	geziyorlardı.	Arya,	bir	arazinin	kenarındaki	kuru	ağacın	dallarının arasına	gizlenmiş	yaylı	bir	adam	fark	etti.	Adam	onları	görür	görmez	yayına	bir	ok yerleştirip	gerdi	ve	kafile	iyice	uzaklaşana	kadar	gözlerini	üstlerinden	ayırmadı. </p>
<p class="calibre1">Yoren	küfürler	savuruyordu.	“Ağaca	tırmanmış	bizi	gözlüyor.	Ötekiler	gelince dallar	onu	gizleyecek	mi	bakalım?	Çığlıklar	ata	ata	Nöbet	gelsin	de	onu	kurtarsın diye	yalvaracak.” </p>
<p class="calibre1">Bir	gün	sonra,	Dobber	akşam	semasında	parlayan	kızıl	bir	ışık	görüp diğerlerine	seslendi.	“Ya	biz	yolu	şaşırıp	tekrar	batıya	döndük	ya	da	güneş</p>
<p class="calibre1">kuzeyden	batıyor	artık.” </p>
<p class="calibre1">Yoren	neler	olduğunu	daha	iyi	görebilmek	için	küçük	bir	tepeye	tırmandı. </p>
<p class="calibre1">“Yangın,”	diye	bağırdı,	işaret	parmağını	yalayıp	elini	havaya	kaldırdı.	“Rüzgâr ters	yöne	esiyor,	bize	kadar	gelmez.	İzlemeye	değer.” </p>
<p class="calibre1">İzlediler.	Karanlık	koyulaştıkça	yangın	daha	büyük,	daha	parlak	görünmeye</p>
<p class="calibre1"><a id="p130"></a>başladı.	Bir	süre	sonra	bütün	gökyüzü	alev	almış	gibiydi.	Ara	sıra	duman	kokusu bile	alabiliyorlardı	ama	rüzgâr	yönünü	değiştirmedi	ve	alevler	uzaklarında	kaldı. </p>
<p class="calibre1">Yangın	şafak	vaktine	kadar	sürdü,	sonunda	kendi	kendine	söndü.	O	gece	kimse doğru	düzgün	uyumamıştı. </p>
<p class="calibre1">Yanan	kasabaya	vardıklarında	öğlen	olmuştu.	Tarlalar	tamamen	kül	olmuş, evlerin	duvarları	siyah	kabuklara	dönüşmüştü.	Etraf	yanık	hayvan	leşleriyle doluydu.	Leşlerin	üstünü	kara	bir	battaniye	gibi	örten	kargalar	yanlarından	geçen insanlardan	rahatsız	oluyor,	öfkeli	çığlıklar	atarak	havalanıyordu.	Kasabanın içinden	hâlâ	duman	tütüyordu.	Ahşap	dış	duvar	uzaktan	güçlüymüş	gibi görünüyordu	ama	kasabayı	düşmanlardan	koruyacak	kadar	güçlü	olmadığı ortadaydı. </p>
<p class="calibre1">Arabaların	önünde	at	süren	Arya,	dış	duvarın	üstündeki	sivri	kazıklara geçirilmiş	yanık	bedenler	gördü,	hepsinin	elleri	kendilerini	yok	eden	alevlerle mücadele	etmek	istermiş	gibi	yüzlerindeydi.	Dış	duvara	yaklaştıklarında	Yoren kafileyi	durdurdu.	Arya	ve	diğer	oğlanlara	arabaların	başında	beklemelerini söyledi.	Atından	inerek	Murch	ve	Kesik	Jack’le	birlikte	kasabanın	kapısına	doğru yürümeye	başladı.	Kırık	kapının	üstünden	atladıklarında	duvarın	arkasından	bir karga	sürüsü	çığlıklar	atarak	havalandı.	Arabalardaki	kuzgunlar	kargaların çığlıklarını	boğuk	gürültüleriyle	yanıtladı. </p>
<p class="calibre1">Yoren	ve	yanındakilerin	kasabaya	girmesinin	üstünden	epey	vakit	geçince Arya,	“Peşlerinden	gitmeli	miyiz?”	diye	sordu	Boğa’ya. </p>
<p class="calibre1">“Yoren	beklememizi	söyledi.”	Delikanlının	sesi	bir	garipti.	Arya	arkasını dönüp	baktığında	Gendry’nin	boynuzlu	miğferini	giymiş	olduğunu	gördü. </p>
<p class="calibre1">Sonunda	adamlar	geri	döndü.	Yoren’in	kucağında	küçük	bir	kız	çocuğu	vardı. </p>
<p class="calibre1">Murch	ve	Kesik	Jack	bir	kadın	taşıyordu.	Küçük	kız	iki	yaşından	büyük	olamazdı, boğazını	sıkan	bir	şey	varmış	gibi	boğuk	bir	sesle	durmaksızın	ağlıyordu.	Kadının sağ	kolu	omuz	kökünden	kesilmişti,	kan	içindeydi.	“Lütfen,”	diye	fısıldıyordu sadece.	“Lütfen,	lütfen.”	Rorge	kadının	o	halini	eğlenceli	bulmuştu.	Yüzündeki koca	delikten	gürültülü	bir	kahkaha	çıktı.	Çok	geçmeden	Isırgan	da	gülmeye başladı.	Murch	küfredip	seslerini	kesmelerini	söyleyene	kadar	gülmeye	devam ettiler. </p>
<p class="calibre1">Yoren	kadını	arabalardan	birinin	arkasına	yatırmalarını	söyledi.	“Acele	edin,” </p>
<p class="calibre1"><a id="p131"></a>diye	ekledi.	“Akşam	oluyor.	Buraya	kurtlar	ve	çok	daha	beter	şeyler	inecek.” </p>
<p class="calibre1">“Korkuyorum,”	diye	mırıldandı	Turta	kesik	kollu	kadın	arabaya	takınırken. </p>
<p class="calibre1">“Ben	de,”	diye	itiraf	etti	Arya. </p>
<p class="calibre1">Turta,	Arya’nın	koluna	dokundu.	“Ben	kimseyi	tekmeleyerek	öldürmedim	Arry. </p>
<p class="calibre1">Annemin	yaptığı	turtaları	satıyordum,	hepsi	bu.” </p>
<p class="calibre1">Arya	cesaret	edebildiği	kadar	uzaklaşıp	arabaların	epey	önünde	at	sürdü. </p>
<p class="calibre1">Küçük	kızın	ağlamasını,	kadının,	“Lütfen,”	diye	yalvaran	fısıltısını	duymak istemiyordu.	Yaşlı	Dadı’nın	anlattığı	bir	hikâyeyi	hatırladı.	Adamın	biri,	şeytani devler	tarafından	karanlık	bir	kalede	esir	tutuluyordu.	Adam	çok	cesur	ve akıllıydı,	devleri	kandırıp	kaçmayı	başarmıştı...	ama	kaleden	çıkar	çıkmaz Ötekiler	adamı	yakalamış,	sıcak	kanını	içmişti.	Arya	o	adamın	neler	hissettiğini şimdi	anlıyordu. </p>
<p class="calibre1">Tek	kollu	kadın	akşam	çökerken	öldü.	Gendry	ve	Kesik	Jack	kadının	mezarını bir	akasyanın	altına	kazdı.	Arya,	rüzgâr	estiğinde	hareketlenen	uzun	dalların fısıltılarını	duyabildiğini	düşündü,  <i class="calibre4">“Lütfen,	lütfen,	lütfen.” </i>	Tüyleri	diken	diken olmuştu,	koşarak	mezardan	uzaklaşmamak	için	kendini	zor	tuttu. </p>
<p class="calibre1">“Bu	gece	ateş	yakmayacağız,”	dedi	Yoren.	Akşam	yemeğinde	Koss’un	bulduğu bir	avuç	yaban	mantarını	ve	bir	kâse	kuru	bezelyeyi	yediler.	Yakınlardaki	küçük bir	dereden	aldıkları	suyu	içtiler.	Suyun	tuhaf	bir	tadı	vardı.	Lommy,	derenin yukarısındaki	çürüyen	bedenlerin	suyun	tadını	değiştirdiğini	söyledi.	Turta	oğlanın üstüne	atılmaya	hazırlanıyordu	ki	yaşlı	Reysen	aralarına	girip	Lommy’yi	kurtardı. </p>
<p class="calibre1">Arya	açlığını	bastırmak	için	çok	fazla	su	içmişti.	O	gece	uyuyabileceğini düşünmüyordu	ama	uyudu.	Uyandığında	etraf	zifiri	karanlıktı	ve	idrar	torbası patlamak	üzereydi.	Kafiledekiler	battaniyelerine,	pelerinlerine	sarınmış	halde yayılmış	uyuyordu.	Arya;	İğne’yi	aldı,	ayağa	kalktı,	dinlemeye	başladı.	Uyuyan adamların	huzursuz	kıpırdanmalarını,	Rorge’un	gıcırtıya	benzeyen	horlamasını, Isırgan’ın	uyurken	çıkardığı	tuhaf	tıslamayı	duydu.	Başka	bir	arabadan,	çeliğe sürtünen	taşın	ritmik	sesi	geliyordu.	Yoren	ekşi	yaprak	çiğneyerek	bıçağını bileyliyordu. </p>
<p class="calibre1">Gece	nöbeti	tutanların	arasında	Turta	da	vardı.	Ağaçlara	doğru	yürüyen Arya’yı	gördüğünde,	“Nereye	gidiyorsun?”	diye	sordu. </p>
<p class="calibre1">Arya	eliyle	ormanı	gösterdi. </p>
<p class="calibre1"><a id="p132"></a>“Hayır	gitmiyorsun,”	dedi	Turta.	Kemerinde	bir	kılıç	asılı	olduğu	için cesurlaşmıştı	yine.	Doğru	düzgün	kılıç	savurmayı	bilmiyordu	halbuki.	“Yoren	bu gece	herkesin	kampa	yakın	kalmasını	söyledi.” </p>
<p class="calibre1">“Su	dökmem	lazım,”	dedi	Arya. </p>
<p class="calibre1">“İyi	ya,	şu	ağacın	dibine	yap	işte,”	diye	karşılık	verdi	çocuk.	Eliyle	ormanı göstererek,	“Orada	neler	olduğunu	bilemeyiz	Arry.	Kurt	sesleri	duydum,”	dedi. </p>
<p class="calibre1">Arya	oğlanla	kavga	ederse	Yoren	sinirlenirdi.	Korkmuş	gibi	görünmeye çalıştı.	“Kurtlar	mı?	Gerçekten	mi?” </p>
<p class="calibre1">“Duydum,”	diyerek	onayladı	Turta. </p>
<p class="calibre1">“Neyse,	gitmesem	de	olur	zaten.”	Battaniyesinin	altına	girdi	ve	Turta’nın	ayak seslerini	duyana	kadar	uyuyormuş	gibi	yaptı.	Bir	gölge	kadar	sessiz	kalkıp	kampın diğer	tarafındaki	ağaçların	arasına	girdi.	Bu	tarafta	da	nöbetçiler	vardı	ama	onları atlatmayı	başardı.	Kimseye	görünmemek	için	ormanın	derinliklerine	kadar	yürüdü. </p>
<p class="calibre1">Etrafta	kimsenin	olmadığından	emin	olunca	pantolonunu	indirip	işini	görmek	için çömeldi. </p>
<p class="calibre1">Ağaçların	altından	gelen	hışırtıları	duyduğunda	pantolonu	bileklerine	kadar indirmiş	su	döküyordu.  <i class="calibre4">Turta	beni	takip	etmiş, </i>	diye	düşündü	endişeyle.	Sonra,	ay ışığıyla	parlayan	gözleri	gördü.	Midesi	düğümlendi,	İğne’ye	uzandı.	Gözler çoğaldı,	iki,	dört,	sekiz,	bütün	bir	sürü... </p>
<p class="calibre1">İçlerinden	biri	ağır	adımlarla	yanına	yaklaştı.	Gözlerini	Arya’nın	üstüne	dikip dişlerini	gösterdi.	Arya,	sabahleyin	parçalanmış	cesedi	bulunduğunda	Turta’nın nasıl	böbürleneceğini	düşünüyordu	ama	kurt	döndü,	koşmaya	başladı	ve	bütün gözler	bir	anda	kayboldu.	Arya	titreyerek	temizlendi.	Pantolonunu	yukarı	çekip Yoren’in	çıkardığı	sese	doğru	yürüdü.	Arabaya	tırmanıp	yaşlı	adamın	yanına oturdu.	“Kurtlar,”	dedi	korkuyla.	“Ormanda.” </p>
<p class="calibre1">“Evet,	oradalar,”	dedi	Yoren.	Dönüp	Arya’ya	bakmadı. </p>
<p class="calibre1">“Beni	korkuttular.” </p>
<p class="calibre1">“Öyle	mi?”	Tükürdü.	“Senin	soyundan	gelenlerin	kurtları	sevdiğini sanıyordum.” </p>
<p class="calibre1">“Nymeria	bir	ulu	kurttu.”	Arya	kendine	sarıldı.	“Ulu	kurtlar	farklıdır.	Boşver, Nymeria	gitti	zaten.	Jorry’le	birlikte	kaçması	için	ona	taş	attık.	Yoksa	kraliçe tarafından	öldürülecekti.”	Nymeria’dan	bahsetmek	Arya’yı	üzüyordu.	“O	gün</p>
<p class="calibre1"><a id="p133"></a>yanımda	olsaydı	babamın	başını	kesmelerine	izin	vermezdi.” </p>
<p class="calibre1">“Öksüzlerin	babası	yoktur.	Bunu	unuttun	mu	yoksa?”	Ekşi	yaprak	yaşlı	adamın tükürüğünü	kırmızıya	boyamıştı,	ağzı	kan	doluymuş	gibi	görünüyordu.	“Korkmamız gereken	tek	kurt	türü	insan	derisi	giymiş	olanlar.	O	kasabayı	yakanlar	mesela.” </p>
<p class="calibre1">“Keşke	evimde	olsaydım,”	dedi	Arya	umutsuzluk	içinde.	Cesur	olmak	için, dişi	bir	kurt	gibi	gözü	kara	olmak	için	çok	çabalıyordu	ama	bazen	küçük	bir	kız çocuğu	gibi	hissediyordu	kendini,	küçük	bir	kız	çocuğuydu	çünkü. </p>
<p class="calibre1">Kara	kardeş	balyadan	bir	yaprak	daha	alıp	ağzına	attı.	“Belki	de	seni	şehirde, bulduğum	yerde	bırakmalıydım	evlat.	Hepinizi	orada	bırakmalıydım.	Daha güvende	olurdunuz	gibi	geliyor	bana.” </p>
<p class="calibre1">“Umrumda	değil.	Ben	eve	gitmek	istiyorum.” </p>
<p class="calibre1">“Neredeyse	otuz	yıldır	Sur’a	adam	götürüyorum.”	Yoren’in	dudaklarında	kanlı baloncuklar	gibi	görünen	tükürükler	vardı.	“O	kadar	zaman	içinde	sadece	üç	adam kaybettim.	Biri	yaşlıydı,	ateşten	öldü.	Bir	delikanlıyı	sıçarken	zehirli	yılan	ısırdı. </p>
<p class="calibre1">Beni	uykumda	öldürmeyi	deneyen	bir	aptalı	da	ben	hallettim.”	Nasıl	hallettiğini göstermek	için	bıçağını	boynuna	dayadı.	“Otuz	yılda	üç	kişi.”	Ağzındaki	ekşi yaprağı	tükürdü.	“Bir	gemiye	binmek	çok	daha	akıllıca	olurdu,	yolda	daha	fazla adam	bulacağımız	yok.	Akıllı	bir	adam	gemiye	binerdi	ama	ben...	otuz	yıldır	Kral Yolu’nu	kullanıyorum.”	Bıçağını	kınına	soktu.	“Git	de	uyu	evlat.	Beni	duydun mu?” </p>
<p class="calibre1">Arya	uyumayı	denedi.	Ama	kafasına	kadar	çektiği	battaniyenin	altında kurtların	ulumasını	duyuyordu...	ve	başka	bir	ses	daha.	Güçsüz,	rüzgârla	uçuşan bir	fısıltı.	Çığlık	gibi. </p>
<p class="calibre1"><a id="p134"></a>Davos</p>
<p class="calibre1">Sabah	havası	tanrılardan	yükselen	dumanla	kararmıştı. </p>
<p class="calibre1">Hepsi	alevler	içindeydi	şimdi.	Bakire	ve	Anne,	Savaşçı	ve	Demirci,	inci gözlü	Yaşlı	Hatun,	altın	sakallı	Baba	ve	insandan	çok	hayvana	benzetilerek oyulmuş	Yabancı.	Yaşlı	ve	kuru	ahşap,	kat	kat	boya	ve	cila,	acımasız	bir kıvılcımla	tutuşmuştu.	Isı	titreyerek	serin	havada	yükseliyordu.	Kale duvarlarındaki	gargoyleler	ve	taştan	canavarlar	bulanıklaşmıştı.	Gözyaşlarından dokunmuş	bir	duvağın	ardından	bakıyormuş	gibiydi	Davos.  <i class="calibre4">Ya	da	canavarlar</i> <i class="calibre4">titriyor,	kıvrılıyor	gibi... </i></p>
<p class="calibre1">“Bu	çok	hastalıklı	bir	şey,”	dedi	Allard.	Alçak	sesle	konuşmayı	akıl edebilmişti	en	azından.	Dale	mırıldanarak	bu	fikre	katıldığını	belli	etti. </p>
<p class="calibre1">“Sessiz	olun,”	dedi	Davos.	“Nerede	olduğunuzu	unutmayın.”	Oğulları	iyi çocuklardı	ama	gençlerdi.	Özellikle	Allard	fazla	heyecanlı,	fazla	atılgandı.  <i class="calibre4">Bir</i> <i class="calibre4">kaçakçı	olarak	kalsaydım	Allard	hayatını	Sur’da	geçirirdi.	Onu	bu	kaderden</i> <i class="calibre4">Stannis	kurtardı.	Ona	borçlu	olduğum	bir	şey	daha... </i></p>
<p class="calibre1">Yüzlerce	insan	Yedi’nin	yakılışına	şahit	olmak	için	kale	kapısında	toplanmıştı. </p>
<p class="calibre1">Havayı	saran	koku	mide	bulandırıcıydı.	Bütün	hayatları	boyunca	taptıkları tanrıların	yakılışını	görmek	en	cesur	askerleri	bile	huzursuz	etmişti. </p>
<p class="calibre1">Kırmızı	kadın	ateşin	çevresinde	üç	kez	dolaştı.	İlkinde	Asshai	dilinde	dualar okudu,	ikicisinde	Valyria	dilinde,	üçüncüsünde	Ortak	Dil’de.	Davos	sadece	son duaları	anlayabildi.	“R’hllor,	karanlığımıza	gel,”	dedi	kadın.	“Işık	Tanrısı,	bu sahte	tanrıları	sana	kurban	ediyoruz.	Yedi	tanrıyı,	düşmanı	sana	veriyoruz.	Onları al	ve	ışığını	üstümüzden	esirgeme,	gece	karanlık	ve	dehşet	dolu.”	Kraliçe	Selyse kadının	söylediklerini	tekrarladı.	Stannis	olanları	ifadesiz	bir	yüzle	seyrediyordu. </p>
<p class="calibre1">Siyah-mavi	bir	gölgeye	benzeyen	kısa	sakallarının	altındaki	çenesi	sert	ve gergindi.	Sept	için	her	zaman	giydiklerinden	daha	gösterişli	kıyafetler	seçmişti. </p>
<p class="calibre1">Fatih	Aegon	yelken	açmadan	bir	gece	önce,	bu	septin	olduğu	yerde	diz	çöküp dua	etmişti	ama	bu	kutsal	hatıra	septi	kraliçenin	adamlarından	koruyamamıştı. </p>
<p class="calibre1">Mihrapları	devirdiler,	heykelleri	parçaladılar,	vitraylı	camları	savaş	baltalarıyla</p>
<p class="calibre1"><a id="p135"></a>kırıp	döktüler.	Rahip	Barre’nin	elinden	lanetler	okumaktan	başka	bir	şey gelmemişti	ama	Sör	Hubard	Rambton	tanrılarını	savunmak	için	üç	oğlunu	da	septe göndermişti.	Delikanlılar	yakalanmadan	önce	kraliçenin	dört	adamını	kılıçtan geçirmeyi	başarmıştı.	Lordların	en	ılımlısı	ve	en	sofusu	olan	Guncer	Sunglass artık	onu	destekleyemeyeceğini	söylemişti	Stannis’e,	şimdi	rahip	ve	Sör Hubard’ın	sağ	kalan	iki	oğluyla	aynı	hücreyi	paylaşıyordu.	Diğer	lordlar derslerini	çabuk	öğrenmişlerdi. </p>
<p class="calibre1">Pek	çok	adam	gibi	Davos	da	bir	mücadeleden	önce	Savaşçı’ya,	yelken açmadan	önce	Demirci’ye,	karısının	karnında	bir	çocuk	varken	Anne’ye	gidip	dua ederdi	ama	tanrılar	onun	için	hiçbir	zaman	çok	şey	ifade	etmemişti.	Şimdi	onların yanışını	seyrederken	midesi	bulanıyordu	ve	bu	bulantının	sebebi	duman	değildi. </p>
<p class="calibre1"> <i class="calibre4">Üstat	Cressen	bu	çılgınlığı	durdurabilirdi. </i>	Yaşlı	adam,	Işık	Tanrısı’na	karşı gelmiş	ve	bu	saygısızlığı	yüzünden	cezalandırılmıştı.	Halk	arasında	dolaşan dedikodu	buydu.	Davos	gerçeği	biliyordu.	Üstat	Cressen’in	o	şarap	kadehine	bir şey	attığını	görmüştü.	Zehir.  <i class="calibre4">Başka	ne	olabilir	ki?	Stannis’i	Melisandre’den</i> <i class="calibre4">kurtarmak	için	bir	kadeh	ölüm	içti	ama	kadın	kendi	tanrısı	tarafından	bir</i> <i class="calibre4">şekilde	korundu. </i>	Davos	kırmızı	kadını	memnuniyetle	öldürebilirdi	ama	bir	Hisar üstadının	bile	başaramadığı	şeyi	o	nasıl	yapacaktı?	Davos	yükselmeyi	becermiş</p>
<p class="calibre1">eski	bir	kaçakçıydı	sadece.	Bit	Çukuru’nun	Davos’u.	Soğan	Şövalyesi. </p>
<p class="calibre1">Kırmızı,	turuncu	ve	sarı	alevlerden	yapılmış	elbiseler	giyen	tanrılar	hoş	bir ışık	saçıyordu.	Ahşap	tanrı	heykellerinin,	Targaryenlar’ı	Valyria’dan	getiren geminin	gövdesinden	oyulduğunu	söylemişti	Rahip	Barre,	Davos’a.	Asırlar boyunca	defalarca	boyanmış,	cilalanmış,	altınlarla,	gümüşlerle,	mücevherlerle süslenmişlerdi.	“Bu	güzellik	onları	R’hllor	için	daha	cazip	kılacak,”	demişti kırmızı	kadın,	Stannis’e	onları	indirip	şehir	kapılarından	sürükleyip	atmasını söylerken. </p>
<p class="calibre1">Bakire,	Savaşçı’nın	altında	yatıyordu.	Kolları	ona	sarılmak	istiyormuş	gibi	iki yana	açıktı.	Alevlerin	yüzünü	yaladığı	Anne’nin	bedeni	parçalara	ayrılmak üzereydi,	tam	kalbine	bir	kılıç	saplanmıştı.	Yere	ilk	düşen	Baba	en	alttaydı. </p>
<p class="calibre1">Davos,	Savaşçı’nın	bükülüp	kıvrılan	ellerini	ve	kararıp	teker	teker	düşen,	birer parça	köze	dönüşen	parmaklarını	seyretti.	Alevlerin	yakınındaki	Lord	Celtigar kesik	kesik	öksürdü,	yengeç	desenli	mendiliyle	buruşuk	yüzünü	kapattı.	Myr’den</p>
<p class="calibre1"><a id="p136"></a>gelen	adamlar	yanan	ateşle	ısınırken	kendi	aralarında	şakalaşıyorlardı.	Lord	Bar Emmon’ın	yüzü	yeşile	dönmüştü	ve	Lord	Velaryon	yanan	tanrıları	değil,	kralı seyrediyordu. </p>
<p class="calibre1">Davos,	adamın	aklından	geçenleri	öğrenebilmek	için	çok	şey	verirdi	ama Velaryon	hissettiklerini	onunla	paylaşacak	bir	adam	değildi.	Dalgalar	Lordu	eski Valyria	kanı	taşıyordu,	hanedanında	Targaryen	prensleriyle	evlenmiş	olan	üç kadın	vardı.	Davos	Seaworth	balık	ve	soğan	kokuyordu.	Diğer	lordlar	için	de durum	aynıydı.	Davos	hiçbirine	güvenemezdi	ve	onlar	da	Davos’u	asla	aralarına kabul	etmeyeceklerdi.	Oğullarını	da	küçümsüyorlardı.  <i class="calibre4">Gün	gelecek	torunlarım</i> <i class="calibre4">onların	torunlarıyla	mızrak	müsabakası	yapacak,	onların	kanıyla	benim	kanım</i> <i class="calibre4">evlenecek,	sancağım	Velaryon’ın	denizatı	ve	Celtigar’ın	kırmızı	yengeci	kadar</i> <i class="calibre4">yüksekte	dalgalanacak. </i></p>
<p class="calibre1"> <i class="calibre4">Eğer	Stannis	tahtı	kazanırsa.	Kaybederse... </i></p>
<p class="calibre1"> <i class="calibre4">Sahip	olduğum	her	şeyi	ona	borçluyum. </i>	Onu	şövalyelik	mertebesine yükselten	Stannis’ti.	Masasında	itibarlı	bir	sandalye	ve	eskiden	sahip	olduğu küçük	kaçakçı	teknesinin	yerine	bir	savaş	kadırgası	vermişti.	Dale	ve	Allard	da kadırga	kaptanı	olmuşlardı.	Maric,  <i class="calibre4">Hiddet</i>’in	kürekçi	başıydı.	Matthos,  <i class="calibre4">Kara</i> <i class="calibre4">Hayat</i>’ta	babasına	hizmet	ediyordu	ve	Devan	kralın	sadık	yaveriydi,	bir	gün şövalye	ilan	edilecekti.	Diğer	iki	delikanlı	da	öyle.	Marya,	Gazap	Burnu’ndaki küçük	kalenin	hanımıydı,	etrafı	ona	 <i class="calibre4">leydim</i>	diyen	hizmetkârlarla	doluydu	ve	Davos kendi	ormanında	kızıl	geyik	avına	çıkabiliyordu.	Bütün	bunları	birkaç	parmak	ucu karşılığında	Stannis	Baratheon’dan	almıştı.  <i class="calibre4">Bana	yaptığı	şey	adaletliydi.	Bütün</i> <i class="calibre4">hayatım	boyunca	kralın	yasalarına	karşı	geldim.	Stannis	benim	sadakatimi</i> <i class="calibre4">kazandı. </i>	Davos	boynuna	astığı	küçük	keseye	dokundu.	Parmakları	onun	şansıydı ve	şimdi	şansa	ihtiyacı	vardı.  <i class="calibre4">Hepimizin	şansa	ihtiyacı	var.	En	çok	da</i> <i class="calibre4">Stannis’in. </i></p>
<p class="calibre1">Solgun	alevler	gri	gökyüzünü	yalıyordu.	Siyah	duman	kıvrılarak	yükseliyordu. </p>
<p class="calibre1">Rüzgâr	yön	değiştirip	dumanı	kalabalığın	üstüne	savurunca	adamlar	sulanan gözlerini	ovuşturdu.	Allard	öksürüp	küfrederek	başını	diğer	yöne	çevirdi. </p>
<p class="calibre1"> <i class="calibre4">Karşılaşacağımız	şeylerin	tadı	böyle	olacak, </i>	diye	düşündü	Davos.	Bu	savaş</p>
<p class="calibre1">bitmeden	önce	daha	pek	çok	şey	yanıp	küle	dönecekti. </p>
<p class="calibre1">Melisandre	tepeden	tırnağa	kızıl	satenlere,	kan	rengi	kadifelere	bürünmüştü. </p>
<p class="calibre1"><a id="p137"></a>Gözleri,	boynunda	alev	almış	gibi	parlayan	büyük	yakut	kadar	kırmızıydı. </p>
<p class="calibre1">“Asshai’nin	eski	kitapları	uzun	yaz	mevsiminin	ardından	gelecek	olan	günü	anlatır. </p>
<p class="calibre1">O	gün	yıldızlar	kanayacak	ve	soğuğun	ağır	nefesi	dünyanın	üstüne	çökecek.	O</p>
<p class="calibre1">dehşet	dolu	gün	geldiğinde,	bir	savaşçı	alevlerin	arasındaki	kılıcı	çekecek.	O	kılıç Işık	Getiren’dir.	Kahramanların	Kızıl	Kılıcı’nı	tutan	adam,	Azor	Ahai’nin	yeniden hayata	gelişi	olacak	ve	karanlık	onun	ardında	kalacak.”	Kırmızı	kadın	sesini	iyice yükseltti.  <i class="calibre4">“R’hllor’un	kıymetlisi	Azor	Ahai!	Savaşçı	lşık,	Ateşin	Oğlu!	Kılıcın</i> <i class="calibre4">seni	bekliyor!	Öne	çık	ve	kılıcını	al!” </i></p>
<p class="calibre1">Stannis	Baratheon	savaşa	yürüyen	bir	asker	edasıyla	öne	çıktı.	Yaverleri	iki yanında	sıralandı.	Davos,	oğlu	Devan’ın	kralın	sağ	eline	uzun	ve	kalın	bir	eldiven giydirişini	izledi.	Oğlunun	üstünde,	yakasına	kırmızı	bir	kalp	işlenmiş	beyaz	takım vardı.	Majesteleri’nin	omzuna	deri	bir	pelerin	örten	Bryen	Farring	de	aynı	şekilde giyinmişti.	Davos	uzaktan	gelen	çan	şıngırtılarını	duydu.	“Denizin	altında	duman baloncuk	gibi	tüter.	Alevler	yeşil	olur,	mavi	olur,	siyah	olur.”	Yamalı	bir	yerlerde şarkı	söylüyordu.	“Ben	bilirim,	ben	bilirim,	oh,	oh,	oh.” </p>
<p class="calibre1">Kral	dişlerini	sıkarak	alevlerin	içine	daldı.	Deri	pelerinini	alevlerden korunmak	için	kendine	siper	etmişti.	Doğrudan	Anne’ye	gitti,	eldivenli	eliyle heykelin	kalbine	saplanan	kılıcın	kabzasını	tuttu,	kılıcı	sert	bir	çekişle	yanan ahşaptan	söktü,	havaya	kaldırarak	alevlerin	arasından	çıktı.	Korlaşmış	çeliğin üstünde	yeşil	alevler	dans	ediyordu.	Nöbetçiler	koşarak	kralın	pelerinine	yapışan küçük	köz	parçalarını	silkeledi. </p>
<p class="calibre1"> <i class="calibre4">“Ateşin	kılıcı!” </i>	diye	bağırdı	Kraliçe	Selyse.	Sör	Axell	Florent	ve	kraliçenin diğer	adamları	da	çığlığa	eşlik	ettiler.  <i class="calibre4">“Ateşin	kılıcı!	Yanıyor!	Yanıyor!	Ateşin</i> <i class="calibre4">kılıcı!” </i></p>
<p class="calibre1">Melisandre	kollarını	başının	üstüne	kaldırdı.  <i class="calibre4">“Bakın!	Bir	alamet	söz</i> <i class="calibre4">verilmişti.	İşte	göründü!	Işık	Getiren’e	bakın!	Azor	Ahai	yeniden	doğdu!	Işık</i> <i class="calibre4">Savaşçısı’nı	selamlayın!	Ateşin	Oğlu’nu	selamlayın!” </i></p>
<p class="calibre1">Kırmızı	kadının	söyledikleri	bir	çığlık	dalgasıyla	yanıt	bulurken	Stannis’in eldiveni	içten	içe	yanmaya	başlamıştı.	Kral	küfrederek	kılıcın	ucunu	toprağa sapladı,	bacağındaki	alevleri	söndürdü. </p>
<p class="calibre1">“Lordum,	ışığınız	üstümüze	doğsun!”	dedi	Melisandre. </p>
<p class="calibre1">“Gece	karanlık	ve	dehşet	dolu,”	diye	ekledi	Selyse	ve	adamları.  <i class="calibre4">Ben	de</i></p>
<p class="calibre1"><a id="p138"></a> <i class="calibre4">tekrar	etmeli	miyim? </i>	diye	düşündü	Davos.  <i class="calibre4">Bu	alevli	tanrıyı	kabul	etti	mi</i> <i class="calibre4">gerçekten? </i>	Kesik	parmakları	seğirdi. </p>
<p class="calibre1">Stannis	eldiveni	çıkarıp	yere	attı.	Alevlerin	içindeki	tanrılar	tanınmaz	hale gelmişti.	Demirci’nin	başı	yere	düşüp	küle	ve	köze	dönüştü.	Melisandre,	Asshai dilinde	bir	şarkı	söylemeye	başladı.	Sesi	dalgalar	gibi	yükselip	alçalıyordu. </p>
<p class="calibre1">Stannis	deri	pelerinini	çıkardı,	şarkıyı	sessizce	dinledi.	Toprağa	saplanmış	halde duran	Işık	Getiren	hâlâ	kıpkırmızıydı	ama	kenarlarındaki	alevler	sönüp	gitmişti. </p>
<p class="calibre1">Melisandre’nin	şarkısı	bittiğinde	tanrılardan	geriye	kömürleşmiş	odunlardan başka	bir	şey	kalmamıştı	ve	kralın	sabrı	da	tükenmek	üzereydi.	Kraliçenin	kolunu tuttu	ve	Ejderha	Kayası’na	doğru	yürümeye	başladı.	Işık	Getiren’i	olduğu	yerde bırakmıştı.	Kırmızı	kadın	durdu,	kararmış	kılıcı	kralın	deri	peleriniyle	tutarak topraktan	çıkaran	Devan	ve	Bryen’ı	izledi.  <i class="calibre4">Kahramanların	Kızıl	Kılıcı	hurdaya</i> <i class="calibre4">benziyor, </i>	diye	düşündü	Davos. </p>
<p class="calibre1">Ateşin	çevresinde	oyalanan	lordlar	seslerini	iyice	alçaltmış	konuşuyorlardı. </p>
<p class="calibre1">Davos’un	kendilerini	izlediğini	görünce	sustular.  <i class="calibre4">Stannis	devrilecek	olursa	hiç</i> <i class="calibre4">vakit	kaybetmeden	benden	kurtulurlar. </i>	Davos,	Leydi	Selyse’nin	 <i class="calibre4">–hayır,	kraliçe,</i> <i class="calibre4">o	artık	Kraliçe	Selyse,	unuttun	mu?–</i>	dalkavuk	şövalyelerinden	ya	da	kadının onayını	kazanmak	için	hiç	tereddüt	etmeden	Işık	Tanrısı’na	tapan	ihtiraslı lordlardan	biri	değildi. </p>
<p class="calibre1">Melisandre	ve	yaverler	o	çok	kıymetli	kılıçla	birlikte	gittiklerinde	ateş</p>
<p class="calibre1">sönmek	üzereydi.	Davos	ve	oğulları	kıyıda	demir	atmış	gemilere	doğru	ilerleyen kalabalığa	katıldı.	“Devan	kendisini	kanıtladı,”	dedi	Davos	yürürken. </p>
<p class="calibre1">“Eldiveni	düşürmeden	tutmayı	başardı,	evet,”	diye	karşılık	verdi	Dale. </p>
<p class="calibre1">Allard	başını	salladı.	“Devan’ın	takımındaki	kalp	neyin	nesiydi?	Baratheon Hanedanı’nın	arması	taçlı	erkek	geyiktir.” </p>
<p class="calibre1">“Bir	lord	birden	fazla	arma	seçebilir,”	diye	cevap	verdi	Davos. </p>
<p class="calibre1">Dale	gülümsedi.	“Siyah	bir	gemi	ve	soğan	gibi	mi	baba?” </p>
<p class="calibre1">Allard	yerdeki	bir	taşa	tekme	attı.	“Soğanımızı	Ötekiler	alsın...	ve	şu	kırmızı kalbi	de.	Yedi’yi	yakmak	çok	yanlıştı.” </p>
<p class="calibre1">“Sen	ne	zamandan	beri	böyle	dindarsın?”	diye	sordu	Davos.	“Bir	kaçakçının oğlu	tanrılar	hakkında	ne	bilir?” </p>
<p class="calibre1">“Ben	bir	şövalyenin	oğluyum	baba.	Bir	şövalye	olduğunu	sen	bile</p>
<p class="calibre1"><a id="p139"></a>hatırlamıyorsan	onlar	nasıl	hatırlasın?” </p>
<p class="calibre1">“Bir	şövalyenin	oğlusun	belki	ama	bir	şövalye	değilsin,”	dedi	Davos.	“Ve	seni ilgilendirmeyen	konulara	burnunu	sokmaya	devam	edersen	asla	olamazsın.	Stannis bizim	kralımız.	Kararlarını	sorgulamak	bize	düşmez.	Biz	onun	gemilerini yüzdürür,	emirlerini	yerine	getiririz,	hepsi	bu.” </p>
<p class="calibre1">“Konu	açılmışken,”	dedi	Dale,	“<i class="calibre4">Hortlak</i>	için	getirdikleri	yeni	küreklerden memnun	değilim	baba.	Yeşil	çamdan	yapılmışlar.	Uzun	ya	da	kısa	herhangi	bir yolculukta	hemen	şişecekler.” </p>
<p class="calibre1">“<i class="calibre4">Leydi	Marya</i>’da	da	aynı	sorun	var,”	dedi	Allard.	“Kraliçenin	adamları	iyi ağaçları	kendileri	için	ayırdı.” </p>
<p class="calibre1">“Bu	konuyu	kralla	konuşacağım,”	diye	söz	verdi	Davos.	Allard	yerine Davos’tan	duyması	daha	uygun	olurdu.	Oğulları	iyi	birer	savaşçı	ve	daha	da	iyi denizciydiler	ama	lordlarla	nasıl	konuşulacağını	bilmiyorlardı.  <i class="calibre4">Onlar	da	tıpkı</i> <i class="calibre4">benim	gibi	aşağı	tabakanın	kanını	taşıyorlar	fakat	bunu	hatırlamaktan</i> <i class="calibre4">hoşlanmıyorlar.	Sancağıma	baktıklarında	tek	gördükleri	o	siyah	gemi,	gözlerini</i> <i class="calibre4">soğana	kapatıyorlar. </i></p>
<p class="calibre1">Liman,	Davos’un	daha	önce	hiç	görmediği	kadar	kalabalıktı.	Bütün	iskeleler gemilere	erzak	taşıyan	denizcilerle	ve	bütün	hanlar	içki	içen,	kumar	oynayan	ya	da fahişe	arayan	askerlerle	doluydu...	boşuna	arıyorlardı	çünkü	Stannis,	adasına	tek bir	fahişenin	bile	çıkmasına	müsaade	etmezdi.	Gemiler	inci	gibi	yan	yana dizilmişti;	savaş	kadırgaları,	balıkçı	tekneleri,	dev	karaklar	ve	şişman	gökeler.	En iyi	palamar	yerleri	en	büyük	gemilere	ayrılmıştı;  <i class="calibre4">Lord	Steffon</i>’la	 <i class="calibre4">Deniz</i> <i class="calibre4">Boynuzu</i>’nun	arasında	çalkalanan	 <i class="calibre4">Hiddet, </i>	Lord	Velaryon’un	gümüş	gövdeli <i class="calibre4">Akıntıtaşı	Gururu</i>	ve	onun	üç	kız	kardeşi,	Lord	Celtigar’ın	süslü	 <i class="calibre4">Kızıl	Pençe</i>’si	ve uzun	demir	pruvalı,	hantal	 <i class="calibre4">Kılıç	Balığı. </i>	Salladhor	Saan’ın	devasa	 <i class="calibre4">Valyrian</i>’ı, gövdeleri	şeritli,	daha	küçük	iki	düzine	Lys	kadırgasıyla	birlikte	açık	denizde demir	atmıştı. </p>
<p class="calibre1"> <i class="calibre4">Kara	Hayat,	Hortlak</i>	ve	 <i class="calibre4">Leydi	Marya, </i>	dalgakıranın	sonundaki	salaş	hanın yanında,	yüz	ya	da	daha	az	kürekli	kadırgalar	için	ayrılmış	palamar	yerindeydi. </p>
<p class="calibre1">Davos	susamıştı.	Oğullarından	ayrılıp	hana	gitti.	Hanın	kapı	duvarında	rüzgârdan ve	tuzdan	iyice	aşınmış,	hemen	hemen	bütün	hatları	eriyip	kaybolmuş	bel yüksekliğinde	bir	gargoyleye	vardı.	Davos’la	eski	arkadaş	sayılırlardı.	Elini</p>
<p class="calibre1"><a id="p140"></a>hafifçe	heykelin	kafasına	vurup	içeri	girdi.	“Şans,”	diye	mırıldandı. </p>
<p class="calibre1">Salladhor	Saan	gürültülü	ortak	salonun	arka	tarafında	oturmuş	ahşap	bir kâsenin	içinden	üzüm	yiyordu.	Davos’u	gördüğünde	bir	el	işareti	yaparak,	“Sör, yanıma	gel,	üzüm	ye,”	diye	seslendi.	Parlak	ve	sürekli	gülümseyen	bu	Lysli adamın	görkemi	Dar	Deniz’in	her	iki	yakasında	da	dillere	destandı.	Bugün	gümüş</p>
<p class="calibre1">renkli	göz	alıcı	bir	takım	giymişti.	Tuniğinin	kolları	yere	değecek	kadar	uzundu, düğmeleri	yeşim	taşından	maymun	şeklinde	oyulmuştu.	Lüleli	beyaz	saçlarının üstüne	tavuskuşu	tüyleriyle	süslenmiş,	pek	neşeli	yeşil	bir	şapka	kondurmuştu. </p>
<p class="calibre1">Davos	kalabalık	masaların	arasından	geçerek	adamın	karşısındaki	sandalyeye oturdu.	Kaçakçılık	yaptığı	günlerde	Salladhor	Saan’dan	sık	sık	yük	alırdı.	Tüccar, tefeci	ve	meşhur	bir	korsan	olmasının	yanı	sıra	Salladhor	da	kaçakçıydı.	Dar Deniz	Prensi	olarak	anılıyordu.  <i class="calibre4">Yeterince	zengin	bir	korsan	ol	ve	seni	prens	ilan</i> <i class="calibre4">etsinler. </i>	Lys’e	yelken	açıp	bu	yaşlı	sahtekârı	Stannis’e	yardım	etmeye	ikna	eden kişi	Davos’tu. </p>
<p class="calibre1">“Tanrıların	yakılışını	izlemediniz	lordum,”	dedi	Davos. </p>
<p class="calibre1">“Lys’te	kırmızı	rahiplerin	kocaman	bir	tapınağı	var.	Sevgili	R’hllor	için sürekli	bir	şeyler	yakıp	duruyorlar.	Onların	alevleri	beni	ziyadesiyle	sıktı,	çok yakında	Kral	Stannis	de	sıkılır.”	Bu	söylediklerini	birilerinin	duyması	hiç umrunda	değilmiş	gibi	rahatça	üzümleri	yiyor,	çekirdekleri	dudaklarının	arasında geveleyip	yere	tükürüyordu.	“<i class="calibre4">Bin	Renkli	Kuş</i>’um	dün	geldi	sör.	Bir	savaş</p>
<p class="calibre1">kadırgası	değil	ticaret	gemisi,	Kral	Toprakları’ndaydı.	Biraz	üzüm	istemediğinden emin	misin?	Şehir	açlıktan	kırılıyormuş,	öyle	söyleniyor.”	Üzüm	salkımını kaldırıp	Davos’un	yüzüne	salladı	ve	gülümsedi. </p>
<p class="calibre1">“Biraya	ihtiyacım	var	ve	havadise.” </p>
<p class="calibre1">“Batıdiyarlı	adamlar	çok	aceleci	oluyor,”	diye	şikâyet	etti	Salladhor	Saan. </p>
<p class="calibre1">“Ne	işe	yarıyor	ki?	Hayatı	aceleyle	yaşayan	mezara	da	aceleyle	gider.”	Geğirdi. </p>
<p class="calibre1">“Casterly	Kayası	Lordu,	cüce	oğlunu	Kral	Toprakları’nın	başına	göndermiş.	O</p>
<p class="calibre1">çirkin	suratıyla	düşmanları	korkutacağını	sanmıştır	belki,	ne	dersin?	Belki	de İblis’i	savaş	alanında	gördüğümüzde	gülmekten	öleceğimizi	düşünmüştür.	Cüce, altın	pelerinlilerin	başındaki	ahmağı	sepetleyip	yerine	demir	elli	bir	şövalye getirmiş.”	Bir	üzüm	tanesini	alıp	parmaklarının	arasında	ezdi. </p>
<p class="calibre1">Hizmetçi	kız	kendisine	uzanan	ellere	vurarak	masaların	arasında	dolaşıyordu. </p>
<p class="calibre1"><a id="p141"></a>Davos	bir	kupa	bira	istedi.	Saan’a	dönüp,	“Şehir	iyi	korunuyor	mu?”	diye	sordu. </p>
<p class="calibre1">Adam	omuz	silkti.	“Duvarlar	yüksek	ve	sağlam	ama	duvarları	kim	koruyacak? </p>
<p class="calibre1">Evet,	mancınıklar	ve	alev	topları	kuruyor	ancak	altın	pelerinlilerin	sayısı	az, üstelik	çok	yeşiller.	Tavşana	saldıran	şahin	kadar	hızlı	hücum	edebilirsek	büyük şehir	bizimdir.	Yelkenlerimizi	şişirecek	rüzgârlar	için	dua	et	ve	sevgili	kralın yarın	sabah	Demir	Taht’a	kurulsun.	Cüceye	soytarı	kıyafetleri	giydirir,	yanaklarını mızrak	uçlarımızla	dürtüp	dans	ettiririz.	Belki	merhametli	kralımız,	Kraliçe Cersei’yi	bana	hediye	eder	de	yatağım	bir	güzel	ısınır.	Ona	hizmet	edeceğim derken	karılarımdan	ayrı	kaldım.” </p>
<p class="calibre1">“Korsan,”	dedi	Davos,	“sizin	karılarınız	yok,	sadece	kapatmalarınız	var. </p>
<p class="calibre1">Hizmet	ederek	geçirdiğiniz	her	günün	ve	gemilerinizin	karşılığını	da	fazlasıyla alıyorsunuz.” </p>
<p class="calibre1">“Ben	sadece	söz	aldım,”	dedi	Saan	hüzünlenmiş	gibi.	“Sör,	ben	altın	isterim, kâğıtlara	yazılmış	sözler	değil.” </p>
<p class="calibre1">“Kral	Toprakları’ndaki	hazineyi	ele	geçirdiğimizde	altınlarınızı	da alacaksınız.	Yedi	Krallık’ta	Stannis	Baratheon’dan	daha	onurlu	tek	adam bulamazsınız.	Sözünü	tutacaktır.”  <i class="calibre4">Dünya	ne	tuhaf	yer, </i>	diye	düşünüyordu	Davos konuşurken.  <i class="calibre4">Öyle	bir	dünya	ki,	bir	kaçakçı	bir	kralın	onuru	için	kefil	arıyor. </i></p>
<p class="calibre1">“Kral	konuşuyor,	konuşuyor,	konuşuyor.	Ben	de	konuşuyorum,	bıraksın	da	şu işi	bitirelim	artık.	Şu	üzümler	bile	o	şehirden	daha	sağlamdır	eski	dostum.” </p>
<p class="calibre1">Hizmetçi	kız	birayı	getirdi.	Davos	kıza	bir	bakır	sikke	verdi.	“Kral Toprakları’nı	söylediğiniz	gibi	alabiliriz,”	dedi	kupayı	ağzına	götürürken.	“Peki ne	kadar	elimizde	tutabiliriz?	Lord	Tywin’in	büyük	bir	orduyla	beraber Harrenhal’da	olduğunu	biliyoruz	ve	Lord	Renly...” </p>
<p class="calibre1">“Ah	evet.	Küçük	kardeş,”	dedi,	Salladhor	Saan.	“İşte	bu	pek	iyi	değil	dostum. </p>
<p class="calibre1">Kral	Renly	harekete	geçmek	üzere.	Pardon,	buralarda	ona	hâlâ	 <i class="calibre4">Lord</i>	Renly diyorduk.	Çok	fazla	kral	var,	bu	kelime	dilimi	yormaya	başladı.	Renly;	genç kraliçesi,	çiçekli	şövalyeleri	ve	kudretli	ordusuyla	birlikte	Yüksek	Bahçe’den ayrıldı.	Gülyolu	üzerinden	bahsettiğimiz	büyük	şehre	doğru	yürüyor.” </p>
<p class="calibre1">“<i class="calibre4">Kraliçesiyle</i>	birlikte	mi	dediniz?” </p>
<p class="calibre1">Saan	omuz	silkti.	“Sebebini	bilmiyorum.	Belki	kızın	bacaklarının	arasındaki sıcak	çukurdan	bir	gece	bile	ayrı	kalamıyordur.	Belki	de	zafer	kazanacağından</p>
<p class="calibre1"><a id="p142"></a>emindir.” </p>
<p class="calibre1">“Kralı	haberdar	etmeliyiz.” </p>
<p class="calibre1">“Kral	beni	her	gördüğünde	kaşlarını	çatıp	titrememe	sebep	oluyor	ama anlatmaya	niyetliydim	sör.	At	kılından	dokunmuş	bir	gömlek	giyip	hiç gülümsemesem	benden	hoşlanmaya	başlar	mı	sence?	Neyse,	bunları yapmayacağım	zaten.	Ben	dürüst	bir	adamım.	Beni	istiyorsa	ipeklerime	ve satenlerime	katlanmak	zorunda.	Olmadı	gemilerimi	sevildiğim	bir	yerlere	doğru yüzdürürüm.	O	kılıç,	Işık	Getiren	değildi	eski	dostum.” </p>
<p class="calibre1">Konunun	aniden	değişmesi	Davos’u	huzursuz	etmişti.	“Kılıç?” </p>
<p class="calibre1">“Alevlerin	arasından	bir	kılıç	çekildi,	evet.	Adamlar	bana	bazı	şeyler	anlattı, gülümsememin	güzelliğinden	olmalı.	Yanmış	bir	kılıç	Stannis’in	ne	işine yarayacak?” </p>
<p class="calibre1">“<i class="calibre4">Yanan</i>	bir	kılıç,”	diye	düzeltti	Davos. </p>
<p class="calibre1">“Yanmış,”	dedi	Salladhor.	“Ve	bu	yüzden	şükretmelisin	dostum.	Işık	Getiren’in nasıl	dövüldüğünü	anlatan	hikâyeyi	bilir	misin?	Ben	sana	anlatayım.	Dünyanın karanlığa	gömüldüğü	zamanlardı.	Karanlığın	karşısına	dikilecek	kahramanın	daha önce	hiç	görülmemiş	emsalsiz	bir	kılıcı	olmalıydı.	Azor	Ahai	otuz	gün	otuz	gece hiç	uyumadan	tapınakta	kaldı	ve	kutsal	ateşte	bir	kılıç	dövdü.	Erit,	döv,	katla.	Erit, döv,	katla.	Kılıç	tamam	olana	kadar.	Ama	soğutmak	için	suya	soktuğunda	çelik parçalara	ayrıldı. </p>
<p class="calibre1">O	bir	kahramandı,	vazgeçip	şu	yediklerim	kadar	harika	üzümler	aramak	ona göre	değildi,	baştan	başladı.	Bu	sefer	tam	elli	gün,	elli	gece	tapınakta	kaldı	ve dövdüğü	kılıç	ilkinden	daha	iyi	görünüyordu.	Azor	Ahai	bir	aslan	yakaladı,	çeliği hayvanın	kalbinde	soğutacaktı	ama	kılıç	canavarın	kalbine	değer	değmez	yine parçalara	bölündü.	Azor	Ahai’nin	kederi	büyüktü,	ne	yapması	gerektiğini bilmiyordu. </p>
<p class="calibre1">Üçüncü	kılıç	için	yüz	gün,	yüz	gece	çalıştı.	Kılıç	kutsal	beyaz	alevler	içinde parlarken	karısını	çağırdı.	‘Nissa	Nissa,’	diye	seslendi	kadına,	karısının	adı buydu.	‘Göğsünü	aç	ve	seni	bu	dünyadaki	her	şeyden	daha	fazla	sevdiğimi unutma.’	Kadın,	adamın	dediğini	yaptı,	neden	yaptığını	sorma,	bilmiyorum	ve Azor	Ahai	sıcak	çeliği	karısının	kalbine	sapladı.	Kadının	acı	dolu	çığlığının	ay yüzeyini	çatlattığı	söylenir.	Kadının	içindeki	bütün	kan,	bütün	cesaret,	bütün	güç</p>
<p class="calibre1"><a id="p143"></a>çeliğe	aktı.	İşte,	Kahramanların	Kızıl	Kılıcı	Işık	Getiren’in	hikâyesi	budur. </p>
<p class="calibre1">Ne	söylemeye	çalıştığımı	anlayabiliyor	musun	eski	dostum?	Bugün	gördüğün kılıcın	yanık	bir	kılıçtan	başka	bir	şey	olmadığına	sevinmelisin.	Aşırı	parlak	ışık gözleri	kör	eder	dostum	ve	ateş	yakar.”	Salladhor	Saan	son	üzüm	tanesini	de ağzına	attı.	“Kral	ne	zaman	yelken	açmamızı	emredecek?” </p>
<p class="calibre1">“Çok	yakında,”	dedi	Davos.	“Tanrısı	izin	verirse.” </p>
<p class="calibre1">“<i class="calibre4">Onun</i>	tanrısı	mı?	Senin	değil	mi?	Soğan	Şövalyesi,	Davos	Seaworth’ün tanrısı	nerede?” </p>
<p class="calibre1">Davos	zaman	kazanmak	için	birasını	yudumladı.  <i class="calibre4">Han	çok	kalabalık	ve	sen</i> <i class="calibre4">Salladhor	Saan	değilsin.	Ne	cevap	vereceğini	iyi	düşün, </i>	diye	hatırlattı	kendine. </p>
<p class="calibre1">“Benim	tanrım	Kral	Stannis’tir.	Beni	yarattı	ve	güveniyle	kutsadı.” </p>
<p class="calibre1">“Bunu	hatırlayacağım,”	dedi	Salladhor	ayağa	kalkarken.	“İznini	istiyorum. </p>
<p class="calibre1">Üzümler	beni	acıktırdı	ve	akşam	ziyafetim	beni	 <i class="calibre4">Valyrian</i>’da	bekliyor.	Biberli kuzu,	yanında	mantar,	soğan	ve	rezeneyle	kızartılmış	martı.	Umarım	en	kısa zamanda	Kral	Toprakları’nda	beraber	yemek	yeriz.	Cüce	bizim	için	şarkılar söylerken	Kızıl	Kale’de	ziyafetler	veririz.	Kral	Stannis’i	gördüğünde,	kara	ayda denize	açılmak	zorunda	kaldığım	için	bana	otuz	bin	ejderha	daha	borçlandığını söyle	lütfen.	O	tanrıları	bana	verseydi	keşke,	yakılmayacak	kadar	güzeldiler	ve Pentos	ya	da	Myr’de	iyi	para	ederlerdi.	Bana	Kraliçe	Cersei’yi	verirse	onu affedebilirim.”	Lysli	adam,	Davos’un	sırtına	vurup	hanın	kapısına	doğru	yürüdü. </p>
<p class="calibre1">Sör	Davos	birasını	yudumlayarak	uzunca	bir	süre	düşündü.	Bir	yıl	önce,	Kral Robert’ın	oğlu	Joffrey’nin	isim	günü	için	düzenlenen	turnuvada	Stannis’le	birlikte Kral	Toprakları’ndaydı.	Myrli	Thoros’u	ve	alevli	kılıcını	hatırladı.	Adam	meydan dövüşünde,	kırmızı	elbisesi	ve	kılıcının	kenarlarında	dans	eden	soluk	yeşil alevlerle	izlemeye	değer	bir	manzara	oluşturmuştu	ama	bunun	bir	sihir	işi olmadığını	herkes	biliyordu,	sonunda	kılıç	sönmüş	ve	Bronz	Yohn	Royce, Thoros’u	sıradan	gürzüyle	yere	devirmişti. </p>
<p class="calibre1"> <i class="calibre4">Şimdi	gerçek	bir	ateş	kılıcı	var,	gözlerimizin	önünde	bir	mucize	ama	bedeli</i> <i class="calibre4">çok	yüksek... </i>	Nissa	Nissa’yı	düşününce	aklına	kendi	karısı	Marya	geldi;	iyi	huylu, tombul,	sarkık	göğüslü,	şefkatli,	güler	yüzlü	Marya	dünyanın	en	güzel,	en	iyi kadınıydı.	Karısının	göğsüne	bir	kılıç	sapladığını	hayal	etmeye	çalıştı	ve	titredi. </p>
<p class="calibre1"> <i class="calibre4">Ben	kahramanların	hamurundan	yoğrulmamışım, </i>	dedi	kendine.	Eğer	sihirli	bir</p>
<p class="calibre1"><a id="p144"></a>kılıcın	fiyatı	buysa,	Davos’un	ödemek	istemeyeceği	kadar	yüksekti. </p>
<p class="calibre1">Birasını	bitirdi,	maşrapayı	ileri	itti	ve	handan	ayrıldı.	Kapıdaki	gargoylenin başına	vurup,	“Şans,”	dedi.	Şans	hepsine	lazım	olacaktı. </p>
<p class="calibre1">Devan,	kar	beyazı	bir	binek	atıyla	birlikte	 <i class="calibre4">Kara	Hayat</i>’a	geldiğinde	hava çoktan	kararmıştı.	“Majesteleri	acilen	Boyalı	Masa	Odası’na	gidip	kendisine katılmanızı	emretti.	At	sürüp	bir	an	önce	orada	olmalısınız.” </p>
<p class="calibre1">Yaver	kıyafetleri	içinde	parıldayan	Devan’ı	görmek	güzeldi	ama	acil	çağrılar Davos’u	tedirgin	ediyordu.  <i class="calibre4">Yelken	açmamızı	mı	emredecek? </i>	diye	merak	etti.	Bir an	önce	Kral	Toprakları’na	çıkmak	isteyen	tek	kaptan	Salladhor	Saan	değildi	ama bir	kaçakçı	sabırlı	olmayı	öğrenmek	zorundaydı.  <i class="calibre4">Zafer	umudumuz	yok.	Ejderha</i> <i class="calibre4">Kayası’na	döndüğüm	gün	Üstat	Cressen’e	de	söylemiştim.	O	günden	beri	hiçbir</i> <i class="calibre4">şey	değişmedi.	Sayımız	az,	düşmanımız	çok	kalabalık.	Küreklerimizi	suya</i> <i class="calibre4">değdirdiğimiz	anda	ölü	sayılırız. </i>	Aklından	geçenlere	rağmen	ata	bindi. </p>
<p class="calibre1">Taş	Davul’a	vardığında	on	kadar	soylu	şövalye	ve	sancak	beyi	kaleden ayrılıyordu.	Lord	Celtigar	ve	Velaryon	küçük	bir	baş	selamı	vermekle	yetinirken diğer	adamlar	Davos’u	tamamen	görmezden	geldiler	ama	Sör	Axell	Florent	bir	iki kelime	etmek	için	durdu. </p>
<p class="calibre1">Kraliçe	Selyse’nin	ağabeyi	kalın	kolları	ve	bacaklarıyla	fıçı	gibi	bir	adamdı. </p>
<p class="calibre1">Florentler’e	özgü	büyük	kulakları	yeğeninkilerden	bile	genişti.	Kulaklarının içinden	fışkıran	kalın	tüyler	kalede	olup	bitenleri	duymasına	engel	olmazdı. </p>
<p class="calibre1">Stannis’in	Kral	Toprakları’nda	geçirdiği	on	yıl	boyunca	Kale	Kumandanı	olarak görev	yapmıştı.	Son	zamanlarda	kraliçenin	en	önemli	adamlarından	biri	olmuştu. </p>
<p class="calibre1">“Sör	Davos,	sizi	gördüğüme	memnun	oldum,”	dedi. </p>
<p class="calibre1">“Ben	de	sizi	gördüğüme	lordum.” </p>
<p class="calibre1">“Bu	sabah	da	görmüştüm	sizi.	O	sahte	tanrıların	alevleri	mutlu	bir	ışık	yaydı, öyle	değil	mi?” </p>
<p class="calibre1">“Gayet	parlaktı,”	diye	karşılık	verdi	Davos.	Bu	adama	güvenmiyordu.	Florent Hanedanı,	Renly’yi	desteklediğini	açıklamıştı. </p>
<p class="calibre1">“Işık	Tanrısı	sadık	kullarına	alevlerin	arasından	geleceği	gösterirmiş	bazen. </p>
<p class="calibre1">Leydi	Melisandre	söyledi.	Ben	bu	sabah	alevlerin	arasında	bir	düzine	güzel dansçı	gördüm.	Sarı	ipekli	elbiseler	giymiş	genç	bakireler	yüce	kral	için	dans ediyordu.	Gördüklerim	gerçekti	sör.	Majesteleri’ni	bekleyen	zaferin	ve	yasaların</p>
<p class="calibre1"><a id="p145"></a>gözünde	zaten	onun	olan	Demir	Taht’ın	habercisiydi.” </p>
<p class="calibre1"> <i class="calibre4">Stannis	dans	eden	bakirelerden	hoşlanmaz, </i>	diye	düşündü	Davos	ama kraliçenin	amcasını	gücendirmeyi	göze	alamadı.	“Ben	sadece	ateş	gördüm,”	dedi. </p>
<p class="calibre1">“Duman	gözlerimi	yaşartıyordu,	o	yüzdendir	belki.	İzninizi	rica	ediyorum	lordum, kral	beni	bekliyor.”	Sör	Axell’in	neden	onunla	konuşma	zahmetine	girdiğini	merak ederek	adamın	yanından	ayrıldı.	Axell	kraliçenin	adamıydı,	Davos’sa	kralın. </p>
<p class="calibre1">Stannis,	Boyalı	Masa’nın	başında	oturuyordu.	Üstat	Pylos	yanındaydı.	Masa karmakarışık	kâğıt	yığınlarıyla	doluydu.	Davos	içeri	girdiğinde,	“Sör,	gelip	şu mektuba	bir	bakın,”	dedi	kral. </p>
<p class="calibre1">Davos	kralına	itaat	ederek	masaya	yaklaştı	ve	gelişigüzel	seçtiği	bir	kâğıdı aldı.	“Yeterince	iyi	görünüyor	Majesteleri	ama	maalesef	harfleri	okuyamıyorum.” </p>
<p class="calibre1">Davos	haritaları	ve	krokileri	kolaylıkla	çözebilirdi	ama	harfler	onu	aşıyordu.  <i class="calibre4">Ama</i> <i class="calibre4">Devan	okumayı	öğrendi.	Küçük	Steffon	ve	Stannis	de	öyle. </i></p>
<p class="calibre1">“Unutmuşum,”	dedi	kral	kaşlarını	çatarak.	“Pylos	sen	oku.” </p>
<p class="calibre1">“Majesteleri.”	Üstat,	masadaki	yığının	arasından	bir	kâğıt	alıp	boğazını temizledi.  <i class="calibre4">“Ben,	Fırtına	Burnu	Lordu	Steffon	Baratheon’dan	olma,	Estermont</i> <i class="calibre4">Hanedanı’ndan	Leydi	Cassana’dan	doğma	Stannis	Baratheon’ım.	Hanedanımın</i> <i class="calibre4">onuru	adına,	sevgili	ağabeyim	merhum	Kral	Robert	Baratheon’ın,	ardında</i> <i class="calibre4">meşru	bir	evlat	bırakmadığını	bildiririm.	Oğlan	Joffrey,	oğlan	Tommen	ve	kız</i> <i class="calibre4">Myrcella;	Cersei	ve	kardeşi	Kral	Katili	Jaime’nin	ensest	ilişkilerinin	zelil</i> <i class="calibre4">ürünleridir.	Doğumumun	ve	kanımın	bana	verdiği	hakla,	bugün	itibariyle	Demir</i> <i class="calibre4">Taht’ın	ve	Batıdiyar’ın	Yedi	Krallık’ının	hâkimiyetini	alıyorum.	Bütün	doğru</i> <i class="calibre4">adamlar	bağlılıklarını	bildirsin.	Işık	Tanrısı	infaz	etti,	Rhoynarlar’ın,</i> <i class="calibre4">Andallar’ın	ve	İlk	İnsanlar’ın	Kralı,	Yedi	Krallık	Lordu,	Baratheon</i> <i class="calibre4">Hanedanı’ndan	Bu	İsimle	Anılan	İlk	Kral	Stannis	Baratheon	tarafından</i> <i class="calibre4">imzalanıp	mühürlendi.” </i></p>
<p class="calibre1">“Kral	Katili	 <i class="calibre4">Sör</i>	Jaime	olarak	değiştir,”	dedi	Stannis.	“Adam	ne	olursa	olsun hâlâ	bir	şövalye.  <i class="calibre4">Sevgili</i>	ağabeyim	demem	gerekir	mi	emin	değilim.	Beni mecburiyetin	ötesinde	sevmezdi,	ben	de	onu	sevmezdim.” </p>
<p class="calibre1">“Zararsız	bir	nezaket	Majesteleri,”	dedi	Pylos. </p>
<p class="calibre1">“Bir	yalan.	O	kelimeyi	çıkart,”	diye	karşılık	verdi	Stannis,	Davos’a	döndü. </p>
<p class="calibre1">“Üstat	yüz	on	yedi	kuzgunumuz	olduğunu	söylüyor.	Hepsini	kullanmak</p>
<p class="calibre1"><a id="p146"></a>niyetindeyim.	Yüz	on	yedi	kuzgun	yüz	on	yedi	mektubu	Sur’dan	Arbor’a	kadar diyarın	dört	bir	yanına	uçuracak.	Belki	ancak	yüz	tanesi	rüzgâra,	şahinlere	ve oklara	karşı	direnebilecek.	Böyle	olursa	tam	yüz	üstat,	mektubumu	bir	o	kadar lorda	okuyacak...	lordlar	mektupları	ateşe	atıp	dudaklarını	sessizlikle mühürleyecek.	Bu	soylu	lordlar	Joffrey’yi,	Renly’yi,	Robb	Stark’ı	seviyor. </p>
<p class="calibre1">Onların	gerçek	kralı	olmama	rağmen	beni	reddetmek	isteyecekler.	Yani	sana ihtiyacım	var.” </p>
<p class="calibre1">“Ben	her	zaman	olduğum	gibi	emrinizdeyim	Majesteleri.” </p>
<p class="calibre1">Stannis	başıyla	onayladı.	“<i class="calibre4">Kara	Hayat</i>’la	yelken	açıp	kuzeye	gitmeni istiyorum.	Martı	Kasabası’na,	Parmaklar’a,	Üç	Kız	Kardeş’e	ve	hatta	Beyaz Liman’a.	Oğlun	Dale,  <i class="calibre4">Hortlak</i>’la	güneye	gidecek,	Gazap	Burnu’ndan	Kırık	Kol’a, Dorne	kıyılarından	Arbor’a	kadar.	İkiniz	de	birer	sandık	dolusu	mektup taşıyacaksınız	ve	her	limana,	her	karakola,	her	balıkçı	kasabasına	birer	nüsha ulaştıracaksınız.	Septlerin	ve	hanların	kapılarına	mektubumu	asacaksınız.	Okuma yazma	bilen	herkes	bu	mektubu	okuyacak.” </p>
<p class="calibre1">“Okuma	bilenlerin	sayısı	fazla	değil.” </p>
<p class="calibre1">“Sör	Davos	doğru	söylüyor	Majesteleri.	Bu	mektubu	insanlara	yüksek	sesle okumak	çok	daha	faydalı	olur.” </p>
<p class="calibre1">“Ama	çok	daha	tehlikeli	olur,”	dedi	Stannis.	“Bu	cümleler	her	yerde hoşgörüyle	karşılanmayacak.” </p>
<p class="calibre1">“Yanıma	şövalyeler	verin.	Mektubu	onlara	okuturum,”	dedi	Davos. </p>
<p class="calibre1">“Şövalyeler	benim	söyleyeceğim	her	şeyden	daha	etkili	olur.” </p>
<p class="calibre1">Stannis	bu	fikirden	hoşlanmış	gibi	görünüyordu.	“Evet	bunu	yapabilirim.	Sana, savaşmak	yerine	okuyacak	yüz	şövalye	vereceğim.	Gerektiği	zaman	açıkça ortalarda	ol,	gerektiği	zaman	saklanmasını	bil.	Onca	yıl	içinde	öğrendiğin	bütün kaçakçı	hilelerini	kullan.	Gece	yolculuğu,	gizli	koylar,	ne	yapman	gerekirse	yap. </p>
<p class="calibre1">Eğer	mektuplar	biterse	birkaç	rahip	kirala	ve	daha	fazla	nüsha	çıkarttır.	İkinci oğlundan	da	yararlanmayı	düşünüyorum.  <i class="calibre4">Leydi	Marya</i>’yla	Dar	Deniz’e	açılacak ve	Özgür	Şehirler’i	dolaşacak.	Oradaki	nüfuz	sahibi	insanlara	mesajımı	iletecek. </p>
<p class="calibre1">Bütün	dünya	benim	hâkimiyetimden	ve	Cersei’nin	haysiyetsizliğinden	haberdar olacak.” </p>
<p class="calibre1"> <i class="calibre4">Herkese	anlatabilirsiniz, </i>	diye	düşündü	Davos,  <i class="calibre4">ama	anlattıklarınıza</i></p>
<p class="calibre1"><a id="p147"></a> <i class="calibre4">inanacaklar	mı? </i>	Düşünceli	gözlerle	Üstat	Pylos’a	baktı.	Kral,	bakışını yakalamıştı.	“Üstat,	siz	yazma	işine	geri	dönseniz	iyi	olacak.	Daha	pek	çok	nüsha çıkarmalısınız	ve	az	vakit	var.” </p>
<p class="calibre1">“Nasıl	emrederseniz,”	dedi	Pylos,	eğilerek	selam	verdi	ve	odadan	çıktı. </p>
<p class="calibre1">“Majesteleri,	Pylos	iyi	bir	genç	ama	boynundaki	zincire	her	bakışımda	Üstat Cressen	için	yas	tutuyorum.” </p>
<p class="calibre1">“Yaşlı	adamın	ölümünden	o	sorumlu	değil.”	Stannis	şöminedeki	alevlere	baktı. </p>
<p class="calibre1">“Cressen’in	o	ziyafete	gelmesini	istememiştim.	Evet	ona	kızgındım,	bana	kötü fikirler	veriyordu	ama	ölmesini	asla	istemedim.	Ömrünün	geri	kalan	üç	beş	yılını huzurla	ve	dinlenerek	geçirmesini	umuyordum,	bunu	hak	etmişti	ama	–dişlerini sıktı–	öldü.	Pylos	bana	gayet	iyi	hizmet	ediyor.” </p>
<p class="calibre1">“Pylos	sorunlarımızın	en	küçüğü.	Mektup...	Lordlarınızın	mektupla	ilgili	ne düşündüğünü	merak	ediyorum?” </p>
<p class="calibre1">Stannis	homurdandı.	“Celtigar	hayranlık	verici	olduğunu	söyledi.	Pisliğimi gösterseydim	onu	da	hayranlık	verici	bulurdu.	Diğerleri,	kafalarını	ördek	gibi aşağı	yukarı	sallayıp	durdular,	Velaryon	hariç	hepsi.	Velaryon	bu	meselenin kâğıtlara	yazılmış	kelimelerle	değil	kılıçla	çözüleceğini	söyledi.	Sanki	ben	bunu bilmiyormuşum	gibi.	Lordlarımı	Ötekiler	alsın.	Ben	senin	ne	düşündüğünü öğrenmek	istiyorum.” </p>
<p class="calibre1">“Sözleriniz	cesur	ve	güçlü.” </p>
<p class="calibre1">“Ve	gerçek.” </p>
<p class="calibre1">“Ve	gerçek.	Buna	rağmen	kanıtınız	yok.	Bu	ensesti	kanıtlamak	için	bir	yıl öncekinden	fazla	delile	sahip	değilsiniz.” </p>
<p class="calibre1">“Kanıt,	Fırtına	Burnu’nda.	Robert’ın	piçi.	Benim	düğün	gecemde,	gelinim	için hazırlanmış	yatakta	peydahladığı	oğlan.	Delena,	bir	Florent’ti	ve	Robert’la	yattığı gece	bakireydi.	Robert	bu	yüzden	bebeği	kabul	etti.	Adı	Edric	Fırtına’ymış, ağabeyimin	yüzünü	aldığını	söylüyorlar.	İnsanlar	oğlanı	gördüklerinde	önce	ona, sonra	Joffrey’ye	ve	Tommen’a	bakacaklar.	Şüphelenmeyecek	tek	kişi	bile olacağını	sanmıyorum.” </p>
<p class="calibre1">“İnsanlar	Fırtına	Burnu’ndaki	bir	çocuğu	nasıl	görecek?” </p>
<p class="calibre1">Stannis	parmaklarını	Boyalı	Masa’ya	vurdu.	“Bu	ciddi	bir	zorluk.	Onca zorluktan	sadece	biri.”	Gözlerini	kaldırdı.	“Mektupla	ilgili	söyleyecek	başka</p>
<p class="calibre1"><a id="p148"></a>şeylerin	de	var.	Söyle	de	kurtul.	Seni	gereksiz	nezaket	cümleleri	kur	diye	yanımda tutmuyorum.	O	işi	lordlarım	yapıyor	zaten.	Aklından	ne	geçiyorsa	söyle	Davos.” </p>
<p class="calibre1">Davos	başını	öne	eğdi.	“Mektubun	sonunda	bir	cümle	vardı.	Nasıldı?  <i class="calibre4">Işık</i> <i class="calibre4">Tanrısı	infaz	etti... </i>” </p>
<p class="calibre1">“Evet?”	Kralın	yüzü	gerilmişti. </p>
<p class="calibre1">“Halkınız	bu	cümleden	hoşlanmayacak.” </p>
<p class="calibre1">“Senin	hoşlanmadığın	gibi	mi?”	diye	sordu	Stannis	sert	bir	sesle. </p>
<p class="calibre1">“Bu	cümle	yerine,  <i class="calibre4">tanrıların	ve	insanların	şahitliğinde</i>	ya	da	 <i class="calibre4">eski	ve	yeni</i> <i class="calibre4">tanrıların	huzurunda</i>	yazabilirdiniz.” </p>
<p class="calibre1">“Birdenbire	dindar	mı	kesildin	kaçakçı?” </p>
<p class="calibre1">“Bu	soruyu	ben	size	soracaktım	Majesteleri.” </p>
<p class="calibre1">“Öyle	mi?	Görünüşe	bakılırsa	yeni	tanrımı,	yeni	üstadımdan	fazla sevmiyorsun.” </p>
<p class="calibre1">“Yeni	tanrınızı	tanımıyorum,”	diye	itiraf	etti	Davos.	“Ama	bu	sabah	yaktığınız tanrıları	tanıyordum.	Demirci,	gemilerimin	güvende	olmasını	sağladı.	Anne,	bana yedi	güçlü	oğul	verdi.” </p>
<p class="calibre1">“Yedi	oğlunu	da	karın	verdi	sana.	Ona	da	tapıyor	musun?	Bu	sabah yaktıklarımız	eski	odunlardan	başka	bir	şey	değildi.” </p>
<p class="calibre1">“Belki	öyledir	Majesteleri,”	dedi	Davos.	“Ama	Bit	Çukuru’nda	yaşayan	aç	bir çocukken	karnımı	rahipler	doyuruyordu.” </p>
<p class="calibre1">“Şimdi	 <i class="calibre4">ben</i>	doyuruyorum.” </p>
<p class="calibre1">“Bana	masanızda	itibarlı	bir	yer	verdiniz.	Ben	de	bunun	karşılığında	size gerçekleri	veriyorum.	İnsanlarınızın	elinden	nesillerdir	taptıkları	tanrıları	alıp adını	bile	telaffuz	edemedikleri	yeni	bir	tanrı	verirseniz	sizi	sevmezler.” </p>
<p class="calibre1">Stannis	öfkeyle	ayağa	kalktı.	“<i class="calibre4">R’hllor. </i>	Çok	mu	zor?	Beni	sevmeyeceklerini söylüyorsun.	Ne	zaman	sevdiler	ki?	Hiç	sahip	olmadığım	bir	şeyi	nasıl kaybedebilirim?”	Güney	penceresine	gidip	ay	ışığının	aydınlattığı	denize	baktı. </p>
<p class="calibre1">“<i class="calibre4">Gururlu	Rüzgâr</i>’ın	paramparça	oluşunu	seyrettiğim	gün	tanrılara	inanmaktan vazgeçtim	ben.	Annemi	ve	babamı	zalimce	öldüren	tanrılara	asla	tapmayacağıma dair	yemin	ettim.	Kral	Toprakları’ndaki	Yüce	Rahip,	Yedi’nin	adaletinden	ve iyiliğinden	bahseder	dururdu	ama	ikisi	de	insan	elinden	çıkar	aslında.” </p>
<p class="calibre1">“Eğer	tanrılara	inanmıyorsanız...” </p>
<p class="calibre1"><a id="p149"></a>“...bu	yeni	tanrıyla	ne	işim	var?”	diyerek	Davos’un	sözünü	kesti.	“Bunu	ben	de kendime	sordum.	Tanrılar	hakkında	çok	az	şey	bilirim	ve	bildiğimden	azını umursarım	ama	kırmızı	rahiplerin	güçleri	var.” </p>
<p class="calibre1"> <i class="calibre4">Evet	ama	ne	çeşit	güçler? </i>	“Cressen’in	irfanı	vardı.” </p>
<p class="calibre1">“Yıllarca	onun	irfanını,	senin	kurnazlığını	dinledim.	Peki	bana	ne	faydanız oldu	kaçakçı?	Fırtına	lordları	seni	paketleyip	geri	yolladı.	Bir	dilenci	gibi ayaklarına	gidip	gülünecek	duruma	düştüm.	Artık	dilencilik	de	yok,	kahkahalar	da. </p>
<p class="calibre1">Demir	Taht’ın	sahibi	benim.	Ama	onu	nasıl	ele	geçireceğim?	Diyarda	dört	kral var.	Diğer	üçü	benden	çok	adama	ve	altına	sahip.	Benim	gemilerim	var...	ve kırmızı	kadına	sahibim.	Şövalyelerimin	yarısı	onun	adını	söylemekten	bile korkuyor,	bunu	biliyor	muydun?	Başka	hiçbir	şey	yapmasa	da,	kudretli	adamları böylesine	dehşete	düşürebilen	bir	büyücü	yabana	atılamaz.	Korkan	adam	mağlup adamdır.	Ve	belki	de,	kırmızı	kadının	yapabildiği	 <i class="calibre4">başka	şeyler</i>	de	vardır. </p>
<p class="calibre1">Öğreneceğim. </p>
<p class="calibre1">Gençliğimde	yaralı	bir	atmaca	bulmuştum	ve	onu	iyileştirmiştim.	Adını <i class="calibre4">Gururlukanat</i>	koymuştum.	Omzuma	tüner,	kanat	çırpıp	oda	oda	peşimde	dolaşır, yemini	elimden	yerdi	ama	asla	bir	atmaca	gibi	gökyüzüne	dikilmezdi.	Onu	açık araziye	götürür	uçururdum,	en	fazla	ağaçların	tepesine	kadar	yükselip	geri dönerdi.	Robert	ona	 <i class="calibre4">Zayıfkanat</i>	derdi.	Robert’ın	bir	şahini	vardı;	Yıldırım,	avını asla	ıskalamazdı.	Bir	gün	büyük	amcamız	Sör	Harbert	bana	başka	bir	kuş</p>
<p class="calibre1">denememi	söyledi.	‘Gururlukanat’la	dolaşarak	kendini	aptal	durumuna düşürüyorsun,’	dedi.	Haklıydı.”	Stannis	Baratheon	pencereye	ve	güney	denizinde yüzen	hayaletlere	sırtını	döndü.	“Yedi’nin	tanrıları	bana	sadece	serçe	getirdi.	Yeni bir	kuş	denemenin	vakti	geldi	Davos.  <i class="calibre4">Kırmızı</i>	bir	şahin	uçurmanın	vakti	geldi.” </p>
<p class="calibre1"><a id="p150"></a>Theon</p>
<p class="calibre1">Pyke’ta	güvenli	bir	demirleme	yeri	yoktu	ama	Theon	Greyjoy	babasının kalesini	en	son	on	yıl	önce	denizden	gördüğü	gibi	görmek	istiyordu.	O	gün	Robert Baratheon’ın	savaş	kadırgası	onu	Eddard	Stark’ın	muhafızı	olmak	üzere	adadan alıp	götürmüştü.	Theon	kadırganın	korkuluklarına	tutunmuş,	küreklerin	suya çarparken	çıkardığı	sesi	ve	ustanın	davullarını	dinlemiş,	uzaklaştıkça	küçülen Pyke’ı	ufukta	kaybolana	kadar	seyretmişti.	Şimdi,	yaklaştıkça	büyüyüşünü, denizden	çıkıp	önünde	yükselişini	görmek	istiyordu. </p>
<p class="calibre1"> <i class="calibre4">Myraham</i>	isimli	gemi	yelkenlerinden	sesler	çıkararak	ilerliyor,	Theon’un isteğine	itaat	ediyordu.	Geminin	kaptanı	rüzgâra,	gemi	mürettebatına	ve	soylu	genç lordların	aptallıklarına	küfürler	yağdırıyordu.	Theon	yüzünü	denizden	yükselen	su serpintisinden	korumak	için	pelerininin	başlığını	kafasına	geçirdi	ve	evine	baktı. </p>
<p class="calibre1">Kıyı	keskin	kayalardan	ve	zalim	uçurumlardan	ibaretti	ve	kale	de	onlar	gibi görünüyordu;	duvarları,	kuleleri	ve	köprüleri	aynı	gri	siyah	taştan	yapılmış,	aynı tuzlu	suyla	ıslanmış,	aynı	koyu	yeşil	yosunlarla	sarılmış	ve	aynı	deniz	kuşlarının pisliğiyle	kaplanmıştı.	Üstünde	Greyjoylar’ın	kalesinin	yükseldiği	uçurumlu	arazi, bundan	binlerce	yıl	önce	okyanusun	bağırsaklarına	saplanmış	bir	kılıç	gibi	dikti ama	dev	dalgalar	kılıcı	gece	gündüz	döverek	kırmış,	parçalamıştı.	Geriye,	kızgın dalgaların	çarpıp	köpürdüğü	üç	çıplak	ve	çorak	adayla,	suyun	içinden	bir	deniz tanrısına	ait	tapınağın	sütunlarıymışçasına	yükselen	bir	dizi	yüksek	kaya	yığını kalmıştı. </p>
<p class="calibre1">Kasvetli,	karanlık	ve	tehlikeli	Pyke	bu	adaların	ve	sütunların	üstünde	onların bir	parçasıymış	gibi	duruyordu.	Perde	duvar;	uçurumun	tepesiyle	heybetli	Büyük Kale’nin	tamamen	hâkim	olduğu	en	geniş	adayı	birbirine	bağlayan	büyük	taş</p>
<p class="calibre1">köprünün	ayaklarının	etrafındaki	dik	burnu	kapatıyordu.	Daha	uzakta,	her	biri kendi	adalarının	üzerine	kurulmuş	olan	Mutfak	Kalesi	ve	Kanlı	Kale	vardı. </p>
<p class="calibre1">Yüksek	kaya	yığınlarına	tutunan	kuleler	ve	diğer	dış	binalar,	sütunların	birbirine yakın	olduğu	yerlerde	üstü	kapalı	kemerli	yollarla,	olmadığı	yerlerdeyse	ip köprülerle	birbirine	bağlanıyordu. </p>
<p class="calibre1"><a id="p151"></a>Deniz	Kulesi	kırık	kılıcın	ucundaki	en	uzak	adada	yükseliyordu,	kalenin	en eski	bölümü	olan	yüksek	ve	yuvarlak	kuleyi	barındıran	dik	sütun	durmak	bilmeyen dalgalar	yüzünden	aşınmıştı.	Kulenin	zemin	katları	yüzyıllar	boyunca	taşlara yapışmış	tuzla	beyaza	boyanmıştı.	Orta	katlar	yosunlardan	dokunmuş	bir battaniyeyle	sarılmış	gibi	yeşildi.	Kulenin	sivri	tepesi	geceleri	yanan	gözcü ateşlerinin	isiyle	kararmıştı. </p>
<p class="calibre1">Deniz	Kulesi’nin	üstünde	babasının	sancağı	dalgalanıyordu.  <i class="calibre4">Myraham,</i> sancağa	işlenmiş	armanın	seçilemeyeceği	kadar	uzaktaydı	ama	Theon	kumaşın üstünde	ne	olduğunu	biliyordu:	Greyjoy	Hanedanı’nın	altın	deniz	canavarı. </p>
<p class="calibre1">Canavarın	kolları	siyah	zemin	üstünde	kıvrılarak	ileri	doğru	uzanıyordu.	Sert rüzgârla	demir	direğin	ucunda	çırpınan	sancak,	havalanmak	için	mücadele	veren bir	kuş	gibi	görünüyordu.	Ve	bu	sefer	Starklar’ın	ulu	kurdu,	gölgesini Greyjoylar’ın	deniz	canavarının	üstüne	düşürerek	daha	yüksekte	uçmuyordu. </p>
<p class="calibre1">Theon	daha	önce	bu	kadar	heyecan	verici	bir	manzaraya	şahit	olmamıştı. </p>
<p class="calibre1">Gökyüzündeki	ince	ve	dağınık	bulutların	arasından	kızıl	kuyruklu	yıldız görünüyordu.	Mallisterlar,	Nehirova’dan	Denizgözcüsü’ne	kadar	olan	bütün	yol boyunca	yıldızın	ne	anlama	geldiğini	tartışmıştı.  <i class="calibre4">O	benim	kuyruklu	yıldızım, </i>	diye düşündü	Theon.	Elini	kürklü	pelerininin	içine	sokup	iç	cebindeki	deri	keseye dokundu.	Kesenin	içinde	Robb	Stark’ın	taç	değerindeki	mektubu	vardı. </p>
<p class="calibre1">“Kale	hatırladığınız	gibi	mi	lordum?”	diye	sordu	kaptanın	kızı,	bedenini Theon’un	koluna	yaslayarak. </p>
<p class="calibre1">“Daha	küçük	görünüyor,”	diye	itiraf	etti	Theon.	“Belki	uzakta	olduğu	içindir.” </p>
<p class="calibre1"> <i class="calibre4">Myraham, </i>	Eski	Şehir’den	gelen,	şişman	gövdeli,	güneyli	bir	ticaret	gemisiydi. </p>
<p class="calibre1">Demir	cevheriyle	takas	edilecek	şarap	fıçıları,	kumaşlar	ve	baharatlar	taşıyordu. </p>
<p class="calibre1">Geminin	kaptanı	da	şişman	gövdeli	bir	güneyliydi.	Kalenin	ayaklarında	köpüren kayalık	deniz,	adamın	tombul	dudaklarını	titretmişti.	Kaptan	kıyıya	yaklaşmaktan çekiniyordu.	Demirdoğumlu	bir	dargemi	kaptanı,	gemisini	kayalıklar	boyunca yüzdürür,	kapı	kulübesiyle	Büyük	Kale’nin	arasındaki	yüksek	köprünün	altından geçirirdi	ama	Eski	Şehirli	tombul	kaptanın	bunu	yapacak	ustalığı,	mürettebatı	ya da	cesareti	yoktu.	Güvenli	bir	mesafede	kaldılar	ve	Theon,	Pyke’a	uzaktan bakmakla	yetindi.	Bu	noktada	bile	Myraham	kayalıklardan	uzak	kalmak	için	ciddi bir	mücadele	vermek	durumundaydı. </p>
<p class="calibre1"><a id="p152"></a>“Orası	çok	rüzgârlı	olmalı,”	dedi	kaptanın	kızı. </p>
<p class="calibre1">Theon	güldü.	“Rüzgârlı,	soğuk	ve	rutubetli.	Doğrusunu	söylemek	gerekirse zorlu	ve	kasvetli	bir	yer...	ama	babam	zorlu	yerlerin	zorlu	adamlar	yetiştirdiğini söyler.	Ve	dünyaya	zorlu	adamlar	hükmeder.” </p>
<p class="calibre1">Kaptan,	Theon’un	yanına	gelip	eğilerek	selam	verdiğinde	yüzü	deniz	kadar yeşildi.	“Artık	liman	yönüne	dönebilir	miyim	lordum?” </p>
<p class="calibre1">“Dönebilirsin,”	dedi	Theon	dudağında	belli	belirsiz	bir	gülümsemeyle. </p>
<p class="calibre1">Alacağı	altınlar	adamı	gurursuz	bir	dalkavuğa	çevirmişti.	Theon, Denizgözcüsü’nde	adalardan	gelen	bir	dargemi	bulmayı	ummuştu,	o	zaman	çok farklı	bir	yolculuk	olurdu	bu.	Demirdoğumlu	kaptanlar	gururlu	ve	inatçıydı, karşılarındaki	adamın	soylu	kanına	hayranlık	duymazlardı.	Adalar	birinin başkasına	hayranlık	duyması	için	küçük	yerlerdi	ve	dargemiler	daha	da	küçük. </p>
<p class="calibre1">Eğer	söylendiği	gibi	her	kaptan	kendi	gemisinin	kralıysa,	adalar	için	on	bin	kralın toprağı	denmesi	şaşırtıcı	değildi.	Bir	fırtınada	yemyeşil	kesilip	küpeştelere pisleyen	bir	kralın	önünde	diz	çöküp	tanrıymış	gibi	davranmak	zordu.	“İnsanları, Boğulmuş	Tanrı	yaratır,”	demişti	Kral	Urron	Kırmıziel	binlerce	yıl	önce.	“Ama taçlar	insan	eliyle	yapılır.” </p>
<p class="calibre1">Bir	dargemi	yolculuk	süresini	de	yarı	yarıya	azaltırdı.	Dürüst	olmak	gerekirse <i class="calibre4">Myraham</i>	suya	indirilmiş	bir	banyo	teknesine	benziyordu.	Kimse	bir	fırtına sırasında	bu	geminin	içinde	olmak	istemezdi	ama	Theon	her	şeye	rağmen mutluydu.	İşte	buradaydı,	boğulmamıştı	ve	bu	yolculuğun	da	kendine	özgü	iyi tarafları	vardı.	Tek	kolunu	kaptanın	kızının	beline	sardı.	“Lord	Limanı’na yaklaştığımızda	beni	çağır,”	dedi	kaptana.	“Aşağıda,	kamaramda	olacağız.”	Kızın kolundan	tutup	geminin	kıç	tarafına	doğru	yürümeye	başladı. </p>
<p class="calibre1">Kamara	kaptana	aitti	aslında.	Denizgözcüsü’nden	yelken	açtıklarında	Theon’a tahsis	edilmişti.	Kimse	kaptanın	kızını	Theon’a	tahsis	etmemişti	ama	kız	kendi ayaklarıyla	kamaraya	gelmişti.	Biraz	şarap,	biraz	fısıltı	ve	kız	oradaydı.	Theon’un zevki	için	biraz	tombul	sayılırdı,	teni	de	pürüzlüydü	ama	göğüsleri	avuçlarını güzelce	dolduruyordu	ve	yattığı	ilk	erkek	Theon’du.	Kızın	o	yaşta	hâlâ	bakire olması	şaşırtıcıydı.	Theon	bu	durumu	eğlenceli	bulmuştu.	Kaptanın,	kızıyla	olan yakınlaşmasını	onayladığını	düşünmüyordu,	aklından	hiç	çıkmayan	altın	kesesi uğruna	soylu	lorda	dalkavukluk	edip	öfkesini	yutmaya	çalışan	adamı	izlemek	daha</p>
<p class="calibre1"><a id="p153"></a>da	eğlenceliydi. </p>
<p class="calibre1">Theon	ıslak	pelerinini	çıkarırken,	“Evinizi	tekrar	görmek	sizi	çok	mutlu	etmiş</p>
<p class="calibre1">olmalı	lordum,”	dedi	kız.	“Kaç	yıldır	uzaklardaydınız?” </p>
<p class="calibre1">“On	yıla	yakın,”	diye	cevap	verdi	Theon.	“Eddard	Stark’ın	muhafızı	olmak için	Kışyarı’na	götürüldüğümde	on	yaşımdaydım.”	Sözde	muhafız,	gerçekte	tutsak olarak	götürülmüştü.	Hayatının	yarısı	esaret	altında	geçmişti...	ama	devamı	öyle olmayacaktı.	Hayatı	tekrar	kendisine	aitti	ve	etrafta	hiç	Stark	yoktu.	Kaptanın kızını	kendine	çekip	boynunu	öptü.	“Pelerinini	çıkar.” </p>
<p class="calibre1">Kız	utangaç	bir	tavırla	başını	öne	eğdi	ama	kendisine	söyleneni	yaptı.	Deniz suyuyla	ağırlaşmış	kumaş	parçası	omuzlarından	aşağı	düştüğünde	kız	hafifçe	eğilip heyecanla	gülümsedi.	Gülümsediği	zaman	tam	bir	aptal	gibi	görünüyordu	ama Theon	bir	kadının	zeki	olmasını	beklemiyordu	zaten.	“Buraya	gel,”	dedi	kıza. </p>
<p class="calibre1">Kız,	Theon’a	yaklaştı.	“Daha	önce	Demir	Adaları’nı	görmemiştim	hiç.” </p>
<p class="calibre1">“Şanslıymışsın,”	dedi	Theon.	Parmaklarını	kızın	saçlarına	götürdü.	Koyu	renk saçları	rüzgârdan	karışmış	olmasına	rağmen	güzel	görünüyordu.	“Adalar	sert	ve kayalık	yerlerdir.	Rahat	edilemeyecek	kadar	dar,	umutsuzluk	verecek	kadar kasvetli.	Ölüm	her	zaman	yakındadır.	Yaşam	zalim	ve	yavandır.	Erkekler	bütün gecelerini	içerek	kimin	işinin	daha	zor	olduğunu	konuşarak	geçirir.	Balıkçı	denizle savaşır.	Çiftçi	ürün	almak	için	verimsiz	toprakları	tırmalar	durur.	Doğrusunu istersen	madencilerin	hali	hepsinden	beterdir.	Yerin	altında,	zifiri	karanlıkta belleri	kırılır.	Ne	uğruna	peki?	Demir,	kurşun	ve	kalay.	Bizim	hazinelerimiz bunlardan	ibarettir.	Eski	demiradamların	yağmacı	olması	sebepsiz	değil.” </p>
<p class="calibre1">Aptal	kız	anlatılanları	dinliyormuş	gibi	görünmüyordu.	“İzin	verirseniz	sizinle karaya	çıkabilirim.” </p>
<p class="calibre1">“Karaya	çıkabilirsin,”	dedi	Theon.	“Ama	korkarım	benimle	değil.” </p>
<p class="calibre1">“Şatonuzda	çalışabilirim	lordum.	Balık	temizlerim,	ekmek	pişiririm,	yağ</p>
<p class="calibre1">yaparım.	Babam	benim	yaptığımdan	daha	lezzetli	bir	yengeç	güveci	yemediğini söyler.	Bana	mutfağınızda	bir	yer	verirsiniz,	ben	de	size	yengeç	pişiririm.” </p>
<p class="calibre1">“Geceleri	yatağımı	da	ısıtır	mısın?”	Theon	kızı	kendine	çekip	elbisesinin bağcıklarını	çözmeye	başladı.	Elleri	becerikli	ve	deneyimliydi.	“Geçmiş</p>
<p class="calibre1">zamanlarda	yaşıyor	olsaydık	seni	ganimet	olarak	eve	götürür,	karım	yapardım, rızan	olsa	da	olmasa	da.	Eski	demiradamlar	böyle	şeyler	yaparmış.	Gerçekten	tek</p>
<p class="calibre1"><a id="p154"></a>karıları	olurmuş,	kendileri	gibi	demirdoğumlu	kaya	kadınları,	yağmalar	sırasında ele	geçirdikleri	kadınları	da	tuz	karıları	olarak	tutarlarmış.” </p>
<p class="calibre1">Kızın	gözleri	kocaman	açıldı.	“Ben	de	sizin	tuz	karınız	olayım	lordum.” </p>
<p class="calibre1">“O	günler	geçmişte	kaldı.”	Theon	parmağıyla	kızın	kahverengi	meme	ucunun çevresinde	çemberler	çiziyordu.	“Rüzgârı	yelkenlerimize	doldurup	ateş	ve	kılıçla denize	açıldığımız,	canımızın	istediği	her	şeyi	aldığımız	günler	çoktan	bitti.	Şimdi herkes	gibi	toprağı	eşeliyor,	denize	ağlar	atıyoruz.	Kışı	geçirmeye	yetecek	kadar tuzlu	balığımız	ve	yulafımız	olursa	kendimizi	şanslı	kabul	ediyoruz.”	Kızın	göğüs ucunu	ağzına	aldı,	kız	soluksuz	kalana	kadar	ısırdı. </p>
<p class="calibre1">“Arzu	ederseniz	onu	yine	içime	sokabilirsiniz,”	diye	fısıldadı	kız	Theon	göğüs ucunu	emerken. </p>
<p class="calibre1">Theon	kafasını	kaldırdı,	kızın	göğsü	kıpkırmızı	olmuştu.	“Sana	yeni	bir	şeyler öğretmek	hoşuma	gider,”	dedi.	“Kemerimi	çöz	ve	bana	ağzınla	zevk	ver.” </p>
<p class="calibre1">“Ağzımla	mı?” </p>
<p class="calibre1">Başparmağını	kızın	dudaklarında	gezdirdi.	“Bu	dudaklar	o	iş	için	yaratılmış</p>
<p class="calibre1">tatlım.	Eğer	benim	tuz	karım	olsaydın	sana	emrettiğim	her	şeyi	yapmak	zorunda kalırdın.” </p>
<p class="calibre1">Kız	en	başta	çekingendi	ama	bütün	aptallığına	rağmen	çabuk	öğreniyordu.	Ağzı da	bacaklarının	arasındaki	delik	kadar	ıslak	ve	tatlıydı.	Üstelik	ağzı	doluyken sersemce	gevezelik	edemiyordu.  <i class="calibre4">Geçmiş	zamanlarda	yaşıyor	olsaydık	onu	tuz</i> <i class="calibre4">karım	olarak	tutardım	geçekten, </i>	diye	düşündü	elini	kızın	kafasına	götürürken. </p>
<p class="calibre1"> <i class="calibre4">Geçmiş	zamanlarda,	elimizde	tırmık	yerine	balta	tuttuğumuz,	servet	olsun,</i> <i class="calibre4">kadın	olsun	canımızın	istediği	her	şeyi	söküp	aldığımız,	Eski	Kanun’a	göre</i> <i class="calibre4">yaşadığımız	yıllarda. </i>	Geçmiş	zamanlarda	demiradamlar	madenlerde	çalışmaz, tarla	sürmezdi;	bunlar	yağmaladıkları	yerlerden	getirdikleri	esirlerin	işiydi, keçilerin	ve	koyunların	başında	durmak	gibi	sefil	işler	de	öyle.	Demiradamlara uygun	meşguliyet	savaştı.	Boğulmuş	Tanrı,	demiradamları	yağma	ve	tecavüz	için yaratmıştı,	krallıklar	kurmaları,	isimlerini	ateşe,	kana	ve	şarkılara	yazmaları	için. </p>
<p class="calibre1">Ejderha	Aegon	yaktığı	Kara	Harren’ın	krallığını	zayıf	yaratılışlı	nehir insanlarına	vererek	Eski	Kanun’un	sonunu	getirmişti.	Demir	Adaları	bu değişiklikten	sonra	çok	daha	büyük	bir	diyarın	önemsiz	arka	suları	haline	gelmişti. </p>
<p class="calibre1">Demiradamların	kanlı	hikâyeleri	adalarda	yanan	her	şömine	başında,	hatta	Pyke’ın</p>
<p class="calibre1"><a id="p155"></a>yüksek	duvarlarının	arkasında	hâlâ	anlatılıyordu.	Theon’un	babası	pek	çok sıfatının	yanı	sıra	Orak	Lordu	olarak	anılıyordu.	Greyjoy	soyuna	ait	söz	 <i class="calibre4">Biz</i> <i class="calibre4">Tohum	Ekmeyiz</i>	idi. </p>
<p class="calibre1">Lord	Balon’ın	büyük	isyanının	sebebi	anlamsız	bir	taç	giyme	isteği	değil,	Eski Kanun’u	geri	getirme	umuduydu.	Robert	Baratheon,	dostu	Eddard	Stark’ın	da yardımıyla	bu	umut	için	kanlı	bir	son	yazmıştı	ama	şimdi	her	iki	adam	da	ölüydü. </p>
<p class="calibre1">Onların	yerini	kifayetsiz	çocuklar	almıştı	ve	Fatih	Aegon’ın	fethettiği	diyar ezilmiş,	parçalara	bölünmüştü.  <i class="calibre4">Mevsim	geldi, </i>	diye	düşündü	Theon	erkekliği	kızın dudaklarının	arasında	gidip	gelirken.  <i class="calibre4">Bu	mevsim,	bu	yıl,	bugün	ve	asıl	adam</i> <i class="calibre4">benim. </i>	Edepsizce	gülümsedi.	Lord	Balon’a,	onun	yapamadıklarını	son	doğanın, bebek	ve	tutsak	Theon’un	yaptığını	söylediğinde	babasının	neler	diyeceğini	merak ediyordu. </p>
<p class="calibre1">Zevk	anı	fırtına	gibi	geldi	ve	kızın	ağzı	Theon’un	tohumlarıyla	doldu.	Şaşıran kız	geri	çekilmeye	çalıştığında	Theon	kızın	saçlarını	tutup	kafasını	kendine	doğru bastırdı.	Sonrasında	kız,	Theon’un	yanına	uzandı.	“Lordumu	memnun	edebildim mi?” </p>
<p class="calibre1">“Yeterince,”	dedi	Theon. </p>
<p class="calibre1">“Tuzluydu,”	diye	mırıldandı	kız. </p>
<p class="calibre1">“Deniz	suyu	gibi	mi?” </p>
<p class="calibre1">Kız	başıyla	onayladı.	“Ben	denizi	severim	lordum.” </p>
<p class="calibre1">“Ben	de,”	dedi	Theon	kızın	göğüs	ucuyla	oynarken.	Doğru	söylüyordu.	Deniz, Demir	Adaları’nın	erkekleri	için	özgürlük	demekti.	Denizgözcüsü’nde	 <i class="calibre4">Myraham</i>’a bindiği	an	hatırlamıştı	bunu.	Sesler	bütün	eski	duyguları	geri	getirmişti;	halatların ve	ahşapın	gıcırdaması,	kaptanın	komutları,	rüzgârla	dolan	yelkenlerin şaklamaları.	Bu	sesler	Theon	için	kendi	kalbinin	atışı	kadar	tanıdıktı	ve	huzur veriyordu.  <i class="calibre4">Bunu	unutmamalıyım, </i>	dedi	kendine.  <i class="calibre4">Bir	daha	asla	denizden</i> <i class="calibre4">uzaklaşmamalıyım. </i></p>
<p class="calibre1">“Beni	de	götürün	lordum,”	diye	yalvardı	kaptanın	kızı.	“Şatonuza	gelmesem	de olur.	Bir	köyde	yaşarım,	tuz	karınız	olurum.”	Theon’un	çenesine	dokundu. </p>
<p class="calibre1">Greyjoy	kızı	kenara	itip	ranzadan	aşağı	atladı.	“Benim	yerim	Pyke	ve	senin yerin	bu	gemi.” </p>
<p class="calibre1">“Artık	burada	kalamam.” </p>
<p class="calibre1"><a id="p156"></a>Theon	pantolonunun	bağcıklarını	bağladı.	“Neden?” </p>
<p class="calibre1">“Babam,”	dedi	kız.	“Siz	gidince	beni	cezalandıracak	lordum.	Bana	küfürler edecek	ve	beni	dövecek.” </p>
<p class="calibre1">Theon	askıdan	pelerinini	alıp	omuzlarına	attı.	“Babalar	böyledir,”	dedi pelerinin	boğazını	gümüş	bir	kopçayla	tuttururken.	“Ona	mutlu	olması	gerektiğini söyle.	Seni	o	kadar	fazla	becerdim	ki	büyük	ihtimalle	hamilesin.	Bir	kralın	piçini doğurma	onuru	herkese	kısmet	olmaz.”	Theon	aceleyle	kamaradan	çıkarken	kız bütün	aptallığıyla	arkasından	bakıyordu. </p>
<p class="calibre1"> <i class="calibre4">Myraham</i>	ağaçlıklı	bir	burnun	çevresini	dönüyordu.	Çamlarla	kaplı uçurumların	altındaki	balıkçı	tekneleri	denizdeki	ağlarını	topluyordu.	Şişman göke,	teknelerin	epey	açığından	dolaşıyordu.	Theon	etrafa	daha	iyi	bakabilmek için	geminin	baş	tarafına	gitti.	Önce	kaleyi	gördü,	Botleyler’in	karakolu.	Theon küçük	bir	çocukken	kale	ahşaptı	ama	Robert	Baratheon	yapıyı	yerle	bir	etmişti. </p>
<p class="calibre1">Lord	Sawane	yıkılan	ahşap	binanın	yerine	taştan	yeni	bir	kale	yaptırmıştı. </p>
<p class="calibre1">Şimdilik	küçük	olan	kare	şekilli	kale,	tepeyi	taçlandırıyordu.	Alçak	köşe kulelerinin	tepesinden,	üstlerine	gümüşi	balık	sürüleri	işlenmiş	açık	yeşil sancaklar	sarkıyordu. </p>
<p class="calibre1">Güvenliği	şüpheli	küçük	kalenin	altındaki	Lord	Limanı	gemi	kaynıyordu. </p>
<p class="calibre1">Theon	burayı	en	son	gördüğünde,	liman	üstünde	dumanlar	tüten	bir	enkazdan ibaretti.	Ateşe	verilmiş	dargemilerin	ve	parçalanmış	kadırgaların	kayalık	kıyıya vuran	iskeletleri	ölü	deniz	canavarlarının	kemiklerine	benziyordu.	Evler	yıkık duvarlara	ve	soğuk	küllere	dönüşmüştü.	Aradan	geçen	on	yıldan	sonra	savaştan silik	izler	kalmıştı,	insanlar	yıkıntılardan	topladıkları	taşlarla	yeni	evler	yapmış, çatıları	için	taze	kesekler	hazırlamışlardı.	Rıhtımın	yanına	yeni	bir	han kurulmuştu.	İlk	katı	kesik	taştan,	ikinci	katı	ahşaptan	yapılmış	bina	eski	handan	çok daha	büyüktü.	Hanın	arkasındaki	kasaba	septi	yeniden	inşa	edilmemişti.	Septten geriye	yedi	köşeli	temelinden	başka	bir	şey	kalmamıştı.	Robert	Baratheon’ın gazabı,	demiradamların	yeni	tanrılara	olan	inancını	da	yıkmış	gibi	görünüyordu. </p>
<p class="calibre1">Theon	Greyjoy	tanrılardan	çok	gemilerle	ilgileniyordu.	Sayısız	balıkçı teknesinin	arasında,	İbben’den	gelen	kara	gövdeli	bir	gökenin	yanında	yük boşaltan	Tyroshlu	bir	ticaret	kadırgası	gördü.	Denize	demir	atmış	ya	da	köpüklü kuzey	kıyısına	yanaşmış	halde	bekleyen	en	az	elli	ya	da	altmış	tane	dargemi	vardı. </p>
<p class="calibre1"><a id="p157"></a>Bazı	yelkenlerde	diğer	adaların	armaları	göze	çarpıyordu;	Wynch’in	kanlı	ayı, Lord	Goodbrother’ın	siyah	savaş	borusu,	Harlaw’un	gümüş	orağı.	Theon’un gözleri	amcası	Euron’un	gemisi	 <i class="calibre4">Sükûnet</i>’i	aradı.	Kırmızı,	korkunç	dargemi ortalıkta	görünmüyordu	ama	babasının	 <i class="calibre4">Dev	Denizcanavarı</i>	sudaydı.	Geminin pruvasını	süsleyen,	gri	demirden	dökülmüş	mahmuz,	şeklini	geminin	adından almıştı. </p>
<p class="calibre1">Lord	Balon	oğlunun	ziyaret	sebebini	tahmin	etmiş	ve	sancak	beylerini	mi çağırmıştı?	Eli	tekrar	iç	cebine,	deri	keseye	gitti.	Robb	Stark	ve	Theon’dan	başka kimsenin	bu	mektuptan	haberi	yoktu;	böylesine	büyük	bir	sırrı	bir	kuşun kanatlarına	yükleyecek	kadar	aptal	değillerdi.	Ama	Lord	Balon	da	aptal	bir	adam değildi.	Theon’un	bunca	yıl	sonra	eve	dönmesinin	gerçek	nedenini	anlamış	ve	ona göre	hazırlık	yapmış	olabilirdi. </p>
<p class="calibre1">Bu	olasılık	Theon’u	huzursuz	etti.	Babasının	savaşı	uzun	zaman	önce yenilgiyle	bitmişti.	Theon’un	zamanı	gelmişti	artık;	onun	planı,	onun	zaferi	ve onun	tacı.  <i class="calibre4">Ama	dargemiler	çağrıldıysa... </i></p>
<p class="calibre1">Düşününce...	çağrı	sadece	tedbir	amaçlı	da	olabilirdi.	Süregelen	savaşın denize	yayılma	olasılığına	karşı	bir	savunma	hareketi.	Yaşlı	adamlar	ihtiyatlı davranmayı	severdi.	Babası	da,	Demir	Donanma’nın	başındaki	amcası	Victarion da	yaşlı	adamlardı	artık.	Diğer	amcası	Euron’un	bambaşka	bir	şarkı	olduğuna şüphe	yoktu	ama	 <i class="calibre4">Sükûnet</i>	limanda	değildi.  <i class="calibre4">Olmaması	iyi, </i>	diye	düşündü	Theon.  <i class="calibre4">Bu</i> <i class="calibre4">sayede	her	şeyi	çok	daha	çabuk	halledebilirim. </i></p>
<p class="calibre1"> <i class="calibre4">Myraham</i>	karaya	yaklaşırken	Theon	güvertede	huzursuzca	volta	atarak gözleriyle	kıyıyı	tarıyordu.	Rıhtımda	babasını	bulmayı	ummuyordu	elbette	ama Lord	Balon	oğlunu	karşılamak	için	birilerini	göndermiş	olmalıydı.	Kâhya	Sylas Ekşidil,	Lord	Botley,	belki	Dagmer	Yarıkçene.	Dagmer’ın	o	biçimsiz	yaşlı	yüzünü görmek	Theon’u	sevindirirdi.	Geleceğini	biliyorlardı.	Robb,	Nehirova’dan kuzgunlar	göndermişti	ve	Denizgözcüsü’nde	Theon’u	bekleyen	bir	dargemi bulamadıklarında	Jason	Mallister	kuzgunların	kaybolduğunu	düşünerek	kendi kuşlarını	Pyke’a	yollamıştı. </p>
<p class="calibre1">Ama	tanıdık	bir	yüz	göremiyordu	Theon.	Ona	Pyke’a	kadar	eşlik	edecek	şeref muhafızları	da	yoktu.	Liman	kendi	işleriyle	uğraşan	sıradan	insanlarla	doluydu. </p>
<p class="calibre1">Rıhtım	işçileri	Tyroshlu	ticaret	gemisinden	şarap	fıçıları	indiriyordu.	Balıkçılar</p>
<p class="calibre1"><a id="p158"></a>bağrışarak	o	gün	tuttukları	balıkları	satmaya	çalışıyordu.	Çocuklar	liman	boyunca koşturup	oyun	oynuyordu.	Boğulmuş	Tanrı’nın	deniz	suyu	cübbesini	giymiş	bir rahip	çakıl	taşlarıyla	kaplı	sahilde	iki	at	yürütüyordu.	Hanın	penceresinden	dışarı sarkmış	pasaklı	bir	kadın	aşağıdan	geçen	İbbenli	denizcilere	sesleniyordu. </p>
<p class="calibre1">Gemiyi	karşılamak	için	toplanan	bir	avuç	liman	tüccarı,  <i class="calibre4">Myraham</i>	iskeleye bağlanırken	yüksek	sesle	sorular	sormaya	başladı.	“Eski	Şehir’den	geliyoruz,” </p>
<p class="calibre1">dedi	kaptan.	“Elma	ve	portakal	taşıyoruz.	Arbor’dan	şarap,	Yaz	Adaları’ndan	kuş</p>
<p class="calibre1">tüyü	aldık.	Baharat,	deri,	Myr	danteli,	leydiler	için	ayna	da	var.	Eski	Şehir’in	en tatlı	sesli	iki	ahşap	arpı	da	bende.”	Geminin	iskele	tahtası	gürültüyle	aşağı	indi. </p>
<p class="calibre1">“Ve	genç	veliahtınızı	size	geri	getirdim.” </p>
<p class="calibre1">İskeledeki	kalabalık	boş	ve	umursamaz	gözlerle	Theon’a	bakıyordu,	onun	kim olduğunu	bilmedikleri	ortadaydı.	Bu	durum	Theon’u	kızdırmıştı.	Kaptanın	avcuna bir	altın	ejderha	sıkıştırdı.	“Adamlarına	söyle	eşyalarımı	taşısınlar.”	Bir	cevap beklemeden	iskele	tahtasından	aşağı	indi.	“Hancı,”	diye	bağırdı.	“Bana	at	getirin.” </p>
<p class="calibre1">“Emredersiniz	lordum,”	diye	karşılık	verdi	adam	eğilip	selamlamadan.	Theon demirdoğumluların	ne	kadar	cesur	ve	pervasız	olabileceklerini	unutmuştu.	“İşinize yarayacak	bir	atım	var	lordum.	Nereye	gideceksiniz?” </p>
<p class="calibre1">“Pyke.”	Aptal	adam	onu	 <i class="calibre4">hâlâ</i>	tanımamıştı.	Theon,	göğsünde	deniz	canavarı arması	olan	iyi	takımını	giymemekle	hata	etmişti	belki. </p>
<p class="calibre1">“Amacınız	akşam	çökmeden	Pyke’a	varmaksa	bir	an	önce	yola	çıkmak istersiniz,”	dedi	hanın	kâhyası.	“Oğlum	sizinle	gelip	yolu	gösterebilir.” </p>
<p class="calibre1">“Oğluna	ihtiyaç	yok,”	dedi	derin	bir	ses.	“Atına	da.	Yeğenimi	baba	evine	ben götüreceğim.” </p>
<p class="calibre1">Konuşan	adam,	Theon’un	sahilde	gördüğü	rahipti.	Rahip	ilerlerken	iskeledeki insanlar	dizlerinin	üstüne	çöküyordu.	Hanın	kâhyası,	“Buharsaçlı,”	diye mırıldandı. </p>
<p class="calibre1">Siyah	gözlü,	sert	bakışlı,	kanca	burunlu,	ince	uzun	rahip;	gri,	yeşil	ve	mavi alacalı	bir	cübbe	giymişti;	Boğulmuş	Tanrı’nın	girdaplı	renkleri.	Omzuna	deri kayışlı	bir	matara	asılıydı.	Uzun	siyah	saçları	ve	sakalları	aralarına	kurutulmuş</p>
<p class="calibre1">deniz	yosunları	katılarak	örülmüştü. </p>
<p class="calibre1">Theon	aniden	hatırladı.	Babası	çok	ender	yolladığı	kısa	mektuplardan	birinde, en	küçük	kardeşinin	bir	fırtına	sırasında	kaybolduğunu,	birkaç	gün	sonra	sağ</p>
<p class="calibre1"><a id="p159"></a>olarak	kıyıya	vurduğunu	ve	kendini	dine	adadığını	yazmıştı.	“Aeron	amca?”	dedi Theon	şüpheyle. </p>
<p class="calibre1">“Yeğenim	Theon,”	diye	karşılık	verdi	rahip.	“Baban	seni	karşılamamı	söyledi. </p>
<p class="calibre1">Gel.” </p>
<p class="calibre1">“Bana	birkaç	dakika	ver	amca.”	Dönüp	Myraham’a	baktı.	“Eşyalarımı getirin,”	diye	emretti	kaptana. </p>
<p class="calibre1">Bir	miço,	porsuk	ağacından	yapılmış	yayını	ve	oklarını	getirdi	ama kıyafetlerinin	olduğu	bohçayı	kaptanın	kızı	taşıyordu.	“Lordum,”	dedi	gözleri	kan çanağına	dönmüş	kız.	Theon	bohçayı	aldı.	Kaptanın	kızı	kendi	babasının,	rahibin ve	ada	halkının	yarısının	gözleri	önünde	Theon’a	sarılmak	için	kollarını	uzattı. </p>
<p class="calibre1">Theon	ustaca	kenara	çekilerek,	“Teşekkür	ederim,”	dedi. </p>
<p class="calibre1">“Lütfen,”	dedi	kız.	“Sizi	çok	seviyorum	lordum.” </p>
<p class="calibre1">“Gitmeliyim,”	diye	karşılık	verdi	Theon.	İskelenin	yarısını	çoktan	yürümüş</p>
<p class="calibre1">olan	amcasının	peşine	takıldı,	bir	düzine	uzun	ve	hızlı	adımdan	sonra	adama yetişti.	“Seni	göreceğimi	düşünmemiştim	amca.	On	yıllık	hasretten	sonra	beni karşılamaya	lord	babam	ve	leydi	annem	gelir	ya	da	şeref	muhafızlarıyla	birlikte Dagmer’ı	gönderirler	sanmıştım.” </p>
<p class="calibre1">“Pyke’ın	Orak	Lordu’nun	emirlerini	sorgulamak	sana	düşmez.”	Rahibin tavırları	buz	gibiydi,	Theon’un	çocukluğundan	hatırladığı	amcasına	hiç benzemiyordu.	Aeron	Greyjoy	bir	zamanlar	cana	yakın,	gülmeyi	seven, şarkılardan,	biradan	ve	kadınlardan	hoşlanan	bir	adamdı.	“Dagmer’a	gelince, Yarıkçene	babanın	emriyle	Eski	Wyk’e	gitti.	Stonehouse	ve	Drumm Hanedanları’nı	ayaklandıracak.” </p>
<p class="calibre1">“Ne	amaçla?	Dargemiler	neden	toplandı?” </p>
<p class="calibre1">“Dargemiler	neden	toplanır?”	Rahip,	atları	hanın	suya	bakan	cephesine bağlayıp	Theon’a	döndü.	“Bana	doğru	söyle	yeğenim.	Artık	kurt	tanrılarına	mı ibadet	ediyorsun?” </p>
<p class="calibre1">Theon	ibadet	etmiyordu	ama	bir	rahibe	söylenecek	şey	değildi	bu,	rahip	öz amcası	olsa	bile.	“Ned	Stark	bir	ağaca	ibadet	ediyordu.	Hayır,	Starklar’ın tanrılarıyla	işim	yok.” </p>
<p class="calibre1">“Güzel.	Diz	çök.” </p>
<p class="calibre1">Zemin	taşlarla	doluydu	ve	çamurla	kaplıydı.	“Amca,	ben...” </p>
<p class="calibre1"><a id="p160"></a>“<i class="calibre4">Diz	çök. </i>	Yoksa,	yeşil	topraklardan	aramıza	gelen	kibirli	bir	lord	musun artık?” </p>
<p class="calibre1">Theon	diz	çöktü.	Bir	amacı	vardı	ve	amacına	ulaşmak	için	Aeron’ın	yardımı gerekebilirdi.	Bir	taç	karşılığında	pantolonuna	biraz	çamur	ve	at	pisliği	bulaşması yüksek	bir	bedel	sayılmazdı. </p>
<p class="calibre1">“Başını	öne	eğ.”	Rahip	matarasının	kapağını	açıp	içindeki	deniz	suyunu	ağır ağır	Theon’un	kafasına	döktü.	Deniz	suyu	Theon’un	saçlarından	alnına	süzüldü	ve gözlerine	girdi.	Damlalar	yanaklarını	yıkadı.	Bir	parmak,	pelerininin	ve	takımının içine	girerek	sırtına	dokundu,	omurgasında	soğuk	bir	derecik	aktı.	Tuzlu	su gözlerini	iyice	yakıyordu	ve	Theon	bağırmamak	için	kendini	zor	tutuyordu. </p>
<p class="calibre1">Okyanusun	tadını	dudaklarında	hissediyordu.	“Kulun	Theon’un	tıpkı	senin	gibi denizden	yeniden	doğmasına	izin	ver,”	diye	dua	etmeye	başladı	Aeron	Greyjoy. </p>
<p class="calibre1">“Onu	tuzla	kutsa,	taşla	kutsa,	çelikle	kutsa.	Yeğenim,	duayı	hatırlıyor	musun?” </p>
<p class="calibre1">“Zaten	ölü	olan	ölemez,”	dedi	Theon. </p>
<p class="calibre1">“Zaten	ölü	olan	ölemez,”	diye	tekrar	etti	amcası.	“Ama	yeniden	doğar.	Daha güçlü	ve	daha	zorlu.	Ayağa	kalk.” </p>
<p class="calibre1">Theon	tuz	yüzünden	yaşarmış	gözlerini	kırpıştırarak	yerden	kalktı.	Amcası	tek kelime	etmeden	mataranın	ağzını	kapatıp	atına	bindi.	Theon	onu	takip	etti.	Birlikte taşlı	tepeye	doğru	at	sürerek	Lord	Botley’nin	kalesinin	yanından	geçtiler,	limanı ve	hanı	arkalarında	bıraktılar.	Rahip	hiç	konuşmadı. </p>
<p class="calibre1">“Hayatımın	yarısını	evden	uzakta	geçirdim,”	diyerek	sessizliği	bozdu	Theon. </p>
<p class="calibre1">“Adalar	çok	değişti	mi?” </p>
<p class="calibre1">“Erkekler	balık	avlıyor,	toprak	kazıyor	ve	ölüyor.	Kadınlar	kan	ve	acı	içinde kalarak	çocuklar	doğuruyor	ve	ölüyor.	Gece	gündüzü	takip	ediyor.	Rüzgâr	ve dalgalar	aynı.	Adalar	tanrımızın	onları	yarattığı	gibi	duruyor.” </p>
<p class="calibre1"> <i class="calibre4">Zalim	bir	adama	dönüşmüş, </i>	diye	düşündü	Theon.	“Kız	kardeşimi	ve	leydi annemi	Pyke’ta	bulabilecek	miyim?” </p>
<p class="calibre1">“Bulamayacaksın.	Annen	teyzenle	birlikte	Harlaw’da	kalıyor.	Son	zamanlarda öksürüğü	kötüleşmişti,	orada	rutubet	daha	az.	Kız	kardeşin	 <i class="calibre4">Kara	Rüzgâr</i>’la	Büyük Wyk’e	yelken	açtı,	babanın	mesajlarını	götürüyor.	Geri	dönmesi	çok	uzun	sürecek, emin	olabilirsin.” </p>
<p class="calibre1"> <i class="calibre4">Kara	Rüzgâr, </i>	Theon’un	ablası	Asha’nın	dargemisiydi.	Bunun	Theon’a</p>
<p class="calibre1"><a id="p161"></a>hatırlatılmasına	gerek	yoktu,	ablasını	on	senedir	hiç	görmemişti	ama	onun hakkında	bu	kadarını	biliyordu.	Robb	Stark	ulu	kurduna	Boz	Rüzgâr	adını vermişken	Asha’nın	gemisine	kara	demesi	tuhaftı.	“Greyjoylar	bozdur,	Starklar kara,”	diye	mırıldandı	gülümseyerek.	“Ama	görünüşüne	göre	iki	soy	da	rüzgârlı.” </p>
<p class="calibre1">Rahibin	buna	verecek	cevabı	yoktu. </p>
<p class="calibre1">“Peki	senden	ne	haber	amca?”	diye	sordu	Theon.	“Pyke’tan	götürüldüğüm zamanlarda	bir	rahip	değildin.	Elinde	bir	kupa	birayla	masaya	oturup	istila şarkıları	söylediğin	vakitleri	hatırlıyorum.” </p>
<p class="calibre1">“Genç	ve	kibirliydim,”	dedi	Aeron	Greyjoy.	“Ama	deniz	bütün	aptallıklarımı ve	kibrimi	yıkayıp	temizledi.	Senin	tanıdığın	o	adam	boğuldu	yeğenim.	Ciğerleri deniz	suyuyla	doldu,	gözlerindeki	perdeyi	balıklar	yedi.	Tekrar	doğduğumda	her şeyi	net	olarak	görebiliyordum.” </p>
<p class="calibre1"> <i class="calibre4">Zalim	olduğu	kadar	deli	de. </i>	Theon,	amcasını	eski	haliyle	seviyordu.	“Amca, babam	neden	gemileri	ve	askerleri	buraya	çağırdı?” </p>
<p class="calibre1">“Pyke’a	vardığımızda	sebebini	sana	söyleyecektir.” </p>
<p class="calibre1">“Ne	planladığını	şimdi	öğrenmeliyim.” </p>
<p class="calibre1">“Benden	öğrenmeyeceksin.	Bu	konuyla	ilgili	hiç	kimseyle	konuşmama	emri aldık.” </p>
<p class="calibre1">“<i class="calibre4">Benimle</i>	bile	mi?”	Theon	öfkelenmişti.	Savaşta	kumandanlık	etmiş,	kralla avlanmış,	turnuvalarda	saygınlık	kazanmış,	Brynden	Karabalık	ve	İri	Jon Umber’le	birlikte	at	sürmüş,	Fısıltılı	Orman’da	dövüşmüş	ve	sayısız	kadınla yatmıştı	ama	amcası	ona	hâlâ	bir	çocukmuş	gibi	davranıyordu.	“Eğer	babam	savaş</p>
<p class="calibre1">planları	yapıyorsa	benim	de	bilmem	gerekir.	Ben	 <i class="calibre4">herhangi</i>	biri	değilim,	Pyke’ın ve	Demir	Adaları’nın	veliahtıyım.” </p>
<p class="calibre1">“Göreceğiz.” </p>
<p class="calibre1">Amcasının	cevabı	tokat	gibiydi.	“<i class="calibre4">Görecek	miyiz? </i>	Ağabeylerimin	ikisi	de öldü.	Lordun	yaşayan	tek	oğlu	benim.” </p>
<p class="calibre1">“Kız	kardeşin	de	hayatta.” </p>
<p class="calibre1"> <i class="calibre4">Asha, </i>	diye	düşündü	Theon	kafası	allak	bullak	olmuş	halde.	Ablası	ondan	üç yaş	büyüktü	ama	yine	de...	“Bir	kız,	veliaht	sırasında	hiç	erkek	evlat	kalmadıysa vâris	olur,”	dedi	ısrarla.	“Haklarımın	elimden	alınmasına	göz	yummam. </p>
<p class="calibre1">Uyarıyorum.” </p>
<p class="calibre1"><a id="p162"></a>Amcası	homurdandı.	“Boğulmuş	Tanrı’nın	bir	hizmetkârını	mı	uyarıyorsun yeğenim?	Bildiğinden	fazlasını	unutmuşsun.	Üstelik	lord	babanın	bu	kutsal	adaları bir	Stark’a	bırakacağını	düşünüyorsan	aptalsın.	Şimdi	sessiz	ol.	Yolumuz	senin gevezeliklerin	olmadan	da	yeterince	uzun.” </p>
<p class="calibre1">Theon	zor	da	olsa	dilini	tutmayı	başardı.  <i class="calibre4">Demek	böyle	olduğunu</i> <i class="calibre4">düşünüyorlar, </i>	diye	geçirdi	içinden.	Kışyarı’nda	on	yıl	yaşamak	insanı	bir	Stark yapabilirmiş	gibi.	Lord	Eddard	Stark	onu	kendi	çocuklarının	arasında	büyütmüştü ama	Theon	kendini	asla	onlardan	biri	gibi	hissetmemişti.	Leydi	Stark’tan	mutfakta çalışan	en	önemsiz	hizmetliye	kadar	kaledeki	herkes,	Theon’un	Lord	Balon’ın	iyi tavırlarını	güvenceye	almak	için	tutulan	bir	esir	olduğunu	biliyor	ve	ona	göre davranıyordu.	Piç	Jon	Kar	bile	Theon’dan	fazla	saygı	görüyordu. </p>
<p class="calibre1">Lord	Eddard	zaman	zaman	baba	rolünü	oynamayı	denemişti	ama	Theon	için Pyke’a	kan	ve	ateş	getiren,	onu	evinden	alıp	uzaklara	götüren	adam	olmaktan	öte gidememişti.	Theon’un	çocukluğu	sert	suratlı	Starklar’dan	korkmakla,	mesafeli	ve şüpheci	Leydi	Catelyn’den	çekinmekle	geçmişti. </p>
<p class="calibre1">Lord	ve	Leydi	Stark’ın	küçük	çocukları,	Theon’un	Kışyarı’nda	geçirdiği yılların	çoğunda	altları	bezli	bebeklerdi.	Sadece	Robb	ve	piç	kardeşi	Jon	Kar, Theon’un	konuşmaya	tenezzül	edeceği	kadar	büyüktü.	Piç	Jon	asık	suratlı,	iç karartıcı,	ince	alayı	hemen	sezecek	kadar	zeki	bir	delikanlıydı	ve	Theon’un	soylu kanını,	Robb’un	ona	beslediği	hayranlığı	kıskanırdı.	Robb’a	gelince...	Theon’un ona	karşı	kardeş	duyguları	beslediği	söylenebilirdi	ama	eski	savaşların	hâlâ unutulmadığı	Pyke’ta	bundan	bahsetmemek	çok	daha	hayırlı	olurdu.	Demir	Adaları geçmişte	yaşıyordu;	şimdiki	zaman	katlanılamayacak	kadar	sert	ve	acıydı.	Ayrıca, babası	ve	amcaları	yaşlı	adamlardı	artık.	Yaşlı	lordlar	tozlanmış	savaşlarını mezara	kadar	götürürdü.	Hiçbir	şeyi	unutmaz,	daha	azını	affederlerdi. </p>
<p class="calibre1">Nehirova’dan	Denizgözcüsü’ne	kadar	olan	yolculuğunda	kendisine	eşlik	eden Mallisterlar	için	de	aynı	durum	söz	konusuydu.	Patrek	Mallister	fena	bir	arkadaş</p>
<p class="calibre1">sayılmazdı,	tıpkı	Theon	gibi,	fahişeleri,	şarabı	ve	aylaklığı	seviyordu.	Ama	yaşlı Lord	Mallister	vârisinin	Theon’la	dostluk	kurmaya	başladığını	fark	ettiğinde Patrek’i	bir	kenara	çekmiş,	Denizgözcüsü’nün	kıyıyı	Demir	Adaları’ndan	gelen yağmacılara	karşı	korumak	üzere	inşa	edildiğini	hatırlatmıştı	ve	Yağmacıların	başı Pyke’ın	Greyjoylar’ıydı.	Denizgözcüsü’nün	Çınlayan	Kule’si	adını	büyük	bronz</p>
<p class="calibre1"><a id="p163"></a>çanından	alırdı,	yağmacıların	dargemileri	batı	ufkunda	göründüğünde	çan	çalar, kasaba	halkını	ve	çiftlik	işçilerini	savaşa	çağırırdı. </p>
<p class="calibre1">“Çanın	son	üç	yüzyıl	içinde	sadece	bir	kez	çaldığını	unutuyorlar,”	demişti Patrek	babası	tarafından	uyarıldığı	günün	ertesinde.	Theon’la	birlikte	elma	şarabı içiyor,	yaşlı	adamın	kendisine	söylediklerini	anlatıyordu. </p>
<p class="calibre1">“Ağabeyim	Denizgözcüsü’ne	saldırdığında,”	diye	karşılık	vermişti	Theon. </p>
<p class="calibre1">Lord	Jason,	Rodrik	Greyjoy’u	kale	duvarlarının	dibinde	kılıçtan	geçirmiş, demiradamları	denize	dökmüştü.	“Baban	bu	sebeple	ona	düşmanlık	duyduğumu düşünüyorsa	bunun	tek	sebebi	Rodrik’i	hiç	tanımıyor	olmasıdır.” </p>
<p class="calibre1">Bu	konuşmanın	üstüne	kahkahalar	atmışlar	ve	Patrek’in	tanıdığı,	genç	bir değirmencinin	şehvetli	karısına	gitmek	için	birbirleriyle	yarışmışlardı.  <i class="calibre4">Keşke</i> <i class="calibre4">Patrek	yanımda	olsaydı, </i>	diye	düşündü	Theon.	Bir	Mallister	ya	da	değil,	suratsız amcası	Rahip	Aeron’dan	çok	daha	cana	yakın	bir	yol	arkadaşı	olacağı	kesindi. </p>
<p class="calibre1">İlerledikleri	yol	dönüp	dikleşerek	çıplak	ve	taşlı	tepelere	çıktı.	Kısa	zaman sonra	deniz	görünmez	oldu	ama	nemli	hava	hâlâ	tuz	kokuyordu.	Ağır	ve	sabit	bir ritim	tutturmuşlardı.	Terk	edilmiş	bir	madenin	ve	küçük	bir	çoban	kulübesinin yanından	geçtiler.	Yeni	birisi	olmuş	kutsal	Aeron	Greyjoy	konuşmaktan hoşlanmıyordu.	İç	sıkan	bir	sessizlikle	yola	devam	ettiler.	Sonunda	Theon	bu eziyete	daha	fazla	dayanamadı.	“Robb	Stark	yeni	Kışyarı	Lordu	oldu,”	dedi. </p>
<p class="calibre1">Aeron	atını	sürmeye	devam	etti.	“Bütün	kurtlar	birbirine	benzer.” </p>
<p class="calibre1">“Robb,	Demir	Taht’a	olan	bağlılık	yeminini	bozdu	ve	Kuzey	Kralı	ilan	edildi. </p>
<p class="calibre1">Savaş	sürüyor.” </p>
<p class="calibre1">“Üstatların	kuzgunları	denizin	ve	kayaların	üstünde	de	uçabiliyor,	bu	eski	ve soğuk	bir	haber.” </p>
<p class="calibre1">“Bu,	yeni	bir	gün	başlıyor	demek	amca.” </p>
<p class="calibre1">“Her	sabah	yeni	bir	gün	başlıyor,	bir	öncekinden	çok	da	farklı	olmayan.” </p>
<p class="calibre1">“Nehirova’da	olsaydın	farklı	şeyler	duyardın.	Kızıl	kuyruklu	yıldızın	yeni	çağı müjdeleyen	bir	haberci	olduğu	söyleniyor.	Tanrılar	tarafından	gönderilen	bir ulak.” </p>
<p class="calibre1">“Yıldız	bir	işaret,”	diye	kabul	etti	rahip.	“Ama	gönderen	bizim	tanrımız, onların	tanrıları	değil.	Yanan	bir	meşale,	atalarımızın	taşıdıklarından.	Boğulmuş</p>
<p class="calibre1">Tanrı’nın	denizden	getirdiği	alevlerle	yanar	ve	dalgaların	yükseleceğini	haber</p>
<p class="calibre1"><a id="p164"></a>verir.	Tıpkı	onun	yaptığı	gibi	yelken	açmamızın,	ateşle	ve	kılıçla	dünyanın	üstüne yürümemizin	zamanı	geldi.” </p>
<p class="calibre1">Theon	gülümsedi.	“Daha	fazla	uzlaşamazdık	.” </p>
<p class="calibre1">“Bir	yağmur	damlası	fırtınayla	ne	kadar	uzlaşabilirse,	bir	adam	da	tanrıyla	o kadar	uzlaşabilir.” </p>
<p class="calibre1"> <i class="calibre4">Bu	yağmur	damlası	bir	gün	kral	olacak	yaşlı	adam. </i>	Theon,	amcasının	asık suratına	yeterince	tahammül	ettiğini	düşünüp	atını	mahmuzladı	ve	gülümseyerek öne	geçti. </p>
<p class="calibre1">Pyke’ın	duvarlarına	vardıklarında	güneş	batmaya	başlamıştı.	Uçurumdan uçuruma	zıplayan	hilal	şekilli	kara	taşlı	duvarın	ortasında	kapı	kulübesi	ve	her	iki ucunda	üçer	tane	kare	kule	vardı.	Theon,	Robert	Baratheon’ın	mancınıklarından çıkan	taşların	duvarda	bıraktığı	izleri	hâlâ	görebiliyordu.	Yıkılan	eski	güney kulesinin	kalıntılarının	arasından	yeni	bir	kule	yükseliyordu.	Kulenin	taşları	açık griydi	ve	henüz	ciğer	otlarıyla	sarılmamıştı.	Robert	Baratheon,	elinde	savaş</p>
<p class="calibre1">baltası,	yanında	arkadaşı	Ned	Stark’la	birlikte	gediğini	burada	açmıştı, yıkıntıların	ve	cesetlerin	üstünden	geçerek	kaleye	girmişti.	Theon	olup	bitenleri Deniz	Kulesi’nden	izlemişti,	bazen	rüyalarında	hâlâ	meşalelerin	alevlerini görüyor,	duvar	yıkılırken	çıkan	mat	gümbürtüyü	duyuyordu. </p>
<p class="calibre1">Kapılar	açıldı	ve	kazıkları	küf	bağlayan	yivli	kapı	Theon	için	yukarı kaldırıldı.	Burçların	tepesindeki	muhafızlar	sonunda	evine	dönen	Theon Greyjoy’u	yabancı	gözlerle	izliyordu. </p>
<p class="calibre1">Perde	duvarın	ardında,	elli	dönümlük,	denize	ve	gökyüzüne	dik	bir	burun vardı.	Ahırlar,	köpek	barınakları	ve	diğer	dış	binalar	buradaydı.	Köpekler serbestçe	ortalıkta	koşuştururken	koyunlar	ve	domuzlar	ağıllara	tıkılmıştı. </p>
<p class="calibre1">Arazinin	güneyi	uçurumdu.	Geniş	taş	köprü,	burnu	Büyük	Kale’ye	bağlıyordu. </p>
<p class="calibre1">Theon	eyerinden	inerken	uçuruma	çarpan	sert	dalgaların	sesini	duyuyordu. </p>
<p class="calibre1">Seyislerden	biri	atını	almak	için	yanına	geldi.	Birkaç	cılız	çocuk	ve	köle,	boş</p>
<p class="calibre1">gözlerle	onu	seyrediyordu	ama	ne	babasından	ne	de	çocukluğundan	hatırladığı yüzlerden	eser	vardı.  <i class="calibre4">Baba	ocağına	dönüşüm	acı	ve	kasvetli, </i>	diye	düşündü. </p>
<p class="calibre1">Rahip	atından	inmemişti.	“Bu	gece	burada	kalıp	bizimle	etimizi	ve	şarabımızı paylaşmayacak	mısın	amca?” </p>
<p class="calibre1">“Bana	seni	kaleye	getirmem	söylendi.	Getirdim.	Şimdi	tanrımın	işlerine</p>
<p class="calibre1"><a id="p165"></a>dönmem	gerek.”	Aeron	Greyjoy	atını	çevirdi	ve	kazıklarından	çamur	damlayan yivli	kapının	altından	geçti. </p>
<p class="calibre1">Şekilsiz	gri	bir	elbise	giymiş	beli	bükük	yaşlı	bir	kadın	tedirgin	adımlarla Theon’a	yaklaştı.	“Lordum,	sizi	odanıza	götürmek	için	gönderildim.” </p>
<p class="calibre1">“Kimin	emriyle?” </p>
<p class="calibre1">“Babanız	emretti	lordum.” </p>
<p class="calibre1">Theon	eldivenlerini	çıkardı.	“Yani,	kim	olduğumu	biliyorsun.	Babam	neden beni	karşılamak	için	burada	değil?” </p>
<p class="calibre1">“Babanız	sizi	Deniz	Kulesi’nde	bekliyor	lordum.	Yol	yorgunluğunuzu	attıktan sonra.” </p>
<p class="calibre1"> <i class="calibre4">Ben	de	Ned	Stark’ın	soğuk	olduğunu	düşünürdüm. </i>	“Peki	sen	kimsin?” </p>
<p class="calibre1">“Adım	Helya.	Babanızın	kale	kâhyasıyım.” </p>
<p class="calibre1">“Kalenin	kâhyası	Sylas’tı.	Herkes	ona	Ekşidil	derdi.”	Yaşlı	adamın	ekşi	şarap kokan	soluğunu	bugün	bile	hatırlıyordu	Theon. </p>
<p class="calibre1">“Sylas	beş	yıl	önce	öldü	lordum.” </p>
<p class="calibre1">“Peki	ya	Üstat	Qalen,	o	nerede?” </p>
<p class="calibre1">“O	denizde	uyuyor.	Kuzgunlarla	Wendamyr	ilgileniyor	artık.” </p>
<p class="calibre1"> <i class="calibre4">Burada	yabancı	gibiyim, </i>	diye	düşündü	Theon.  <i class="calibre4">Her	şey	aynı	görünüyor	ama</i> <i class="calibre4">hiçbir	şey	eskisi	gibi	değil. </i>	“Bana	odamı	göster	kadın,”	diye	emretti.	Kadın hafifçe	eğildi,	Theon’un	önünde	köprüye	doğru	yürümeye	başladı.	En	azından köprü	Theon’un	hatırladığı	gibiydi:	Dalgalar	yüzünden	iyice	kayganlaşıp	ciğer otlarıyla	kaplanmış	yaşlı	taşlar,	köprünün	ayaklarının	altında	dev	bir	canavar	gibi köpüren	deniz,	giysilerini	yırtmaya	çalışan	tuzlu	rüzgâr... </p>
<p class="calibre1">Theon	onca	yıl	içinde	baba	ocağına	dönüşünü	her	düşündüğünde	kendisini Deniz	Kulesi’ndeki	eski	odasının	içinde	hayal	ederdi	ama	yaşlı	kadın	Kanlı Kule’ye	doğru	yürüyordu.	Kanlı	Kule’nin	koridorları	çok	daha	genişti	ve	daha	iyi döşenmişti	ama	daha	sıcak	ve	daha	rutubetsiz	değildi.	Theon	için	ayrılan kısımdaki	soğuk	odaların	tavanları	o	kadar	yüksekti	ki	karanlıkta	kaybolmuşlardı. </p>
<p class="calibre1">Theon,	Kanlı	Kale’nin	isminin	bu	odalardan	geldiğini	bilmese	etkilenebilirdi. </p>
<p class="calibre1">Bundan	bin	yıl	önce	Nehir	Kralı’nın	oğulları	burada	katledilmişti.	Bedenleri, yataklarında	küçük	parçalara	ayrılmış	ve	ana	karadaki	babalarına	gönderilmişti. </p>
<p class="calibre1">Pyke’ta	Theon’un	ağabeylerinden	başka	Greyjoy	öldürülmemişti.	Bu	uzun</p>
<p class="calibre1"><a id="p166"></a>zaman	önceydi.	Theon’un	etrafına	hoşnutsuzlukla	bakmasının	sebebi	odalardaki yaşlı	hayaletlerin	korkusu	değildi.	Duvarlardaki	goblenler	küf	yüzünden	yeşile dönmüştü.	Yatak	içeri	göçmüştü	ve	rutubet	kokuyordu.	Örtüler	eskimiş, paralanmıştı.	Bu	odalar	en	son	onlarca	yıl	önce	açılmış	olmalıydı.	Rutubet	odanın kemiklerine	kadar	işlemişti.	Theon,	“Şömine	yakılsın.	Ve	bir	çanak	sıcak	su istiyorum,”	dedi	yaşlı	kadına.	“Diğer	odalardaki	sobaları	da	yakın,	soğuk	biraz kırılsın.	Ve	tanrı	aşkına,	biri	hemen	şu	örtüleri	değiştirsin.” </p>
<p class="calibre1">“Emredersiniz	lordum,”	dedi	yaşlı	kadın	ve	odadan	ayrıldı. </p>
<p class="calibre1">Bir	süre	sonra	Theon’un	istediği	su	getirildi.	Sıcak	değil	ılıktı	ve	soğuması yakındı,	üstelik	deniz	suyuydu	ama	uzun	yolculuk	sırasında	ellerine,	saçlarına	ve yüzüne	yapışan	kiri	temizlemeye	yetti.	İki	köle	sobaları	yakarken	Theon	üstündeki kirli	kıyafetleri	çıkarıp	babasıyla	buluşmak	için	giyindi.	Yumuşak	siyah	deriden yapılmış	çizmelerini,	gümüş	grisi	yün	tozluğunu	giymeyi	tercih	etti.	Siyah	kadife takımının	göğsüne	Greyjoylar’ın	altın	deniz	canavarı	işlenmişti.	Boynuna	ince	bir altın	zincir,	beline	rengi	açılmış	beyaz	deriden	bir	kemer	taktı.	Kemerinin	bir yanına	hançerini,	diğerine	uzunkılıcını	astı.	Siyah	ve	altın	rengi	şeritli	kınından çıkardığı	hançerinin	keskin	kenarında	başparmağını	gezdirdi.	Kemerindeki keseden	aldığı	küçük	bir	biley	taşına	hançerini	birkaç	kez	sürttü.	Silahlarını	her zaman	keskin	tutmakla	övünürdü.	Odadan	çıkarken	kölelere	baktı.	Altın	iplikle işlenmiş	siyah	ipek	eldivenlerini	takarken,	“Döndüğümde	iyice	ısıtılmış	bir	oda ve	temiz	örtüler	bulmayı	bekliyorum,”	diye	uyardı. </p>
<p class="calibre1">Theon,	üstü	kapalı	taş	yoldan	geçerek	Büyük	Kale’ye	döndü.	Taş	zeminde yankılanan	ayak	sesleri	denizin	biteviye	homurtusuna	karışıyordu.	Deniz	Kulesi’ne varabilmek	için	her	biri	bir	öncekinden	dar	üç	köprü	daha	geçmesi	gerekti.	Son köprü	ahşap	ve	halattan	yapılmıştı,	rüzgâr	estikçe	canlı	bir	yaratıkmışçasına ayaklarının	altında	sallanıyordu.	Köprünün	ortasına	geldiğinde	Theon’un	yüreği ağzındaydı.	Epey	aşağıdaki	denizin	şiddetli	dalgaları	keskin	kayalıklara	çarpıyor, su	damlaları	köprüye	kadar	çıkıyordu.	Küçük	bir	çocukken	bu	köprüyü	koşarak geçerdi	Theon,	gece	karanlığında	bile.  <i class="calibre4">Bir	çocuk,	onu	hiçbir	şeyin</i> <i class="calibre4">incitemeyeceğini	düşünür, </i>	diye	fısıldadı	içindeki	şüphe.  <i class="calibre4">Ama	bir	yetişkin	daha</i> <i class="calibre4">iyi	bilir. </i></p>
<p class="calibre1">Kapı,	yeşil	ağaçtan	yapılmış	ve	demir	çivilerle	güçlendirilmişti.	Theon</p>
<p class="calibre1"><a id="p167"></a>kapının	içeriden	sürgülendiğini	fark	etti.	Kapıyı	yumrukladı.	İnce	bir	kıymık	ipek eldiveninin	kumaşına	takılınca	bir	küfür	savurdu.	Ahşap	nemliydi	ve	yosun tutmuştu.	İri	demir	çiviler	paslanmıştı. </p>
<p class="calibre1">Bir	süre	sonra	siyah	zırhlı,	yarım	miğferli	bir	muhafız	kapıyı	açtı.	“Oğul	sen misin?” </p>
<p class="calibre1">“Yolumdan	çekil,	yoksa	kim	olduğumu	öğreneceksin.”	Adam	kenara	çekildi. </p>
<p class="calibre1">Theon	sarmal	merdivenleri	tırmanarak	çalışma	odasına	çıktı.	Babasını	bir	sobanın başında	otururken	buldu.	Vücudunu	ayak	bileklerinden	boğazına	kadar	örten	fok derisi	bir	elbise	giymişti.	Taş	zeminde	yankılanan	ayak	seslerini	duyan	Demir Adaları	Lordu,	yaşayan	tek	oğlunu	görmek	için	gözlerini	kaldırdı.	Lord,	Theon’un hatırladığından	daha	ufak	tefekti.	Balon	Greyjoy	bütün	hayatı	boyunca	zayıf	bir adam	olmuştu	ama	şimdi,	tanrılar	tarafından	bir	kazana	atılmış,	bütün	etleri	eriyip dökülene,	sadece	tüy	ve	deri	kalana	kadar	kaynatılmış	gibi	görünüyordu.	Kemik kadar	inceydi,	kemik	kadar	sertti.	Yüzü	çakmaktaşından	oyulmuştu	sanki.	Gözleri de	çakmak	taşına	benziyordu;	sert	ve	siyah	ama	geçen	yıllar	ve	tuzlu	rüzgâr, boynunun	biraz	altına	kadar	inen	uzun	saçlarını	kış	denizinin	grisine	boyamış, tellerin	arasına	beyaz	köpükler	serpmişti. </p>
<p class="calibre1">“Dokuz	yıl	oldu,	öyle	değil	mi?”	dedi	sonunda	Lord	Balon. </p>
<p class="calibre1">“On,”	diye	karşılık	verdi	Theon	eldivenlerini	çıkarırken. </p>
<p class="calibre1">“Buradan	bir	erkek	çocuğu	almışlardı.	Şimdi	nesin?” </p>
<p class="calibre1">“Bir	erkek,”	diye	cevapladı	Theon.	“Senin	kanından,	senin	veliahtın.” </p>
<p class="calibre1">Lord	Balon	kaşlarını	çattı.	“Göreceğiz.” </p>
<p class="calibre1">“Göreceksin,”	diye	söz	verdi	Theon. </p>
<p class="calibre1">“On	yıl	oldu	diyorsun.	Benim	yanımda	yaşadığın	kadar	Stark’ın	yanında yaşadın	ve	şimdi	buraya	onun	elçisi	olarak	geldin.” </p>
<p class="calibre1">“Onun	elçisi	olarak	değil,”	dedi	Theon.	“Lord	Eddard	öldü.	Kraliçe	Lannister tarafından	başı	kestirildi.” </p>
<p class="calibre1">“İkisi	de	öldü.	Hem	Stark	hem	de	duvarlarımı	taşlarıyla	delik	deşik	eden Robert.	Her	ikisinin	de	mezara	girdiğini	göreceğime	dair	yemin	etmiştim	ve	bunu gördüm.”	Yüzünü	buruşturdu.	“Ama	soğuk	ve	rutubet	tıpkı	onlar	hayattayken olduğu	gibi	eklemlerimi	ağrıtıyor	hâlâ,	ne	işe	yaradı?” </p>
<p class="calibre1">“İşe	yaradı,”	dedi	Theon,	babasına	yaklaştı.	“Bir	mektup	getirdim...” </p>
<p class="calibre1"><a id="p168"></a>“Seni	Ned	Stark	mı	böyle	giydirdi?”	diyerek	Theon’un	lafını	kesti	Balon Greyjoy.	Theon’un	giysilerini	baştan	ayağa	süzdü.	“Seni	kadifelere,	ipeklere	sarıp tatlı	kızları	gibi	süslemeyi	mi	seviyordu?” </p>
<p class="calibre1">Theon	damarlarındaki	bütün	kanın	yüzüne	yürüdüğünü	hissediyordu.	“Ben kimsenin	kızı	olmadım.	Giysilerimi	tasvip	etmediysen	hemen	değiştiririm.” </p>
<p class="calibre1">“Değiştireceksin.”	Lord	Balon	kürkünü	yere	atıp	ayağa	kalktı.	Theon’un hatırladığı	kadar	uzun	değildi.	“Boynuna	taktığın	şu	değersiz	takı,	altınla	mı	satın alındı	yoksa	demirle	mi?”	Theon	boynundaki	altın	zincire	dokundu.	Unutmuştu. </p>
<p class="calibre1"> <i class="calibre4">Çok	uzun	zaman	oldu... </i>	Eski	Kanun’a	göre	kadınlar	sikkeyle	satın	aldıkları takıları	takabilirdi	ama	savaşçı	erkekler	sadece	kendi	elleriyle	öldürdükleri düşmanların	cesetlerinden	yağmaladıkları	mücevherleri	kullanabilirdi.  <i class="calibre4">Demirle</i> <i class="calibre4">ödemek, </i>	denirdi	buna. </p>
<p class="calibre1">“Bir	bakire	gibi	kızardın	Theon.	Sana	bir	soru	sordum.	Altınla	mı	ödedin, demirle	mi?” </p>
<p class="calibre1">“Altınla,”	diye	itiraf	etti	Theon. </p>
<p class="calibre1">Lord	Balon	parmaklarını	zincire	geçirip	Theon’un	kafasını	koparmak istiyormuşçasına	çekti,	zincir	ilk	çekişinde	koptu.	“Kızım,	keskin	bir	savaş</p>
<p class="calibre1">baltasını	bir	sevgiliye	tercih	etti,”	dedi	Lord	Balon.	“Oğlumun	bir	fahişe	gibi süslenmesine	izin	verecek	değilim.”	Avcunun	içinde	sıktığı	zinciri	sobadaki kömürlerin	arasına	fırlattı.	“Her	şey	tam	korktuğum	gibi	olmuş.	Yeşil	topraklar seni	yumuşatmış.	Starklar	seni	kendilerine	benzetmişler.” </p>
<p class="calibre1">“Yanılıyorsun.	Ned	Stark	benim	gardiyanımdı	ama	kanımda	hâlâ	tuz	ve	demir var.” </p>
<p class="calibre1">Lord	Balon	kemikli	ellerini	ısıtmak	için	sobaya	döndü.	“Öyle	diyorsun	ama Stark’ın	küçük	yavrusu	seni	iyi	eğitimli	bir	kuzgun	gibi	buraya	göndermiş,	küçük mektubunu	da	boynuna	bağlamış.” </p>
<p class="calibre1">“Getirdiğim	mektup	için	küçük	denemez,”	diye	karşılık	verdi	Theon.	“Ve mektupta	yaptığı	teklif	aslında	benim	fikrim.” </p>
<p class="calibre1">“Kurt	kral	artık	sana	mı	danışıyor?”	Bu	fikir	Lord	Balon’ı	eğlendirmiş	gibi görünüyordu. </p>
<p class="calibre1">“Fikirlerime	saygı	duyuyor,	evet.	Onunla	birlikte	avlandık,	birlikte	eğitim aldık,	aynı	sofrada	oturduk,	yan	yana	savaştık.	Onun	güvenini	kazandım.	Beni</p>
<p class="calibre1"><a id="p169"></a>ağabeyi	gibi	görüyor.	Beni...” </p>
<p class="calibre1"> <i class="calibre4">“Hayır,” </i>	diye	bağırdı	Balon	Greyjoy	parmağını	Theon’un	yüzüne	doğrultarak. </p>
<p class="calibre1">“Burada	değil,	Pyke’ta	değil.	Benim	duyabileceğim	hiçbir	yerde	ona	 <i class="calibre4">kardeşim</i> demeyeceksin.	Öz	kardeşlerini	kılıçtan	geçiren	adamın	oğluna	kardeşim demeyeceksin.	Yoksa	unuttun	mu?	Seninle	aynı	kanı	taşıyan	Rodrik	ve	Maron’ı unuttun	mu?” </p>
<p class="calibre1">“Hiçbir	şeyi	unutmadım.”	Eddard	Stark,	Theon’un	iki	ağabeyini	birden öldürmüştü.	Rodrik,	Denizgözcüsü’nde	Lord	Jason	Mallister’ın	kılıcıyla	can vermişti.	Maron,	eski	güney	kulesi	çökerken	yıkıntıların	altında	kalmıştı...	ama Eddard	Stark’ın	bir	şansı	olsaydı	ikisini	de	kendi	elleriyle	göz	açıp	kapayıncaya kadar	katlederdi.	“Ağabeylerimi	gayet	iyi	hatırlıyorum,”	dedi	Theon	ısrarla. </p>
<p class="calibre1">Rodrik’in	sarhoş	kabalıklarını,	Maron’ın	zalim	alaylarını	ve	sonu	gelmez yalanlarını	da	hatırlıyordu.	“Babamın	kral	olduğu	zamanları	da	hatırlıyorum.” </p>
<p class="calibre1">Robb’un	mektubunu	keseden	çıkardı	ve	babasına	uzattı.	“Alın,	mektubu	okuyun... </p>
<p class="calibre1">Majesteleri.” </p>
<p class="calibre1">Lord	Balon	mektubu	aldı,	mührü	kırıp	parşömeni	açtı.	Siyah	gözleri	satırların üstünde	dolaştı.	“Yani,	çocuk	bana	tekrar	taç	takmamı	öneriyor.	Ve	taç	giymem için	yapmam	gereken	tek	şey	onun	düşmanlarını	yok	etmek.”	İnce	dudaklarını bükerek	gülümsedi. </p>
<p class="calibre1">“Robb	şu	anda	Altın	Diş’te,”	dedi	Theon.	“Altın	Diş	düştüğünde	Robb	bir	gün içinde	tepelerde	olacak.	Lord	Tywin’in	ordusu	Harrenhal’da,	batıyla	iletişimi kesildi.	Kral	Katili	Nehirova’da	esir.	Batıda	Robb’a	karşı	direnen	tek	kuvvet,	Sör Stafford	Lannister’ın	yeşil	ve	acemi	oğlanlardan	toparladığı	zavallı	ordu.	Sör Lannister	kendini	Robb	ve	Lannis	Limanı’nın	arasına	yerleştirecek.	Yani	biz denizden	çıkarma	yaptığımızda	şehir	tamamen	savunmasız	durumda	olacak.	Eğer tanrılar	yardım	ederse,	daha	Lannisterlar	bizim	harekete	geçtiğimizi	fark	etmeden Casterly	Kayası’nı	bile	alabiliriz.” </p>
<p class="calibre1">Lord	Balon	yüzünü	buruşturdu.	“Casterly	Kayası	daha	önce	hiç	düşürülemedi.” </p>
<p class="calibre1">“Şimdiye	kadar.”	Theon	gülümsedi.  <i class="calibre4">Ve	nasıl	tatlı	bir	zafer	olacak. </i></p>
<p class="calibre1">Babası	Theon’un	gülümsemesine	karşılık	vermedi.	“Robb	Stark’ın	bunca	yıl sonra	seni	bana	yollamasının	sebebi	bu	mu?	Beni	onun	planına	dâhil	olmaya	mı ikna	edeceksin?” </p>
<p class="calibre1"><a id="p170"></a>“Bu	benim	planım,	Robb’un	değil,”	dedi	Theon	gururla.  <i class="calibre4">Benim	planım,	tıpkı</i> <i class="calibre4">zaferin	de	benim	olacağı	gibi.	Ve	zamanı	gelince	taç	da	benim	olacak. </i></p>
<p class="calibre1">“Saldırıyı	bizzat	ben	yöneteceğim.	Ödül	olarak,	Lannisterlar’dan	alacağımız Casterly	Kayası’nı	bana	bağışlamanı	istiyorum.”	Casterly	Kayası’nı	almak	Lannis Limanı’nı	ve	batının	altınlarını	da	elinde	tutmak	demekti.	Greyjoy	Hanedanı’nın asla	sahip	olmadığı	bir	güç	ve	zenginlik	anlamına	geliyordu. </p>
<p class="calibre1">“Sadece	bir	fikir	ve	üç	beş	satır	karalama	için	fazla	değerli	bir	ödül	seçtin.” </p>
<p class="calibre1">Babası	mektubu	tekrar	okudu.	“Küçük	yavru	sana	verilecek	bir	ödülden bahsetmiyor.	Sadece,	senin	onun	adına	konuştuğunu,	benim	seni	dinlemem gerektiğini,	gemilerimi	ve	kılıçlarımı	onun	emrine	amade	etmem	karşılığında	bana bir	taç	vereceğini	söylüyor.”	Lordun	çakmak	taşını	andıran	gözleri	oğlununkilerle buluştu.	“Bana	bir	taç	 <i class="calibre4">verecekmiş, </i>”	diye	tekrarladı,	sesi	gittikçe	keskinleşiyordu. </p>
<p class="calibre1">“Yanlış	kelimeler	seçmiş.	Aslında	söylemek	istediği...” </p>
<p class="calibre1">“Ne	söylemek	istediyse	onu	yazmış.	Ufaklık	bana	bir	taç	 <i class="calibre4">verecekmiş</i>	ve verilen	her	şey	geri	alınabilir.”	Lord	Balon	mektubu	buruşturup	sobaya,	kolyenin üstüne	attı.	Parşömen	kıvrıldı,	karardı	ve	alev	aldı. </p>
<p class="calibre1">Theon	dehşete	düşmüştü.	“Ne	yaptın?	Çıldırdın	mı?” </p>
<p class="calibre1">Babası	elinin	tersiyle	yanağına	sert	bir	tokat	indirdi.	“Benimle	konuşurken dikkatli	ol.	Artık	Kışyarı’nda	değilsin	ve	ben	de	yeni	yetme	Robb	değilim. </p>
<p class="calibre1">Greyjoy’um	ben.	Orak	Lordu’yum.	Tuz	ve	Kaya’nın	Kralı’yım.	Deniz	Rüzgârı’nın Oğlu’yum	ve	hiç	kimse	bana	taç	veremez.	Ben	bedelini	demirle	öder	alırım. </p>
<p class="calibre1">Kendi	tacımı	 <i class="calibre4">kendim</i>	alırım,	tıpkı	Urron	Kırmızıel’in	beş	bin	yıl	önce	yaptığı gibi.” </p>
<p class="calibre1">Theon	babasının	ani	öfkesi	karşısında	bir	adım	geriledi.	Az	önce	yüzüne	inen tokadın	sızısı	hâlâ	yanağındaydı.	“Al	öyleyse,”	dedi	tükürerek.	“Kendini	Demir Adaları	Kralı	ilan	et	ve	kimse	umursamasın...	savaş	bitene	kadar.	Sonra	gerçek kazanan,	baksın	ve	kafasına	demir	bir	taç	takıp	sahile	tüneyen	yaşlı	aptalı	görsün.” </p>
<p class="calibre1">Lord	Balon	kahkaha	attı.	“En	azından	korkak	değilsin.	Ve	ben	de	aptal	değilim. </p>
<p class="calibre1">Gemilerimi	düşmanı	uzaktan	izlemek	için	topladığımı	mı	sanıyorsun?	Ben	ateş	ve kılıçla	yeni	bir	krallık	yaratmak	niyetindeyim...	ama	işe	batıdan	başlamayacağım ve	işimi	çocuk	kral	Robb’un	emrinde	yapmayacağım.	Casterly	Kayası	çok kuvvetli.	Orayı	alabiliriz	ama	elimizde	tutamayız.	Hayır,	benim	canım	başka	bir</p>
<p class="calibre1"><a id="p171"></a>meyve	çekiyor.	Senin	istediğin	kadar	sulu	ve	tatlı	olmayabilir	ama	taze	ve savunmasız.” </p>
<p class="calibre1">Neresi?	diye	sorabilirdi	Theon	ama	cevabı	zaten	biliyordu. </p>
<p class="calibre1"><a id="p172"></a>Daenerys</p>
<p class="calibre1">Dothraklar,	kuyruklu	yıldıza	 <i class="calibre4">shierak	qiya</i>	adını	vermişlerdi;	Kanayan	Yıldız. </p>
<p class="calibre1">Yaşlı	adamlar	yıldızın	hastalıklı	bir	kehanet	olduğunu	söylüyordu	ama	Daenerys Targaryen	yıldızı	ilk	kez	Khal	Drogo’yu	yaktığı	ve	ejderhalarını	uyandırdığı	gece görmüştü.	Başını	gökyüzüne	kaldırmış,	kalbinde	bir	heyecanla,  <i class="calibre4">bu	benim</i> <i class="calibre4">gelişimin	habercisi, </i>	demişti	kendi	kendine.  <i class="calibre4">Bana	yol	göstermesi	için	tanrılar</i> <i class="calibre4">gönderdi	onu. </i></p>
<p class="calibre1">Ama	aklından	geçenleri	söylediğinde	hizmetçisi	Doreah	korku	dolu	bir	ses çıkardı.	“O	yol	kızıl	topraklardan	geçiyor	 <i class="calibre4">Khaleesi. </i>	Süvariler	korkunç	ve	zorlu bir	yer	olduğunu	söylüyor.” </p>
<p class="calibre1">“Kuyruklu	yıldız	o	yoldan	gitmemiz	gerektiğini	işaret	ediyor,”	diye	ısrar	etti Dany...	aslında,	gidebileceği	tek	açık	yol	da	oydu	zaten. </p>
<p class="calibre1">Dothrak	denizi	denen	çim	okyanusundan	geçmeyi	göze	alamazdı.	Yolda karşılaşacakları	ilk	 <i class="calibre4">khal</i>	iyice	hırpalanmış	olan	 <i class="calibre4">khalasar</i>’ını	yok	ederdi. </p>
</body>
</html>
