<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="p1"></a><img src="index-1_1.jpg" class="calibre2"/></p>
<p class="calibre1"><a id="p2"></a>Kralların	Çarpışması</p>
<p class="calibre1">Buz	ve	Ateşin	Şarkısı	2</p>
<p class="calibre1">George	R.	R.	Martin</p>
<p class="calibre1">İngilizce	aslından	çeviren:	Sibel	Alaş</p>
<p class="calibre1">Epsilon	Yayınevi</p>
<p class="calibre1"><a id="p3"></a><b class="calibre3">Kralların	Çarpışması</b></p>
<p class="calibre1">Orijinal	Adı:	A	Clash	of	Kings</p>
<p class="calibre1">Yazarı:	George	R.	R.	Martin</p>
<p class="calibre1">Genel	Yayın	Yönetmeni:	Meltem	Erkmen</p>
<p class="calibre1">Çeviri:	Sibel	Alaş</p>
<p class="calibre1">Editör:	Yasin	Özdemir</p>
<p class="calibre1">Düzelti:	Hayri	Murat	Tuna</p>
<p class="calibre1">Düzenleme:	Ceyda	Çakıcı	Baş</p>
<p class="calibre1">Kapak	Uygulama:	Berna	Özbek	Keleş</p>
<p class="calibre1">Kısım	I:	1.	Baskı,	Ekim	2011	/	2.	Baskı,	Kasım	2011</p>
<p class="calibre1">Kısım	II:	1.	Baskı,	Kasım	2011</p>
<p class="calibre1">E-kitap:	1.	Sürüm,	Haziran	2014</p>
<p class="calibre1">Kısım	I’in	Kasım	2011	tarihli	2.	baskısı	ve	Kısım	II’nin	Kasım	2011	tarihli	1.	baskısı	esas	alınıp birleştirilerek	hazırlanmıştır. </p>
<p class="calibre1">YAYINEVİ	SERTİFİKA	NO:	12280</p>
<p class="calibre1">©	1999	George	R.	R.	Martin</p>
<p class="calibre1">Türkçe	Yayım	Hakkı:	Akcalı	Ajans	aracılığı	ile</p>
<p class="calibre1">©	Epsilon	Yayıncılık	Hizmetleri	Tic.	San.	Ltd.	Şti. </p>
<p class="calibre1">Baskı	ve	Cilt:	Kitap	Matbaacılık</p>
<p class="calibre1">Davutpaşa	Cd.	No:123	K:1	Topkapı/İstanbul</p>
<p class="calibre1">Sertifika	No:	16053</p>
<p class="calibre1">Tel:	(0	212)	482	99	10</p>
<p class="calibre1">Fax:	(0	212)	482	99	78</p>
<p class="calibre1"><b class="calibre3">Yayımlayan:</b></p>
<p class="calibre1">Epsilon	Yayıncılık	Hizmetleri	Tic.	San.	Ltd.	Şti. </p>
<p class="calibre1">Osmanlı	Sk.	Osmanlı	İş	Merkezi	No:18/4-5	Taksim/İstanbul Tel:	(0	212)	252	38	21	pbx	Faks:	252	63	98</p>
<p class="calibre1">İnternet	adresi:	www.epsilonyayinevi.com</p>
<p class="calibre1">E-mail:	epsilon@epsilonyayinevi.com</p>
<p class="calibre1"><a id="p4"></a>Giriş</p>
<p class="calibre1">Kuyruklu	yıldız,	Ejderha	Kayası’nın	dik	uçurumları	üstündeki	pembe	mor gökyüzünde	kanayan	kırmızı	bir	kesik	gibi	şafağa	serilmişti. </p>
<p class="calibre1">Üstat,	odasının	rüzgârlı	balkonundaydı.	Kuzgunlar	uzun	yolculuklarının sonunda	buraya	gelirdi.	Üstadın	iki	yanında	yükselen,	cehennem	tazısı	ve	ejderha şeklindeki	dört	metrelik	gargoyleler,	kuzgun	pislikleriyle	kaplıydı.	Bunlar	kadim kalenin	duvarlarına	tünemiş,	kara	kara	düşünen	binlerce	yaratık	heykelinden sadece	ikisiydi.	Üstat,	Ejderha	Kayası’na	ilk	geldiğinde	rahatsız	olduğu	taştan oyulmuş	bu	grotesk	ordunun	varlığına	yıllar	geçtikçe	alışmıştı.	Onların	eski dostlar	olduğunu	düşünüyordu	şimdi.	Üçü	birlikte,	içlerinde	kötü	bir	önseziyle gökyüzüne	bakıyordu. </p>
<p class="calibre1">Üstat	kehanetlere	inanmazdı.	Buna	rağmen...	Cressen	bu	yaşına	kadar	bu	kadar parlak	bir	kuyruklu	yıldız	görmemişti.	Bu	renkte	olana	da	rastlamamıştı.	Kan,	alev ve	günbatımı	gibi,	korkunç	bir	renk.	Gargoylelerin,	böylesini	görüp görmediklerini	merak	etti.	Onlar	üstattan	çok	daha	uzun	zamandır	buradaydı	ve	o göçüp	gittikten	sonra	da	nice	vakitler	burada	olacaklardı.	Taştan	diller	bir konuşabilseydi... </p>
<p class="calibre1"> <i class="calibre4">Ne	büyük	aptallık. </i>	Mazgallara	yaslandı.	Parmaklarının	altındaki	siyah	taşlar pürüzlüydü.	Aşağıdaki	deniz	kudurmuştu.  <i class="calibre4">Yaratık	heykelleriyle,	gökyüzündeki</i> <i class="calibre4">alametlerle	konuşuyorum.	Ben	işi	bitmiş	yaşlı	bir	adamım.	Tekrar	sersem	bir</i> <i class="calibre4">çocuğa	dönüşüyorum. </i>	Tüm	ömrü	boyunca	zorlukla	elde	ettiği	bilgeliği,	sağlığı	ve gücüyle	birlikte	uçup	gidiyor	muydu?	O,	Eski	Şehir’deki	Hisar’da	eğitilmiş,	zincir sahibi	olmuş	bir	üstattı.	Kafasını	cahil	bir	çiftçi	gibi	hurafelerle	doldurursa	neye dönüşürdü? </p>
<p class="calibre1"> <i class="calibre4">Ama	yine	de...	Ama	yine	de... </i>	Kuyruklu	yıldız	artık	gündüzleri	de	parlıyordu. </p>
<p class="calibre1">Kalenin	arkasındaki	Ejderhadağı’nın	sıcak	menfezlerinden	solgun	gri	buharlar yükseliyordu.	Ve	dün	sabah,	beyaz	bir	kuzgun,	beklediği	haberi	Hisar’dan getirmişti.	Yaz	mevsiminin	bittiğini	haber	veren	mektubun	geleceğini	uzun zamandır	biliyordu	ama	bilmek	korkuyu	azaltmıyordu.	Bunların	hepsi	alametti. </p>
<p class="calibre1"><a id="p5"></a>İnkâr	edilemeyecek	kadar	fazlaydılar.  <i class="calibre4">Bütün	bunlar	ne	anlama	geliyor? </i>	diye çığlık	atmak	istedi. </p>
<p class="calibre1">“Üstat	Cressen,	ziyaretçilerimiz	var,”	dedi	Pylos.	Cressen’in	vakur tefekkürünü	bölmek	istemiyormuş	gibi	yumuşak	bir	sesle	konuşmuştu	ama	üstadın kafasını	dolduran	saçmalıkları	bilseydi	bağırırdı.	“Prenses,	beyaz	kuzgunu	görmek istiyor.”	Kızın	lord	babası	artık	kral	olduğu	için	Pylos	ona	 <i class="calibre4">prenses</i>	diyordu.	Büyük tuz	denizinin	ortasında	tüten	yalçın	kayalıkların	kralıydı	ama	kraldı	işte.	“Soytarısı da	onun	birlikte.” </p>
<p class="calibre1">Yaşlı	adam,	ejder	heykeline	tutunarak	alacakaranlığa	sırtını	döndü.	“Beni koltuğuma	götür	ve	onları	içeri	gönder.” </p>
<p class="calibre1">Pylos,	adamın	kolundan	tutarak	içeri	girmesine	yardım	etti.	Cressen	gençken hızlı	adımlarla	yürürdü	şimdi	ise	sekseninci	isim	gününe	çok	az	kala,	bacakları kırılgan	ve	dengesizdi.	İki	yıl	önce	düşerek	kalça	kemiğini	kırmıştı	ve	tam	olarak iyileşememişti.	Geçen	yıl	hastalandığında,	Lord	Stannis’in	adayı	kapatmasından birkaç	gün	önce,	Hisar’dan	göndermişlerdi	Pylos’u...	işlerde	yardımcı	olması	için demişlerdi	ama	Cressen	gerçeği	biliyordu.	Pylos,	yaşlı	adam	öldükten	sonra görevi	devralmak	için	yollanmıştı.	Üstat	bunu	sorun	etmemişti.	Yerine	birinin geçmesi	gerekiyordu	ve	istediğinden	daha	erken	olacaktı	bu... </p>
<p class="calibre1">Genç	adam	onu	kitaplarla	ve	kâğıtlarla	dolu	masanın	koltuğuna	oturttu.	“Kızı içeri	al.	Bir	leydiyi	bekletmek	büyük	kabalıktır.”	Acele	etme	kabiliyetini	yitirmiş</p>
<p class="calibre1">bir	adamın	acelesini	ifade	eder	güçsüz	bir	hareketle	elini	salladı.	Cildi	buruş</p>
<p class="calibre1">buruş	ve	lekeliydi.	Derisi	öyle	incelmişti	ki	alttaki	damarlarının	ve	kemiklerinin şeklini	görebiliyordu.	Bir	zamanlar	sağlam	ve	becerikli	olan	elleri	şimdi	nasıl	da titriyordu... </p>
<p class="calibre1">Pylos	geri	döndüğünde	kız	yanındaydı.	Her	zamanki	gibi	utangaç	görünen	kızın arkasından,	ayaklarını	sürüyerek,	sekerek	tuhaf	bir	şekilde	yürüyen	soytarısı geliyordu.	Soytarının	kafasında,	üstüne	geyik	boynuzları	bağlanmış	ve	çanlar asılmış,	teneke	kovadan	bozma	bir	miğfer	vardı.	Her	atılan	adımda	çanların	her biri	farklı	seslerle	çalıyordu.  <i class="calibre4">Çın	çın,	ding	dong,	kling	kling. </i></p>
<p class="calibre1">“Bu	kadar	erken	bir	saatte	bizi	görmeye	gelen	kimdir	Pylos?”	diye	sordu Cressen. </p>
<p class="calibre1">“Ben	ve	Yamalı	geldik	üstat.”	Riyasız	mavi	gözler	Cressen’e	bakıyordu.	Ne</p>
<p class="calibre1"><a id="p6"></a>yazık	ki	güzel	bir	yüzü	yoktu.	Lord	babasının	köşeli	ve	çıkıntılı	çenesini,	annesinin şanssız	kulaklarını	almıştı.	Henüz	beşikteyken	geçirdiği	gri	hastalık	sebebiyle yüzünde	şekil	bozuklukları	da	vardı.	Yüzünün	bir	yarısı	yanağından	boynuna	kadar ölü	ve	hareketsizdi.	Gri	ve	siyah	lekelerle	dolu	taşlaşmış	cildi	pul	pul	ve	çatlaktı. </p>
<p class="calibre1">“Pylos	beyaz	kuzgunu	görebileceğimizi	söyledi.” </p>
<p class="calibre1">“Gerçekten	de	görebilirsiniz,”	diye	karşılık	verdi	Cressen.	Hayatı	boyunca yeterince	reddedilmiş	bu	kıza	hiçbir	zaman	hayır	diyemezdi.	Kızın	adı	Shireen’di. </p>
<p class="calibre1">Bir	sonraki	isim	gününde	on	yaşında	olacaktı.	Üstat	Cressen’in	gördüğü	en	hüzünlü çocuktu.  <i class="calibre4">Onun	hüznü	benim	utancımdır, </i>	diye	düşündü	yaşlı	adam. </p>
<p class="calibre1"> <i class="calibre4">Kifayetsizliğimin	bir	başka	eseri. </i>	“Üstat	Pylos,	bana	bir	iyilik	yapın	ve	beyaz kuzgunu	Leydi	Shireen	için	kuşluktan	getirin.” </p>
<p class="calibre1">“Benim	için	zevktir.”	Pylos	nazik	bir	gençti.	Yirmi	beş	yaşından	büyük olamazdı	ama	altmış	yaşında	bir	adamın	ağırbaşlılığına	sahipti.	Keşke	içinde biraz	neşe,	biraz	 <i class="calibre4">hayat</i>	olsaydı;	burada	ihtiyaç	duyulan	şey	buydu.	Kasvetli yerlere,	ağırbaşlılık	değil	ışık	lazımdı.	Sırtında	dağın	dumanlı	gölgesi,	ıslak	bir sonsuzluğun	ortasında	tuz	ve	fırtınayla	sarılmış	yalnız	bir	kale	olan	Ejderha Kayası’nın	kasvetinden	şüphe	edilemezdi.	Bir	üstat	gönderildiği	yere	gitmek zorundaydı.	Cressen	de	on	iki	yıl	kadar	önce	lorduyla	birlikte	buraya	gelmişti. </p>
<p class="calibre1">Hizmet	etti,	iyi	hizmet	etti	ama	Ejderha	Kayası’nı	asla	sevemedi,	yuvası	gibi hissedemedi.	Son	zamanlarda,	kırmızı	kadının	rahatsız	edici	suretini	gördüğü huzursuz	rüyalardan,	nerede	olduğunu	bilemeden	uyanıyordu. </p>
<p class="calibre1">Soytarı,	kuşluğun	dik	mermer	merdivenlerini	tırmanan	Pylos’u	seyretmek	için kel	ve	yamalı	kafasını	çevirdi.	Baş	hareketiyle	birbirine	çarpan	çanlar	çınladı. </p>
<p class="calibre1">“Deniz	altında	yaşayan	kuşların	tüy	yerine	pulları	var,”	dedi.  <i class="calibre4">Çın	çın. </i>	“Ben bilirim,	ben	bilirim,	oh,	oh,	oh.” </p>
<p class="calibre1">Yamalı,	bir	soytarı	için	bile	acınacak	haldeydi.	Belki	bir	zamanlar	alaylı sözleriyle	kahkaha	fırtınaları	koparabiliyordu	ama	deniz	bu	gücü	ondan	almıştı. </p>
<p class="calibre1">Kıvrak	zekâsının	yarısı	ve	hafızasının	tamamı	onu	terk	etmişti.	Vücudu	ham	ve aşırı	şişmandı.	Seğirmeleri	ve	titremeleri	vardı.	Çoğu	zaman	anlaşılmaz	şeyler söylüyordu.	Ona	gülen	tek	insan	bu	küçük	kızdı	artık.	Yaşaması	ya	da	ölmesi	de sadece	bu	küçük	kızın	umrundaydı. </p>
<p class="calibre1"> <i class="calibre4">Çirkin	bir	küçük	kız,	zavallı	bir	soytarı	ve	bir	üstat, </i>	üç	kişilerdi...  <i class="calibre4">İşte</i></p>
<p class="calibre1"><a id="p7"></a> <i class="calibre4">insanları	gülmekten	ağlatacak	bir	hikâye. </i>	“Gel	benimle	otur	çocuğum.”	Cressen kızı	baş	işaretiyle	yanına	çağırdı.	“Çok	erken	bir	saatte	geldin.	Daha	şafak	vakti. </p>
<p class="calibre1">Yatağında	olmalıydın.” </p>
<p class="calibre1">“Kötü	rüyalar	gördüm,”	dedi	Shireen.	“Ejderhalarla	ilgili.	Beni	yemeye geliyorlardı.” </p>
<p class="calibre1">Üstat	Cressen	bildi	bileli	küçük	kız	kâbuslarla	lanetlenmişti.	“Bu	konuyu	daha önce	konuşmuştuk,”	dedi	yumuşak	bir	sesle.	“Ejderhalar	canlanamaz.	Artık	sadece taştan	oyulmuşları	var	çocuğum.	Çok	eski	zamanlarda	adalarımız	büyük	Özgür Valyria	Bölgesi’nin	en	batı	noktasıydı.	Bu	kaleyi	de	Valyrialılar	yaptı.	Onlar,	taşa bizim	bilmediğimiz	yöntemlerle	şekil	verirlerdi.	Bir	kaleyi	savunabilmek	için	iki duvarın	birleştiği	her	noktada	bir	kule	olmak	zorundadır.	Valyrialılar,	kalelerinin korkutucu	görünmesi	için	bu	kuleleri	ejderha	şeklinde	yaptılar.	Yine	aynı	sebeple kale	duvarlarının	mazgallarını	sade	yapmak	yerine	gargoylelerle	donattılar.”	Kızın küçük	pembe	elini,	kendi	lekeli	ve	kırılgan	ellerinin	arasına	alıp	nazikçe	sıktı. </p>
<p class="calibre1">“Korkulacak	hiçbir	şey	yok.” </p>
<p class="calibre1">Shireen	ikna	olmamıştı.	“Ya	gökyüzündeki	şey?	Dalla	ve	Matrice,	kuyunun yanında	konuşuyordu.	Kırmızı	kadın,	anneme	bunun	ejderhanın	soluğu	olduğunu söylemiş.	Dalla	duymuş.	Eğer	ejderhalar	soluk	alabiliyorsa,	bu	onların	canlandığı anlamına	gelmez	mi?” </p>
<p class="calibre1"> <i class="calibre4">Kırmızı	kadın, </i>	diye	düşündü	Üstat	Cressen	öfkeyle.  <i class="calibre4">Deliliğiyle	annenin	aklını</i> <i class="calibre4">doldurduğu	yetmiyormuş	gibi	kızın	rüyalarını	da	zehirlemek	zorunda	mıydı? </i></p>
<p class="calibre1">Dalla’yla	ciddi	bir	konuşma	yapıp	bu	saçmalıkları	yaymaması	konusunda	onu uyaracaktı.	“Gökyüzündeki	şey	bir	kuyruklu	yıldız	tatlı	kızım.	Cennette	kaybolmuş, kuyruğu	olan	bir	yıldız.	Çok	yakında	gidecek.	Biz	de	ömrümüz	boyunca	onu	bir daha	göremeyeceğiz.	İzle	ve	gör.” </p>
<p class="calibre1">Shireen	cesaret	ifade	eden	bir	baş	hareketiyle	onayladı.	“Annem,	beyaz kuzgunun	yazın	bittiği	anlamına	geldiğini	söyledi.” </p>
<p class="calibre1">“Bu	doğru	leydim.	Beyaz	kuzgunlar	sadece	Hisar’dan	havalanır.”	Cressen’in eli	boynundaki	zincire	gitti.	Her	halkası	farklı	bir	metalden	dökülmüş,	her	metalin farklı	bir	ilmin	ustalığını	simgelediği	üstat	zincirine.	Gençliğinde	çok	daha	rahat ve	gururla	taşıdığı	zincir,	boynuna	ağır	ve	soğuk	geliyordu	artık.	“Diğer kuzgunlardan	daha	iri	ve	daha	zeki	olurlar.	Sadece	çok	önemli	mesajları	taşımak</p>
<p class="calibre1"><a id="p8"></a>için	eğitilirler.	Bize	gönderilen	kuzgun,	Yüce	Meclis’in	toplandığını,	diyarın	dört bir	yanındaki	üstatların	gözlemlerini	ve	bulgularını	anlatan	raporları değerlendirdiğini	ve	Muazzam	Yaz’ın	bittiğini	duyurduğunu	haber	veren	bir mektup	getirdi.	Bu	yaz;	on	yıl,	iki	ay	ve	on	altı	gün	sürdü.	Bilinen	en	uzun	yaz mevsimiydi.” </p>
<p class="calibre1">“Artık	hava	soğuyacak	mı?”	Shireen	yaz	çocuğuydu.	Gerçek	soğukla	ilgili	bir fikri	yoktu. </p>
<p class="calibre1">“Zaman	içinde,”	diye	cevap	verdi	Cressen.	“Eğer	tanrılar	merhametli	olursa, bize	ılık	bir	sonbahar	ve	bereketli	hasatlar	verirler.	Böylece	kış	için	hazırlık yapabiliriz.”	Halk	arasında,	uzun	bir	yazın	daha	uzun	bir	kış	getirdiği	söylenirdi ama	küçük	kızı	bu	hikâyelerle	korkutmanın	gereği	yoktu. </p>
<p class="calibre1">Yamalı,	çanlarını	çınlattı.	“Denizin	altında	 <i class="calibre4">her	zaman</i>	yaz	mevsimi	olur,”	dedi şarkı	söyler	gibi.	“Denizkızları	saçlarına	istiridye	kabukları	takar,	gümüş</p>
<p class="calibre1">yosunlardan	elbiseler	yapar.	Ben	bilirim,	ben	bilirim,	oh,	oh,	oh.” </p>
<p class="calibre1">“Ben	de	gümüş	yosunlardan	bir	elbisem	olsun	isterdim,”	diyerek	kıkırdadı Shireen. </p>
<p class="calibre1">“Denizin	altında	kar	yukarı	doğru	düşer,”	dedi	soytarı.	“Ve	kemik	kadar	kuru yağmurlar	yağar.	Ben	bilirim,	ben	bilirim,	oh,	oh,	oh.” </p>
<p class="calibre1">“Gerçekten	kar	yağacak	mı?”	diye	sordu	küçük	kız. </p>
<p class="calibre1">“Yağacak,”	dedi	Cressen.  <i class="calibre4">Umarım	yıllar	sonra	yağar	ve	umarım	kısa	sürer. </i></p>
<p class="calibre1">“Ah,	Pylos	da	kuşu	getirdi	işte.” </p>
<p class="calibre1">Shireen	mutluluk	dolu	bir	çığlık	attı.	Cressen	bile	kuşun	son	derece	etkileyici göründüğünü	kabul	etmek	zorundaydı.	Kar	gibi	beyaz,	bir	şahinden	daha	iri,	parlak siyah	gözlü	kuş	sıradan	bir	albino	değil,	Hisar’da	yetiştirilen	safkan	bir	beyaz kuzgundu.	“Buraya	gel,”	dedi	kuzguna.	Kuş,	kanatlarını	açıp	havalandı,	güçlü	bir kanat	çırpma	sesiyle	odanın	diğer	ucuna	uçtu	ve	Cressen’in	masasına	kondu. </p>
<p class="calibre1">“Kahvaltınızı	getireyim,”	dedi	Pylos.	Cressen	başıyla	onayladı.	“Bu	hanım. </p>
<p class="calibre1">Leydi	Shireen,”	dedi	üstat,	kuzguna.	Kuzgun,	selamlıyormuş	gibi	beyaz	başını yukarı	aşağı	hareket	ettirdi.  <i class="calibre4">“Leydi,” </i>	diye	öttü.  <i class="calibre4">“Leydi.” </i></p>
<p class="calibre1">Küçük	kızın	ağzı	şaşkınlıkla	açıldı.  <i class="calibre4">“Konuşuyor!” </i></p>
<p class="calibre1">“Birkaç	kelime.	Söylediğim	gibi,	çok	zeki	hayvanlardır.” </p>
<p class="calibre1">“Zeki	kuş,	zeki	adam,	çok	çok	zeki	soytarı,”	dedi	Yamalı,	çınlayarak.	“Ah,	çok</p>
<p class="calibre1"><a id="p9"></a>çok	çok	zeki	soytarı.”	Şarkı	söylemeye	başladı.  <i class="calibre4">“Gölgeler	dans	etmeye	geldi</i> <i class="calibre4">lordum,	dans	etmeye	lordum,	dans	etmeye	lordum.” </i>	Bir	ayağından	diğerine, sonra	tekrar	öbürüne	zıplayarak	devam	etti.  <i class="calibre4">“Gölgeler	kalmaya	geldi	lordum,</i> <i class="calibre4">kalmaya	lordum,	kalmaya	lordum.” </i>	Her	kelimede	başını	sallıyordu,	geyik boynuzuna	asılmış	çanlarından	sesler	çıkıyordu. </p>
<p class="calibre1">Beyaz	kuzgun	bir	çığlık	atarak	havalandı	ve	kuşluk	merdivenlerinin	demir korkuluklarına	uçtu.	Shireen	utanmış	gibi	görünüyordu.	“Sürekli	bu	şarkıyı söylüyor.	Ona	susmasını	söylüyorum	ama	dinlemiyor.	Bu	şarkı	beni	korkutuyor. </p>
<p class="calibre1">Onu	siz	susturun.” </p>
<p class="calibre1"> <i class="calibre4">Peki	bunu	nasıl	yapacağım? </i>	diye	düşündü	yaşlı	adam.  <i class="calibre4">Bir	zamanlar	onu</i> <i class="calibre4">sonsuza	kadar	susturabilirdim	ama	şimdi... </i></p>
<p class="calibre1">Yamalı,	kaleye	geldiğinde	daha	çocuktu.	Sevgiyle	hatırlanan	Lord	Steffon,	onu Dar	Deniz’in	öteki	tarafındaki	Volantis’te	bulmuştu.	Kral	–o	günlerde	henüz delirmemiş	olan	eski	kral	II.	Aerys	Targaryen–	evlenebileceği	bir	kız	kardeşi olmayan	Prens	Rhaegar’a	uygun	bir	eş	adayı	bulmak	üzere	Lord	Steffon’ı Volantis’e	yollamıştı.	Lord,	görevinden	eli	boş	dönmeden	on	beş	gün	önce, </p>
<p class="calibre1">“Muhteşem	bir	soytarı	bulduk,”	diye	yazmıştı	Cressen’e.	“Daha	çocuk	ama maymun	gibi	kıvrak	ve	bir	düzine	saray	nedimi	kadar	zeki.	Aynı	zamanda	jonglör, bilmececi,	sihirbaz	ve	tam	dört	farklı	dilde	şarkı	söyleyebiliyor.	Özgürlüğünün bedelini	ödedik	ve	onu	beraberimizde	eve	getirmeyi	umuyoruz.	Robert’ın	ona bayılacağına	şüphe	yok	ve	belki	de	zaman	içinde	Stannis’e	biraz	gülümsemeyi	bile öğretebilir.” </p>
<p class="calibre1">O	mektubu	hatırlamak	Cressen’i	hüzünlendirdi.	Değil	Yamalı,	kimse	Stannis’e gülmeyi	öğretememişti.	Fırtına	birdenbire	kopmuştu	ve	Gemikıran	Koyu	adının hakkını	verdiğini	kanıtlamıştı.	Lordun	çift	direkli	kadırgası	 <i class="calibre4">Gururlu	Rüzgâr</i> kaleden	görülebilen	bir	noktada	parçalanmıştı.	Lordun	iki	oğlu,	babalarının gemisinin	kayalara	çarpışını	ve	ardından	sular	tarafından	yutuluşunu	siperlerden izlemişti.	Yüz	kürekçi	ve	denizci,	Lord	Steffon	Baratheon	ve	leydi	karısıyla birlikte	boğulmuştu.	Dalgalar	şişmiş	cesetleri	kazadan	günler	sonra	bile	Fırtına Burnu	kıyısına	taşımaya	devam	etmişti. </p>
<p class="calibre1">Soytarı	üçüncü	günde	kıyıya	vurmuştu.	Üstat	Cressen,	ölülerin	kimliklerini belirlemek	için	diğer	adamlarla	birlikte	kıyıya	inmişti.	Onu	bulduklarında</p>
<p class="calibre1"><a id="p10"></a>çırılçıplaktı.	Cildi	bembeyaz	kesilmiş,	buruşmuş	ve	ıslak	kumlarla	kaplanmıştı. </p>
<p class="calibre1">Cressen	onun	da	ölü	olduğunu	düşünmüştü	ama	Jommy	kolundan	tutup	sürüklemeye başladığında	çocuk	öksürüp	su	kusmuş	ve	doğrulmuştu.	Jommy	ölene	dek, Yamalı’nın	teninin	buz	gibi	ve	yapış	yapış	olduğuna	dair	yemin	edip	durmuştu. </p>
<p class="calibre1">Soytarının	denizde	kayıp	olarak	geçirdiği	iki	günü	kimse	açıklayamamıştı. </p>
<p class="calibre1">Balıkçılar,	denizkızlarının	ona	su	altında	solumayı	öğrettiğini	ve	bunun karşılığında	da	onun	tohumlarını	aldıklarını	anlatmaktan	hoşlanıyordu.	Yamalı hiçbir	şey	söylememişti.	Lord	Steffon’ın	mektubunda	bahsettiği	sivri	dilli	zeki çocuk,	Fırtına	Burnu’na	varamamıştı.	O	gün	kıyıda	buldukları	kişi	bambaşka biriydi.	Vücudu	ve	zihni	kırılmıştı,	konuşma	yeteneğini	kaybetmiş	gibiydi.	Buna rağmen	yüzüne	bakınca	kim	olduğu	hemen	anlaşılıyordu.	Özgür	Şehir	Volantis’te, kölelerin	ve	hizmetkârların	yüzüne	dövme	yapmak	gibi	bir	âdet	vardı.	Çocuğun boynundan	kafa	derisine	kadar	olan	kısmı;	kare	kare,	alaca	bulaca,	kırmızı	yeşil dövmelerle	kaplıydı. </p>
<p class="calibre1">O	yıllarda	kale	kumandanı	olan	ihtiyar	Sör	Harbert,	“Bir	enkaz,	delirmiş	ve acı	çekiyor.	Bu	halde	ne	kendine	ne	başkasına	faydası	var.	Çocuğu	haşhaş	sütü dolu	bir	kupayla	sonsuz	bir	uykuya	yatırırsanız	ona	en	büyük	iyiliği	yapmış</p>
<p class="calibre1">olursunuz,”	demişti.	Cressen	bunu	reddetmişti	ve	sonunda	çocuğu	hayatta	tutarak zafer	kazanmıştı.	Ama	bunca	yıl	sonra	bile,	Yamalı’nın	bu	zaferden	haberi	olup olmadığını	anlamak	mümkün	değildi. </p>
<p class="calibre1">Soytarı	başını	sallayarak,	çanlarından	sesler	çıkararak	şarkı	söylemeye	devam ediyordu.  <i class="calibre4">“Gölgeler	dans	etmeye	geldi	lordum,	dans	etmeye	lordum,	dans</i> <i class="calibre4">etmeye	lordum.” </i></p>
<p class="calibre1"> <i class="calibre4">“Lordum,” </i>	diye	bağırdı	beyaz	kuzgun.  <i class="calibre4">“Lordum,	lordum,	lordum.” </i></p>
<p class="calibre1">“Bir	soytarı	aklına	geleni	söyler,”	dedi	Cressen	huzursuz	prensese.	“Onun söylediği	şeyleri	ciddiye	almamalısın.	Yarın	bambaşka	bir	şarkı	hatırlar	ve	bunu unutur.”  <i class="calibre4">Tam	dört	farklı	dilde	şarkı	söyleyebiliyor, </i>	diye	yazmıştı	Lord	Steffon... </p>
<p class="calibre1">Pylos	kapıda	göründü.	“Üstat,	affedersiniz.” </p>
<p class="calibre1">“Yulaf	lapasını	unutmuşsun,”	dedi	Cressen	neşeli	bir	sesle.	Bu	hiç	de	Pylos’a göre	değildi. </p>
<p class="calibre1">“Üstat,	Sör	Davos	dün	gece	dönmüş,	mutfakta	konuşurlarken	duydum.	Bir	an önce	öğrenmek	istersiniz	diye	düşündüm.” </p>
<p class="calibre1"><a id="p11"></a>“Davos...	dün	gece	mi	dedin?	Şimdi	nerede?” </p>
<p class="calibre1">“Kralla	birlikte.	Bütün	geceyi	beraber	geçirmişler.” </p>
<p class="calibre1">Bir	zamanlar,	Lord	Stannis	saat	gecenin	kaçı	olursa	olsun	üstadı	uyandırır, ondan	akıl	almak	için	yanında	olmasını	isterdi.	“Bana	haber	verilmeliydi,” </p>
<p class="calibre1">diyerek	şikâyet	etti	Cressen.	“Uyandırılmalıydım.”	Elini,	Shireen’in	elinden	çekti. </p>
<p class="calibre1">“Beni	affet	leydim,	babanla	görüşmek	zorundayım.	Pylos,	bana	kolunu	ver.	Kalede çok	fazla	merdiven	var.	Sırf	benimle	alay	etmek	için	her	gece	birkaç	tane	daha ekliyorlar	sanki.” </p>
<p class="calibre1">Shireen	ve	Yamalı,	iki	üstadın	arkasında	ilerledi	ama	küçük	kız	bir	süre	sonra yaşlı	Cressen’in	ağır	adımlarından	sıkılıp	koşmaya	başladı.	Soytarı	delice	sesler çıkaran	çanlarıyla	birlikte	ona	yetişmeye	çalışıyordu. </p>
<p class="calibre1">Deniz	Ejderi	Kulesi’ne	tırmanırken	kalelerin	güçsüz	insanlar	için	uygun	yerler olmadığını	düşündü	Cressen.	Lord	Stannis,	Taş	Davul’un	tepesindeki	Boyalı	Masa Odası’nda	olmalıydı.	Taş	Davul,	Ejderha	Kayası’nın	merkez	iç	kalesiydi. </p>
<p class="calibre1">Fırtınalar	sırasında	inleyen	eski	duvarları	yüzünden	bu	adı	almıştı.	Oraya	varmak için	kemerli	yolları	yürümek,	gargoyleler	tarafından	korunan	orta	ve	iç	duvarlar boyunca	ilerlemek,	siyah	demir	kapılardan	geçmek	ve	Cressen’in	düşünmek istemediği	kadar	fazla	basamak	tırmanmak	zorundalardı.	Genç	adamlar basamakları	ikişer	ikişer	çıkabilirdi	ama	kırık	kalçalı	yaşlı	bir	adam	için	her	adım eziyet	demekti.	Ama	Lord	Stannis	üstada	gelmeyi	düşünmemişti,	o	halde	üstat	bu işkenceyi	göze	alacaktı.	En	azından	yanında	Pylos	vardı.	Bunun	için	şükrediyordu. </p>
<p class="calibre1">Kemerli	yolda	yürürken	dış	avluyu,	siper	duvarlarını	ve	duvarların arkasındaki	balıkçı	kasabasını	rahatça	gören	bir	sıra	yüksek	okçu	penceresinin önünden	geçtiler.	Avludaki	okçular,	“Tak,	çek,	bırak,”	komutlarıyla	atış	talimi yapıyordu.	Oklar	salındığında	çıkan	ses	havalanan	bir	kuş	sürüsünün	sesini andırıyordu.	Nöbetçiler	siper	duvarlarının	üstünde	gidip	geliyor,	gargoylelerin arasından	dışarıda	kamp	kurmuş	orduyu	izliyorlardı.	Hava,	yemek	ateşlerinin dumanıyla	puslanmıştı.	Lordlarının	sancağı	altında	kahvaltı	edecek	tam	üç	bin adam	için	yemek	hazırlanıyordu.	Gelişigüzel	yayılmış	kampın	ilerisindeki	liman, demir	atmış	gemilerle	doluydu.	Son	altı	ayda	Ejderha	Kayası’na	yaklaşan	hiçbir geminin	yola	devam	etmesine	izin	verilmemişti.	Lord	Stannis’in	üç	güverteli,	üç yüz	kürekli	savaş	kadırgası	 <i class="calibre4">Hiddet</i>	bile,	iri	gövdeli	karakların	ve	gökelerin</p>
<p class="calibre1"><a id="p12"></a>ortasında	neredeyse	küçük	görünüyordu. </p>
<p class="calibre1">Taş	Davul’un	kapısında	bekleyen	nöbetçiler,	görür	görmez	tanıdıkları	bir	kişi olan	üstadın	içeri	girmesine	izin	verdi.	“Sen	burada	bekle,”	dedi	Cressen, Pylos’a.	“Onunla	yalnız	görüşmem	daha	iyi	olur.” </p>
<p class="calibre1">“Merdiven	çok	uzun	üstat.” </p>
<p class="calibre1">Cressen	gülümsedi.	“Bunu	unuttuğumu	mu	sanıyorsun?	Bu	basamaklara	o	kadar fazla	bastım	ki	her	birinin	adını	biliyorum.” </p>
<p class="calibre1">Tırmanışın	yarısında	kararından	pişmanlık	duymaya	başladı.	Soluklanmak	ve kalça	ağrısının	biraz	olsun	geçmesini	beklemek	için	durduğunda	taş	zemine sürtünen	çizmelerin	sesini	duydu	ve	aşağı	inen	Sör	Davos’u	gördü. </p>
<p class="calibre1">Davos	göze	çarpmayan	bir	adamdı.	Aşağı	tabakadan	geldiği,	yüzünün	sıradan hatlarında	yazılıydı.	Uzun	zamandır	kullanıldığı	belli	olan,	tuz	lekeleriyle	kaplı, güneşten	solmuş	yeşil	pelerini	zayıf	omuzlarından	aşağı	sarkıyordu.	Kahverengi saçlarına	ve	gözlerine	uygun,	kahverengi	bir	takım	giymişti.	Boynunda	ince	bir kayışın	ucuna	takılmış	küçük	deri	bir	kese	vardı.	Kısa	sakallarına	griler	düşmeye başlamıştı.	Sakat	sol	eline	deri	bir	eldiven	takmıştı.	Cressen’i	gördüğünde	durdu. </p>
<p class="calibre1">“Sör	Davos,	ne	zaman	döndünüz?”	diye	sordu	Cressen. </p>
<p class="calibre1">“Sabah	karanlığında.	En	sevdiğim	vakitlerdir.”	Hiç	kimsenin	karanlıkta	Davos Kısael	kadar	iyi	gemi	yüzdüremeyeceği	söylenirdi.	Lord	Stannis	tarafından şövalye	ilan	edilmeden	önce	Yedi	Krallık’taki	en	ünlü	ve	en	gizemli	kaçakçıydı. </p>
<p class="calibre1">“Ve?” </p>
<p class="calibre1">Adam	başını	iki	yana	salladı.	“Aynen	sizin	uyardığınız	gibi.	Onun	için ayaklanmayacaklar	üstat.	Onu	sevmiyorlar.” </p>
<p class="calibre1"> <i class="calibre4">Hayır, </i>	diye	düşündü	Cressen.  <i class="calibre4">Sevmiyorlar	ve	asla	sevmeyecekler.	Güçlü,</i> <i class="calibre4">kifayetli,	adil...	evet,	ziyadesiyle	akıllı...	ama	bunlar	yeterli	değil,	hiçbir	zaman</i> <i class="calibre4">olmadı. </i>	“Hepsiyle	konuştun	mu?” </p>
<p class="calibre1">“Hepsi?	Hayır.	Sadece	benimle	görüşmeyi	kabul	edenlerle.	Asil	kanlılar benden	de	hoşlanmıyor.	Ben	onlar	için	her	zaman	Soğan	Şövalyesi	olacağım.”	Küt parmaklarını	kıvırarak	sol	elini	yumruk	haline	getirdi.	Stannis,	başparmağı	hariç bütün	parmaklarını	son	eklem	yerlerinden	budamıştı.	“Gulian	Swann	ve	yaşlı Penrose’la	yemek	yedim.	Tarthlar	da	bir	gece	yarısı	buluşmasını	kabul	ettiler. </p>
<p class="calibre1">Diğerleri...	Beric	Dondarrion	kayıp,	öldüğü	düşünülüyor.	Lord	Caron,	Renly’nin</p>
<p class="calibre1"><a id="p13"></a>yanında.	Turuncu	Bryce,	Gökkuşağı	Muhafızları’na	katılmış.” </p>
<p class="calibre1">“Gökkuşağı	Muhafızları?” </p>
<p class="calibre1">“Renly	kendisi	için	yeni	bir	Kral	Muhafızları	grubu	oluşturmuş,”	diye	açıkladı bir	zamanların	kaçakçısı.	“Ama	bu	yedi	şövalye	beyazlar	giyinmiyor.	Her	birinin kendine	ait	bir	rengi	var.	Loras	Tyrell	muhafızların	kumandanı	olmuş.” </p>
<p class="calibre1">Bu	tam	da	Renly	Baratheon’ı	cezbedecek	bir	fikirdi...	İhtişamlarını	gözler önüne	serecek	şatafatlı	kostümler	içinde	yeni	ve	görkemli	bir	şövalye	grubu. </p>
<p class="calibre1">Renly	küçük	bir	çocukken	bile	parlak	renkleri,	iyi	kumaşları	severdi.	Oyunları	da elbette.	“Bana	bak!”	diye	bağırırdı,	Fırtına	Burnu’nun	koridorlarında	gülerek koşarken.	“Bana	bak,	ben	ejderhayım,”	ya	da,	“Bana	bak,	ben	sihirbazım,	ben yağmur	tanrısıyım.” </p>
<p class="calibre1">O	zamanların	simsiyah	saçlı	cesur	çocuğu,	şimdi	yirmi	bir	yaşında	yetişkin	bir adamdı	ama	hâlâ	oyun	oynamayı	seviyordu.  <i class="calibre4">Bana	bak,	ben	kralım, </i>	diye	düşündü Cressen	üzüntüyle,  <i class="calibre4">Ah	Renly,	güzel	çocuğum,	sen	ne	yaptığını	biliyor	musun? </i></p>
<p class="calibre1"> <i class="calibre4">Bilseydin	de	umrunda	olur	muydu?	Onu	benden	başka	umursayan	kimse	yok</i> <i class="calibre4">mu? </i>	“Lordlar	red	cevaplarını	nasıl	açıkladılar?” </p>
<p class="calibre1">“Bazıları	nazikçe,	bazıları	sözünü	esirgemeden	konuştu.	Bazıları	bahaneler sıraladı.	Kimi	söz	verdi,	kimi	de	yalan	söyledi.”	Davos	omuz	silkti.	“Sonuçta kelimelerin	önemi	yok.” </p>
<p class="calibre1">“Ona	umutlandırıcı	bir	haber	vermedin	mi?” </p>
<p class="calibre1">“Yalan	olurdu.	Ben	bunu	yapamam.	Ona	sadece	gerçekleri	söyledim.” </p>
<p class="calibre1">Üstat	Cressen,	Davos’un	şövalye	ilan	edildiği	günü	hatırladı.	Fırtına	Burnu kuşatmasından	sonraydı.	Lord	Stannis	ve	beraberindeki	küçük	ordu,	Lord	Tyrell ve	Lord	Redwyne’ın	büyük	ordularına	karşı	bir	yıla	yakın	direnmiş,	kaleyi vermemişti.	Deniz,	Redwyne’ın	emrindeki,	Arbor’ın	şarap	renkli	sancağını dalgalandıran	kadırgalarla	doluydu.	Kalenin	içindeki	atlar	çoktan	kesilip	yenmişti. </p>
<p class="calibre1">Kediler	ve	köpekler	bitmişti.	Sıra	otlar	ve	farelerdeydi.	Sonunda,	kara	bulutların yıldızları	sakladığı	yeni	ay	gecesi	geldi.	Davos,	karanlığı	bir	pelerin	gibi giyinerek	Redwyne	kordonunu	ve	Gemikıran	Koyu’nu	geçmeyi	göze	aldı.	Siyah gövdeli,	siyah	yelkenli,	siyah	kürekli	küçük	gemisi	soğan	ve	tuzlu	balık	doluydu. </p>
<p class="calibre1">Yeterli	sayılmazdı	ama	kale	içindeki	orduyu	Lord	Eddard	Stark	gelip	kuşatmayı kırana	kadar	hayatta	tutmaya	yetmişti. </p>
<p class="calibre1"><a id="p14"></a>Lord	Stannis,	Davos’un	Gazap	Burnu’nda	seçkin	bir	arazi,	küçük	bir	kale	ve şövalyelik	unvanıyla	ödüllendirileceğini	ama	yıllarca	kaçakçılık	yapmanın	cezası olarak	da	sol	elinin	parmaklarının	kesileceğini	söyledi.	Davos	bu	teklifi	kabul	etti ama	cezayı	infaz	edenin	Stannis	olmasını	istedi;	daha	aşağı	biri	tarafından cezalandırılmayı	kabul	etmiyordu.	Lord	Stannis,	temiz	ve	pürüzsüz	kesikler	olması için	bir	kasap	satırı	kullandı.	Daha	sonraki	zamanlarda	Davos	yeni	evinin	adını, deniz	serveti	anlamında	Seaworth	koydu.	Gri	zemin	üzerinde	siyah	bir	gemiyi sancağı	olarak	seçti.	Geminin	yelkenlerinde	soğanlar	vardı.	Bir	zamanların kaçakçısı,	parmaklarını	kesen	Lord	Stannis’in	ona	iyilik	yaptığını	söylüyordu. </p>
<p class="calibre1">Törpüleyip	temiz	tutmak	zorunda	olduğu	dört	tırnaktan	kurtulmuştu. </p>
<p class="calibre1">Böyle	bir	adamın	yersiz	umutlar	vermeyeceğini,	sert	gerçekleri	yumuşatmaya çalışmayacağını	düşündü	Cressen.	“Gerçek,	Lord	Stannis	gibi	bir	adam	için	bile yutulması	zor	bir	lokma	olabilir	Sör	Davos.	Bütün	gücüyle	Kral	Toprakları’na dönmeyi,	düşmanlarını	bozguna	uğratıp	hakkı	olanı	almayı	düşünüyor.	Ama şimdi...” </p>
<p class="calibre1">“Eğer	bu	yetersiz	orduyla	Kral	Toprakları’na	giderse	alacağı	tek	şey	ölüm olur.	Ona	da	anlatabildiğim	kadar	anlattım	ama	gururunu	bilirsiniz.”	Davos	sol elini	kaldırdı,	“Bu	adam	mantıklı	düşünmeye	başladığında	benim	parmaklarım yeniden	çıkmış	olacak,”	dedi. </p>
<p class="calibre1">Yaşlı	adam	içini	çekti.	“Siz	elinizden	geleni	yaptınız.	Şimdi	ben	kendi	sesimi sizinkine	eklemeliyim.”	Bitkin	bir	halde	tırmanışına	devam	etti. </p>
<p class="calibre1">Lord	Stannis	Baratheon’ın	sığınağı,	kara	taşlı	çıplak	duvarlarında	pusulanın dört	yönüne	bakan	dar	ve	uzun	pencereler	olan,	çok	geniş,	yuvarlak	bir	odaydı. </p>
<p class="calibre1">Tam	ortada,	odaya	adını	veren	büyük	masa	duruyordu.	Masa,	Fetih’ten	önce Aegon	Targaryen’ın	emriyle	devasa	bir	ahşap	bloktan	oyulmuştu.	Boyalı	Masa’nın uzunluğu	on	altı	metreyi	geçiyordu.	Eni	en	geniş	yerinde	altı	metreyi	buluyordu	ve en	dar	yeri	bir	metre	kadardı.	Aegon’ın	ahşap	ustaları,	masayı	Batıdiyar	şeklinde oymuştu.	Bütün	yarımadalar	ve	koylar	oyulduktan	sonra	masanın	kenarlarında	tek bir	düz	nokta	bile	kalmamıştı.	Üç	yüzyıldır	kullanılmaktan	kararmış	yüzeyine, Aegon	zamanındaki	Yedi	Krallık	çizilmişti;	nehirler	ve	dağlar,	kaleler	ve	şehirler, göller	ve	ormanlar. </p>
<p class="calibre1">Odadaki	tek	sandalye,	masanın,	Ejderha	Kayası’nın	Batıdiyar	kıyısında</p>
<p class="calibre1"><a id="p15"></a>kapladığı	alanı	tasvir	eden	tarafına	özenle	yerleştirilmiş	ve	geniş	masayı	iyice görebilmek	için	yükseltilmişti.	Sandalyede	oturan	adamın	üstünde	dar	bir	deri yelek	ve	kahverengi	kaba	yünden	dokunmuş	pantolon	vardı.	Üstat	Cressen	içeri girdiğinde	adam	kafasını	kaldırdı.	“Seni	çağırsam	da	çağırmasam	da	geleceğini biliyordum	ihtiyar,”	dedi.	Sesinde	sıcaklık	yoktu,	çok	ender	olurdu. </p>
<p class="calibre1">Ejderha	Kayası	Lordu	ve	Yedi	Krallık’ın	Demir	Taht’ının	gerçek	veliahtı Stannis	Baratheon,	geniş	omuzlu,	kaslı	bir	adamdı.	Yüzü,	çelik	kadar	sertleşene dek	güneşte	bırakılmış	deriler	gibi	katıydı,	insanlar	Stannis’ten	bahsederken	sık sık	sert	sözcüğünü	kullanırdı.	Stannis	gerçekten	sertti.	Daha	otuz	beş	yaşına gelmemiş	olmasına	rağmen	kafasında	küçük	bir	tutam	siyah	saç	kalmıştı.	Saçları kulaklarının	arkasında	bir	tacın	gölgesi	gibi	kıvrılıyordu.	Ağabeyi	merhum	Kral Robert	son	yıllarında	sakal	bırakmıştı.	Üstat	Cressen	kralın	o	halini	hiç görmemişti	ama	görenler,	sakalının	kalın,	uzun	ve	vahşi	olduğunu	söylemişlerdi. </p>
<p class="calibre1">Stannis	bu	duruma	cevap	verir	gibi	kendi	sakalını	ince	ve	kısa	tıraş	ettirmişti. </p>
<p class="calibre1">Sakalı,	köşeli	çenesinin	ve	kemikli	yanaklarının	üstüne	düşmüş	mavi	siyah	bir gölge	gibi	görünüyordu.	Karanlık	denizler	kadar	koyu	mavi	gözleri,	kalın kaşlarının	altındaki	iki	açık	yara	gibiydi.	Ağzı,	soytarıların	en	neşelisine	bile umutsuzluk	verirdi;	öfke,	keder	ve	en	sert	emir	sözleri	için	yaratılmıştı.	Solgun ince	dudakları	ve	perçinlenmiş	çene	kasları	ona	nasıl	gülümsendiğini unutturmuştu,	nasıl	gülündüğünü	hiçbir	zaman	öğrenmemişti	zaten.	Üstat	Cressen, gece	sessizliği	çöktüğünde	lordun	diş	gıcırdatmalarını	yarım	kale	uzaktan	duyar gibi	olurdu	bazen. </p>
<p class="calibre1">“Bir	zamanlar	beni	uyandırırdınız,”	dedi	yaşlı	adam. </p>
<p class="calibre1">“Bir	zamanlar	gençtin.	Şimdiyse	yaşlı	ve	hastasın.	Uykuya	ihtiyacın	var.” </p>
<p class="calibre1">Stannis	yumuşak	kelimelerle	konuşmayı	beceremezdi.	Ağzından	çıkanlar	tam olarak	aklından	geçenlerdi	ve	bu	tavrı	kaldıramayacak	olanlar	kelimeleriyle ezilebilirdi.	“Davos’un	anlattıklarını	er	ya	da	geç	öğrenecektin	nasıl	olsa.	Hep öğrenirsin,	öyle	değil	mi?” </p>
<p class="calibre1">“Öğrenmezsem	size	bir	faydam	dokunmaz,”	dedi	Cressen.	“Merdivenlerde Davos’la	karşılaştık.” </p>
<p class="calibre1">“Sana	her	şeyi	anlattı	sanırım.	O	adamın	parmaklarıyla	birlikte	dilini	de kısaltmalıydım.” </p>
<p class="calibre1"><a id="p16"></a>“İşe	yaramaz	bir	elçi	olurdu.” </p>
<p class="calibre1">“Halihazırda	işe	yaramaz	bir	elçi	zaten.	Fırtına	lordları	benim	için ayaklanmayacaklarmış.	Görünüşe	göre	benden	hoşlanmıyorlar	ve	davamın haklılığı	umurlarında	değil.	Korkak	olanlar	kale	duvarlarının	arkasına	saklanıp rüzgârın	hangi	yöne	doğru	eseceğine	bakacak,	kimin	kazanacağını	anlamaya çalışacak.	Cesur	olanlar	çoktan	Renly’nin	yanında	yer	aldı.  <i class="calibre4">Renly! </i>”	Ağzındaki zehri	tükürür	gibi	söylemişti	kardeşinin	ismini. </p>
<p class="calibre1">“Kardeşiniz	son	on	üç	yıldır	Fırtına	Burnu	Lordu.	Bu	adamlar	onun	sancak beyleri...” </p>
<p class="calibre1"> <i class="calibre4">“Onun,” </i>	diyerek	araya	girdi	Stannis.	“Kanunlara	göre	benim	olmalıydı.	Ben Ejderha	Kayası’nı	istemedim.	Bu	kaleyi	aldım	çünkü	Robert	bana	buradaki düşmanlarının	kökünü	kazımamı	emretmişti.	Ona	bir	donanma	inşa	ettim,	onun işini	yaptım.	Ağabeyine	karşı	sorumluluk	hisseden	bir	kardeş	olarak	görevimi yerine	getirdim.	Renly’nin	de	aynı	şeyi	benim	için	yapması	gerekir.	Peki,	Robert bana	nasıl	teşekkür	etti?	Beni	Ejderha	Kayası	Lordu	ilan	ederek.	Ama	Fırtına Burnu’nu	ve	bütün	gelirini	Renly’ye	verdi.	Fırtına	Burnu,	üç	yüzyıldır	Baratheon Hanedanı’na	ait,	yasalar	gereği,	ağabeyim	Demir	Taht’a	oturduğunda,	bana geçmeliydi.” </p>
<p class="calibre1">Bu,	çok	derinden	hissedilen	eski	bir	kindi	ve	hiç	bu	kadar	yoğun	olmamıştı. </p>
<p class="calibre1">Stannis’in	en	zayıf	noktasıydı.	Ejderha	Kayası	çok	eski	ve	sağlam	bir	kale olmasına	rağmen	buraya	bağlılık	yemini	etmiş	lordlar	küçük	hanedanların mensuplarıydı	ve	yönettikleri	kayalık	adalarda	çok	az	insan	yaşıyordu.	Stannis ihtiyaç	duyduğu	büyük	orduyu	toparlayamıyordu.	Myr	ve	Lys’ten	paralı	askerler getirtmişti	ama	kalede	kamp	kurmuş	olan	ordu	Lannister	Hanedanı’nın	gücünü dağıtmak	için	yeterli	değildi. </p>
<p class="calibre1">“Robert	size	karşı	bir	haksızlık	yaptı,”	dedi	Cressen.	Kelimelerini	dikkatle seçmeye	çalışıyordu.	“Fakat	bazı	mantıklı	sebepleri	de	vardı.	Ejderha	Kayası asırlarca	Targaryen	Hanedanı’na	aitti.	Bu	kaleyi	ancak	güçlü	bir	adam yönetebilirdi	ve	Renly	o	zamanlar	çocuktu.” </p>
<p class="calibre1">“Renly	hâlâ	çocuk,”	dedi	Stannis,	sesi	boş	odada	çınladı.	“Tacı	başımdan kapmayı	planlayan	bir	hırsız	çocuk.	Renly	tahtı	hak	etmek	için	ne	yaptı	bugüne kadar?	Konsey	masasında	oturup	Serçeparmak’la	şakalaştı.	Göz	alıcı	zırhlarıyla</p>
<p class="calibre1"><a id="p17"></a>turnuvalara	katıldı	ve	kendinden	iyi	şövalyeler	tarafından	atından	düşürüldü.	Kral olması	gerektiğini	düşünen	kardeşim	Renly’nin	hikâyesi	budur.	Sorarım	sana, tanrılar	neden	bu	kardeşlerle	cezalandırdı	beni?” </p>
<p class="calibre1">“Tanrılar	adına	cevaplar	veremem.” </p>
<p class="calibre1">“Son	zamanlarda	hiç	cevap	vermiyormuşsun	gibi	geliyor	bana.	Renly’nin üstadı	kim?	Belki	onu	çağırtmalıyım,	belki	ondan	akıl	istemeliyim.	Kardeşim tacımı	çalmaya	karar	verdiğinde	üstadı	ona	ne	söylemiştir	sence?	Meslektaşın, hain	kanı	taşıyan	sevgili	kardeşime	ne	akıl	vermiştir?” </p>
<p class="calibre1">“Lord	Renly’nin	birine	akıl	danışması	beni	şaşırtırdı	Majesteleri.”	Lord Steffon’ın	üç	erkek	evladının	en	küçüğü	Renly,	mantığından	ziyade	içgüdüleriyle hareket	eden,	cesur	fakat	pervasız	bir	genç	adam	olmuştu.	Bu	açıdan	ağabeyi Robert’a	benziyordu	ve	diğer	ağabeyi	Stannis’le	taban	tabana	zıttı. </p>
<p class="calibre1"> <i class="calibre4">“Majesteleri,” </i>	diye	tekrar	etti	Stannis	acıyla.	“Benimle	alay	ediyorsun.	Ben nerenin	kralıyım?	Ejderha	Kayası	ve	Dar	Deniz’deki	üç	beş	kayalık;	işte	benim krallığım.”	Yüksek	sandalyesinden	aşağı	inip	masanın	önünde	dikildi.	Gölgesi, Karasu	Nehri’nin	ağzına	ve	şimdi	Kral	Toprakları	olan	boyalı	ormanın	üstüne düştü.	Hükmetmek	istediği	diyar	önündeydi,	tam	elinin	altında	ama	bir	dünya kadar	uzak.	“Bu	akşam	sancak	beylerimle	birlikte	yemek	yiyeceğim.	Velaryon,	Bar Emmon,	Celtigar	ve	diğerleri.	Dürüst	olmak	gerekirse	işe	yaramaz	bir	grup	ama kardeşim	Renly’nin	bana	bıraktığı	bunlar.	Şu	Lysli	korsan	Salladhor	Saan,	ona olan	borçlarımın	çetelesini	tuttuğu	defterle	birlikte	gelecek.	Lord	Sunglass, Yedi’nin	emirleriyle	ilgili	dindar	homurtular	çıkarırken,	Myrli	Morosh	beni dalgalara	ve	güz	fırtınalarına	karşı	uyaracak.	Celtigar	fırtına	lordlarından hangilerinin	bize	katılacağını	öğrenmek	isteyecek.	Velaryon	bir	an	önce	harekete geçmeyeceksek	adamlarını	alıp	kalesine	dönmekle	tehdit	edecek.	Bu	adamlara	ne cevap	vereceğim	ben?	Ben	ne	yapmalıyım?” </p>
<p class="calibre1">“Lordum,	sizin	gerçek	düşmanınız	Lannisterlar,”	diye	yanıtladı	Üstat	Cressen. </p>
<p class="calibre1">“Eğer	kardeşiniz	ve	siz	onlara	karşı	bir	olursanız...” </p>
<p class="calibre1">“Renly’yle	birlikte	hareket	etmeyeceğim.”	Stannis’in	sesindeki	kararlılık	itiraz kabul	etmeyeceğini	anlatıyordu.	“Kendi	kendini	kral	ilan	etmişken	bunu yapmayacağım.” </p>
<p class="calibre1">“Renly’yle	birlikte	değil	o	halde,”	diyerek	teslim	oldu	üstat.	Lord	inatçı	ve</p>
<p class="calibre1"><a id="p18"></a>gururluydu.	Onu	verdiği	karardan	döndürmenin	bir	yolu	yoktu.	“Diğerleri	de işinize	yarayabilir.	Eddard	Stark’ın	oğlu	Kuzey	Kralı	ilan	edildi.	Arkasında	bütün Kuzey’in,	Kışyarı’nın	ve	Nehirova’nın	gücü	var.” </p>
<p class="calibre1">“Yeşil	bir	oğlan,”	dedi	Stannis.	“Kendini	kral	sanan	biri	daha.	Parçalanmış	bir diyarı	kabul	mü	etmeliyim?” </p>
<p class="calibre1">“Yarım	bir	krallık,	hiç	olmayan	bir	krallıktan	iyidir,”	dedi	Cressen. </p>
<p class="calibre1">“Babasının	intikamını	almak	için	uğraşan	delikanlıya	yardım	ederseniz...” </p>
<p class="calibre1">“Eddard	Stark’ın	intikamını	neden	alayım?	Adam	benim	için	hiçbir	şey	ifade etmiyordu.	Ah,  <i class="calibre4">Robert</i>	onu	severdi.	Bir	kardeş	gibi	severdi	hem	de,	bunu	kim	bilir kaç	kez	duydum?	Onun	kardeşi	Eddard	Stark	değildi,  <i class="calibre4">bendim</i>	ama	bana	olan tavırlarından	hiç	anlaşılmazdı	kardeş	olduğumuz.	Fırtına	Burnu’nu	onun	için savundum.	Mace	Tyrell	ve	Paxter	Redwyne	duvarlarımızın	dibinde	ziyafet sofraları	kurarken	adamlarım	açlıktan	öldü.	Peki,	Robert	bana	teşekkür	etti	mi? </p>
<p class="calibre1">Hayır.	Kuşatmayı	kırdığı	için	Stark’a	teşekkür	etti.	Biz	ot	ve	fare	yiyorduk. </p>
<p class="calibre1">Robert’ın	tek	emriyle	koca	bir	donanma	kurdum.	Ejderha	Kayası’nı	onun	adına aldım.	Elimi	sıkıp,  <i class="calibre4">‘İyi	iş	çıkardın	kardeşim,	ben	sensiz	ne	yapardım,’</i>	dedi	mi? </p>
<p class="calibre1">Hayır.	Willem	Darry’nin,	bebeği	ve	Viserys’i	alıp	kaçmasına	izin	vermekle suçladı	beni,	sanki	durdurabilirmişim	gibi.	On	beş	yıl	boyunca	onun	konseyinde oturup	Jon	Arryn’ın	diyarı	yönetmesine	yardım	ettim,	ağabeyim	sarhoş	olmakla, fahişelerle	yatmakla	meşguldü.	Jon	öldüğünde	sevgili	ağabeyim	beni	El	ilan	etti mi?	Hayır.	Dörtnala	at	koşturup	arkadaşı	Ned	Stark’a	gitti	ve	bu	makamı	ona	teklif etti.	Bu	karar	ikisi	için	de	iyi	olmadı.	Gördük.” </p>
<p class="calibre1">“Bütün	bunlar	oldu	lordum,”	dedi	Cressen	nazikçe.	“Size	karşı	büyük	hatalar yapıldı	ama	mazi,	tozdan	ibaret	artık.	Starklar’la	birleşirseniz	geleceği kazanabilirsiniz.	Birlikte	hareket	edebileceğiniz	başkaları	da	var.	Leydi	Arryn mesela.	Kocasını	kraliçe	öldürdüyse	intikam	almak	isteyecektir.	Bir	oğlu	var, Jon’un	vârisi.	Kızınızı	onunla	nişanlarsanız...” </p>
<p class="calibre1">“Çocuk	güçsüz	ve	hasta,”	diyerek	itiraz	etti	Stannis.	“Babası	bile	oğlunun zavallılığını	görebiliyordu.	Çocuğunu	himayeme	alarak	Ejderha	Kayası’na getirmemi	teklif	etmişti.	Burada	hizmet	etmek,	çocuğa	iyi	gelebilirdi	ama	lanet olası	Lannister	kadını,	biz	daha	gerekli	ayarlamaları	yapamadan	Lord	Arryn’ı zehirletti.	Leydi	Arryn,	çocuğu	Kartal	Yuvası’nda	saklıyor	şimdi.	Oğlundan	asla</p>
<p class="calibre1"><a id="p19"></a>ayrılmaz,	emin	olabilirsiniz.” </p>
<p class="calibre1">“Öyleyse	Shireen’i	Kartal	Yuvası’na	göndermelisiniz,”	diye	ısrar	etti	üstat. </p>
<p class="calibre1">“Ejderha	Kayası	bir	çocuk	için	son	derece	kasvetli	bir	yer.	Soytarısı	da	onunla birlikte	gider.	Böylece	etrafında	tanıdık	bir	yüz	de	olur.” </p>
<p class="calibre1">“Tanıdık	ve	iğrenç.”	Stannis	düşünceli	bir	halde	kaşlarını	çattı.	“Belki... </p>
<p class="calibre1">denemeye	değer...” </p>
<p class="calibre1">“Yedi	Krallık’ın	gerçek	kralı,	işgalcilerden	ve	dul	kadınlardan	yardım	mı dilenecek?”	diye	sordu	bıçak	gibi	keskin	bir	kadın	sesi. </p>
<p class="calibre1">Üstat	Cressen	döndü	ve	başıyla	selam	verdi.	“Leydim,”	dedi.	Kadının	gelişini duymadığı	için	kendine	kızmıştı. </p>
<p class="calibre1">Lord	Stannis	sert	bir	tonla,	“Ben	dilenmem.	Bunu	unutmasan	iyi	olur	kadın,” </p>
<p class="calibre1">dedi. </p>
<p class="calibre1">“Bunu	duyduğuma	sevindim	lordum.”	Leydi	Selyse	kocası	kadar	uzundu. </p>
<p class="calibre1">Bedeni	ve	yüzü	inceydi.	Kemerli	bir	burnu	ve	göze	çarpan	kulakları	vardı. </p>
<p class="calibre1">Dudağının	üstündeki	hafif	bıyık	gölgesi	dikkat	çekiyordu.	Her	gün	lanetler okuyarak	yolmasına	rağmen	tüylerden	kurtulamıyordu.	Gözleri	solgun,	dili	haşin, sesi	kamçı	gibiydi.	Şimdi	kamçısını	şaklatıyordu.	“Leydi	Arryn	sana	sadakat göstermeye	mecbur.	Starklar,	Renly	ve	diğerleri	de.	Sen	onların	gerçek	kralısın. </p>
<p class="calibre1">Yasaların	ve	tanrının	zaten	sana	verdiği	hak	için	onlardan	yardım	istemek,	onlarla pazarlık	etmek	hiç	uygun	olmaz.” </p>
<p class="calibre1"> <i class="calibre4">Tanrı</i>	demişti	leydi,  <i class="calibre4">tanrılar</i>	değil.	Kırmızı	kadın	ele	geçirdiği	leydinin kalbini	ve	ruhunu	Yedi	Krallık’ın	eski	ve	yeni	tanrılarından	döndürüp	Işık	Tanrısı dedikleri	yeni	bir	ilaha	tapmasını	sağlamıştı. </p>
<p class="calibre1">“Tanrın	adaletini	kendine	saklasın,”	diye	karşılık	verdi	Lord	Stannis. </p>
<p class="calibre1">Karısının	ateşle	bağlandığı	yeni	inancı	kabul	etmiyordu.	“Benim	kılıca	ihtiyacım var,	duaya	değil.	Bir	yerlere	bir	ordu	sakladın	da	benim	mi	haberim	yok?” </p>
<p class="calibre1">Sesinde	en	ufak	bir	sevgi	kırıntısı	yoktu.	Stannis	kadınların	yanında	huzursuz olurdu,	kendi	karısının	yanında	bile.	Robert’ın	konsey	masasında	oturmak	için Kral	Toprakları’na	gittiğinde	Selyse’yi	kızlarıyla	birlikte	Ejderha	Kayası’nda bırakırdı.	Çok	az	mektup	yazardı	ve	ziyaretleri	mektuplarından	da	az	olurdu. </p>
<p class="calibre1">Evlilik	yatağındaki	kocalık	görevini	senede	bir	ya	da	iki	kez	yerine	getirirdi	ve	bu görevden	en	ufak	bir	keyif	almazdı.	Bir	zamanlar	özlemle	istediği	erkek	çocuğa</p>
<p class="calibre1"><a id="p20"></a>hiç	sahip	olamamıştı. </p>
<p class="calibre1">“Erkek	kardeşlerimin,	amcalarımın	ve	kuzenlerimin	orduları	var,”	dedi	leydi. </p>
<p class="calibre1">“Florent	Hanedanı,	sancağını	güçlendirecektir.” </p>
<p class="calibre1">“Florent	Hanedanı	en	fazla	iki	bin	kılıç	çıkarabilir,”	diye	karşılık	verdi Stannis.	Yedi	Krallık’taki	bütün	hanedanların	mevcut	güçlerini	ezbere	bildiği söylenirdi.	“Kardeşlerine	ve	amcalarına	gerekenden	fazla	güveniyorsun	leydim. </p>
<p class="calibre1">Florent	toprakları,	Yüksek	Bahçe’ye	çok	yakın.	Lord	amcan,	Mace	Tyrell’in gazabını	göze	alamaz.” </p>
<p class="calibre1">“Bir	yol	daha	var,”	dedi	Leydi	Selyse	masaya	yaklaşırken.	“Şu	pencerelerden dışarı	bakın	lordum.	Beklediğiniz	işaret	gökyüzünde	yanıyor.	Kırmızı.	Ateş</p>
<p class="calibre1">kırmızısı.	Gerçek	tanrının,	alevsi	kalbinin	kırmızısı.	Bu	 <i class="calibre4">onun</i>	sancağı...	ve	senin! </p>
<p class="calibre1">Bir	ejderhanın	sıcak	nefesi	gibi	nasıl	da	yayılmış	cennete.	Sen	Ejderha	Kayası Lordu’sun.	Kuyruklu	yıldız	artık	senin	vaktinin	geldiğine	işaret	ediyor	Majesteleri. </p>
<p class="calibre1">Bu	apaçık	ortada.	Bu	kayalık	adadan	yelken	açmak	zorundasın,	tıpkı	bir	zamanlar Fatih	Aegon’ın	yaptığı	gibi.	Sadece	yemin	et	ve	Işık	Tanrısı’nın	gücünü	kucakla.” </p>
<p class="calibre1">“Işık	Tanrısı	önüme	kaç	kılıç	koyacak?”	diye	sordu	Stannis	ısrarla. </p>
<p class="calibre1">“Kaç	kılıca	ihtiyacın	varsa,”	diye	yanıtladı	karısı.	“En	başta	Fırtına	Burnu’nun ve	Yüksek	Bahçe’nin	kılıçlarını,	lordlarını	ve	sancak	beylerini.” </p>
<p class="calibre1">“Davos	çok	farklı	şeyler	söylüyor,”	dedi	Stannis.	“Bahsettiğin	kılıçlar Renly’ye	bağlılık	yemini	etti.	Onlar	alımlı	kardeşim	Renly’yi	seviyorlar,	tıpkı	bir vakitler	Robert’ı	sevdikleri	gibi...	Zaten	beni	hiç	sevmediler.” </p>
<p class="calibre1">“Evet,	doğru,”	dedi	leydi.	“Ama	ya	Renly	ölürse...” </p>
<p class="calibre1">Stannis	iyice	kısılmış	gözleriyle	karısına	baktı,	sonunda	sessizliği	bozan Cressen	oldu.	“Bunun	sözü	bile	edilemez.	Majesteleri,	Renly	ne	tür	aptallıklar yapmış	olursa	olsun...” </p>
<p class="calibre1">“<i class="calibre4">Aptallık	mı? </i>	Ben	onun	yaptıklarına	ihanet	derim.”	Stannis	karısına	döndü. </p>
<p class="calibre1">“Kardeşim	genç	ve	güçlü,	büyük	bir	ordusu	var	ve	gökkuşağı	şövalyeleri tarafından	korunuyor.” </p>
<p class="calibre1">“Melisandre	alevlere	baktı	ve	Renly’nin	ölümünü	gördü.” </p>
<p class="calibre1">Cressen	dehşete	düşmüştü.	“Kardeş	katli...	lordum,	bu	 <i class="calibre4">şeytanlık, </i>	düşüncesi bile	korkunç...	lütfen	beni	dinleyin.” </p>
<p class="calibre1">Leydi	Selyse	hesaplı	bakışlarla	Cressen’i	süzdü.	“Kocama	vereceğiniz	akıl</p>
<p class="calibre1"><a id="p21"></a>nedir	üstat?	Yarım	bir	krallık	için	Starklar’a	yalvarmasını	ve	kızımızı,	Lysa Arryn’a	satmasını	mı	söyleyeceksiniz?” </p>
<p class="calibre1">“Senin	fikirlerini	dinledim	Cressen,”	dedi	Lord	Stannis.	“Şimdi	de	leydinin fikirlerini	duyacağım.	Çekilebilirsin.” </p>
<p class="calibre1">Üstat	Cressen	selam	vererek	döndü.	Kapıya	doğru	ağır	ağır	yürürken	sırtında Leydi	Selyse’nin	gözlerini	hissedebiliyordu.	Merdivenin	son	basamağına indiğinde	zar	zor	ayakta	durabiliyordu.	“Bana	yardım	et,”	dedi	Pylos’a. </p>
<p class="calibre1">Odasına	döndüğünde	genç	üstadı	yolladı	ve	gargoylelerle	birlikte	denizi izlemek	için	tekrar	balkonuna	çıktı.	Salladhor	Saan’ın	savaş	gemilerinden	biri kalenin	yanından	geçiyordu.	Kürekler	suya	girip	çıkarken	geminin	şeritli	gövdesi gri	yeşil	suları	yarıyordu.	Üstat,	adanın	arkasında	kaybolana	kadar	gemiyi	izledi. </p>
<p class="calibre1"> <i class="calibre4">Benim	korkularım	da	böyle	kolayca	kaybolacak	mı? </i>	Bunlara	şahit	olmak	için	mi bu	kadar	uzun	yaşamıştı? </p>
<p class="calibre1">Bir	üstat,	zincirini	boynuna	taktığında	sahip	olabileceği	çocuklardan vazgeçmiş	olurdu	ama	Cressen	kendisini	bir	baba	gibi	hissetmişti	sık	sık.	Robert, Stannis,	Renly...	Hırçın	deniz	Lord	Steffon’ı	aldıktan	sonra	onun	üç	oğlunu büyütmüştü.	Bir	kardeşin	diğerini	öldürmesini	seyretmek	zorunda	kalacak	kadar hastalıklı	bir	iş	mi	yapmıştı?	Buna	izin	veremezdi.	Buna	izin	 <i class="calibre4">vermeyecekti. </i></p>
<p class="calibre1">Her	şeyin	kalbinde	kadın	vardı.	Leydi	Selyse	değil,  <i class="calibre4">diğeri. </i>	Kırmızı	kadın. </p>
<p class="calibre1">Hizmetçiler	adını	söylemeye	korktukları	için	ona	bu	lakabı	takmışlardı.	“Ben	onun adını	söyleyeceğim,”	dedi	cehennem	tazısı	heykeline.	“Melisandre.”	Asshai’den gelen	büyücü,	gölge	bağcısı	Melisandre.	Işık	Tanrısı,	Ateşin	Kalbi,	Gölgelerin	ve Alevlerin	İlahı	R’hllor’un	rahibesi	Melisandre.	Deliliği,	Ejderha	Kayası’nın dışına	taşmaması	gereken	Melisandre. </p>
<p class="calibre1">Sabah	güneşinin	parlaklığından	sonra	salonu	gözüne	loş	ve	kasvetli	göründü. </p>
<p class="calibre1">Yaşlı	adam	titreyen	elleriyle	bir	mum	yakarak	kuşluğa	çıkan	merdivenlerin arkasındaki	çalışma	odasına	gitti.	Merhemleri,	iksirleri	ve	ilaçları	duvardaki raflara	özenle	dizilmişti.	En	alt	raftaki	seramik	kavanozların	arkasında,	koyu	mavi camdan	yapılmış,	serçe	parmağından	daha	büyük	olmayan	bir	şişe	buldu. </p>
<p class="calibre1">Salladığında	şıngırdadı.	Cressen	camın	üzerindeki	toz	tabakasını	silip	şişeyi masasına	götürdü.	Sandalyesine	yığılır	gibi	oturup	tıpayı	çıkardı	ve	şişenin içindekileri	masaya	boşalttı.	Birer	tohum	büyüklüğündeki	on	iki	kristal,	masadaki</p>
<p class="calibre1"><a id="p22"></a>parşömenin	üstüne	saçıldı.	Mum	ışığında	mücevher	gibi	parıldayan	kristallerin rengi	o	kadar	göz	alıcı	bir	mordu	ki	Cressen	daha	önce	bu	rengin	böyle	bir	tonunu hiç	görmediğini	düşündü. </p>
<p class="calibre1">Boynundaki	üstat	zinciri	çok	ağır	geliyordu.	Serçe	parmağının	ucuyla kristallerden	birine	dokundu.  <i class="calibre4">Yaşamın	ve	ölümün	gücünü	barındırmak	için	çok</i> <i class="calibre4">ufak. </i>	Dünyanın	öte	ucunda,	sadece	Yeşim	Denizi’ndeki	adalarda	yetişen	özel	bir bitkiden	yapılmıştı.	İyice	yaşlanmış	yapraklar	limonla	ıslatılır,	Yaz	Adaları’nda yetişen	ender	bulunur	baharatların	katıldığı	şekerli	suya	yatırılırdı.	Yapraklar özünü	suya	bıraktıktan	sonra	çıkarılır,	karışıma	kül	eklenerek	suyun	yoğunlaşması sağlanır	ve	kristalize	olana	kadar	beklenirdi.	Yapımı	zordu	ve	çok	uzun	zaman alırdı.	Gerekli	malzemeler	ender	bulunurdu	ve	çok	pahalıydı.	Nasıl	yapıldığını Lys’teki	simyacılar	ve	Braavos’taki	Yüzsüz	Adamlar	bilirdi...	bir	de	üstatlar... </p>
<p class="calibre1">ama	Hisar’ın	duvarları	dışında	bundan	bahsedilmezdi.	Bir	üstadın	gümüş	halkayı şifa	sanatını	öğrendiği	zaman	taktığını	bütün	dünya	bilirdi	ama	iyileştirmeyi	bilen bir	adamın	öldürmeyi	de	bildiğini	herkes	unuturdu. </p>
<p class="calibre1">Cressen,	Asshai’de	yaprağa	ne	isim	verdiklerini,	Lysli	zehircilerin	kristallere hangi	ismi	taktığını	hatırlamıyordu.	Hisar’da	bu	kristallere	kısaca	boğucu	denirdi. </p>
<p class="calibre1">Bir	kadeh	şarabın	içinde	çözülür,	içen	adamın	boğaz	kaslarını	en	güçlü	ellerden daha	beter	sıkar,	soluk	borusunu	kapatırdı.	Kurbanın	yüzü,	ölüm	büyüten	kristal tohumlar	gibi	morarırdı	ama	boğaza	takılan	bir	lokma	ekmek	yüzünden	de ölebilirdi	insan. </p>
<p class="calibre1">Bu	akşam	Lord	Stannis	sancak	beylerine	bir	ziyafet	verecekti.	Karısı	da	orada olacaktı...	ve	kırmızı	kadın	da.	Asshai’den	gelen	Melisandre. </p>
<p class="calibre1"> <i class="calibre4">Dinlenmeliyim, </i>	dedi	Cressen	kendine.  <i class="calibre4">Bütün	gücümü	toplamalıyım.	Ellerim</i> <i class="calibre4">titrememeli	ve	cesaretim	kaybolmamalı.	Yapacağım	şey	korkunç	ama</i> <i class="calibre4">gerçeklenmeli.	Eğer	tanrılar	varsa,	şüphesiz	ki	affedeceklerdir. </i>	Son	zamanlarda iyi	uyumuyordu.	Kısa	bir	şekerleme	bile	akşamki	görevi	için	kendine	gelmesine yeterdi.	Bitkin	halde	yatağına	gitti.	Kuyruklu	yıldızın,	kâbuslarının	ortasında	göz kamaştıracak	kadar	canlı	parıldayan	kırmızı	ve	ateşli	ışığını	gözlerini	kapattığında bile	görebiliyordu.  <i class="calibre4">Belki	de	o	benim	kuyruklu	yıldızımdır, </i>	diye	düşündü	sonunda uykuya	yenik	düşerken.  <i class="calibre4">Kan	alameti,	cinayet	kehaneti...	evet... </i></p>
<p class="calibre1">Uyandığında	hava	tamamen	kararmıştı.	Odası	simsiyahtı	ve	vücudundaki	bütün</p>
<p class="calibre1"><a id="p23"></a>eklemler	ağrıyordu.	Başı	zonklayarak	kalktı.	Bastonunu	ararken	güçlükle	ayakta duruyordu.  <i class="calibre4">Geç	kaldım, </i>	diye	düşündü.  <i class="calibre4">Beni	çağırmadılar. </i>	Halbuki	her	ziyafete çağrılır,	tuzun	yakınında,	Stannis’in	yanında	otururdu.	Lordun	yüzü	gözlerinin önüne	geldi,	şimdiki	hali	değil,	güneş	ağabeyinin	üstünde	parlarken	soğuk gölgelerde	saklanan	çocuk	hali...	Yaptığı	her	şeyi	Robert	ondan	önce	ve	daha	iyi yapmış	olurdu.	Zavallı	çocuk...	Cressen,  <i class="calibre4">onun</i>	iyiliği	için	acele	etmeliydi. </p>
<p class="calibre1">Kristalleri	bıraktığı	yerde,	parşömenin	üzerinde	buldu	ve	aldı.	Lys’teki zehircilerin	taktığı	kapaklı	yüzüklerden	birine	sahip	değildi	ama	üstat	cübbesinin geniş	kollarının	içinde	irili	ufaklı	sayısız	cep	vardı.	Boğucu	tohumları	ceplerden birine	sakladı,	odasının	kapısını	açtı	ve,	“Pylos,”	diye	seslendi.	Cevap alamayınca	sesini	yükseltti,	“Pylos,	neredesin?	Yardıma	ihtiyacım	var.”	Hâlâ	yanıt gelmiyordu.	Bu	tuhaftı.	Odası	sadece	birkaç	basamak	aşağıda	olan	genç	adam, Cressen’i	rahatlıkla	duyabilirdi. </p>
<p class="calibre1">Cressen	sonunda	hizmetçilere	seslenmek	zorunda	kaldı.	“Acele	edin,”	diye bağırdı.	“Çok	fazla	uyumuşum.	Yemek	yiyor	olmalılar...	ve	içiyorlar. </p>
<p class="calibre1">Uyandırılmalıydım.”	Üstat	Pylos’a	ne	olmuştu?	Bir	türlü	anlam	veremiyordu. </p>
<p class="calibre1">Yine	o	uzun	yolu	geçmek	zorundaydı.	Deniz	kokusuyla	keskinleşmiş	rüzgâr, yüksek	okçu	pencerelerinde	fısıldıyordu.	Duvarlarda	ve	kampta	meşale	alevleri titriyordu.	Yüzlerce	yemek	ateşi	gördü.	Bir	yıldız	tarlası	yeryüzüne	düşmüş</p>
<p class="calibre1">gibiydi.	Kuyruklu	yıldız	gökyüzünde	kırmızı	ve	kötü	niyetli	ışıklar	saçıyordu. </p>
<p class="calibre1">Üstat,  <i class="calibre4">böyle	şeylerden	korkmayacak	kadar	yaşlı	ve	bilgeyim, </i>	dedi	kendine. </p>
<p class="calibre1">Büyük	Salon’un	kapıları	taştan	bir	ejderhanın	ağzına	yerleştirilmişti. </p>
<p class="calibre1">Hizmetçilere	kapıda	kalmalarını	söyledi.	İçeri	yalnız	girmeliydi,	aciz	ve	güçsüz görünmek	istemiyordu.	Bastonuna	iyice	yaslanarak	son	birkaç	basamağı	çıktı	ve ejderhanın	dişinde	durdu.	İki	nöbetçinin	çift	kanatlı	ağır	kırmızı	kapıyı	açmasıyla dışarı	doğru	bir	ses	ve	ışık	fırtınası	geldi.	Cressen	ejderhanın	boğazına	indi. </p>
<p class="calibre1">Çatal	bıçak	şıngırtılarının,	masalardan	yükselen	insan	mırıltılarının	arasından Yamalı’nın	şarkısını	duydu.  <i class="calibre4">“...dans	etmeye	lordum,	dans	etmeye	lordum.” </i>	Sabah söylediği	aynı	korkunç	şarkıyı	söylüyordu	yine.  <i class="calibre4">“Gölgeler	kalmaya	geldi	lordum,</i> <i class="calibre4">kalmaya	lordum,	kalmaya	lordum.” </i>	Aşağıdaki	masalar,	kopardıkları	kara	ekmek parçalarını	balık	buğulamanın	suyuna	banan	şövalyelerle,	okçularla,	paralı	asker kumandanlarıyla	doluydu.	Başkalarının	verdiği	ziyafetlerin	aksine,	bu	masalardan</p>
<p class="calibre1"><a id="p24"></a>kahkahalar,	ölçüsüz	bağrışmalar	yükselmiyordu.	Lord	Stannis	bu	tarz	aşırılıklara asla	müsaade	etmezdi. </p>
<p class="calibre1">Cressen,	kralın	lordlarla	birlikte	oturduğu	yüksek	masaya	doğru	ilerledi. </p>
<p class="calibre1">Büyük	adımlarla	Yamalı’nın	etrafından	dolaşmak	zorunda	kaldı.	Çanlarını çınlatarak	dans	eden	soytarı,	üstadın	yaklaştığını	ne	görmüş	ne	de	duymuştu. </p>
<p class="calibre1">Soytarı	bir	ayağından	diğerine	zıplarken	dengesini	kaybedip	yaşlı	adamın	üstüne doğru	yalpaladı.	Cressen’in	bastonu	elinden	fırladı.	Soytarı	ve	üstat,	kolları	ve bacakları	birbirlerine	dolanmış	halde	yere	yuvarlandılar.	Salonda	bir	kahkaha fırtınası	koptu.	Hallerinin	komik	olduğu	aşikârdı.	Soytarının	lekeli	yüzü,	altında duran	üstadın	yüzüne	yapışmış	gibiydi.	Geyik	boynuzlu,	çanlı,	kovadan	bozma miğferi	kafasından	fırlamıştı.	“Deniz	altında	 <i class="calibre4">yukarı</i>	doğru	düşersin,”	dedi.	“Ben bilirim,	ben	bilirim,	oh,	oh,	oh.”	Kıkırdayarak	yana	doğru	yuvarlandı,	ayağa	kalktı ve	dans	etti. </p>
<p class="calibre1">Üstat	belli	belirsiz	gülümseyip	elinden	geldiğince	doğrulmaya	çalıştı.	Kalçası o	kadar	kötü	ağrıyordu	ki	bir	an	için	bu	bölgedeki	kemiklerinin	tekrar kırıldığından	korktu.	Güçlü	kolların	bedenine	sarıldığını	hissetti,	biri	onu	ayağa kaldırıyordu.	Kendisine	yardım	eden	şövalyeyi	görebilmek	için	arkasına dönerken,	“Teşekkür	ederim	sör,”	dedi. </p>
<p class="calibre1">“Üstat,”	diye	karşılık	verdi	Leydi	Melisandre.	Sesi,	Yeşim	Denizi’nin şarkılarıyla	tatlandırılmış	gibiydi.	“Daha	dikkatli	olmalısınız.”	Her	zamanki	gibi tepeden	tırnağa	kırmızılar	içindeydi.	Ateş	kadar	parlak	ince	ipekten	dikilmiş	uzun ve	bol	elbisenin	kollarındaki	ve	göğsündeki	kesiklerin	altından,	daha	koyu,	kan kırmızısı	astar	görünüyordu.	Boynuna	taktığı	tek	yakutlu	kırmızı	altın	kolye	bütün üstat	zincirlerinden	daha	sıkıydı.	Saçları,	sıradan	kızıl	saçlar	gibi	turuncuya	ya	da çilek	rengine	çalmıyordu.	Koyu	kırmızı	bakır	rengi	saçları	meşalelerin	alevinde yanıyordu.	Gözleri	bile	kırmızıydı...	ama	pürüzsüz	teni	bembeyazdı,	lekesizdi, mum	kadar	solgundu.	Ceylan	gibiydi.	Zarif,	şövalyelerin	çoğundan	daha	uzun,	iri göğüslü,	ince	belliydi.	Yüzü	kalp	şeklindeydi.	Kadının	gözleriyle	bir	kez	buluşan erkek	gözleri	kolay	kolay	başka	tarafa	bakamazdı,	bir	üstadın	gözleri	bile.	Hemen herkes	onun	güzel	olduğunu	söylüyordu.	Güzel	değildi,	kırmızıydı,	korkunçtu	ve kırmızıydı. </p>
<p class="calibre1">“Ben...	teşekkür	ederim	leydim.” </p>
<p class="calibre1"><a id="p25"></a>“Sizin	yaşınızda	bir	adam	dikkatli	adımlar	atmalı,”	dedi	Melisandre	nezaketle. </p>
<p class="calibre1">“Gece	karanlık	ve	dehşet	dolu.” </p>
<p class="calibre1">Üstat	bu	cümleyi	biliyordu.	Yeni	inancın	dualarından	birinde	geçiyordu. </p>
<p class="calibre1"> <i class="calibre4">Benim	için	anlamsız.	Benim	kendi	inancım	var. </i>	“Sadece	çocuklar	karanlıktan korkar,”	dedi	kadına.	Cümlesini	bitirir	bitirmez	Yamalı	şarkı	söylemeye	başladı, </p>
<p class="calibre1"> <i class="calibre4">“Gölgeler	dans	etmeye	geldi	lordum,	dans	etmeye	lordum,	dans	etmeye</i> <i class="calibre4">lordum.” </i></p>
<p class="calibre1">“İşte	size	bir	muamma,”	dedi	Melisandre.	“Akıllı	bir	soytarı	ve	aptal	bir üstat.”	Eğilip	Yamalı’nın	yere	düşen	miğferini	aldı	ve	Cressen’in	başına	taktı. </p>
<p class="calibre1">Üstadın	kulaklarına	inen	teneke	kovanın	üstündeki	çanlar	hafifçe	çınladı.	“Üstatlık zincirinize	yakışacak	bir	taç	oldu,”	dedi.	Salondaki	herkes	gülüyordu. </p>
<p class="calibre1">Cressen	dişlerini	sıktı,	öfkesini	geçiştirmeye	çabalıyordu.	Kadın,	onun	zayıf ve	zavallı	olduğunu	düşünüyordu	ama	gece	sona	ermeden	bunun	tam	tersi	olduğunu öğrenecekti.	Yaşlı	olabilirdi	ama	hâlâ	Hisar’ın	üstatlarından	biriydi.	“Bana	taç değil	gerçekler	gerek,”	dedi	kırmızı	kadına.	Soytarının	miğferini	başından	çıkardı. </p>
<p class="calibre1">“Bu	dünyada	Eski	Şehir’de	öğretilmeyen	gerçekler	de	var.”	Melisandre	ipek elbisesini	uçuşturarak	döndü.	Kral	Stannis	ve	kraliçeyle	birlikte	oturduğu	yüksek masaya	doğru	yürümeye	başladı.	Cressen	miğferi	Yamalı’ya	verdi	ve	masaya	gitti. </p>
<p class="calibre1">Ona	ait	olan	sandalyede	Pylos	oturuyordu. </p>
<p class="calibre1">Yaşlı	adam	durdu	ve	baktı.	“Üstat	Pylos,”	dedi	sonunda,	“Beni uyandırmadınız.” </p>
<p class="calibre1">“Majesteleri	sizi	rahatsız	etmememi	emretti.”	Genç	adam	utanacak	kadar terbiyeliydi	en	azından.	“Majesteleri	size	ihtiyaç	olmadığını	söylemişti.” </p>
<p class="calibre1">Cressen	sessizce	bekleyen	şövalyelere,	kumandanlara	ve	lordlara	baktı.	Yaşlı ve	sevimsiz	Lord	Celtigar	fildişi	renkli,	yengeç	desenli	bir	tunik	giymişti. </p>
<p class="calibre1">Yakışıklı	Lord	Velaryon	deniz	yeşili	ipeklileri	tercih	etmişti.	Boynuna,	sarı saçlarının	rengine	uyan	denizatı	şeklinde	altın	bir	kolye	takmıştı.	On	dört	yaşında, şişmanca	bir	delikanlı	olan	Lord	Bar	Emmon	mor	kadifelere	bürünmüştü.	Sör Axell	Florent,	kızıl	renkli	tilki	kürkünün	içinde	bile	sıradan	görünüyordu.	Sofu Lord	Sunglass’ın	boynu,	bilekleri	ve	parmakları	ay	taşlarıyla	süslenmişti.	Lysli kaptan	Salladhor	Saan	kızıl	satenler,	altın	zincirler	ve	mücevherler	içinde	güneş</p>
<p class="calibre1">ışığı	gibi	parıldıyordu.	Yalnızca	Sör	Davos	sade	giyinmişti.	Üzerinde	basit</p>
<p class="calibre1"><a id="p26"></a>kahverengi	bir	takım	ve	yeşil	yünden	dokunmuş	bir	gömlek	vardı.	Ve	yalnızca	Sör Davos	hüzün	dolu	gözleriyle	üstadın	gözlerine	bakabilmişti. </p>
<p class="calibre1">“İşime	yaramayacak	kadar	hastasın	ve	kafan	karışık	yaşlı	adam.”	Lord Stannis’in	sesiydi	ama	bu	konuşan,	o	olamazdı.	“Bundan	böyle	danışmanım	Pylos olacak.	Sen	artık	kuşluğa	tırmanamadığın	için	kuzgunlarla	o	ilgileniyordu	zaten. </p>
<p class="calibre1">Bana	hizmet	etmeye	çalışırken	kendini	öldürmeni	istemem.” </p>
<p class="calibre1">Üstat	Cressen	gözlerini	kırpıştırdı.  <i class="calibre4">Stannis,	lordum,	benim	zavallı	çocuğum,</i> <i class="calibre4">hiç	sahip	olmadığım	oğlum,	bunu	yapmamalısın.	Sana	nasıl	değer	verdiğimi,</i> <i class="calibre4">senin	için	yaşadığımı,	her	şeye	rağmen	sevdiğimi	bilmiyor	musun?	Evet,	seni</i> <i class="calibre4">sevdim.	Robert’ı,	Renly’yi	sevdiğimden	daha	fazla.	Çünkü	sen	sevilmeyendin,</i> <i class="calibre4">bana	en	çok	ihtiyaç	duyan	sendin. </i>	Ama	Cressen	sadece,	“Nasıl	emrederseniz lordum...	fakat	karnım	aç.	Masanızda	oturamaz	mıyım?”	dedi.  <i class="calibre4">Senin	yanında,</i> <i class="calibre4">benim	yerim	orası. </i></p>
<p class="calibre1">Sör	Davos	ayağa	kalktı,	“Majesteleri,	Üstat	Cressen	benim	yanımda	oturursa onur	duyarım.” </p>
<p class="calibre1">“Nasıl	isterseniz.”	Lord	Stannis	hemen	sağ	yanındaki	en	itibarlı	sandalyede oturan	Melisandre’ye	döndü.	Leydi	Selyse	sol	yanındaydı,	yüzünde	mücevherleri kadar	parlak,	sinsi	bir	gülümseme	vardı. </p>
<p class="calibre1"> <i class="calibre4">Sör	Davos’un	oturduğu	yere	bakınca	çok	uzak, </i>	diye	düşündü	Cressen. </p>
<p class="calibre1">Lordların	yarısı	yüksek	masayla	Davos’un	arasındaydı.  <i class="calibre4">Boğucuyu	kadının</i> <i class="calibre4">kadehine	atmak	için	çok	daha	yakınında	olmalıyım,	nasıl	yapacağım? </i></p>
<p class="calibre1">Üstat,	şövalyenin	masasına	doğru	ağır	ağır	ilerlerken	Yamalı	salonda zıplayarak	dolaşıyordu.	“Biz	burada	balık	yiyoruz,”	dedi	soytarı	gülerek.	“Denizin altında	balıklar	bizi	yiyor.	Ben	bilirim,	ben	bilirim,	oh,	oh,	oh.” </p>
<p class="calibre1">Üstat	masaya	otururken	Sör	Davos	yaşlı	adama	yer	açmak	için	kenara	kaydı. </p>
<p class="calibre1">“Bu	gece	hepimiz	rengârenk	giyinmeliydik	çünkü	olanlar	soytarı	işi,”	dedi.	Sesi endişe	doluydu.	“Kırmızı	kadının	alevleri	bir	zafer	haberi	vermiş.	Stannis harekete	geçmeyi	planlıyor.	Ordunun	yetersizliği	umrunda	bile	değil.	Bu	kadın işini	bitirdiğinde	hepimiz	Yamalı’nın	gördüğü	şeyleri	göreceğiz	korkarım.	Denizin dibindeki	şeyleri.” </p>
<p class="calibre1">Cressen	ısınmak	istiyormuş	gibi	ellerini	cübbesinin	kollarına	soktu. </p>
<p class="calibre1">Parmakları	sert	kristal	tohumlara	değdi.	“Lord	Stannis,”	dedi. </p>
<p class="calibre1"><a id="p27"></a>Stannis,	kırmızı	kadınla	konuşmaya	ara	verip	başını	çevirdi	ama	cevap	veren Leydi	Selyse	oldu.	“<i class="calibre4">Kral</i>	Stannis.	Kafanız	çok	karışık	üstat.” </p>
<p class="calibre1">“O	yaşlı	bir	adam,	aklı	gidip	geliyor,”	dedi	Stannis	kaba	bir	şekilde.	“Ne	var Cressen?	Ne	diyeceksin?” </p>
<p class="calibre1">“Yelken	açmaya	karar	vermişsiniz.	Bu	durumda	Starklar’la	ve	Leydi	Arryn’la uzlaşmanız	çok	önemli...” </p>
<p class="calibre1">“Hiç	kimseyle,	hiçbir	uzlaşma	yapmıyorum,”	diye	karşılık	verdi	Stannis Baratheon. </p>
<p class="calibre1">“Işık	karanlıkla	uzlaşamaz,”	diye	ekledi	Leydi	Selyse,	kocasının	elini	tuttu. </p>
<p class="calibre1">Stannis	başıyla	onayladı.	“Starklar	bana	ait	olan	krallığın	yarısını	çalmaya çalışıyor.	Lannisterlar,	Demir	Taht’a	el	koydu	ve	benim	kendi	kanım,	kardeşim Renly	yasalar	önünde	bana	ait	olan	kılıçları	ve	kaleleri	aldı.	Hepsi	işgalci.	Hepsi düşmanım.” </p>
<p class="calibre1"> <i class="calibre4">Onu	kaybettim, </i>	diye	düşündü	Cressen	çaresizlik	içinde.	Bir	yolunu	bulup Melisandre’ye	yaklaşabilseydi...	kadehine	uzanmak	zorundaydı.	“Siz	Robert’ın gerçek	veliahtısınız.	Yedi	Krallık’ın,	Rhoynarlar’ın,	Andallar’ın,	İlk	İnsanlar’ın gerçek	kralısınız.	Buna	rağmen,	müttefikleriniz	olmadan	zafer	umamazsınız.” </p>
<p class="calibre1">“Müttefiki	var,”	dedi	Leydi	Selyse.	“R’hllor,	Işık	Tanrısı,	Ateşin	Kalbi, Gölgelerin	ve	Alevlerin	İlahı.” </p>
<p class="calibre1">“Tanrılar	pek	güvenilir	müttefikler	değildir	ve	bahsettiğiniz	tanrının	burada	bir gücü	yok,”	diye	diretti	Cressen. </p>
<p class="calibre1">“Gücü	olmadığını	mı	düşünüyorsunuz?”	Melisandre	başını	çevirdiğinde	yakut kolyesi	ışığı	yakaladı	ve	bir	an	için	kuyruklu	yıldız	kadar	parlak	göründü.	“Bu kadar	aptalca	konuşacaksanız	tacınızı	tekrar	takmanız	gerekir	üstat.” </p>
<p class="calibre1">“Evet,”	diyerek	onayladı	Leydi	Selyse.	“Yamalı’nın	miğferi	sana	çok yakışıyor	yaşlı	adam.	Onu	kafana	tak.	Emrediyorum.” </p>
<p class="calibre1">“Denizin	altında	kimse	miğfer	giymez,”	dedi	Yamalı.	“Ben	bilirim,	ben bilirim,	oh,	oh,	oh.” </p>
<p class="calibre1">Lord	Stannis’in	gözleri	ağır	kaşlarıyla	gölgelenmişti,	çok	öfkeli	olduğu zamanlarda	yaptığı	gibi	dişlerini	sıkıyordu.	“Soytarı,”	diye	seslendi.	“Leydi emretti,	Cressen’e	miğferini	ver.” </p>
<p class="calibre1"> <i class="calibre4">Hayır, </i>	diye	düşündü	yaşlı	üstat,  <i class="calibre4">bu	sen	değilsin.	Bu	senin	yapacağın	iş	değil. </i></p>
<p class="calibre1"><a id="p28"></a> <i class="calibre4">Sen	her	zaman	adildin.	Her	zaman	serttin	ama	asla	zulmetmedin,	asla.	Sen	alay</i> <i class="calibre4">nedir	bilmedin,	kahkahaları	ne	kadar	bildiysen... </i></p>
<p class="calibre1">Yamalı	dans	ederek,	çanlarını	çınlatarak	geldi.  <i class="calibre4">Çın	çın,	ding	dong,	kling</i> <i class="calibre4">kling. </i>	Soytarı	boynuzlu	kovayı	başına	geçirirken	yaşlı	adam	sessizce	durdu. </p>
<p class="calibre1">Üstadın	başı	kovanın	ağırlığıyla	eğildi.	Çanlar	çınladı.	“Belki	bizim	için	şarkı	da söylemeli,”	dedi	Leydi	Selyse. </p>
<p class="calibre1">“Haddini	aşma	kadın,”	diye	karşılık	verdi	Lord	Stannis.	“O	yaşlı	bir	adam	ve bana	iyi	hizmetleri	var.” </p>
<p class="calibre1"> <i class="calibre4">Ve	sana	son	bir	kez	daha	hizmet	edeceğim	sevgili	lordum,	benim	zavallı,</i> <i class="calibre4">yalnız	çocuğum, </i>	diye	düşündü	Cressen	ve	aniden	çözümü	gördü.	Sör	Davos’un yarı	dolu	şarap	kadehi	tam	önünde	duruyordu. </p>
<p class="calibre1">Kol	cebindeki	sert	kristal	parçasını	alıp	başparmağının	ve	işaret	parmağının arasında	sıkıca	tuttu	ve	kadehe	uzandı.  <i class="calibre4">Yumuşak,	becerikli	hareketler,	şimdi</i> <i class="calibre4">tökezlememeliyim, </i>	dua	etti	ve	tanrılar	bu	defa	yardım	etti.	Göz	açıp	kapayıncaya kadar	parmaklarının	arası	boşalmıştı.	Elleri	yıllardır	böyle	sağlam,	böyle becerikli	olmamıştı.	Davos’tan	başka	kimsenin	görmediğinden	emindi.	“Belki	de gerçekten	aptallık	ediyorum	Leydi	Melisandre.	Benimle	bir	kadeh	şarap	paylaşır mısınız?	Tanrınızın,	Işık	Tanrısı’nın	şerefine	bir	kadeh?” </p>
<p class="calibre1">Kırmızı	kadın	yaşlı	adamı	inceledi.	“Nasıl	isterseniz.” </p>
<p class="calibre1">Üstat	herkesin	kendisini	izlediğinin	farkındaydı.	Masadan	kalktı,	yürümeye başlayacakken	Davos	kolunu	tutup,	“Ne	yapıyorsun?”	diye	fısıldadı. </p>
<p class="calibre1">“Yapılması	gereken	şeyi,”	diye	cevap	verdi	Üstat	Cressen.	“Diyarın	huzuru	ve lordumun	iyiliği	için	yapılması	gereken	şeyi.”	Davos’un	kolundan	kurtuldu.	Bir damla	şarap	yere	döküldü. </p>
<p class="calibre1">Kırmızı	kadın	yüksek	masanın	başında	yaşlı	adamı	karşıladı.	Bütün	gözler ikisinin	üzerindeydi	ama	Cressen	sadece	kadını	görüyordu.	Kırmızı	ipek,	kırmızı gözler,	kırmızı	yakut.	Elini	Cressen’in	elinin	üstüne	koyarken	kadının	kırmızı dudakları	hafif	bir	gülümsemeyle	kıvrıldı.	Teni	sıcaktı,	alev	almış	gibiydi. </p>
<p class="calibre1">“Şarabı	dökmek	için	geç	kalmış	sayılmazsınız	üstat,”	dedi. </p>
<p class="calibre1">“Hayır,”	diye	fısıldadı	yaşlı	adam	pürüzlü	sesiyle.	“Hayır.” </p>
<p class="calibre1">“Nasıl	isterseniz.”	Asshaili	Melisandre	kadehi	aldı	ve	başına	dikti.	Cressen’e uzattığı	kadehin	içinde	sadece	bir	yudum	şarap	kalmıştı.	“Şimdi	de	siz	için	üstat.” </p>
<p class="calibre1"><a id="p29"></a>Cressen’in	elleri	titriyordu	ama	kendini	güçlü	olmaya	zorladı.	Bir	Hisar	üstadı korkmamalıydı.	Şarabın	ekşi	tadı	diline	yayıldı.	Boşalan	kadeh	elinden	düşüp paramparça	oldu.	“Tanrımın	burada	da	gücü	 <i class="calibre4">var</i>	lordum,”	dedi	kadın.	“Ve	ateş</p>
<p class="calibre1">temizler.”	Boğazındaki	yakut	kıpkırmızı	ışıldıyordu. </p>
<p class="calibre1">Cressen	konuşmaya	çalıştı	ama	kelimeler	nefes	borusunda	tıkanıp	kalmıştı. </p>
<p class="calibre1">Soluk	almak	için	çabaladıkça	öksürüğü	tiz	bir	ıslığa	dönüştü.	Çelik	parmaklar boğazını	sıkıyordu.	Dizlerinin	üstüne	düşerken	kırmızı	kadını,	güçlerini,	sihrini, tanrısını	inkâr	edercesine	kafasını	sallıyordu.	Başındaki	miğfere	asılmış	ziller <i class="calibre4">aptal,	aptal,	aptal</i>	diye	çınlıyordu	şimdi.	Acıma	dolu	bakışlarıyla	yaşlı	adamı izleyen	kadının	kıpkırmızı	gözlerinde	mum	alevleri	dans	ediyordu. </p>
<p class="calibre1"><a id="p30"></a>Arya</p>
<p class="calibre1">Kışyarı’nda	ona	“Arya	Atsurat”	derlerdi	ve	bundan	daha	kötüsünün olamayacağını	düşünürdü.	Ama	bu,	kimsesiz	oğlan	Lommy	Yeşilel	ona</p>
<p class="calibre1">“Yumurtakafa”	adını	takmadan	önceydi. </p>
<p class="calibre1">Dokunduğunda,	kafasını	bir	yumurta	gibi	 <i class="calibre4">hissediyordu</i>	gerçekten.	Yoren tarafından	sokak	arasına	sürüklendiğinde,	adamın	onu	öldüreceğini	sanmıştı	ama ekşi	kokan	yaşlı	adam,	Arya’yı	sadece	sıkı	sıkı	tutmuş,	kızın	karmakarışık	olmuş</p>
<p class="calibre1">uzun	saçlarını	hançeriyle	kesmişti.	Rüzgârın,	kir	içindeki	kahverengi	saç yumaklarını	babasının	öldürüldüğü	tapınağın	merdivenlerine	uçuruşunu hatırlıyordu.	“Şehirden	çocuk	ve	yetişkin	adamlar	götürüyorum,”	demişti	Yoren keskin	hançerini	kafa	derisine	götürürken.	“Şimdi	hiç	kıpırdama	 <i class="calibre4">oğlum. </i>”	Yaşlı adam	işini	bitirdiğinde,	Arya’nın	kafasında	yeni	çıkmış	sakallar	gibi	sert	bir çalılık	kalmıştı. </p>
<p class="calibre1">Daha	sonra,	Kral	Toprakları’ndan	Kışyarı’na	kadar	olan	uzun	yol	boyunca, adının	Öksüz	Arry	olacağını	söylemişti	adam	ona.	“Şehir	kapısından	çıkmak	sorun değil	ama	yol	bambaşka	bir	mesele.	Berbat	yoldaşlarla	uzun	bir	yolculuk yapacaksın.	Sur’a	tam	otuz	kişi	götürüyorum.	Bazısı	çocuk,	bazısı	yetişkin. </p>
<p class="calibre1">Onların	Sur’daki	piç	ağabeyine	benzediğini	düşünme	sakın.”	Adam,	onu	sertçe sarsarak	devam	etmişti	konuşmaya.	“Lord	Eddard	bana	zindanlardaki	adamları verdi,	orada	küçük	lordlar	bulamadım.	Bu	adamların	yarısı,	af	ya	da	üç	beş	gümüş</p>
<p class="calibre1">karşılığında	bir	an	bile	duraksamadan	seni	kraliçeye	satar.	Diğer	yarısı	da	aynı şeyi	yapar	ama	önce	sana	tecavüz	eder.	Çişin	geldiğinde	ormana	git	ve	tek	başına işe.	İşemek	en	zoru	olacak,	bu	yüzden	ihtiyacın	olandan	fazla	su	içme.” </p>
<p class="calibre1">Kral	Toprakları’ndan	ayrılmak	adamın	dediği	gibi	kolay	olmuştu.	Lannister muhafızları	kapıya	gelen	herkesi	durduruyordu	ama	Yoren	muhafızlardan	birine adıyla	seslenince	kapılar	hemen	açılmıştı.	Kimse	Arya’ya	dikkat	etmemişti.	Onlar, Kral	Eli’nin	soylu	kızını	arıyorlardı,	saçları	kısacık	kırpılmış	sıska	bir	erkek çocuğunu	değil.	Arya	dönüp	arkasına	bakmamıştı.	Nehrin	yükselmesini	ve	bütün şehri	yutmasını	dilemişti.	Bit	Çukuru’nu,	Kızıl	Kale’yi,	Yüce	Sept’i,  <i class="calibre4">her	şeyi</i>	ve</p>
<p class="calibre1"><a id="p31"></a> <i class="calibre4">herkesi. </i>	Özellikle	Prens	Joffrey’yi	ve	annesini.	Böyle	bir	şeyin	mümkün olmadığını	biliyordu,	mümkün	olsaydı	bile	Sansa	da	şehirle	birlikte	boğulacaktı. </p>
<p class="calibre1">Bunu	hatırladığında	sadece	Kışyarı	için	dua	etmeye	karar	vermişti. </p>
<p class="calibre1">Yoren	işemek	konusunda	yanılmıştı,	yolculuğun	en	zor	tarafı	bu	değildi.	Arya için	en	büyük	zorluk	Lommy	Yeşilel	ve	Al	Turta’ydı.	İkisi	de	kimsesiz	oğlanlardı. </p>
<p class="calibre1">Yoren,	çocuklardan	bazılarını	bir	öğün	yemek	ve	çıplak	ayaklarına	geçirecekleri ayakkabılar	karşılığında	sokaklardan	toplamıştı,	diğerleri	zindanlardan	alınmıştı. </p>
<p class="calibre1">“Nöbet’in	iyi	adamlara	ihtiyacı	var	ama	sizinle	idare	etmek	zorundayım,”	demişti çocuklara. </p>
<p class="calibre1">Zindanlardan	toparladığı	yetişkin	adamların	çoğu	hırsız,	kaçak	avcı	ve tecavüzcüydü.	Kara	hücrelerden	çıkardığı	üç	adam	en	beterleriydi.	Yoren	bile onlardan	korkuyor	olmalıydı	çünkü	adamları	ayakları	ve	kolları	zincirlenmiş</p>
<p class="calibre1">halde	arabalardan	birinin	en	arkasında	tutuyordu.	Onların	Sur’a	varana	kadar orada	kalacaklarına	dair	yemin	etmişti.	Birinin	burnu	yoktu,	yüzünün	ortasında, burnunun	kesildiği	yerde	koca	bir	delik	vardı.	Yüzünde	iltihaplı	gözenekler	olan sivri	dişli,	iğrenç,	kel	ve	şişman	adamın	gözleri	insan	gözüne	bile	benzemiyordu. </p>
<p class="calibre1">Yoren,	Kral	Toprakları’ndan	beş	araba	çıkartmıştı.	Arabalar	Sur	için	gerekli malzemelerle	doluydu:	Deri	ve	kumaş	topları,	dökme	demir	külçeleri,	kitaplar, kâğıtlar,	mürekkep,	bir	balya	ekşi	yaprak,	kavanozlarca	yağ,	ilaç	ve	baharat	dolu sandıklar.	Arabaları	yük	atları	çekiyordu	ve	Yoren	çocuklar	için	iki	süvari	atıyla bir	düzine	eşek	satın	almıştı.	Arya	gerçek	bir	atın	sırtında	yolculuk	etmeyi	tercih ederdi	ama	eşeğe	binmek	arabalara	tıkılmaktan	iyiydi. </p>
<p class="calibre1">Büyükler	onunla	ilgilenmiyordu	ama	çocuklar	konusunda	o	kadar	şanslı sayılmazdı.	Aralarındaki	en	küçük	çocuktan	iki	yaş	küçüktü,	daha	ufak	tefek	ve zayıf	olduğu	da	ortadaydı.	Lommy	ve	Turta,	Arya’nın	sessizliğini	kızın	korkak, aptal	ya	da	sağır	olmasına	yormuştu.	“Yumurtakafa’nın	kılıcına	bakın	hele,”	dedi Lommy	bir	sabah,	buğday	tarlalarının	ve	meyve	bahçelerinin	olduğu	bir	araziden geçiyorlardı.	Lommy,	hırsızlık	yaparken	yakalanmadan	önce	bir	boyacının çırağıydı,	kolları	yeşil	beneklerle	kaplıydı.	Kahkahası,	sürdüğü	eşeğin	anırmasına benziyordu.	“Yumurtakafa	gibi	bir	lağım	faresi	bu	kılıcı	nereden	bulmuş	olabilir?” </p>
<p class="calibre1">Arya	öfkeyle	dudaklarını	ısırdı.	Arabaların	önünde	at	süren	Yoren’in	sırtını görebiliyordu	ama	ağlayarak	adamın	yanına	gidip	yardım	dilenmemeye	kararlıydı. </p>
<p class="calibre1"><a id="p32"></a>“Belki	de	küçük	bir	yaverdir,”	dedi	Turta.	Ölmüş	olan	annesi	fırıncıydı.	Çocuk sabahtan	akşama	kadar	bir	el	arabasını	iterek	sokaklarda	dolaşır,	“Turtalarım	var, al	turtalar,	turta,”	diye	bağırırdı.	“Sen	aptal	bir	lordun	minik	yaveri	olmalısın.” </p>
<p class="calibre1">“Bir	yaver	olamaz,	şuna	baksana.	Bence	o	gerçek	bir	kılıç	bile	değil. </p>
<p class="calibre1">Tenekeden	yapıldığına	bahse	girerim.” </p>
<p class="calibre1">Arya,	çocukların	İğne’yle	dalga	geçmesinden	nefret	etmişti.	Eşeğini	aniden durdurup	onlara	bakmak	için	arkasını	döndü.	“Bu	kılıç	kale	çeliğinden	dövüldü sizi	aptallar.	Çenenizi	kapatsanız	iyi	olacak.” </p>
<p class="calibre1">Çocuklar	ıslık	çalmaya	başladılar.	“Bu	kılıcı	nereden	aldın	Yumurtasurat?” </p>
<p class="calibre1">diye	sordu	Turta	ısrarla. </p>
<p class="calibre1">“Yumurtakafa,”	diye	düzeltti	Lommy.	“Nereden	alacak,	çalmıştır.” </p>
<p class="calibre1"> <i class="calibre4">“Çalmadım!” </i>	diye	bağırdı	Arya.	İğne’yi	ona	Jon	Kar	hediye	etmişti.	Ona Yumurtakafa	demelerine	katlanabiliyordu	ama	hırsızlıkla	suçlanmaya	tahammülü yoktu. </p>
<p class="calibre1">“Eğer	çaldıysa	kılıcı	ondan	alabiliriz,”	dedi	Turta.	“Sonuçta	onun	malı sayılmaz.	Böyle	bir	silah	çok	işime	yarar.” </p>
<p class="calibre1">“Hadi	al,	bakalım	becerebilecek	misin?”	diye	meydan	okudu	Lommy. </p>
<p class="calibre1">Turta	eşeğini	tekmeleyerek	Arya’nın	yanına	gitti.	“Hey,	Yumurtakafa,	kılıcı bana	ver.”	Saçları	saman	rengindeydi,	şişman	suratı	güneşten	yanmıştı, soyuluyordu.	“Kullanmayı	bilmiyorsun	nasıl	olsa.” </p>
<p class="calibre1"> <i class="calibre4">Çok	iyi	biliyorum, </i>	diyebilirdi	Arya.  <i class="calibre4">Bu	kılıçla	tıpkı	senin	gibi	şişman	bir</i> <i class="calibre4">çocuğu	öldürdüm.	Kılıcı	tam	göbeğine	sapladım	ve	öldü.	Eğer	beni	rahat</i> <i class="calibre4">bırakmazsan	seni	de	öldürürüm. </i>	Ama	bunları	söylemeye	cesaret	edemedi. </p>
<p class="calibre1">Yoren’in	ahırdaki	ölü	çocuktan	haberi	yoktu,	öğrenirse	ne	yapacağını kestiremiyordu	Arya.	Zindanlardan	gelen	adamların	arasında	katiller	olduğundan emindi,	arabaya	zincirlenmiş	üç	adamın	cinayet	işlediğine	hiç	şüphe	yoktu	ama kraliçe	onları	aramıyordu,	yani	aynı	şey	sayılmazdı. </p>
<p class="calibre1">“Şu	aptala	bak,”	diye	anırdı	Lommy	Yeşilel.	“Neredeyse	ağlayacak.	Ağlamak mı	istiyorsun	Yumurtakafa?” </p>
<p class="calibre1">Önceki	gece	rüyasında	babasını	görmüş,	ağlamıştı.	Uyandığında	gözleri	kan çanağına	dönmüştü	ama	kuruydu.	Hayatı	buna	bağlı	olsa	bile	tek	damla	gözyaşı dökemezdi	artık. </p>
<p class="calibre1"><a id="p33"></a>“Ağlamayacak,	altına	işeyecek,”	dedi	Turta. </p>
<p class="calibre1">“Onu	rahat	bırakın.”	Grubun	arkasında	yolculuk	eden	gür	siyah	saçlı	delikanlı konuşmuştu.	Lommy,	delikanlının	sürekli	parlattığı	ama	asla	giymediği	boynuzlu miğfer	yüzünden	ona	Boğa	adını	takmıştı.	Boğa’yla	dalga	geçmeye	cesaret edemiyordu.	Çocuk	diğerlerinden	büyüktü	ve	yaşına	göre	iriydi.	Geniş	omuzları, güçlü	görünen	kolları	vardı. </p>
<p class="calibre1">“Kılıcını	Turta’ya	versen	iyi	edersin	Arry,”	dedi	Lommy.	“İstediği	şeyi mutlaka	alır.	Bir	çocuğu	tekmeleyerek	öldürdü,	sana	da	aynısını	yapabilir.” </p>
<p class="calibre1">“Evet,	onu	yere	devirdim	ve	öldürene	kadar	hayalarını	tekmeledim,”	diye böbürlendi	Turta.	“Onu	paramparça	ettim.	Hayaları	patladı,	aleti	de	kapkara kesildi.	Kılıcı	bana	ver.” </p>
<p class="calibre1">Arya	tahta	talim	kılıcını	belinden	çekti.	“Bunu	alabilirsin,”	dedi.	Kavga	etmek istemiyordu. </p>
<p class="calibre1">“Bu	sadece	bir	sopa.”	Arya’ya	iyice	yaklaştı	ve	İğne’ye	uzanmaya	çalıştı. </p>
<p class="calibre1">Arya	tahta	kılıcını	oğlanın	bindiği	eşeğin	sağrısına	indirdi.	Hayvan	anırarak zıplayınca	Turta	yere	düştü.	Arya	eşeğini	çocuğun	yanına	sürdü	ve	İğne’nin	ucunu ayağa	kalkmaya	çalışan	oğlanın	karnına	dayadı.	Ani	bir	hareketle	kılıcın	küt	yanını yüzüne	savurdu.	Çocuğun	burnundan	acı	bir	kırılma	sesi	çıktı,	burun	deliklerinden kan	boşalıyordu.	Turta	inlemeye	başladığında	Arya	ağzı	açık	halde	olanları izleyen	Lommy’ye	döndü.	“Sen	de	bu	kılıcı	mı	istiyordun?”	diye	bağırdı.	Hayır, istemiyordu.	Boyalı	elleriyle	yüzünü	kapadı	ve	ciyaklamaya	başladı. </p>
<p class="calibre1">Boğa	bağırdı,	“Arkanda!”	Arya	döndü.	Turta	dizlerinin	üstüne	kalkmıştı	ve elinde	kocaman	bir	kaya	parçası	vardı.	Çocuğun	taşı	fırlatmasına	izin	verdi,	taş</p>
<p class="calibre1">tam	kafasına	çarpacakken	eşeğinin	üstüne	eğildi	ve	hızla	Turta’nın	yanına	uçtu. </p>
<p class="calibre1">Çocuk	elini	kaldırdı.	Arya	tahta	kılıcıyla	oğlanın	eline	vurdu,	ardından	yüzüne, dizlerine.	Turta,	Arya’nın	üstüne	atılmak	için	hareketlendi	ama	o	hemen	kenara çekilerek	kılıcını	çocuğun	başına	indirdi.	Oğlan	tekrar	yere	düştü.	Yüzü	kan	ve toprağa	bulanmıştı.	Arya	su	dansçısı	pozisyonunu	aldı	ve	bekledi.	Çocuk	yeterince yakına	geldiğinde	kılıcıyla	bacaklarının	arasına	bir	hamle	yaptı.	O	kadar	sert vurmuştu	ki	tahta	kılıcın	keskin	kenarları	olsa	oğlanın	kalçalarını	parçalardı. </p>
<p class="calibre1">Yoren,	Arya’yı	çocuğun	üstünden	aldı.	Pantolonu	ıslanmış	olan	Turta	leş	gibi kokuyordu.	Arya	üst	üste	darbeler	indirirken	çığlıklar	atıyordu.	Arya’nın	elinden</p>
<p class="calibre1"><a id="p34"></a>kılıcı	kapıp,  <i class="calibre4">“Yeter,” </i>	diye	kükredi	kara	kardeş.	“Bu	aptalı	öldürmek	mi istiyorsun?”	Lommy	ve	diğerleri	bağırmaya	başladı.	Yoren	onlara	döndü. </p>
<p class="calibre1">“Çenenizi	kapatın	yoksa	ben	kapatırım.	Sizi	arabaların	arkasına	bağlarım	ve	Sur’a kadar	sürüklerim.”	Tükürdü.	“Seni	daha	da	beter	ederim	Arry.	Benimle geleceksin,  <i class="calibre4">hadi. </i>” </p>
<p class="calibre1">Herkes	Arya’ya	bakıyordu.	Arabanın	arkasına	zincirlenmiş	üç	adam	bile. </p>
<p class="calibre1">Şişman	olan	sivri	dişlerini	birbirine	vurup	tısladı	ama	Arya	onu	görmezden	geldi. </p>
<p class="calibre1">Yoren	küfürler	edip	lanetler	okuyarak	Arya’yı	yol	kenarındaki	ormanın	içine sürükledi.	“Bende	kuş	kadar	beyin	olsaydı	seni	Kral	Toprakları’nda	bırakırdım. </p>
<p class="calibre1">Beni	duyuyor	musun	 <i class="calibre4">oğlum? </i>”	Bu	kelimeleri	havlar	gibi	söylüyordu	hep,	Arya’nın duyacağından	emin	olmak	ister	gibi	küçük	bir	ısırık	ekliyordu.	“Kemerini	çöz, pantolonunu	aşağı	indir.	Seni	kimse	göremez,	dediğimi	yap.”	Arya	suratını	asarak adamın	dediğini	yaptı.	“Şu	meşe	ağacına	git,	yüzünü	ağaca	dön.	Evet,	işte	böyle.” </p>
<p class="calibre1">Arya	kollarını	ağacın	gövdesine	doladı	ve	yüzünü	sert	kabuğa	bastırdı.	“Şimdi çığlık	at,”	dedi	Yoren.	“Kuvvetli	bir	çığlık	at.” </p>
<p class="calibre1"> <i class="calibre4">Atmayacağım, </i>	diye	düşündü	Arya	inatla,	ama	Yoren’in	sopası	çıplak bacaklarına	indiğinde	ağzından	bir	feryat	yükseldi.	“Bunun	acıttığını	mı düşünüyorsun?”	dedi	Yoren.	“Bir	de	şunun	tadına	bak.”	Sopa	ıslık	çalarak bacaklarına	indi.	Arya	düşmemek	için	ağaca	sıkı	sıkı	sarılırken	tekrar	çığlık	attı. </p>
<p class="calibre1">“Bir	tane	daha.”	Arya	kendini	kastı,	dudaklarını	ısırdı,	sopanın	ıslığını	duydu. </p>
<p class="calibre1">Darbenin	şiddetiyle	sarsıldı,	tekrar	inledi.  <i class="calibre4">Ağlamayacağım, </i>	diye	söz	verdi kendine.  <i class="calibre4">Ben	bir	Stark’ım.	Benim	armamda	ulu	kurt	var.	Ulu	kurtlar	ağlamaz. </i></p>
<p class="calibre1">Sol	bacağından	aşağı	kan	aktığını	hissediyordu.	Poposu	ve	baldırları	acıyla yanıyordu.	“Dikkatini	çekmeyi	başarabilmişimdir	belki,”	dedi	Yoren.	“Bir	dahaki sefere	kardeşlerine	saldırmadan	önce,	onlara	yaptığının	mislinin	başına	geleceğini hatırla.	Beni	anlıyor	musun?	Pantolonunu	yukarı	çek.” </p>
<p class="calibre1"> <i class="calibre4">Onlar	benim	kardeşlerim	değil, </i>	diye	düşündü	Arya	pantolonunu	çekmek	için eğilirken	ama	aklından	geçeni	söylememesi	gerektiğini	biliyordu. </p>
<p class="calibre1">Yoren	ona	bakıyordu.	“Canın	yandı	mı?” </p>
<p class="calibre1">Syrio	Forel’den	öğrendiği	gibi,  <i class="calibre4">durgun	su	kadar	sakin, </i>	dedi	kendine.	“Biraz.” </p>
<p class="calibre1">Yoren	tükürdü.	“Şu	Turta	denen	oğlanın	canı	seninkinden	fazla	yanıyor.	Babanı o	öldürmedi	kızım.	Lommy	de	öldürmedi,	o	sadece	hırsız.	Bu	çocuklara	vurmak</p>
<p class="calibre1"><a id="p35"></a>babanı	geri	getirmeyecek.” </p>
<p class="calibre1">“Biliyorum,”	diye	mırıldandı	Arya. </p>
<p class="calibre1">“Sana	bilmediğin	bir	şey	söyleyeyim	o	zaman.	Arabaları	yüklemiştim,	her	şey hazırdı.	Tam	yola	çıkıyordum	ki	bir	adam	geldi.	Bana	bir	çocuk,	bir	kese	altın	ve bir	mektup	verdi,	kimden	olduğu	önemli	değil.	Lord	Eddard’ın	siyahları giyeceğini	söyledi,	bekle	dedi,	onu	da	götüreceksin.	O	meydanda	ne	işim	vardı sanıyorsun?	Ama	bir	şeyler	yanlış	gitti.” </p>
<p class="calibre1"> <i class="calibre4">“Joffrey,” </i>	diyerek	içini	çekti	Arya.  <i class="calibre4">“Biri	onu	öldürmeli.” </i></p>
<p class="calibre1">“Biri	onu	öldürecek	ama	ben	değil.	Sen	de	değil.” </p>
<p class="calibre1">Yoren,	Arya’dan	aldığı	tahta	kılıcı	geri	verdi.	“Arabada	ekşi	yapraklar	var,” </p>
<p class="calibre1">dedi	yola	geri	dönerlerken.	“Onlardan	çiğne,	ağrını	azaltır.” </p>
<p class="calibre1">Yaprağın	tadı	tuhaftı	ve	Arya’nın	tükürüğünü	kırmızıya	boyamıştı	ama	ağrısını biraz	hafifletmişti.	O	gün	yola	yürüyerek	devam	etti.	Ve	ertesi	gün	ve	sonraki	gün de.	Çürükleri	yüzünden	eşeğe	binemiyordu.	Turta’nın	durumu	daha	beterdi.	Yoren, arabalardan	birindeki	fıçıların	yerini	değiştirip	çocuk	için	bir	yer	hazırlamak zorunda	kalmıştı.	Turta,	şalgam	çuvallarının	arasında	yatıyor,	araba	sallandıkça inliyordu.	Lommy	yaralı	değildi	ama	Arya’dan	mümkün	olduğunca	uzak duruyordu.	“Sen	ne	zaman	ona	baksan	tir	tir	titriyor,”	demişti	Boğa.	Arya	cevap vermemişti.	Kimseyle	konuşmamak	daha	güvenliydi. </p>
<p class="calibre1">O	gece,	yere	serdiği	incecik	battaniyesinin	üstüne	yatıp	gökyüzündeki	kuyruklu yıldızı	izledi.	Yıldız	hem	çok	güzel	hem	de	çok	korkunçtu.	Boğa,	yıldıza	“Kızıl Kılıç”	diyordu.	Yeni	dökülmüş,	hâlâ	kıpkırmızı	olan	sıcak	çeliğe	benzediğini düşünüyordu.	Kafasını	eğip	gözlerini	kısarak	baktığında	kılıcı	Arya	da görebilmişti	ama	onun	gördüğü	yeni	bir	kılıç	değildi,	Buz’du,	babasının büyükkılıcıydı.	Kat	kat	Valyria	çeliğinden	dövülmüştü	ve	kırmızılığı	Lord Eddard’ın	kanıydı.	Kral	Adaleti	Sör	İlyn	Payne	lordun	kafasını	kestiğinde	kanı kılıca	bulaşmıştı.	Yoren,	o	gün	meydanda	Arya’nın	gözlerini	kapatmıştı.	Arya babasının	kafasının	kesildiğini	görmemişti	ama	Sör	Payne	işini	bitirdiğinde	Buz tıpkı	bu	kuyruklu	yıldız	gibi	görünüyor	olmalıydı. </p>
<p class="calibre1">Sonunda	uykuya	daldı	ve	rüyasında	evini	gördü.	Kral	Yolu,	Kışyarı’ndan sonra	Sur’a	gidiyordu.	Yoren	onu	Kışyarı’nda	bırakıp	yola	devam	edecekti.	Arya annesini,	Robb’u,	Bran’ı,	Rickon’u	görmek	için	can	atıyordu	ama	en	çok	Jon</p>
<p class="calibre1"><a id="p36"></a>Kar’ı	özlemişti.	Keşke	Kışyarı’ndan	 <i class="calibre4">önce</i>	Sur’a	varmanın	bir	yolu	olsaydı.	Jon onun	saçlarını	dağıtır,	“Küçük	kardeşim,”	derdi.	Aynı	anda,	“Seni	özledim,” </p>
<p class="calibre1">derlerdi	birbirlerine.	Tıpkı	eskiden	her	şeyi	aynı	anda	söyledikleri	gibi.	Bunu	çok istiyordu	Arya.	Bunu	her	şeyden	çok	istiyordu. </p>
<p class="calibre1"><a id="p37"></a>Sansa</p>
<p class="calibre1">Kral	Joffrey’nin	isim	günü	parlak	ve	rüzgârlı	bir	şafakla	başladı.	Devasa kuyruklu	yıldız	dağınık	bulutların	arasında	ışıldıyordu.	Sansa	kuledeki	odasının penceresinden	yıldızı	izlerken	Sör	Arys	Oakheart	geldi.	Sansa’yı	turnuva	alanına götürecekti.	“Sizce	yıldız	ne	anlama	geliyor?”	diye	sordu	Sansa	adama. </p>
<p class="calibre1">“Nişanlınıza	zafer	vadediyor,”	diye	cevapladı	Sör	Arys.	“Majesteleri’nin	isim gününde	alev	alev	yanıyor.	Sanki	tanrılar	gökyüzünde	onun	sancağını	açmışlar. </p>
<p class="calibre1">Halk	ona,	Kral	Joffrey’nin	Yıldızı	ismini	vermiş.” </p>
<p class="calibre1">Sansa,	Joffrey’ye	anlatılan	hikâyenin	bu	olduğundan	emindi	ama gerçekliğinden	şüpheliydi.	“Hizmetçilerin	yıldıza	Ejderha	Kuyruğu	dediğini duydum.” </p>
<p class="calibre1">“Kral	Joffrey	bir	zamanlar	Ejderha	Aegon’ın	oturduğu	tahtta	oturuyor,”	dedi Sör	Arys.	“O,	ejderhanın	veliahtı.	Lannister	Hanedanı’nın	rengi	tıpkı	bu	yıldızın rengi	gibi	kırmızı.	Bu	da	bir	alamet.	Kuyruklu	yıldız,	Joffrey’nin	tahta	çıkışını müjdelemek	için	gönderildi,	bundan	eminim.	Düşmanlarını	yeneceği	anlamına geliyor.” </p>
<p class="calibre1"> <i class="calibre4">Bu	doğru	mu? </i>	diye	düşündü	Sansa.  <i class="calibre4">Tanrılar	bu	kadar	zalim	olabilir	mi? </i></p>
<p class="calibre1">Annesi	Catelyn	ve	ağabeyi	Robb	da	Joffrey’nin	düşmanıydı	artık.	Babası	kralın emriyle	öldürülmüştü.	Annesi	ve	ağabeyi	de	mi	öldürülecekti?	Kuyruklu	yıldız kırmızıydı.	Joffrey	bir	Lannister	olduğu	kadar	bir	Baratheon’dı	aynı	zamanda	ve Baratheonlar’ın	arması	altın	sarısı	zemin	üzerinde	siyah	erkek	geyikti.	Tanrıların Joffrey	için	altın	bir	yıldız	göndermeleri	gerekmez	miydi? </p>
<p class="calibre1">Sansa	panjurları	kapattı	ve	hızla	pencereden	uzaklaştı.	“Bugün	çok	güzel görünüyorsunuz	leydim,”	dedi	Sör	Arys. </p>
<p class="calibre1">“Teşekkür	ederim	sör.”	Joffrey’yle	birlikte	turnuvaya	gitmek	zorunda kalacağını	bildiği	için	o	sabah	yüzüne	ve	kıyafetlerine	çok	özen	göstermişti.	Uçuk mor	ipekten	dikilmiş	bir	elbise	giymiş,	Joffrey’nin	hediye	ettiği	ay	taşlarıyla süslenmiş	saç	filesini	takmıştı.	Elbisenin	uzun	kolları,	kollarındaki	morlukları saklıyordu.	Morluklar	da	Joffrey’nin	hediyesiydi.	Robb’un	Kuzey	Kralı	ilan</p>
<p class="calibre1"><a id="p38"></a>edildiğini	öğrendiğinde	Joffrey	öfkeden	çılgına	dönmüş	ve	Sansa’yı	dövmesi	için Sör	Boros’u	göndermişti. </p>
<p class="calibre1">“Gidelim	mi?”	dedi	Sör	Arys.	Kolunu	Sansa’ya	uzattı,	birlikte	odadan	çıktılar. </p>
<p class="calibre1">Kral	Muhafızları’ndan	biri	mutlaka	peşinde	oluyordu.	Sansa,	Sör	Arys’i diğerlerine	tercih	ediyordu.	Sör	Boros	aşırı	öfkeli	bir	adamdı,	Sör	Meryn	buz gibiydi,	Sör	Mandon’ın	ölü	gözleri	Sansa’yı	huzursuz	ediyordu	ve	Sör	Preston	ona aptal	bir	çocukmuş	gibi	davranıyordu.	Sör	Arys	nazik	bir	adamdı,	Sansa’ya	saygı gösteriyordu.	Hatta	bir	keresinde,	Joffrey	şövalyeye	Sansa’ya	vurmasını	emretmiş</p>
<p class="calibre1">ama	adam	emre	karşı	çıkmıştı.	Sonunda	 <i class="calibre4">vurmuştu</i>	ama	Sör	Boros	ya	da	Sör Meryn	kadar	sert	değildi.	Diğer	şövalyeler	hiç	sorgulamadan	Joffrey’nin emirlerini	yerine	getiriyordu...	Tazı	hariç.	Joff,	nişanlısını	cezalandırmak	için Tazı’ya	emir	vermiyordu.	Bu	iş	için	diğer	beş	şövalyeyi	kullanıyordu. </p>
<p class="calibre1">Sör	Arys’in	açık	kahverengi	saçları,	fena	sayılmayacak	bir	yüzü	vardı.	Beyaz ipek	pelerininin	omzuna	iğnelenmiş	yaprak	şekilli	altın	broşu	ve	tuniğinin	göğsüne altın	iplikle	işlenmiş	meşe	ağacı	armasıyla	bugün	gayet	etkileyici	görünüyordu. </p>
<p class="calibre1">“Bugün	kim	kazanacak	sizce?”	diye	sordu	Sansa	şövalyenin	kolunda	basamakları inerken. </p>
<p class="calibre1">“Ben,”	diye	cevap	verdi	Sör	Arys	gülümseyerek.	“Ama	korkarım	ki	bugünkü zafer	çok	haz	verici	olmayacak.	Alan	küçük	ve	az	katılımcı	var.	Hürsüvariler	ve yaverlerle	birlikte	en	fazla	iki	sıra	mızrak	dövüşü	alanına	girecek.	Yeşil	oğlanları atlarından	düşürmek	çok	onurlu	bir	zafer	sayılmaz.” </p>
<p class="calibre1">Son	turnuvanın	çok	farklı	olduğunu	hatırladı	Sansa.	Kral	Robert	turnuvayı Lord	Eddard	onuruna	düzenlemişti.	Efsanevi	şövalyeler	turnuvada	yarışmak	için diyarın	dört	bir	yanından	gelmiş,	bütün	şehir	oyunları	izlemek	için	alana	akın etmişti.	Sansa	o	günkü	ihtişamı	hatırlıyordu:	Nehir	boyunca	sıralanmış,	kapılarına şövalyelerin	kalkanları	asılmış	görkemli	çadırlar,	rüzgârla	dans	eden	ipek flamalar,	parlak	çelik	zırhların	ve	altın	kaplı	mahmuzların	üstüne	vuran	güneş. </p>
<p class="calibre1">Gündüzler	toynak	sesleriyle	ve	davulların	gümbürtüsüyle	inlemiş,	geceler ziyafetlerle	ve	şarkılarla	canlanmıştı.	Hayatının	en	büyülü	günleriydi	ama	şimdi başka	bir	çağa	ait	hatıralara	dönüşmüşlerdi.	Robert	Baratheon	da,	Sansa’nın babası	da	ölmüştü.	Hainlik	suçlamasıyla	Yüce	Baelor	Septi’nin	merdivenlerinde başı	kesilmişti.	Diyarda	üç	kral	vardı	artık.	Üç	Dişli	Mızrak’ta	kıran	kırana	bir</p>
<p class="calibre1"><a id="p39"></a>savaş	yaşanıyordu.	Şehir	huzursuz	insanlarla	doluydu.	Joffrey	için	düzenlenen turnuvanın	Kızıl	Kale’nin	kalın	duvarları	arasında	yapılması	şaşkınlık	verici değildi. </p>
<p class="calibre1">“Kraliçe	de	turnuvayı	izleyecek	mi?”	Sansa	kraliçenin	yanında	kendini güvende	hissediyordu	çünkü	kadın	Joffrey’yi	dizginliyordu. </p>
<p class="calibre1">“Maalesef	izlemeyecek	leydim.	Konsey	acil	bir	meseleyi	görüşmek	üzere toplanıyor.”	Şövalye	iyice	alçak	bir	sesle	konuşmaya	başladı.	“Lord	Tywin ordusunu	Harrenhal’a	götürüyor.	Halbuki	kraliçe	şehre	gelmesini	ve	ordusunu Lannister	gücüne	katmasını	emretmişti.	Majesteleri	bu	yüzden	çok	öfkeli.”	Kırmızı pelerinli,	aslan	miğferli	bir	sıra	Lannister	muhafızı	yanlarından	geçerken	Sör	Arys sustu.	Şövalye	dedikodu	yapmaya	bayılıyordu	ama	etrafta	onu	duyacak	kimse olmadığı	zamanlarda... </p>
<p class="calibre1">Marangozlar	dış	avluda	yüksek	bir	galeri	ve	mızrak	dövüşü	meydanı	inşa etmişti.	Alan	gerçekten	küçüktü	ve	turnuvayı	izlemeye	gelen	zayıf	kalabalık sıraların	ancak	yarısını	dolduruyordu,	İzleyici	grubu;	altın	pelerinli	Şehir Muhafızları’ndan,	Lannister	Hanedanı’nın	lordları	ve	leydilerinden	oluşuyordu ama	sayıları	çok	azdı.	Lannisterlar’ın	çoğu	konseydeydi.	Gri	suratlı	Lord	Gyles Rosby,	pembe	bir	ipek	mendilin	kenarına	öksürüyordu.	Leydi	Tanda	kızları tarafından	kıskaca	alınmıştı;	sıkıcı	Lollys	ve	yılan	dilli	Falyse.	Gidecek	başka yeri	olmayan	siyahi	sürgün	prens	Jalabhar	Xho	izleyiciler	arasındaydı.	Dadısının kucağına	verilmiş	olan	Leydi	Ermesande	de	galerideydi.	Dedikodulara	göre	bebek en	kısa	zamanda	kraliçenin	kuzenlerinden	biriyle	evlendirilecekti,	böylece leydinin	arazileri	Lannisterlar’ın	olacaktı. </p>
<p class="calibre1">Kral,	kızıl	renkli	ve	gölgeli	kameriyedeki	koltukta	oturuyordu.	Bir	bacağını koltuğun	ahşap	kolunun	üstüne	atmıştı.	Prenses	Myrcella	ve	Prens	Tommen	kralın yanındaydı.	Sandor	Clegane	kraliyet	locasının	arkasında,	ayaktaydı,	parmaklarını kılıç	kemerine	geçirmişti.	Kral	Muhafızları’na	has	beyaz	pelerini	geniş</p>
<p class="calibre1">omuzlarından	aşağı	sarkıyordu.	Yakasına	mücevherli	bir	broş	takmıştı.	Kaba yünden	yapılmış	kahverengi	takımının	ve	deri	yeleğinin	üstündeki	kar	beyazı kumaş	tuhaf	bir	görüntü	oluşturuyordu.	Tazı,	Sansa’yı	gördüğünde,	“Leydi	Sansa,” </p>
<p class="calibre1">diyerek	gelişini	duyurdu.	Sesi,	ağaç	kesen	bir	testerenin	çıkardığı	gürültüye benziyordu.	Yüzündeki	ve	boğazındaki	yanık	izleri	yüzünden	konuşurken	ağzı</p>
<p class="calibre1"><a id="p40"></a>seğiriyordu. </p>
<p class="calibre1">Prenses	Myrcella,	Sansa’nın	adını	duyduğunda	utangaç	bir	gülümsemeyle selam	verdi	ama	Prens	Tommen	heyecanla	ayağa	zıpladı.	“Sansa,	duydun	mu? </p>
<p class="calibre1">Bugün	turnuvada	ata	bineceğim.	Annem	izin	verdi.”	Tommen	sekiz	yaşındaydı. </p>
<p class="calibre1">Sansa	onu	görünce	kardeşi	Bran’ı	hatırlıyordu.	Aynı	yaştaydılar.	Bran, Kışyarı’ndaydı,	sakattı	ama	güvendeydi. </p>
<p class="calibre1">Sansa	tekrar	onunla	birlikte	olabilmek	için	her	şeyden	vazgeçerdi.	“Düşmanın için	endişelenmeye	başladım	bile,”	dedi	Prens	Tommen’a. </p>
<p class="calibre1">“Düşmanı	samanla	doldurulmuş	bir	korkuluk	olacak,”	dedi	Joff	ayağa kalkarken.	Kral,	üstüne	kükreyen	bir	aslan	kakılmış	altın	kaplamalı	bir	göğüs	zırhı giymişti.	Her	an	savaş	girdabına	çekilmeyi	bekliyormuş	gibi	görünüyordu.	Bugün on	üç	yaşına	girmişti,	yaşına	göre	uzundu.	Yemyeşil	gözleri,	Lannisterlar’a	özgü altın	rengi	saçları	vardı. </p>
<p class="calibre1">“Majesteleri,”	dedi	Sansa	reverans	yaparak. </p>
<p class="calibre1">Sör	Arys	eğilerek	selam	verdi,	“İzninizi	rica	ediyorum	Majesteleri,	turnuva için	hazırlanmam	gerek,”	dedi. </p>
<p class="calibre1">Joffrey	küçük	bir	el	hareketiyle	adamı	gönderdi	ve	Sansa’yı	tepeden	tırnağa inceledi.	“Sana	verdiğim	ay	taşlarını	takman	beni	mutlu	etti.” </p>
<p class="calibre1">Demek	kral	bugün	centilmeni	oynamaya	karar	vermişti.	“Zarif	hediyeniz	ve nazik	sözleriniz	için	teşekkür	ederim.	İsim	gününüzün	muhteşem	geçmesi	için	dua ediyorum	Majesteleri.” </p>
<p class="calibre1">“Otur,”	dedi	Joffrey	yanındaki	boş	koltuğu	işaret	ederek.	“Duydun	mu? </p>
<p class="calibre1">Yalvaran	Kral	ölmüş.” </p>
<p class="calibre1">“Kim?”	Sansa	bir	an	Robb’dan	bahsettiğini	düşündü. </p>
<p class="calibre1">“Viserys.	Deli	Kral	Aerys’in	son	oğlu.	Ben	doğmadan	önce	Özgür	Şehirler’e kaçmış,	kendine	kral	diyormuş.	Annemin	anlattığına	göre	sonunda	Dothrak efendisi	onu	taçlandırmış.	Hem	de	erimiş	altınla.”	Güldü.	“Çok	komik,	sence	de öyle	değil	mi?	Targaryenlar’ın	arması	ejderhadır.	Ağabeyin	Robb’un	bir	ulu	kurt tarafından	öldürülmesi	kadar	komik.	Belki	onu	ele	geçirdikten	sonra	kurtlara	yem ederim.	Sana	söylemiş	miydim?	Onu	teke	tek	bir	dövüşe	çağırmayı	düşünüyorum.” </p>
<p class="calibre1">“Bunu	görmeyi	çok	isterim	Majesteleri.”  <i class="calibre4">Tahmin	edebileceğinden	çok. </i>	Sansa sakin	ve	nazik	bir	ton	kullanarak	konuşmuştu,	Joffrey	gözlerini	kısmış	kendisiyle</p>
<p class="calibre1"><a id="p41"></a>alay	edilip	edilmediğini	anlamaya	çalışıyordu.	“Bugünkü	müsabakalara	katılacak mısınız?”	diye	sordu	Sansa,	çabucak. </p>
<p class="calibre1">Kral	kaşlarını	çattı.	“Annem,	kendi	adıma	düzenlenen	bir	turnuvada yarışmamın	uygun	olmayacağını	söyledi.	Katılsaydım	şampiyon	ben	olurdum. </p>
<p class="calibre1">Öyle	değil	mi	Tazı?” </p>
<p class="calibre1">Tazı’nın	ağzı	seğirdi.	“Bu	gruba	karşı	mı?	Neden	olmasın?” </p>
<p class="calibre1">Babasının	adına	düzenlenen	turnuvada	Tazı’nın	şampiyon	olduğunu	hatırladı Sansa.	“Bugün	yarışacak	mısınız	lordum?”	diye	sordu	adama. </p>
<p class="calibre1">Clegane’in	sesi	aşağılama	doluydu.	“Zırhımı	giymeme	bile	değmez.	Bu sivrisinek	turnuvası.” </p>
<p class="calibre1">Kral	kahkaha	attı.	“Köpeğim	çok	gürültülü	havlıyor.	Turnuvada	dövüşmesini emretmeliyim	sanırım.	Hem	de	ölümüne.”	Joffrey,	şövalyeleri	ölümüne dövüştürmekten	büyük	zevk	alıyordu. </p>
<p class="calibre1">“Bir	şövalyeden	olurdunuz,”	diye	karşılık	verdi	Tazı.	Şövalye	yemini etmemişti.	Şövalye	olan	ağabeyinden	de	nefret	ediyordu. </p>
<p class="calibre1">Borazanların	sesi	duyuldu.	Kral	koltuğuna	yaslandı	ve	Sansa’nın	elini	tuttu. </p>
<p class="calibre1">Bir	zamanlar	bu	hareketiyle	kalbini	titretebildiği	leydisinin	merhamet yalvarışlarına	babasının	kesik	kafasıyla	cevap	vermişti.	Joffrey’nin	dokunuşu midesini	bulandırıyordu	artık	ama	hissettiklerini	belli	etmemesi	gerektiğini biliyordu.	Hiç	kıpırdamadan	oturmaya	devam	etti. </p>
<p class="calibre1"> <i class="calibre4">“Kral	Muhafızları’ndan	Sör	Meryn	Trant,” </i>	diye	duyurdu	çığırtkan.	Sör Meryn	avlunun	batısından	alana	giriş	yaptı.	Altın	işlemeli	beyaz	bir	kalkan taşıyordu.	Gri	yeleli	süt	beyazı	bir	atın	sırtındaydı.	Arkasında	uçuşan	pelerini	bir kar	tarlası	gibi	görünüyordu,	elinde	dört	metrelik	bir	mızrak	vardı. </p>
<p class="calibre1"> <i class="calibre4">“Arbor’ın	Redwyne	Hanedanı’ndan	Sör	Hobber,” </i>	diye	bağırdı	çığırtkan.	Sör Hobber	alana	avlunun	doğusundan	girdi.	Sırtına	bordo	mavi	örtü	serilmiş	siyah bir	aygır	sürüyordu.	Mızrağı	aynı	renk	şeritlerle	süslenmişti.	Hanedanının	arması olan	üzüm	salkımı	kalkanına	oyulmuştu.	Redwyne	ikizleri,	tıpkı	Sansa	gibi kraliçenin	gönülsüz	misafirleriydi.	Bu	turnuvada	yarışmalarının	kimin	fikri olduğunu	merak	etti	Sansa.	İkizlerin	fikri	olmadığına	şüphe	yoktu. </p>
<p class="calibre1">Cümbüş	başının	işaretiyle	müsabıklar	mızraklarını	kaldırdılar	ve	atlarını mahmuzladılar.	Galeride	oturan	muhafız,	leydi	ve	lordlardan	tezahürat	sesleri</p>
<p class="calibre1"><a id="p42"></a>yükseldi.	Şövalyeler,	ahşap	ve	çelik	sesleri	çıkararak	alanın	ortasında	buluştu. </p>
<p class="calibre1">Beyaz	mızrak	ve	şeritli	mızrak	çarpıştı	ve	birbirlerine	değdikleri	anda	her	ikisi	de parçalanarak	kıymıklara	ayrıldı.	Hobber	Redwyne	darbenin	etkisiyle	geri savruldu	ama	atının	üstünde	kalmayı	başardı.	Alanın	başına	dönmek	için	atlarını çeviren	şövalyeler	parçalanmış	mızraklarını	attılar	ve	yaverlerinin	getirdiği	yeni mızrakları	aldılar.	Sör	Hobber’in	ikizi	Sör	Horas	kardeşini	cesaretlendirmek	için bağırıyordu. </p>
<p class="calibre1">Sör	Meryn	ikinci	geçişte	mızrağını	Sör	Hobber’in	göğsüne	isabet	ettirdi. </p>
<p class="calibre1">Hobber	dengesini	tamamen	kaybetti	ve	gürültüyle	yere	yıkıldı.	İkizi	Horas küfrederek	alana	koştu	ve	kardeşini	kenara	çekti. </p>
<p class="calibre1">“Kötü	bir	mücadele,”	dedi	Kral	Joffrey. </p>
<p class="calibre1"> <i class="calibre4">“Kızıl	Gözcü’nün	Taş	Miğfer’inden	Sör	Balon	Swann,” </i>	diye	bağırdı çığırtkan.	Sör	Balon’ın	büyük	miğferinin	alnında	beyaz	kanatlar	vardı.	Kalkanına, birbirine	sarılmış	siyah	ve	beyaz	kuğular	oyulmuştu.  <i class="calibre4">“Harrenhal	Lordu	Janos’un</i> <i class="calibre4">varisi,	Slynt	Hanedanı’ndan	Morros.” </i></p>
<p class="calibre1">“Şu	beceriksiz	serseme	bak,”	diyerek	güldü	Joff.	Bütün	avlunun	duyabileceği kadar	yüksek	sesle	konuşmuştu.	Morros	çok	yeni	ve	deneyimsiz	bir	yaverdi. </p>
<p class="calibre1">Mızrağını	ve	kalkanını	aynı	anda	tutmakta	zorlanıyordu.	Mızrak	şövalyelerin silahıydı.	Sansa,	Slyntler’in	aşağı	tabakadan	geldiğini	biliyordu.	Lord	Janos, Joffrey	tarafından	Harrenhal	lordluğuna	ve	konsey	üyeliğine	yükseltmeden	önce Şehir	Muhafızları’nın	kumandanıydı,	asillerden	değildi. </p>
<p class="calibre1"> <i class="calibre4">Umarım	düşer	ve	rezil	olur, </i>	diye	düşündü	Sansa.  <i class="calibre4">Umarım	Sör	Balon	onu</i> <i class="calibre4">öldürür. </i>	Joffrey,	Sansa’nın	babasının	öldürülmesini	emrettiğinde,	Lord	Eddard’ın kesik	kafasını	saçlarından	tutarak	yerden	alan,	kralın	ve	meydandaki	herkesin görebilmesi	için	yukarı	kaldıran	Janos	Slynt’in	ta	kendisiydi.	Sansa	hıçkırarak, çığlıklar	atarak	olanları	izlemişti. </p>
<p class="calibre1">Morros	altın	işli	siyah	zırhının	üstüne	altın-siyah	damalı	bir	pelerin	giymişti. </p>
<p class="calibre1">Kalkanına,	babasının	yeni	hanedanı	için	seçtiği	kanlı	mızrak	oyulmuştu.	Morros atını	mahmuzladı	ama	elindeki	kalkanla	ne	yapacağını	bilmiyormuş	gibi görünüyordu.	Sör	Balon’ın	mızrağı	kalkandaki	armanın	ortasına	girdi,	Morros mızrağını	düşürdü,	dengesini	kaybetmemek	için	çabaladı	ama	başaramadı.	Atından düşerken	tek	ayağı	üzengiye	takıldı,	hayvan	huysuzlanarak	alanın	başına	doğru</p>
<p class="calibre1"><a id="p43"></a>koşmaya	başlayınca	Morros	kafası	yere	çarpa	çarpa	sürüklendi.	Joffrey	bağırarak çocukla	alay	ediyordu.	Sansa	şaşkındı,	tanrılar	dileğini	duymuş	olmalıydı. </p>
<p class="calibre1">Morros’u	sonunda	atından	kurtardıklarında	oğlan	kanlar	içindeydi	ama	yaşıyordu. </p>
<p class="calibre1">“Tommen,	senin	için	yanlış	bir	düşman	seçmişiz,”	dedi	kral,	erkek	kardeşine. </p>
<p class="calibre1">“Samandan	yapılmış	şövalyeler	bile	bu	ahmaktan	daha	iyi	dövüşür.” </p>
<p class="calibre1">Sıra	Sör	Horas	Redwyne’a	gelmişti.	İkizinden	daha	iyi	bir	çıkış	yaptı.	Mavi-beyaz	çizgili	zemin	üzerindeki	gümüş	grifinlerle	süslenmiş	atıyla	dövüşen	ve kendisinden	çok	daha	büyük	olan	rakibinin	hakkından	geldi.	Yaşlı	şövalye	göz kamaştırıyordu	ama	kötü	bir	savaşçıydı.	Joffrey	dudaklarını	büktü.	“Bu	çok	zayıf bir	gösteri.” </p>
<p class="calibre1">“Sizi	uyarmıştım,”	dedi	Tazı.	“Sivrisinekler.” </p>
<p class="calibre1">Kral	iyice	sıkılmıştı.	Bu	durum	Sansa’yı	huzursuz	ediyordu.	Başını	öne	eğip sessizce	oturmaya	karar	verdi.	Joffrey	Baratheon	sıkıldığında	en	basit	bir	söz	bile öfkesinin	kabarmasına	yeterli	olabilirdi. </p>
<p class="calibre1"> <i class="calibre4">“Lord	Baelish’in	emrindeki	Hürsüvari	Lothor	Brune,” </i>	diye	duyurdu çığırtkan.  <i class="calibre4">“Hollard	Hanedanı’nından	Sör	Dontos,	nam-ı	diğer	Kırmızı.” </i></p>
<p class="calibre1">Ufak	tefek	hürsüvari,	üstü	çentiklerle	dolu	kalkanıyla	avlunun	batısından	alana girdi	ama	rakibi	ortalıkta	görünmüyordu.	Bir	süre	sonra	üzerine	kızıl	ve	kırmızı ipekliler	serilmiş	kestane	rengi	bir	aygır	piste	çıktı	ama	Sör	Dontos	hayvanın sırtında	değildi.	Sonunda,	adam	küfürler	yağdırarak	avluya	geldi.	Üzerinde	göğüs plakası	ve	miğferinden	başka	hiçbir	şey	yoktu.	Teni	solgundu,	sıskaydı.	Atının peşinde	koştururken	erkeklik	organı	bacaklarının	arasında	sallanıyordu.	İzleyiciler bağırmaya,	hakaretler	yağdırmaya	başladı.	Sör	Dontos	nihayet	atın	dizginlerini yakaladı,	hayvanın	üstüne	çıkmaya	çalıştı	ama	öyle	sarhoştu	ki	çıplak	ayağını üzengiye	geçiremiyordu. </p>
<p class="calibre1">Kalabalıktan	kahkahalar	yükseliyordu,	herkes	gülüyordu...	kral	hariç.	Joffrey, Sansa’ya	baktı.	Gözlerinde	Sansa’nın	çok	iyi	tanıdığı	o	bakış	vardı.	Yüce	Baelor Septi’nin	merdivenlerinde	Lord	Eddard	Stark	için	ölüm	emri	verdiği	andaki	o bakış.	Sör	Dontos	sonunda	vazgeçti,	atın	dizginini	bıraktı,	toprak	zemine	oturdu. </p>
<p class="calibre1">“Kaybettim,”	diye	bağırdı.	“Bana	şarap	getirin.” </p>
<p class="calibre1">Kral	ayağa	kalktı.	“Kilerden	bir	fıçı	şarap	getirin,”	dedi.	“Fıçının	içinde boğulduğunu	görmek	istiyorum.” </p>
<p class="calibre1"><a id="p44"></a>Sansa’nın	soluğu	kesildi.	“<i class="calibre4">Hayır, </i>	yapamazsın,”	dedi	kendi	sesi. </p>
<p class="calibre1">Joffrey	başını	çevirdi,	“Ne	dedin?” </p>
<p class="calibre1">Sansa	konuştuğuna	inanamıyordu.	Çıldırmış	mıydı?	Konsey	üyelerinin yarısının	önünde	krala	 <i class="calibre4">hayır</i>	demek?	Niyeti	bir	şey	söylemek	değildi,	sadece... </p>
<p class="calibre1">Sör	Dontos	sarhoştu,	aptaldı,	işe	yaramazdı	ama	kimseye	zarar	vermemişti. </p>
<p class="calibre1">“Bana	yapamayacağımı	mı	söyledin?	Doğru	mu	duydum?” </p>
<p class="calibre1">“Lütfen,”	dedi	Sansa.	“Ben	sadece...	kötü	şans	getirir...	Majesteleri,	isim gününüzde	birini	öldürtmek	kötü	şans	getirir.” </p>
<p class="calibre1">“Yalan	söylüyorsun,”	dedi	Joffrey.	“Onu	bu	kadar	önemsiyorsan	seni	de onunla	birlikte	boğdurtayım.” </p>
<p class="calibre1">“Onu	hiç	önemsemiyorum	Majesteleri,”	diye	kekeledi	Sansa	umutsuzca. </p>
<p class="calibre1">“İsterseniz	boğdurun,	isterseniz	kafasını	kestirin	ama...	bunu	yarın	yapın.	İsim gününüzde	değil...	size	kötü	şans	getirmesini	istemem.	Berbat	bir	şans.	Bütün şarkılarda	söylenir.” </p>
<p class="calibre1">Joffrey	kaşlarını	çattı.	Sansa’nın	yalan	söylediğini	biliyordu,	yüzünden belliydi.	Bunun	için	kanını	akıtacaktı. </p>
<p class="calibre1">“Kız	doğru	söylüyor,”	dedi	Tazı.	“Bir	adam	isim	gününde	ne	ekerse	bütün	yıl boyunca	onu	biçer.”	Sesi	dümdüzdü.	Kralın	ona	inanıp	inanmaması	umrunda değilmiş	gibi	konuşmuştu.	Söylediği	gerçek	olabilir	miydi?	Sansa	bilmiyordu. </p>
<p class="calibre1">Cezadan	kurtulabilmek	için	bir	hikâye	uydurmuştu. </p>
<p class="calibre1">Joffrey	memnuniyetsiz	bir	ifadeyle	koltuğuna	oturdu,	parmağını	Sör	Dontos’a doğrulttu,	“Götürün	şunu.	Yarın	sabah	öldürülecek.	Aptal	adam.” </p>
<p class="calibre1">“Evet,	aptal,”	dedi	Sansa.	“Sizse	bunu	görebilecek	kadar	zekisiniz.	Bir şövalye	değil	soytarı	olmalıymış.	Ona	rengârenk	giysiler	giydirip	palyaçoluk yaptırmalısınız.	Kolay	bir	ölümün	merhametini	hak	etmiyor	bence.” </p>
<p class="calibre1">Kral,	Sansa’nın	yüzünü	inceledi.	“Annemin	söylediği	kadar	aptal	değilsin galiba.”	Sesini	yükseltti.	“Leydimi	duydun	mu	Dontos?	Bugünden	itibaren	benim yeni	soytarımsın.	Ay	Oğlan’la	birlikte	yatacak	ve	soytarı	kıyafetleri	giyeceksin.” </p>
<p class="calibre1">Ölüm	korkusuyla	ayılmış	olan	Dontos	dizlerinin	üstüne	kalktı.	“Teşekkür ederim	Majesteleri.	Size	de	teşekkür	ederim	leydim.” </p>
<p class="calibre1">Lannister	muhafızları	şövalyeyi	bir	bohça	gibi	sürükleyip	götürürken	cümbüş</p>
<p class="calibre1">başı,	kameriyeye	yaklaştı.	“Majesteleri,	Brune	için	yeni	bir	rakip	mi	çağırayım, </p>
<p class="calibre1"><a id="p45"></a>yoksa	diğer	müsabakaya	mı	geçelim?” </p>
<p class="calibre1">“Hiçbiri.	Bunlar	sivrisinek,	şövalye	değil.	İsim	günüm	olmasaydı	hepsini öldürtürdüm.	Turnuva	bitti.	Şunları	gözümün	önünden	alın.” </p>
<p class="calibre1">Cümbüş	başı	eğilerek	selam	verdi.	Prens	Tommen	onun	kadar	itaatkâr	değildi, </p>
<p class="calibre1">“Ben	de	yarışacaktım.” </p>
<p class="calibre1">“Bugün	değil.” </p>
<p class="calibre1">“Ama	ata	binmek	istiyorum.” </p>
<p class="calibre1">“Ne	istediğin	umrumda	değil.” </p>
<p class="calibre1">“Annem	ata	binebileceğimi	söyledi.” </p>
<p class="calibre1">“Annesi	söylemiş,”	diye	alay	etti	Joffrey.	“Çocuk	gibi	davranma.” </p>
<p class="calibre1">“Biz	çocuğuz,”	diye	itiraz	etti	Myrcella.	“Çocuk	gibi	davranmamız	 <i class="calibre4">gerekir. </i>” </p>
<p class="calibre1">Tazı	güldü,	“İşte	şimdi	sizi	alt	etti	Majesteleri.” </p>
<p class="calibre1">Joffrey	yenilmişti.	“Pekâlâ.	Küçük	kardeşim	bile	bu	şövalyelerden	beter olamaz.	Usta,	korkuluğu	getirin.	Tommen	sivrisinek	olmak	istiyor.” </p>
<p class="calibre1">Tommen	bir	sevinç	çığlığı	attı	ve	küçük	tombul	bacaklarıyla	koşarak hazırlanmaya	gitti.	“İyi	şanslar,”	diye	seslendi	Sansa	çocuğun	arkasından. </p>
<p class="calibre1">Prens	Tommen’ın	midillisi	eyerlenirken,	korkuluk	alanın	sonuna	yerleştirildi. </p>
<p class="calibre1">Tommen’ın	rakibi;	çocuk	boyutlarında,	içi	samanla	doldurulmuş	deri	bir savaşçıydı.	Bir	direğin	üstüne	oturtulmuştu,	kendi	etrafında	dönebiliyordu.	Bir elinde	kalkan,	diğer	elinde	sahte	bir	mızrak	vardı.	Biri	saman	şövalyenin	kafasına boynuzlu	bir	miğfer	takmıştı.	Joffrey’nin	babası	Robert	Baratheon	da	boynuzlu	bir miğfer	giyerdi.	Ve	amcası	Renly	de...	Renly	kendini	kral	ilan	etmiş	ve	vatan hainliğiyle	suçlanmıştı. </p>
<p class="calibre1">İki	yaver,	prense	gümüş	kızıl	renkli	gösterişli	zırhını	giydirdi.	Miğferinin tepesinde	kızıl	tüyler	uçuşuyordu.	Baratheonlar’ın	taçlı	erkek	geyiği	ve Lannisterlar’ın	aslanı	kalkanının	üstünde	birlikte	oynuyorlardı.	Yaverler	prensin ata	binmesine	yardım	etti.	Kızıl	Kale’nin	silah	ustası	Sör	Aron	Santagar, Tommen’a	yaprak	şekilli,	gümüş	kaplamalı,	sekiz	yaşlarında	bir	çocuğun	eline göre	yapılmış	bir	uzunkılıç	uzattı. </p>
<p class="calibre1">Tommen	kılıcı	havaya	kaldırdı.	“Casterly	Kayası!”	diye	bağırarak	midillisini mahmuzladı	ve	meydanın	diğer	ucunda	bekleyen	korkuluğa	doğru	koşturdu.	Leydi Tanda	ve	Lord	Gyles’in	başlattığı	coşkulu	tezahürata	Sansa	da	katıldı.	Kral</p>
<p class="calibre1"><a id="p46"></a>sessizce	izliyordu. </p>
<p class="calibre1">Tommen,	midillisini	seri	bir	tırısa	kaldırdı,	kılıcını	kafasının	üstünde heyecanla	salladı	ve	saman	şövalyenin	kalkanına	güçlü	bir	darbe	indirdi.	Direğin üstündeki	korkuluk	dönmeye	başladı.	Elindeki	sahte	mızrak	prensin	ensesine sertçe	çarptı.	Tommen	dengesini	kaybederek	eyerinden	kaydı,	yepyeni	kalkanıyla birlikte	yere	düştü.	Kılıcı	elinden	uçup	gitmişti.	Midillisi	avlu	boyunca	koşmaya başladı.	Seyircilerden	alay	dolu	sesler	yükseliyordu	ama	en	şiddetli	kahkahalar Kral	Joffrey’den	geliyordu. </p>
<p class="calibre1">“Ah!”	diye	bağırdı	Prenses	Myrcella.	Kameriyeden	çıktı	ve	kardeşine	doğru koşmaya	başladı. </p>
<p class="calibre1">Sansa	tuhaf	ve	temkinsiz	bir	cesaretle,	“Siz	de	onunla	gitmelisiniz,”	dedi krala.	“Küçük	kardeşiniz	yaralanmış	olabilir.” </p>
<p class="calibre1">Joffrey	omuz	silkti,	“Yaralanmışsa	ne	olur?” </p>
<p class="calibre1">“Ona	yardım	etmeli	ve	ne	kadar	iyi	dövüştüğünü	söylemelisiniz.”	Sansa	kendi konuşmasına	engel	olamıyordu. </p>
<p class="calibre1">“Dengesini	kaybedip	atından	düştü.	İyi	dövüşmedi.” </p>
<p class="calibre1">“Bakın,”	diye	araya	girdi	Tazı.	“Bu	çocukta	cesaret	var.	Tekrar	deneyecek.” </p>
<p class="calibre1">Yaverler	tekrar	atına	binmesi	için	prense	yardım	ediyordu.  <i class="calibre4">Keşke	Joffrey</i> <i class="calibre4">yerine	Tommen	büyük	kardeş	olsaydı, </i>	diye	düşündü	Sansa.  <i class="calibre4">Onunla	evlenmekten</i> <i class="calibre4">çekinmezdim. </i></p>
<p class="calibre1">Kapı	kulübesinden	gelen	sesler	herkesi	şaşırttı.	Büyük	kale	kapısını	yukarı kaldıran	ağır	zincirlerin	sesi	duyuldu.	“Kapının	açılmasını	kim	söyledi?”	diye bağırdı	Joffrey.	Şehrin	karışıklığı	yüzünden	kale	kapısı	günlerdir	kapalıydı. </p>
<p class="calibre1">Bir	grup	süvari,	at	ve	çelik	sesleriyle	beraber	yivli	kapının	altından	geçerek avluya	girdi.	Tek	eli	kılıcının	kabzasında	olan	Clegane	kralın	yanına	geldi. </p>
<p class="calibre1">Beklenmedik	ziyaretçiler	yaralı,	bitkin	ve	toz	içindeydi	ama	sancaklarında Lannisterlar’ın	aslanı	vardı.	Bazıları	kırmızı	pelerinli,	zırhlı	Lannister savaşçılarıydı	ama	grubun	yarısından	fazlası,	parlak	çelik	kılıçlar	ve	lime	lime kıyafetler	kuşanmış	olan	hürsüvarilerden	ve	paralı	askerlerden	oluşuyordu...	bir de	diğerleri	vardı.	Yaşlı	Dadı’nın	hikâyelerinden	fırlamış	gibi	görünen	canavari yabaniler.	Tuhaf	hayvan	postları	ve	deriler	giymişlerdi.	Uzun	saçları,	vahşi sakalları	vardı.	Bazılarının	kafalarında,	kollarında	kanlı	sargılar	sarılıydı. </p>
<p class="calibre1"><a id="p47"></a>Bazısının	bir	gözü,	kulağı	ya	da	parmağı	eksikti. </p>
<p class="calibre1">Tam	ortalarında,	kızıl	savaş	atının	sırtındaki	tuhaf	yüksek	eyerinin	üstünde ileri	geri	sallanan,	insanların	İblis	diye	andığı,	kraliçenin	cüce	kardeşi	Tyrion Lannister	duruyordu.	İçe	doğru	çökmüş	şekilsiz	suratını	gizlemek	için	sakal bırakmıştı	ama	saçları	ve	sakalları	birbirine	dolaşmış	sert	teller	gibi karmakarışıktı.	Siyah	beyaz	çizgili	bir	gölgekedisi	postu	omuzlarından	aşağı sarkıyordu.	Dizginler	sol	elindeydi,	sağ	kolunun	tamamı	ipek	sargılarla	kaplıydı. </p>
<p class="calibre1">Bütün	bunlar	dışında	Sansa’nın	Kışyarı’ndan	hatırladığı	kadar	ucube	görünüyordu adam.	İblis	atından	indi. </p>
<p class="calibre1">Prens	Tommen	midillisini	mahmuzladı	ve	dörtnala	avlunun	diğer	ucuna	doğru koşturdu,	sevinç	çığlıkları	atıyordu.	Deve	benzeyen,	yüzü	sakallarının	arkasında tamamen	kaybolmuş	vahşi	bir	adam	çocuğu	tek	eliyle	eyerinden	kaldırdı	ve	yere, dayısının	yanına	bıraktı.	Avlu	Tommen’ın	kahkahalarıyla	çınlıyordu,	Tyrion gülümseyerek	çocuğun	sırtına	vurdu.	İkisinin	aynı	boyda	olduğunu	görmek Sansa’yı	şaşırtmıştı.	Myrcella	da	koşarak	kardeşinin	arkasından	gitti.	Cüce,	kızı belinden	tutup	kaldırdı	ve	havada	döndürdü. </p>
<p class="calibre1">Küçük	adam,	prensesi	yere	bıraktığında	hafifçe	alnından	öptü	ve	hâlâ kameriyede	olan	Joffrey’ye	doğru	paytak	adımlarıyla	yürümeye	başladı.	İblis’in adamlarından	ikisi,	çok	yakınından	takip	ederek	arkasından	yürüyordu. </p>
<p class="calibre1">Adamlardan	biri	kedi	gibi	hareket	eden	siyah	saçlı,	siyah	gözlü	bir	paralı	askerdi. </p>
<p class="calibre1">Diğeri,	gözünün	olması	gereken	yerde	boş	bir	çukur	bulunan	genç	bir	yabaniydi. </p>
<p class="calibre1">Tommen	ve	Myrcella	da	onların	peşine	takıldı.	Cüce,	Joffrey’nin	önünde	diz çöktü.	“Majesteleri.” </p>
<p class="calibre1">“Sen,”	dedi	Joffrey. </p>
<p class="calibre1">“Ben,”	diye	onayladı	İblis.	“Dayın	ve	büyüğün	olarak	daha	saygılı	bir karşılama	beklerdim	doğrusu.” </p>
<p class="calibre1">“Senin	öldüğünü	söylemişlerdi,”	dedi	Tazı. </p>
<p class="calibre1">Küçük	adam,	gözlerini	Tazı’ya	çevirdi.	Gözlerinden	biri	yeşil,	diğeri	siyahtı ve	ikisi	de	buz	gibi	bakıyordu.	“Kralla	konuşuyordum,	itiyle	değil.” </p>
<p class="calibre1">“Ölmediğin	için	çok	mutluyum,”	dedi	Prenses	Myrcella. </p>
<p class="calibre1">“Bu	konuda	hemfikiriz	küçüğüm,”	diye	karşılık	verdi	Tyrion,	Sansa’ya	döndü. </p>
<p class="calibre1">“Leydim,	kayıplarınız	için	üzgünüm.	Tanrılar	çok	zalim.” </p>
<p class="calibre1"><a id="p48"></a>Sansa	verecek	bir	cevap	bulamıyordu.	Bu	adam	onun	kayıpları	için	nasıl üzgün	olabilirdi	ki?	Onunla	alay	mı	ediyordu?	Zalim	olan	tanrılar	değildi,	Joffrey idi. </p>
<p class="calibre1">“Senin	kaybın	için	de	üzgünüm	Joffrey,”	dedi	cüce. </p>
<p class="calibre1">“Ne	kaybı?” </p>
<p class="calibre1">“Soylu	baban	olabilir	mi	mesela?	Siyah	sakallı,	iri	ve	cesur	bir	adamdı,	biraz uğraşırsan	onu	hatırlayabileceğinden	eminim.	Senden	önceki	kraldı.” </p>
<p class="calibre1">“Ah,	o	mu?	Evet,	çok	hüzünlü	bir	hikâye.	Bir	domuz	tarafından	öldürüldü.” </p>
<p class="calibre1">“Anlatılan	hikâye	bu,	öyle	değil	mi	Majesteleri?” </p>
<p class="calibre1">Joffrey	yüzünü	astı.	Sansa	bir	şey	söylemek	zorunda	olduğunu	hissediyordu. </p>
<p class="calibre1">Rahibe	Mordane	her	zaman	ne	derdi?  <i class="calibre4">Nezaket	bir	leydinin	kalkanıdır. </i>	Sansa zırhını	kuşandı	ve	konuştu,	“Annem	sizi	esir	aldığı	için	üzgünüm	lordum.” </p>
<p class="calibre1">“Bunun	için	çok	sayıda	insan	üzgün,”	diyerek	karşılık	verdi	Tyrion.	“Ve	işim bittiğinde	bazıları	çok	daha	fazla	üzgün	olabilir...	ama	duyarlılığınız	için	teşekkür ederim.	Joffrey,	anneni	nerede	bulabilirim?” </p>
<p class="calibre1">“Konseyimle	birlikte,”	diye	yanıtladı	kral.	“Ağabeyin	Jaime	mücadeleleri kaybediyor.”	Olanlar	 <i class="calibre4">onun</i>	suçuymuş	gibi	kızgın	gözlerle	Sansa’ya	baktı. </p>
<p class="calibre1">“Starklar’a	esir	düşmüş.	Nehirova’yı	kaybettik	ve	bunlar	yetmiyormuş	gibi, Sansa’nın	aptal	ağabeyi	kendini	kral	ilan	etmiş.” </p>
<p class="calibre1">Cüce	alay	dolu	bir	ifadeyle	gülümsedi.	“Bugünlerde	pek	çok	aptal	kendisini kral	ilan	ediyor.” </p>
<p class="calibre1">Joff	bu	sözlerden	ne	anlam	çıkaracağını	bilemiyormuş	gibi	görünüyordu.	Alayı sezmişti.	“Neyse,	yaşadığın	için	mutluyum	dayıcığım.	Bana	isim	günü	hediyesi getirdin	mi?” </p>
<p class="calibre1">“Getirdim.	Zekâmı.” </p>
<p class="calibre1">“Robb	Stark’ın	kafasını	getirmeni	tercih	ederdim,”	dedi	Joffrey,	Sansa’ya bakarak.	“Tommen,	Myrcella,	gelin.” </p>
<p class="calibre1">Sandor	Clegane	kralı	takip	etmeden	önce	bir	an	oyalandı.	“Senin	yerinde olsam	dilime	sahip	çıkardım	küçük	adam,”	dedi	ve	sahibinin	peşine	takıldı. </p>
<p class="calibre1">Sansa,	cüce	ve	canavarlarıyla	yalnız	kalmıştı.	Söyleyecek	bir	şeyler	bulmaya çalışıyordu.	“Kolunuzdan	yaralanmışsınız,”	deyiverdi	sonunda. </p>
<p class="calibre1">“Yeşil	Çatal’daki	mücadele	sırasında	sizin	kuzeyli	savaşçılarınızdan	biri</p>
<p class="calibre1"><a id="p49"></a>koluma	gürzle	vurdu.	Atımdan	düşmem	sayesinde	kurtuldum	elinden.”	Sansa’nın yüzünü	inceleyen	cücenin	alaycı	gülümsemesi	şefkatli	bir	ifadeyle	yer	değiştirdi. </p>
<p class="calibre1">“Sizi	bu	kadar	hüzünlü	kılan	babanız	için	tuttuğunuz	yas	mı?” </p>
<p class="calibre1">“Benim	babam	vatan	hainiydi,”	dedi	Sansa	bir	çırpıda.	“Annem	ve	erkek kardeşim	de	vatan	haini.”	Bu	cümleleri	söylemek	Sansa’nın	çabucak	öğrendiği	bir refleksti.	“Ben	sevgili	Joffrey’ye	sadığım.” </p>
<p class="calibre1">“Buna	şüphe	yok.	Kurtlarla	çevrili	bir	ceylan	kadar	sadık.” </p>
<p class="calibre1">“Aslanlar,”	diye	fısıldadı	Sansa	bilinçsizce.	Endişeyle	etrafına	bakındı.	Onu duyacak	kimse	yoktu. </p>
<p class="calibre1">Lannister	uzanıp	Sansa’nın	elini	tuttu,	hafifçe	sıktı.	“Ben	sadece	küçük	bir aslanım	ve	yemin	ederim	ki	size	saldırmayacağım.”	Reverans	yaptı.	“Şimdi izninizi	istiyorum.	Kraliçe	ve	konseyle	görülecek	acil	bir	işim	var.” </p>
<p class="calibre1">Sansa,	tuhaf	adımlarla	yürüyen	Tyrion’ı	izledi.  <i class="calibre4">Joffrey’den	çok	daha	nazik</i> <i class="calibre4">konuşuyor, </i>	diye	düşündü,  <i class="calibre4">ama	kraliçe	de	benimle	nazik	bir	şekilde	konuşuyordu. </i></p>
<p class="calibre1"> <i class="calibre4">Bu	adam	bir	Lannister.	Joffrey’nin	dayısı.	Dostum	değil. </i>	Sansa,	Joffrey’yi	bütün kalbiyle	sevmişti	bir	zamanlar.	Ve	kraliçeye	tapmış,	güvenmişti.	Sevgisine	ve güvenine	babasının	başıyla	cevap	vermişlerdi.	Sansa	bir	kez	daha	aynı	hatayı yapmayacaktı. </p>
<p class="calibre1"><a id="p50"></a>Tyrion</p>
<p class="calibre1">Sör	Mandon	Moore,	Kral	Muhafızları’nın	kar	beyazı	kıyafetleri	içinde	kefene sarılmış	bir	ölü	gibi	görünüyordu.	“Majesteleri’nin	emri	var.	Konseyi	toplantı esnasında	rahatsız	edemezsiniz.” </p>
<p class="calibre1">“Çok	küçük	bir	rahatsızlık	vereceğim	sör.”	Tyrion	cebinden	bir	parça parşömen	çıkardı.	“Babamdan	bir	mektup	getirdim,	bildiğiniz	üzere	kendisi	Kral Eli’dir.	Mektupta	mührü	var.” </p>
<p class="calibre1">Söylediklerini	ilk	seferinde	anlamayan	bir	aptalla	konuşuyormuş	gibi, </p>
<p class="calibre1">“Majesteleri	rahatsız	edilmek	istemiyor,”	dedi	Sör	Mandon	kelimeleri	ağır	ağır söyleyerek. </p>
<p class="calibre1">Jaime,	Kral	Muhafızları’ndaki	en	tehlikeli	şövalyenin	–kendisinden	sonra–</p>
<p class="calibre1">Sör	Moore	olduğunu	söylemişti	bir	keresinde.	Çünkü	adamın	bir	sonraki	adımının ne	olacağını	yüzünden	anlamak	imkânsızdı.	Tyrion	küçük	bir	ipucu	bulmak	isterdi doğrusu.	İş	kılıçlara	davranmaya	varırsa,	Bronn	ve	Timett	şövalyenin	hakkından kolaylıkla	gelirdi	ama	işe	Joffrey’nin	muhafızlarından	birini	katlederek	başlamak iyiye	alamet	olmazdı.	Şövalye	tarafından	kapıdan	çevrilmeyi	kabul	ederse	de otoritesini	kaybederdi.	Gülümsedi.	“Sör	Mandon,	henüz	eşlikçilerimle tanışmadınız.	Bu,	Timett	oğlu	Timett.	Kendisi	Yanık	Adamlar’ın	Kırmızı	El’idir. </p>
<p class="calibre1">Ve	bu	da	Bronn.	Lord	Arryn’ın	muhafız	başı	Sör	Vardis	Egen’i	hatırlar	mısınız?” </p>
<p class="calibre1">“Evet,	kendisini	tanırım,”	dedi	şövalye.	Gri	gözleri	ifadesiz	ve	ölüydü. </p>
<p class="calibre1">“Tanırdınız,”	diye	düzeltti	Bronn	ince	bir	gülümsemeyle.	Sör	Mandon, Bronn’un	söylediklerini	duymuş	gibi	yapmaya	bile	tenezzül	etmedi. </p>
<p class="calibre1">“Öyle	olsun,”	diye	mırıldandı	Tyrion.	“Sör,	ablamı	mutlaka	görüp	babamın mektubunu	kendisine	vermeliyim.	Nezaket	gösterip	bize	kapıyı	açar	mısınız lütfen?” </p>
<p class="calibre1">Beyaz	şövalye	yanıt	vermedi.	Tyrion	salona	zorla	girmeye	karar	vermişken şövalye	kenara	çekildi.	“Siz	girebilirsiniz,	yanınızdakiler	burada	kalacak.” </p>
<p class="calibre1"> <i class="calibre4">Küçük	bir	zafer, </i>	diye	düşündü	Tyrion,  <i class="calibre4">ama	yeterince	tatlı. </i>	İlk	sınavından geçmişti.	Tyrion	Lannister	kendisini	neredeyse	uzun	biri	gibi	hissederek	kapıyı</p>
<p class="calibre1"><a id="p51"></a>omzuyla	itip	konsey	salonuna	girdi.	Küçük	konseyin	beş	üyesi	şaşkındı.	“Sen,” </p>
<p class="calibre1">dedi	Cersei	Lannister,	sesinde	hem	şaşkınlık	hem	aşağılama	vardı. </p>
<p class="calibre1">“Joffrey’nin	nezaket	derslerini	kimden	aldığını	anlamaya	başlıyorum.”	Tyrion durakladı,	giriş	kapısının	iki	yanında	duran	Valyria	sfenkslerine	hayranlıkla	baktı. </p>
<p class="calibre1">Kendine	güveni	tammış	gibi	görünmek	istiyordu	çünkü	Cersei	zayıflığın	kokusunu hemen	alırdı. </p>
<p class="calibre1">Cersei	en	ufak	bir	sevgi	kırıntısı	barındırmayan	yeşil	gözleriyle	Tyrion’ı inceledi.	“Burada	ne	işin	var?” </p>
<p class="calibre1">“Lord	babamızdan	bir	mektup	getirdim.”	Ağır	adımlarla	masaya	gitti	ve	sıkıca yuvarlanmış	parşömeni	bıraktı. </p>
<p class="calibre1">Hadım	Varys	mektubu	aldı	ve	pudralı	elleriyle	döndürdü.	“Lord	Tywin	zarif bir	adam.	Mühür	mumunun	altın	rengine	bayıldım.”	Hadım	mührü	yakından inceledi.	“Bu	mühür	kesinlikle	gerçek.” </p>
<p class="calibre1">“Elbette	gerçek,”	dedi	Cersei	parşömeni	Varys’in	elinden	alırken.	Mührü	kırdı ve	parşömeni	açtı. </p>
<p class="calibre1">Tyrion	mektubu	okuyan	ablasını	izledi.	Cersei	kendisi	için	kral	koltuğunu seçmişti.	Demek	ki	Joffrey,	tıpkı	Robert	gibi	konsey	toplantılarına	katılma zahmetini	göstermiyordu.	Tyrion,	Kral	Eli	koltuğuna	oturdu.	Böylesinin	uygun olacağını	düşünmüştü. </p>
<p class="calibre1">“Bu	saçmalık,”	dedi	kraliçe	sonunda.	“Babam,	kendisine	ait	makamda oturması	için	Tyrion’ı	göndermiş.	Kendisi	aramıza	katılana	kadar	Tyrion’ı	Kral Eli	olarak	kabul	etmemizi	istiyor.” </p>
<p class="calibre1">Yüce	Üstat	Pycelle	uzun	beyaz	sakallarını	sıvazladı	ve	ağır	ağır	başını	salladı. </p>
<p class="calibre1">“O	halde	Lord	Tyrion’a	hoş	geldiniz	demekle	yükümlüyüz.” </p>
<p class="calibre1">“Öyle,”	diye	onayladı	Janos	Slynt.	Gıdısı	sarkmış,	kelleşmeye	başlamış	adam kurbağaya	benziyordu.	Epey	yukarı	zıplamayı	becermiş	bir	kurbağaya.	“Size gerçekten	ihtiyacımız	var	lordum.	Şehir	asilerle	doldu,	gökyüzünde	bir	alamet	var, sokaklarda	her	gün	yeni	bir	ayaklanma...” </p>
<p class="calibre1">“Peki	bu	kimin	suçu	Lord	Janos?”	diye	sordu	Cersei	sert	bir	ses	tonuyla. </p>
<p class="calibre1">“Şehirdeki	düzeni	sağlamakla	yükümlü	olan	sizsiniz.	Sen	de	öyle	Tyrion.	Savaş</p>
<p class="calibre1">meydanlarında	daha	çok	işimize	yararsın.” </p>
<p class="calibre1">Tyrion	güldü.	“Hayır,	savaş	meydanlarındaki	işim	bitti.	Koltukta	oturmayı	at</p>
<p class="calibre1"><a id="p52"></a>sırtında	oturmaya	tercih	ederim.	Elimde	savaş	baltası	yerine	şarap	kadehi	olması daha	iyi.	O	davul	seslerine,	parlak	zırhlara,	sürekli	kişneyip	hareket	eden	atlara	ne demeli?	Davullar	fena	halde	başımı	ağrıtıyor.	Zırhıma	vuran	güneş,	beni	hasat şenliklerinde	kesilen	hindiler	gibi	kızartıyor.	Atlar	her	yere	pisliyor.	Şikâyet ettiğimi	sanmayın	sakın,	Arryn	Vadisi’nde	gördüğüm	konukseverliğin	yanında davullar,	at	pisliği	ve	sivrisinekler,	cennet	gibi	kalır.” </p>
<p class="calibre1">Serçeparmak	güldü.	“İyi	söylediniz	Lannister.	Siz	de	benim	gibi	kanaatkâr	bir adamsınız.” </p>
<p class="calibre1">Ejderha	kemiğinden	sapı,	Valyria	çeliğinden	dövülmüş	bıçağı	olan	hançeri hatırlayan	Tyrion	gülümsedi.  <i class="calibre4">Çok	yakında	bununla	ilgili	bir	konuşma	yapacağız</i> <i class="calibre4">Serçeparmak, </i>	diye	düşündü.	Lord	Petyr’ın	bu	konuyu	da	eğlendirici	bulup bulmayacağını	merak	ediyordu.	“Size	hizmet	etmeme	izin	verin,	küçük	de	olsa yardımım	dokunacaktır.” </p>
<p class="calibre1">Cersei	mektubu	tekrar	okudu.	“Yanında	kaç	adam	var?” </p>
<p class="calibre1">“Birkaç	yüz.	Çoğu	kendi	adamlarım.	Babam	bu	işin	bir	parçası	olmaya	çok gönüllü	değil.	Adam	savaşın	ortasında.” </p>
<p class="calibre1">“Renly	ordusuyla	şehre	gelirse	ya	da	Stannis,	Ejderha	Kayası’ndan	yelken açmaya	karar	verirse	birkaç	yüz	adam	ne	işe	yarar?	Ben	babamdan	bir	ordu istiyorum,	babam	bana	bir	cüce	gönderiyor.	Kral	Eli’ni	 <i class="calibre4">kral</i>	atar	ve	konsey atamayı	onaylar.	Joffrey,	El	olarak	lord	babamızı	seçti.” </p>
<p class="calibre1">“Ve	Lord	babamız	da	beni	seçti.” </p>
<p class="calibre1">“Bunu	yapmaya	yetkisi	yok.	Joffrey’nin	onayı	olmadan	mümkün	değil.” </p>
<p class="calibre1">“Bu	konuyu	onunla	görüşmek	istersen	Lord	Tywin	ordusuyla	birlikte Harrenhal’da,”	dedi	Tyrion	nazik	bir	şekilde.	“Lordlarım,	lütfen	bizi	biraz	yalnız bırakın,	ablamla	özel	olarak	konuşmak	istiyorum.” </p>
<p class="calibre1">Varys	ayağa	kalktı.	Yüzünde	her	zamanki	yapmacık	gülümsemesi	vardı. </p>
<p class="calibre1">“Ablanızın	tatlı	sesine	kim	bilir	nasıl	hasret	kalmışsınızdır.	Lordlarım,	iki	kardeşi baş	başa	bırakmalıyız.	Diyarın	dertleri	biraz	bekleyebilir.” </p>
<p class="calibre1">Janos	Slynt	tereddüt	etti.	Üstat	Pycelle	oyalandı	ama	sonunda	ikisi	de	kalktı. </p>
<p class="calibre1">Serçeparmak	bekledi.	“Sizin	için	Maegor	Hisarı’nda	bir	oda	hazırlatayım	mı?” </p>
<p class="calibre1">“Teşekkürler	Lord	Petyr	ama	Eddard	Stark’ın	El	Kulesi’ndeki	eski	odasına yerleşmeyi	düşünüyorum.” </p>
<p class="calibre1"><a id="p53"></a>Serçeparmak	güldü.	“Siz	benden	daha	cesur	bir	adamsınız	Tyrion.	Orada	kalan son	iki	El’e	neler	olduğunu	 <i class="calibre4">biliyorsunuz, </i>	değil	mi?” </p>
<p class="calibre1">“İki	mi?	Beni	korkutmaya	çalışıyorsanız	dört	demeliydiniz.” </p>
<p class="calibre1">“Dört?”	Serçeparmak	tek	kaşını	yukarı	kaldırdı.	“Lord	Arryn’dan	önceki El’lerin	de	korkunç	sonları	mı	olmuştu?	Bu	meselelere	önem	veremeyecek	kadar küçüktüm	o	zamanlar.” </p>
<p class="calibre1">“Aerys	Targaryen’ın	son	El’i,	Kral	Toprakları’nın	işgali	sırasında	öldürüldü. </p>
<p class="calibre1">El	Kulesi’ne	yerleşmeye	vakti	oldu	mu	emin	değilim	gerçi.	Zira	sadece	on	beş	gün görevinde	kalabildi.	Ondan	önceki	El	yanarak	can	verdi.	Onlardan	da	önceki	iki El	sürgünde	beş	parasız	ölmüştü.	Kral	Toprakları’ndan	adını	ve	servetini kaybetmeden	tek	parça	halinde	ayrılabilen	yegâne	El	lord	babamdır.” </p>
<p class="calibre1">“Büyüleyici,”	dedi	Serçeparmak.	“Zindanlara	yerleşmek	için	daha	fazla sebebim	oldu.” </p>
<p class="calibre1"> <i class="calibre4">Belki	gerçekten	yerleşirsin, </i>	diye	düşündü	Tyrion	ama	düşündüğünü	söylemek yerine,	“Cesaret	ve	aptallık	kardeştir,	derler.	El	Kulesi’ndeki	lanet	her	neyse, gözünden	kaçacak	kadar	minik	bir	adam	olduğumu	düşünüyorum,”	dedi. </p>
<p class="calibre1">Janos	Slynt	güldü.	Serçeparmak	gülümsedi.	Yüce	Üstat	reverans	yaparak	iki adamla	birlikte	salondan	ayrıldı. </p>
<p class="calibre1">“Babam	seni	sıkıcı	tarih	dersleri	vermen	için	yollamamıştır	umarım,”	dedi Cersei	yalnız	kaldıklarında. </p>
<p class="calibre1">“Ablamın	tatlı	sesine	nasıl	da	hasret	kalmışım,”	diyerek	içini	çekti	Tyrion. </p>
<p class="calibre1">“Şu	hadımın	dilini	kızgın	bir	makasla	kesmeyi	nasıl	da	istiyorum,”	diye karşılık	verdi	Cersei.	“Babam	aklını	mı	kaçırdı?	Yoksa	bu	mektubu	zorla	mı yazdırdın	ona?”	Artan	bir	rahatsızlıkla	mektubu	tekrar	okudu.	“Beni	neden	seninle meşgul	ediyor?	Bizzat	onun	gelmesini	istemiştim.”	Mektubu	avcunun	içinde buruşturdu.	“Ben	Joffrey’nin	vekiliyim.	Babama	bir	kral	 <i class="calibre4">emri</i>	verdim!” </p>
<p class="calibre1">“Ve	seni	ciddiye	almadı,”	dedi	Tyrion.	“Çok	büyük	bir	ordusu	var.	İstediğini yapabilir.	Seni	ciddiye	almayan	ilk	insan	da	değil.	Yanılıyor	muyum?” </p>
<p class="calibre1">Cersei	dişlerini	sıktı.	Tyrion,	ablasının	öfkeden	kızardığını	görebiliyordu.	“Bu mektubun	sahte	olduğunu	söyleyip	seni	zindana	atmalarını	emredebilirim.  <i class="calibre4">Bunu</i> herkesin	ciddiye	alacağından	emin	olabilirsin.” </p>
<p class="calibre1">Tyrion	ince	bir	buz	tabakasının	üstünde	yürüdüğünün	farkındaydı.	Tek	yanlış</p>
<p class="calibre1"><a id="p54"></a>adım	boğulmasına	sebep	olurdu.	“Evet,	alırlar	ama	seni	ciddiye	alması	gereken asıl	adam,	büyük	bir	orduya	sahip	olan	babamızdır.	Bunu	unutma.	Hem,	beni	neden zindana	attırmak	isteyesin	ki?	Ben	sana	yardım	etmek	için	buradayım	sevgili ablacığım.” </p>
<p class="calibre1">“<i class="calibre4">Senin</i>	yardımına	ihtiyacım	yok.	Ben	babamın	gelmesini	emrettim.” </p>
<p class="calibre1">“Evet,”	dedi	Tyrion	sessizce.	“Ve	Jaime’yi	istedin.” </p>
<p class="calibre1">Cersei	duygularını	belli	etmemeye	çalışıyordu	ama	Tyrion	onunla	birlikte büyümüştü.	Ablasının	yüzünü	en	sevdiği	kitaplardan	biriymiş	gibi	okuyabiliyordu. </p>
<p class="calibre1">Şimdi	okuduğu	şey	öfkeydi	ve	korkuydu	ve	umutsuzluktu.	“Jaime...” </p>
<p class="calibre1">“...senin	olduğu	kadar	benim	de	kardeşim,”	diyerek	tamamladı	Tyrion.	“Bana destek	ol.	Jaime’yi	sağ	salim	eve	getireceğiz,	söz	veriyorum.” </p>
<p class="calibre1">“Nasıl?”	diye	sordu	Cersei.	“Robb	Stark	ve	Leydi	Catelyn,	Lord	Eddard’ın başını	kestiğimizi	unutmayacak.” </p>
<p class="calibre1">“Doğru,”	dedi	Tyrion.	“Buna	rağmen,	kızları	hâlâ	senin	elinde.	Büyük	olanı Joffrey’yle	birlikte	avluda	gördüm.” </p>
<p class="calibre1">“Sansa,”	dedi	kraliçe.	“Küçük	olanı	da	elimde	tuttuğumu	söylemek	isterdim ama	yalan	olur.	Robert’ın	öldüğü	gün	kızı	alması	için	Sör	Meryn	Trant’i	yolladım ama	kılıç	öğretmeni	araya	girdi	ve	kız	kaçtı.	O	günden	beri	hiç	görülmedi.	Büyük ihtimalle	ölmüştür.	O	gün	çok	fazla	insan	öldü.” </p>
<p class="calibre1">Tyrion	iki	Stark	kızının	da	elinde	olmasını	tercih	ederdi	ama	biri	de	işine yarardı.	“Bana	konseydeki	dostlarımızdan	bahset.” </p>
<p class="calibre1">Cersei	kapıya	baktı.	“Neden?” </p>
<p class="calibre1">“Babamız	onlardan	hoşlanmıyor.	Onu	son	gördüğümde,	kafalarının	siperlere çok	yakışacağını	düşünüyordu.	Eddard	Stark’ın	kafasının	yanında	iyi görünürlermiş.”	Masaya	eğildi.	“Sadakatlerinden	emin	misin?	Onlara	güveniyor musun?” </p>
<p class="calibre1">“Kimseye	güvenmiyorum,”	diye	terslendi	Cersei.	“Ama	onlara	ihtiyacım	var. </p>
<p class="calibre1">Babam	bize	karşı	oyun	oynadıklarına	mı	inanıyor?” </p>
<p class="calibre1">“Şüpheleniyor	demek	daha	doğru	olur.” </p>
<p class="calibre1">“Neden?	Ne	biliyor?” </p>
<p class="calibre1">Tyrion	omuz	silkti.	“Senin	oğlunun	hüküm	sürdüğü	şu	kısa	zaman	içinde	çok fazla	saçmalık,	şarlatanlık	ve	felaket	yaşandığını	düşünüyor.	Bu	durum,	birilerinin</p>
<p class="calibre1"><a id="p55"></a>Joffrey’ye	kötü	fikirler	verdiğinin	kanıtı.” </p>
<p class="calibre1">Cersei	inceleyen	gözlerle	Tyrion’a	baktı.	“Joffrey’nin	akıl	hocalarına	ihtiyacı yok.	Her	zaman	güçlü	bir	iradesi	oldu	ve	artık	kral.	Kendisine	söyleneni	değil, istediğini	yapması	gerektiğine	inanıyor.” </p>
<p class="calibre1">“Taçlar,	takıldıkları	başlara	tuhaf	şeyler	yapıyor,”	dedi	Tyrion.	“Şu	Eddard Stark	meselesi...	Joffrey’nin	işi	mi?” </p>
<p class="calibre1">Kraliçe	yüzünü	buruşturdu.	“Stark’ı	affetmesini	söylemiştik.	Böylece	adam siyahları	kuşanıp	sonsuza	kadar	yolumuzdan	çekilecekti	ve	oğluyla	pazarlık	etme şansımız	olacaktı	ama	Joffrey	seyirciler	için	daha	heyecanlı	bir	gösteri	istedi.	Ne yapabilirdim?	Bütün	şehrin	önünde	Lord	Stark’ın	kafasının	kesilmesini	emretti. </p>
<p class="calibre1">Sör	İlyn	ve	Janos	Slynt	benim	tek	kelimeme	ihtiyaç	duymadan	adamın	kafasını uçurdu!”	Yumruğunu	sıktı.	“Yüce	Rahip,	gerçek	amacımız	hakkında	ona	yalan söyleyerek	saygısızlık	ettiğimizi,	Baelor	Septi’ni	kanla	kirlettiğimizi	söylüyor.” </p>
<p class="calibre1">“Haksız	değil,”	dedi	Tyrion.	“Şu	 <i class="calibre4">Lord</i>	Slynt	denen	adam,	bu	işin	bir	parçası yani,	öyle	mi?	Harrenhal’u	ona	vermek,	konsey	üyeliğine	terfi	ettirmek	kimin dâhiyane	fikriydi?” </p>
<p class="calibre1">“Düzenlemeleri	Serçeparmak	yaptı.	Slynt’in	altın	pelerinlilerine	ihtiyacımız vardı.	Eddard	Stark,	Renly’yle	birlikte	bir	komplo	hazırlıyordu	ve	Stannis’e	taht vadeden	bir	mektup	yazmıştı.	Her	şeyi	kaybedebilirdik.	Kıyısından	döndük.	Sansa bana	gelip	babasının	planlarını	anlatmasaydı...” </p>
<p class="calibre1">Tyrion	şaşırmıştı.	“Gerçekten	mi?	Kendi	kızı?”	Sansa	iyi	yürekli,	zarif,	sevgi dolu	bir	kız	gibi	görünüyordu. </p>
<p class="calibre1">“Kız	aşk	sarhoşuydu.	Joffrey	için	her	şeyi	yapmaya	hazırdı.	Joffrey	kızın babasının	başını	kestirip	yaptığı	şeye	merhamet	deyince	aşk	son	buldu	elbette.” </p>
<p class="calibre1">“Majesteleri	insanların	kalbini	kazanmak	için	sıra	dışı	yöntemler	kullanıyor,” </p>
<p class="calibre1">dedi	Tyrion	çarpık	bir	gülümsemeyle.	“Sör	Barristan	Selmy’yi	Kral Muhafızları’ndan	çıkarmak	da	Joffrey’nin	fikri	miydi?” </p>
<p class="calibre1">Cersei	içini	çekti.	“Joffrey,	Robert’ın	ölümünden	sorumlu	tutabileceği	birini arıyordu.	Varys,	Sör	Barristan’ı	önerdi.	Neden	olmasın?	Bu	sayede	Kral Muhafızları’nın	kumandanı	Jaime	oldu.	Joff	da	köpeğinin	önüne	küçük	bir	kemik attı.	Sandor	Clegane’e	çok	düşkün.	Selmy’ye	arazi	ve	bir	kale	teklif	ettik,	yaşlı	bir aptalın	hak	ettiğinden	çok	daha	fazlaydı	bence.” </p>
<p class="calibre1"><a id="p56"></a>“O	yaşlı	aptalın,	Çamur	Kapısı’nda	kendisini	yakalamak	isteyen	iki	altın pelerinliyi	biçtiğini	duydum.” </p>
<p class="calibre1">Cersei	çok	huzursuz	görünüyordu.	“Janos	daha	fazla	muhafız	göndermeliydi. </p>
<p class="calibre1">Arzu	ettiğim	kadar	ehil	bir	adam	değil.” </p>
<p class="calibre1">“Sör	Barristan,	Robert	Baratheon’ın	Kral	Muhafızları’nın	kumandanıydı,” </p>
<p class="calibre1">diye	hatırlattı	Tyrion.	“Aerys	Targaryen’ın	yedi	şövalyesinden	sağ	kalmayı beceren	bir	o,	bir	de	Jaime	var.	İnsanlar	Sör	Barristan’ı,	Ayna	Kalkanlı	Serwyn’e ya	da	Ejderha	Şövalyesi	Prens	Aemon’a	duyduğu	saygıyla	anıyor.	Cesur Barristan’ı	Robb	Stark’la	ya	da	Stannis	Baratheon’la	yan	yana	at	sürerken gördüklerinde	ne	düşünecekler?” </p>
<p class="calibre1">Cersei	gözlerini	kaçırdı.	“Bunu	hiç	düşünmemiştim.” </p>
<p class="calibre1">“Babam	düşündü,”	dedi	Tyrion.	“Beni	 <i class="calibre4">bu	yüzden</i>	gönderdi	işte.	Bu saçmalıklara	bir	son	vermem	ve	oğlunu	hizaya	getirmem	için.” </p>
<p class="calibre1">“Joff	sana	karşı	da	itaatkâr	olmayacak.	Beni	bile	dinlemiyor.” </p>
<p class="calibre1">“Olacak.” </p>
<p class="calibre1">“Neden	olsun?” </p>
<p class="calibre1">“Senin	onu	asla	incitmeyeceğini	biliyor.” </p>
<p class="calibre1">Cersei	gözlerini	kıstı.	“Oğluma	zarar	vermene	müsaade	edeceğimi düşünüyorsan	havale	geçiriyorsun	demektir.” </p>
<p class="calibre1">Tyrion	içini	çekti.	Ablası	asıl	görmesi	gereken	şeyi	yine	atlamıştı.	“Joffrey benim	yanımda	en	az	senin	yanında	olduğu	kadar	güvende	olacak,”	dedi.	“Ama tehdit	altında	olduğunu	 <i class="calibre4">hissettiği</i>	sürece	itaatkâr	davranacak.”	Kraliçenin	elini tuttu.	“Sen	benim	ablamsın.	Kabul	etsen	de	etmesen	de	bana	ihtiyacın	var.	O	çirkin demir	koltukta	oturmaya	devam	etmek	istiyorsa,	oğlunun	da	bana	ihtiyacı	var.” </p>
<p class="calibre1">Cersei,	Tyrion’ın	ona	dokunmaya	cesaret	etmesinden	dolayı	şaşkındı.	“Sen	her zaman	çok	bilmişin	tekiydin.” </p>
<p class="calibre1">“Olmaya	çalışıyorum,”	dedi	Tyrion	sırıtarak. </p>
<p class="calibre1">“Denemeye	değer...	sakın	yanılma	Tyrion.	Onaylarsam	Kral	Eli	olursun	ama gerçekte	 <i class="calibre4">benim</i>	El’im	olacaksın.	Bütün	niyetini	ve	planlarını	benimle paylaşacaksın.	Benim	onayım	olmadan	 <i class="calibre4">hiçbir	şey</i>	yapmayacaksın.	Anlıyor musun?” </p>
<p class="calibre1">“Ah,	anlıyorum.” </p>
<p class="calibre1"><a id="p57"></a>“Kabul	ediyor	musun?” </p>
<p class="calibre1">“Elbette,”	diye	yalan	söyledi	Tyrion.	“Seninim	ablacığım.”  <i class="calibre4">Olmam	gerektiği</i> <i class="calibre4">sürece. </i>	“Pekâlâ,	artık	ortak	bir	amacımız	olduğuna	göre	aramızda	hiç	sır kalmamalı.	Joffrey,	Eddard	Stark’ın	başını	kestirdi.	Varys,	Sör	Barristan’dan kurtuldu.	Serçeparmak,	Janos	Slynt’i	başımıza	sardı.	Peki,	Jon	Arryn’ı	kim öldürdü?” </p>
<p class="calibre1">Cersei	elini	salladı.	“Nereden	bileyim?” </p>
<p class="calibre1">“Kartal	Yuvası’ndaki	yaslı	dul,	kocasını	benim	öldürdüğümü	düşünüyor,”	dedi Tyrion.	“Bu	çılgın	fikre	nasıl	kapılmış	olabilir?” </p>
<p class="calibre1">“Gerçekten	bilmiyorum.	Aptal	Eddard	Stark	da	beni	aynı	şeyle	suçladı.	Lord Arryn’ın	benimle	ilgili	şüpheleri	olduğunu	ima	etti.	Benim...” </p>
<p class="calibre1">“Sevgili	Jaime’le	yattığını	mı	düşünüyordu?” </p>
<p class="calibre1">Cersei	tokat	attı. </p>
<p class="calibre1">“Babamız	kadar	kör	olduğumu	mu	sanıyorsun?”	dedi	Tyrion	yanağını ovuşturarak.	“Kime	yalan	söylediğin	benim	umrumda	değil.	Ama	bacaklarını	bir kardeşine	açarken	diğerine	kapaman	haksızlık.” </p>
<p class="calibre1">Cersei	tokat	attı. </p>
<p class="calibre1">“Nazik	ol	Cersei.	Sadece	şaka	yapıyorum.	Dürüst	olmam	gerekirse	senden daha	zarif	bir	fahişeyi	tercih	ederim.	Jaime’nin	sende	kendi	görüntüsünden	başka ne	gördüğünü	hiçbir	zaman	anlayamadım.” </p>
<p class="calibre1">Cersei	tokat	attı. </p>
<p class="calibre1">Tyrion’ın	yanakları	kızarmıştı	ve	yanıyordu,	buna	rağmen	gülümsedi.	“Bunu yapmaya	devam	edersen	sinirlenebilirim.” </p>
<p class="calibre1">“Sinirlenmen	neden	umrumda	olsun?” </p>
<p class="calibre1">“Bazı	yeni	dostlarım	var,”	dedi	Tyrion.	“Onları	hiç	sevmeyeceğinden	eminim. </p>
<p class="calibre1">Robert’ı	nasıl	öldürdün?” </p>
<p class="calibre1">“O	kendini	öldürdü.	Ben	sadece	yardım	ettim.	Yaver	Lancel,	Robert	domuzun peşine	düştüğünde	ona	güçlü	bir	şarap	ikram	etti.	En	sevdiği	ekşi	şaraptı	ama alışık	olduğundan	üç	kat	daha	sertti.	Leş	kokulu	ahmak,	şaraba	bayıldı.	İstediği anda	içmeyi	bırakabilirdi	ama	hayır,	bir	matarayı	dibine	kadar	tükettikten	sonra yenisini	istedi.	İşin	geri	kalanını	da	domuz	halletti.	Cenaze	ziyafetine katılmalıydın	Tyrion.	Daha	önce	böyle	lezzetli	domuz	yememişsindir.	Aşçılar</p>
<p class="calibre1"><a id="p58"></a>hayvanı	mantar	ve	elmayla	kızarttı.	Tadı	zafer	gibiydi.” </p>
<p class="calibre1">“Sen	bir	dul	olmak	için	yaratılmışsın	sevgili	ablacığım.”	Tyrion,	büyük	sersem Robert	Baratheon’ı	severdi,	belki	de	ablasının	adama	karşı	duyduğu	tiksinti yüzünden.	“Neyse,	beni	tokatlama	işin	bittiyse	gitmeliyim.”	Kısa	bacaklarını	tuhaf bir	şekilde	çevirip	sandalyeden	indi. </p>
<p class="calibre1">Cersei	kaşlarını	çattı.	“Sana	gitmen	için	izin	vermedim.	Jaime’yi	nasıl kurtarmayı	planlıyorsun?	Bilmek	istiyorum.” </p>
<p class="calibre1">“Bir	planım	olduğunda	söylerim.	Fikirler	meyve	gibidir,	olgunlaşmaları	için zaman	geçmesi	gerekir.	Biraz	caddelerde	dolaşıp	şehrin	nabzını	tutmayı düşünüyorum.”	Elini	kapıdaki	sfenksin	kafasına	koydu.	“Son	bir	isteğim	var.	Sansa Stark’a	zarar	gelmemesini	sağla.	Kızların	 <i class="calibre4">ikisini</i>	birden	kaybetmenin	bize	bir faydası	olmaz.” </p>
<p class="calibre1">Tyrion,	kapının	dışında	bekleyen	Sör	Mandon’ı	başıyla	selamladı	ve	kubbeli koridorda	yürümeye	başladı.	Bronn	yanına	geldi	ama	Timett	ortalarda görünmüyordu.	“Kırmızı	El’imiz	nerede?”	diye	sordu. </p>
<p class="calibre1">“Keşfe	çıktı.	Onun	türü	koridorlarda	beklemek	için	yaratılmamış.” </p>
<p class="calibre1">“Umarım	önemli	birilerini	öldürmez.”	Tyrion’ın	Ay	Dağları’ndan	topladığı klan	üyeleri,	kendi	bildikleri	şekilde	sadık	adamlardı	ama	aynı	zamanda	gururlu ve	kavgacıydılar.	Kendilerine	yapılan	gerçek	ya	da	hayal	ürünü	hakaretlere	çelikle karşılık	vermeye	meyilliydiler.	“Onu	bulmaya	çalış.	Hazır	gitmişken	bütün adamların	doyurulmalarını	ve	yerlerine	yerleştirilmelerini	sağla.	El	Kule’sinin arkasındaki	barakalarda	kalmalarını	istiyorum.	Yalnız	kâhyaya	söyle,	Taş</p>
<p class="calibre1">Kargalar’ı,	Ay	Kardeşleri’nin	yakınına	yerleştirmesin	ve	Yanık	Adamlar	için sadece	onlara	ait	bir	bölüm	hazırlasın.” </p>
<p class="calibre1">“Sen	nereye	gidiyorsun?” </p>
<p class="calibre1">“Kırık	Örs’e	döneceğim.” </p>
<p class="calibre1">Bronn	sırıttı.	“Korumaya	ihtiyacın	var	mı?	Şehrin	çok	tehlikeli	olduğu söyleniyor.” </p>
<p class="calibre1">“Lannister	muhafızlarının	kumandanını	çağıracağım.	Cersei’den	daha	az Lannister	olmadığımı	hatırlaması	gerek.	Casterly	Kayası	için	yemin	etti,	Joffrey	ya da	ablam	için	değil.” </p>
<p class="calibre1">Tyrion	bir	saat	sonra,	bir	düzine	kırmızı	pelerinli	Lannister	muhafızıyla</p>
<p class="calibre1"><a id="p59"></a>çevrilmiş	halde	Kızıl	Kale’den	ayrıldı.	Yivli	kapının	altından	geçerken	duvarın tepesindeki	kazıklara	geçirilmiş	başları	gördü.	Katran	ve	çürüme	yüzünden kapkara	kesilmişlerdi,	tanınmayacak	haldeydiler.	“Kumandan	Vylarr,”	diye seslendi.	“Yarın	sabah	bu	kafaların	indirilmesini	istiyorum.	Temizlemeleri	için sessiz	rahibelere	verin.”	Başların	ait	olduğu	bedenleri	bulmak	cehennem	kadar zorlu	bir	iş	olacaktı	ama	yapılması	gerekiyordu.	Bazı	şeyler	savaşın	ortasında	bile usulüne	uygun	yapılmalıydı. </p>
<p class="calibre1">Vylarr	tereddütlü	görünüyordu.	“Majesteleri	üç	boş	kazık	dolana	kadar kafaların	duvarda	kalmasını	emretti,”	dedi. </p>
<p class="calibre1">“Kaba	bir	tahminde	bulunayım,”	diye	karşılık	verdi	Tyrion.	“Biri	Robb	Stark için,	diğerleri	de	Lord	Renly	ve	Lord	Stannis	için.	Doğru	muyum?” </p>
<p class="calibre1">“Evet	lordum.” </p>
</body>
</html>
