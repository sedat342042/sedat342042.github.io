<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Sonunda	adımları	ve	kapının	dışından	gelen	sesi	duydu.	“Leydim,”	dedi	Sör Robar	nazikçe.	“Beni	affedin	ama	gitme	vaktimiz	geldi.	Şafak	sökmeden	geri dönmüş	olmalıyız.” </p>
<p class="calibre1">Catelyn	kaskatı	kesilmiş	halde	ayağa	kalktı.	Dizleri	zonkluyordu,	kuş	tüyü	bir yatak	ve	yastık	için	çok	şey	verebilirdi.	“Teşekkür	ederim	sör,	hazırım.” </p>
<p class="calibre1">Denizden	uzağa	doğru	sarhoşça	eğilmiş	ağaçlardan	oluşan	seyrek	ormanda sessizlik	içinde	yol	aldılar.	Atların	tedirgin	kişnemelerini	ve	çelik	seslerini	takip ederek	Renly’nin	kampına	döndüler.	Sıra	sıra	atlar	ve	adamlar	karanlığı	zırh	gibi</p>
<p class="calibre1"><a id="p450"></a>kuşanarak	sıraya	dizilmişlerdi,	sanki	Demirci	geceyi	çelikten	dövmüştü, simsiyahtılar.	Catelyn’in	sağında,	solunda	ve	önünde	sıra	sıra	sancaklar	vardı	ama şafak	öncesi	karanlığında	ne	renkleri	ne	de	armaları	seçiliyordu.  <i class="calibre4">Gri	bir	ordu,</i> diye	düşündü.  <i class="calibre4">Gri	sancakların	altında,	gri	atlı,	gri	adamlar. </i>	Renly’nin	gölge şövalyeleri	mızraklarını	havaya	kaldırarak	atlarının	sırtında	bekleyen	Catelyn	ve yanındakiler	için	yol	açtı.	Catelyn	yapraksız	ve	cansız,	uzun	çıplak	ağaçlardan oluşan	ormanın	içinden	geçti.	Fırtına	Burnu’nun	olduğu	yer	daha	derin	bir karanlığa	gömülüydü,	hiçbir	yıldızın	parlamadığı	karanlık	bir	duvardan	ibaretti. </p>
<p class="calibre1">Arazinin	tam	karşısında,	Lord	Stannis’in	kampında	yanan	meşaleleri görebiliyordu. </p>
<p class="calibre1">Renly’nin	çadırının	içinde	yanan	mumların	titrek	alevleri	ipek	duvarların üstünde	ışıldıyor,	büyük	çadırı	zümrüt	yeşili	ışıklarla	canlanan	sihirli	bir	şatoya dönüştürüyordu.	Kral	çadırının	kapısında	Gökkuşağı	Muhafızları’ndan	iki	şövalye nöbetteydi.	Yeşil	ışık,	Sör	Parmen’ın	mor	erik	rengi	cübbesinin	üstünde	tuhaf	bir şekilde	pırıldıyordu	ve	Sör	Emmon’ın	her	noktası	ayçiçekleriyle	kaplanmış	sarı mineli	kalkanına	mide	bulandırıcı	bir	ton	katıyordu.	Şövalyelerin	miğferlerindeki uzun	ve	ipeksi	kuş	tüyleri	uçuşuyor,	gökkuşağı	pelerinleri	omuzlarından dökülüyordu. </p>
<p class="calibre1">Catelyn	çadıra	girdi	ve	Brienne’in	kralı	mücadele	için	giydirdiğini	gördü. </p>
<p class="calibre1">Lord	Tarly	ve	Lord	Rowan	savaş	taktikleri	hakkında	konuşuyorlardı.	Çadır sıcaktı,	bir	düzine	demir	maltızın	içinde	yanan	kömürlerden	ısı	yükseliyordu. </p>
<p class="calibre1">“Sizinle	konuşmam	gerek	Majesteleri,”	dedi	Catelyn,	Renly’ye	ilk	kez	böyle	hitap etmişti,	genç	adamın	onu	dinlemesi	için	ne	gerekirse	yapardı. </p>
<p class="calibre1">“Birazdan	Leydi	Catelyn,”	diye	karşılık	verdi	Renly.	Brienne	kralın	dolgulu tuniğinin	üstüne	sırt	ve	göğüs	kalkanlarını	yerleştirip	birbirine	bağladı.	Kralın zırhı	koyu	yeşildi;	bir	yaz	ormanındaki	yaprakların	yeşili,	öyle	koyuydu	ki	mum ışıklarını	yutuyordu.	Zırhın	altın	bağcıkları	o	yaz	ormanında	yakılan	ateşler	gibi parıldıyor,	kralın	her	hareketiyle	göz	kırpıyordu.	“Lütfen	devam	edin	Lord Mathis.” </p>
<p class="calibre1">“Majesteleri,”	dedi	Lord	Mathis,	Catelyn’e	yan	gözle	şöyle	bir	bakarak. </p>
<p class="calibre1">“Dediğim	gibi,	hazırlıklarımız	tamam.	Neden	şafak	vaktini	bekliyoruz?	Bu üstünlüğümüzü	kullanalım.” </p>
<p class="calibre1"><a id="p451"></a>“Hileyle,	kahramanca	olmayan	bir	saldırıyla	kazandığımızı	söylemelerine	izin mi	verelim?	Seçtiğimiz	vakit,	şafak	vaktidir.” </p>
<p class="calibre1">“Stannis’in	seçtiği	vakit,”	diye	hatırlattı	Randyll	Tarly.	“Bizi	doğan	güneşin dişlerinin	üstüne	yürütecek.	Yarı	kör	olacağız. </p>
<p class="calibre1">“İlk	saldırıya	kadar,”	dedi	Renly	kendinden	emin	bir	şekilde.	“Sör	Loras onları	dağıtacak	ve	sonrası	kaos	olacak.”	Brienne	yeşil	deri	kayışları	sıktı	ve	altın tokaları	kapattı.	“Ağabeyim	düştüğünde	cesedine	saygısızlık	yapılmasın.	O	benim kanım,	kafasının	bir	kazığa	geçirilip	ortalıkta	dolaştırılmasına	izin	veremem.” </p>
<p class="calibre1">“Ya	teslim	olursa?”	diye	sordu	Lord	Tarly. </p>
<p class="calibre1">“Teslim	olmak	mı?”	Renly	güldü.	“Mace	Tyrell,	Fırtına	Burnu’nu	kuşattığında Stannis	kapıları	açmak	yerine	fare	yemeyi	tercih	etti.” </p>
<p class="calibre1">“Hatırlıyorum.”	Renly,	Brienne’in	boyunluğunu	bağlayabilmesi	için	kafasını yukarı	kaldırdı.	“Sonlara	doğru,	Sör	Gawen	Wylde	ve	üç	şövalyesi	kalenin	yan kapılarından	birinden	kaçıp	teslim	olmaya	çalışmışlardı.	Stannis	adamları yakalayıp	mancınıklarla	kale	duvarından	fırlatılmalarını	emretti.	Gawen’in mancınığa	bağlanırkenki	yüzü	hâlâ	gözlerimin	önünde.	Adam	silah	ustamızdı.” </p>
<p class="calibre1">Lord	Rowan	kafası	karışmış	gibi	görünüyordu.	“Kimse	duvardan	fırlatılmadı. </p>
<p class="calibre1">Böyle	bir	şeyi	mutlaka	hatırlardım.” </p>
<p class="calibre1">“Üstat	Cressen	sonunda	ölülerimizi	yemek	zorunda	kalabileceğimizi	ve	taze eti	ziyan	etmenin	bir	kazanç	sağlamayacağını	söylemişti.”	Renly	saçlarını	geri	attı. </p>
<p class="calibre1">Brienne	kralın	saçlarını	kadife	bir	kurdeleyle	bağladı	ve	miğferinin	ağırlığını yumuşatması	için	dolgulu	bir	başlığı	kafasına	geçirip	kulaklarına	kadar	çekti. </p>
<p class="calibre1">“Soğan	Şövalyesi	sayesinde	ölülerimizi	yiyecek	raddeye	gelmedik	ama yiyebilirdik	de.	Hücresinde	ölen	Sör	Gawen	için	çok	yakındı.” </p>
<p class="calibre1">“Majesteleri.”	Catelyn	sabırla	bekliyordu	ama	zaman	azalmıştı.	“Benimle konuşacağınıza	söz	vermiştiniz.” </p>
<p class="calibre1">Renly	başıyla	onayladı.	“Yerlerinize	gidin	lordlarım...	ve	Selmy	Barristan ağabeyimin	yanında	savaşıyorsa	onu	canlı	istiyorum.” </p>
<p class="calibre1">“Joffrey	tarafından	kovulduğundan	beri	Sör	Barristan’dan	haber	alınmadı,” </p>
<p class="calibre1">dedi	Lord	Rowan. </p>
<p class="calibre1">“O	yaşlı	adamı	tanıyorum.	Koruyacak	bir	krala	ihtiyacı	var,	yoksa	ne	yapar? </p>
<p class="calibre1">Buna	rağmen	bana	gelmedi.	Leydi	Stark,	Robb’un	yanında	da	olmadığını	söylüyor. </p>
<p class="calibre1"><a id="p452"></a>Stannis’ten	başka	kiminle	birlikte	olabilir?” </p>
<p class="calibre1">“Emredersiniz	Majesteleri.	Şövalyeye	bir	zarar	verilmeyecek.”	Lordlar reveranslarla	çadırdan	ayrıldı. </p>
<p class="calibre1">“Söyleyeceğinizi	söyleyin	Leydi	Stark,”	dedi	Renly.	Brienne	kralın	geniş</p>
<p class="calibre1">omuzlarına	pelerinini	serdi.	Altın	iplikle	dokunmuş	ağır	pelerinin	üstüne	işlenen oltu	taşı	pullarının	arasından	Baratheon	geyiği	görünüyordu. </p>
<p class="calibre1">“Lannisterlar	oğlum	Bran’ı	öldürmeye	çalıştı.	Kendime	binlerce	kez	bunu neden	yaptıklarını	sordum.	Cevabımı	ağabeyinizden	aldım.	Bran’ın	düştüğü	gün	av partisi	vardı.	Robert,	Ned	ve	adamlarının	çoğu	bir	yaban	domuzunun	peşinden gitmişti	fakat	Jaime	Lannister	Kışyarı’nda	kaldı,	kraliçe	de	öyle.” </p>
<p class="calibre1">Renly	imayı	anlamakta	gecikmedi.	“Yani,	oğlunuzun	onları	ensest	ilişkilerini yaşarken	yakaladığını	düşünüyorsunuz...” </p>
<p class="calibre1">“Size	yalvarıyorum	lordum.	Gidip	ağabeyinize	şüphelerimden	bahsetmem	için izin	verin.” </p>
<p class="calibre1">“Hangi	amaçla?” </p>
<p class="calibre1">“Robb	tacını	çıkarıp	bir	kenara	bırakır,	eğer	siz	ve	ağabeyiniz	de	aynı	şeyi yaparsanız,”	dedi	Catelyn	söylediklerinin	doğru	olmasını	umarak.	Mecbur	kalırsa doğru	olmasını	 <i class="calibre4">kendi</i>	sağlardı;	lordlar	dinlemese	bile	Robb	onu	dinlerdi.	“Üçünüz birlikte,	diyarın	yüzyıldır	görmediği	Büyük	Konsey’i	toplarsınız.	Kışyarı’ndan Bran’ı	çağırtırız	ve	gördüğü	her	şeyi	anlatır.	İnsanlar	asıl	işgalcinin	Lannisterlar olduğunu	anlar.	Diyarı	bundan	böyle	kimin	yöneteceğine	Yedi	Krallık’ın	lordları karar	verir.” </p>
<p class="calibre1">Renly	güldü.	“Söyleyin	leydim,	sürüye	kimin	liderlik	edeceğini	seçerken	ulu kurtlar	da	oy	verecek	mi?”	Brienne	kralın	çelik	eldivenlerini	ve	boyuna	kırk santim	daha	ekleyecek	altın	boynuzlu	büyük	miğferini	getirdi.	“Konuşma	zamanı bitti.	Şimdi	kimin	daha	güçlü	olduğunu	görelim.”	Renly	altın	ve	yeşil	renkli eldivenini	sol	eline	geçirirken,	Brienne	kralın	uzunkılıcı	ve	hançeriyle	ağırlaşan kemerini	takmak	için	önünde	diz	çöktü. </p>
<p class="calibre1">Catelyn,	“Size	Anne	adına	yalvarıyorum,”	diye	söze	başladığında	çadırın kapısı	ani	bir	rüzgârla	açıldı.	Catelyn	bir	hareket	gördüğünü	düşündü	ama	kafasını çevirdiğinde	gördüğü	şeyin	kralın	ipek	duvarlara	düşen	gölgesi	olduğunu	anladı. </p>
<p class="calibre1">Renly’nin	bir	şaka	yaptığını	duydu,	gölgesi	hareket	ediyordu,	kılıcını	kaldırıyordu, </p>
<p class="calibre1"><a id="p453"></a>yeşil	üstüne	siyah,	mumlar	titriyordu,	tuhaf	bir	şeyler	vardı,	yanlış	bir	şeyler	ve sonra	Renly’nin	kılıcının	hâlâ	kınında	olduğunu	gördü.	Ama	gölge	kılıç... </p>
<p class="calibre1">“Soğuk,”	dedi	Renly	kısık	ve	tereddütlü	bir	sesle;	çelik	boyunluğu,	orada olmayan	bir	kılıcın	gölgesi	tarafından	tülbent	bezi	gibi	yırtılmadan	bir	kalp	atışı önce.	Boğazından	oluk	oluk	kan	akmaya	başlarken	pes	ve	kısa	bir	soluk	sesi çıkardı. </p>
<p class="calibre1">“Maje-	 <i class="calibre4">hayır! </i>”	diye	çığlık	attı	Mavi	Brienne	akan	kanı	görünce.	Sesi,	korku içindeki	her	küçük	kızın	sesi	gibi	çıkmıştı.	Kral	genç	kızın	kollarına	doğru yalpaladı.	Boğazından	akan	kan,	yeşil	ve	altın	renkleri	yutan	kırmızı	bir	dalga	gibi zırhının	önüne	yayılıyordu.	Birkaç	mum	daha	söndü.	Renly	konuşmaya	çalıştı	ama kendi	kanında	boğuluyordu.	Bacakları	çözüldü,	artık	sadece	Brienne’in	gücüyle ayakta	duruyordu.	Genç	kız	başını	arkaya	atıp	acı	dolu	sözsüz	bir	çığlık	attı. </p>
<p class="calibre1"> <i class="calibre4">Gölge. </i>	Karanlık	ve	şeytani	bir	şey	olmuştu	burada,	Catelyn	biliyordu. </p>
<p class="calibre1">Anlayamadığı	bir	şey.  <i class="calibre4">Renly’nin	gölgesi	değildi.	Gölge	kapıdan	girdi	ve	ölüm</i> <i class="calibre4">üfledi,	mumları	söndüren	rüzgâr	gibi,	hızlıca. </i></p>
<p class="calibre1">Robar	Royce	ve	Emmon	Cuy	sadece	birkaç	saniye	sonra	gürleyerek	içeri girdi;	gelmeleri	saatler	sürmüştü	sanki.	Arkalarında	meşaleler	taşıyan	iki	asker vardı.	Brienne’nin	kollarındaki	Renly’yi	ve	onun	kanıyla	ıslanmış	Brienne’i gördüğünde,	“Seni	iblis	kadın!”	diye	bağırdı	Sör	Emmon	korku	dolu	bir	sesle. </p>
<p class="calibre1">“Ondan	uzak	dur	seni	şeytani	yaratık!” </p>
<p class="calibre1">“Tanrılar	merhamet	edin,	Brienne,  <i class="calibre4">neden? </i>”	dedi	Sör	Robar. </p>
<p class="calibre1">Brienne	gözlerini	kralın	bedeninden	kaldırıp	baktı.	Kralın	kanını	emen gökkuşağı	pelerini	kırmızıya	boyanmıştı.	“Ben...	ben...” </p>
<p class="calibre1">“Sen	bunun	için	öleceksin.”	Sör	Emmon	çadırın	kapısındaki	silah	yığınının içinden	uzun	saplı	bir	savaş	baltası	aldı.	“Kralın	canını	kendi	canınla ödeyeceksin!” </p>
<p class="calibre1"> <i class="calibre4">“HAYIR!” </i>	diye	bağırdı	Catelyn	Stark	sonunda	bir	ses	çıkarmayı	başararak ama	geç	kalmıştı.	Adamları	kan	çılgınlığı	sarmıştı.	Catelyn’in	sözleri,	bağırarak ileri	atılan	adamların	seslerinin	arasında	kayboldu. </p>
<p class="calibre1">Brienne,	Catelyn’i	hayrete	düşüren	bir	hızla	hareket	etti.	Kendi	kılıcı	elinde değildi,	kralın	kınında	duran	kılıcını	çekti	ve	Sör	Emmon’ın	balta	darbesini karşılamak	için	havaya	kaldırdı.	Çelik	ve	çelik	kulak	tırmalayan	bir	çarpışmayla</p>
<p class="calibre1"><a id="p454"></a>buluştuğunda	mavi	beyaz	bir	kıvılcım	çaktı.	Brienne	kralın	bedenini	kenara	iterek sıçradı.	Sör	Emmon	genç	kıza	yaklaşmak	için	hareketlendiğinde	cesede	takılıp tökezledi.	Brienne’in	kılıcı	şövalyenin	savaş	baltasının	ahşap	sapına	indi. </p>
<p class="calibre1">Askerlerden	biri	yanan	meşalesini	kızın	sırtına	dayadı	ama	gökkuşağı	pelerin kanla	ıslanmıştı,	alev	almadı.	Brienne	döndü	ve	kılıcını	indirdi,	hem	meşale	hem meşaleyi	tutan	el	havaya	uçtu.	Alevler	halının	üstünde	yürümeye	başladı.	Yaralı asker	çığlıklar	atıyordu.	Sör	Emmon	savaş	baltasını	atıp	kılıcına	davrandı.	İkinci asker	bir	hamle	yaptı,	Brienne	hamleyi	savuşturdu,	kılıçlar	birbirine	çarparak dans	ediyordu.	Emmon	Cuy	ayağa	kalkıp	dövüşe	tekrar	dâhil	olduğunda	Brienne gerilemek	zorunda	kaldı	ama	her	iki	adamı	da	güvenli	bir	mesafede	tutmayı başarmıştı.	Yerde,	Renly’nin	başı	iç	bulandıracak	bir	şekilde	yana	dönmüştü, boğazındaki	geniş	kesik	iyice	açılmış	ikinci	bir	ağız	gibi	görünüyordu,	kanı	daha ağır	akmaya	başlamıştı. </p>
<p class="calibre1">Sör	Robar	ne	yapacağından	emin	değilmiş	gibi	bir	kenarda	beklemişti	ama şimdi	kılıcına	uzanıyordu.	“Robar,	hayır,	beni	dinle,”	diyerek	delikanlının	kolunu yakaladı	Catelyn.	“Hata	ediyorsun,	kız	yapmadı.  <i class="calibre4">Ona	yardım	et! </i>	Dinle	beni.	Bunu yapan	Stannis’ti.”	Bu	isim	nasıl	olduğunu	anlamadan	çıkmıştı	dudaklarının arasından	ama	Catelyn	ismi	söylediği	anda	doğru	olduğunu	biliyordu.	“Yemin ediyorum.	Beni	tanıyorsun.	Kralı	Stannis	öldürdü.” </p>
<p class="calibre1">Genç	şövalye	solgun	ve	korku	dolu	gözleriyle	delirmiş	kadına	baktı.	“Stannis? </p>
<p class="calibre1">Nasıl?” </p>
<p class="calibre1">“Bilmiyorum.	Sihir,	kara	büyü,	bir	 <i class="calibre4">gölge</i>	vardı,	bir	gölge.”	Sözleri	kendi kulağına	bile	çılgınca	geliyordu	ama	arkasındaki	kılıç	sesleri	arasında	ağzından dökülmeye	devam	etti.	“Kılıçlı	bir	gölgeydi,	yemin	ederim.	Gördüm.	Kör	müsün? </p>
<p class="calibre1">Kız,	krala	 <i class="calibre4">âşıktı!	Ona	yardım	et! </i>”	Arkasına	baktı.	İkinci	askerin	yere	yığıldığını gördü,	kılıcı	kesik	parmaklarının	arasından	düşmüştü.	Çadırın	dışından bağrışmalar	geliyordu.	Az	zaman	sonra	çadırın	içi	öfkeli	adamlarla	dolacaktı, biliyordu.	“Kız	masum	Robar.	Sana	kocamın	mezarı	üstüne,	Stark	onuru	üstüne yemin	ediyorum!” </p>
<p class="calibre1">Söyledikleri	Robar’ı	ikna	etmişti.	“Ben	adamları	tutacağım,”	dedi.	“Kızı buradan	uzaklaştırın.”	Döndü	ve	dışarı	çıktı. </p>
<p class="calibre1">Alevler	duvarlara	ulaşmıştı,	yangın	çadırın	dışına	yürüyordu.	Sarı	mineli	çelik</p>
<p class="calibre1"><a id="p455"></a>zırhının	içindeki	Sör	Emmon	yün	giysili	Brienne’e	saldırıyordu.	Catelyn’i unutmuştu,	demir	maltız	kafasının	arkasına	çarpana	dek.	Başında	miğfer	vardı, darbe	kalıcı	bir	zarar	vermeyecekti	ama	adamı	dizlerinin	üstüne	düşürdü. </p>
<p class="calibre1">“Brienne,	benimle	gel,”	dedi	Catelyn.	Kız	fırsatı	görmekte	gecikmedi.	Yeşil	ipek tek	kılıç	darbesiyle	yırtıldı.	Şafak	vaktinin	karanlığına	ve	soğuğuna	çıktılar. </p>
<p class="calibre1">Çadırın	diğer	tarafından	yükselen	sesler	duyuluyordu.	“Bu	taraftan,”	dedi	Catelyn. </p>
<p class="calibre1">“Ve	yavaş.	Koşmamalıyız,	yoksa	sebebini	sorarlar.	Hiçbir	gariplik	yokmuş	gibi yürü.” </p>
<p class="calibre1">Brienne	kılıcını	kemerine	takıp	Catelyn’in	peşine	düştü.	Hava	yağmur kokuyordu.	Arkalarında	kalan	kral	çadırı	yanıyordu,	uzun	alevler	gökyüzüne yükseliyordu.	Kimse	onları	durdurmaya	çalışmadı.	Bağrışarak	cinayetten, yangından	ve	büyüden	bahseden	adamlar	aceleyle	yanlarından	geçip	gidiyordu. </p>
<p class="calibre1">Diğerleri	küçük	gruplar	halinde	bekliyor,	kısık	sesle	konuşuyorlardı.	Gencecik	bir yaver	dizlerinin	üstüne	çökmüş	hıçkırarak	ağlıyordu. </p>
<p class="calibre1">Havadis	ağızdan	ağza	yayılmış,	Renly’nin	ordusu	çoktan	dağılmıştı.	Doğudan yükselen	ışık,	Fırtına	Burnu’nun	devasa	kütlesini	taştan	bir	rüya	gibi	aydınlatırken gece	ateşleri	yavaş	yavaş	sönüyor,	soluk	renkli	bir	sis	tabakası	rüzgârın kanatlarında	araziye	yayılıyordu.  <i class="calibre4">Sabah	hayaletleri, </i>	derdi	Yaşlı	Dadı	sis	için, mezarlarına	dönen	ruhlar.	Renly	onlardan	biriydi	şimdi,	ağabeyi	Robert	gibi gitmişti	ve	Catelyn’in	biricik	Ned’i	gibi. </p>
<p class="calibre1">“Ona	sadece	ölüm	anında	sarılabildim,”	dedi	Brienne,	gittikçe	artan keşmekeşin	ortasında	yürürlerken.	Sesi	her	an	kırılabilirmiş	gibi	çıkmıştı.	“Bir	an gülüyordu,	sonra	her	yer	kana	bulandı...	leydim,	anlayamıyorum.	Siz	gördünüz	mü? </p>
<p class="calibre1">Siz...” </p>
<p class="calibre1">“Bir	gölge	gördüm.	Önce	Renly	olduğunu	sandım	ama	ağabeyinin	gölgesiydi.” </p>
<p class="calibre1">“Lord	Stannis?” </p>
<p class="calibre1">“Onu	 <i class="calibre4">hissettim. </i>	Biliyorum,	çok	mantıksız...” </p>
<p class="calibre1">Brienne	için	yeterince	mantıklıydı.	“Onu	öldüreceğim,”	dedi	gösterişsiz	uzun boylu	kız.	“Lordumun	kendi	kılıcıyla,	onu	öldüreceğim.	Yemin	ediyorum.	Yemin ediyorum.	Yemin	ediyorum.” </p>
<p class="calibre1">Hal	Mollen	ve	diğer	adamlar	atlarla	birlikte	bekliyordu.	Sör	Wendel Manderly	neler	olduğunu	öğrenmek	için	sabırsızlanıyordu.	“Leydim,	kamp	çılgına</p>
<p class="calibre1"><a id="p456"></a>döndü,”	dedi	Catelyn’i	görür	görmez.	“Lord	Renly,	o	gerçekten...”	cümlesini tamamlamadı,	üstü	başı	kan	içindeki	Brienne’e	bakıyordu. </p>
<p class="calibre1">“Öldü	ama	bizim	elimizden	değil.” </p>
<p class="calibre1">“Mücadele...”	diye	başladı	Hal	Mollen. </p>
<p class="calibre1">“Bir	mücadele	olmayacak.”	Catelyn	atına	bindi	ve	korumaları	yanındaki yerlerini	aldılar;	Sör	Wendel	solunda,	Ser	Perwyn	Frey	sağında.	“Brienne, sayımızın	iki	katı	kadar	atımız	var.	Birini	seç	ve	bizimle	gel.” </p>
<p class="calibre1">“Benim	kendi	atım	var	leydim	ve	zırhım...” </p>
<p class="calibre1">“Onları	bırak.	Bizi	aramak	akıllarına	geldiğinde	buradan	iyice	uzaklaşmış</p>
<p class="calibre1">olmalıyız.	Kral	öldürüldüğünde	ikimiz	de	yanındaydık.	Bunu	hatırlayacaklar.” </p>
<p class="calibre1">Brienne	tek	kelime	etmeden	döndü	ve	kendisine	söyleneni	yaptı.	“İlerleyin,”	diye emretti	Catelyn	bütün	adamları	atlarına	bindiğinde.	“Bizi	durdurmaya	çalışan olursa	öldürün.” </p>
<p class="calibre1">Şafağın	uzun	parmakları	araziye	uzandıkça	renkler	dünyaya	geri	dönüyordu. </p>
<p class="calibre1">Gri	atların	sırtındaki	gölge	mızraklı	gri	adamların	olduğu	yerde,	on	bin	mızrak	ucu soğuk	gümüş	renginde	parlıyordu.	Catelyn,	dalgalanan	sayısız	sancağın	üstündeki kırmızıların,	pembelerin	ve	turuncuların	sıcaklığını,	mavilerin	ve	kahverengilerin yoğunluğunu,	altın	renklerinin	ve	sarıların	alevlerini	gördü.	Fırtına	Burnu’nun	ve Yüksek	Bahçe’nin	bütün	gücünü,	sadece	bir	saat	öncesine	kadar	Renly’ye	ait	olan gücü.  <i class="calibre4">Şimdi	Stannis’e	aitler, </i>	diye	düşündü.  <i class="calibre4">Henüz	kendileri	bile	bilmiyor	ama</i> <i class="calibre4">ona	aitler.	Son	Baratheon’a	dönmezlerse	nereye	dönecekler?	Stannis	her	şeyi</i> <i class="calibre4">tek	bir	şeytani	darbeyle	kazandı. </i></p>
<p class="calibre1"> <i class="calibre4">Ben	gerçek	kralım, </i>	demişti	demir	kadar	sert	çenesini	sıkarak.  <i class="calibre4">Ve	sizin</i> <i class="calibre4">oğlunuz	da	tıpkı	benim	kardeşim	gibi	bir	hain.	Onun	da	günü	gelecek. </i></p>
<p class="calibre1">Catelyn’in	vücudundan	bir	ürperti	geçti. </p>
<p class="calibre1"><a id="p457"></a>Jon</p>
<p class="calibre1">Rüzgârın	aşındırdığı	sırtı	millerce	uzaktan	görülebilen	tepe,	sık	ormanın üstünde	tek	başına	yükseliyordu.	Korucular,	yabanılların	bu	tepeye	İlk	İnsanların Yumruğu	dediğini	söylemişti.	Gerçekten	bir	yumruk	gibi	göründüğünü	düşündü	Jon Kar,	toprağın	ve	ağaçların	içinden	çıkıp	gökyüzüne	kaldırılmış,	çorak	kahverengi bayırları	kayalarla	boğumlanmış... </p>
<p class="calibre1">Lord	Mormont	ve	diğer	yüksek	rütbelilerle	birlikte	at	sırtında	tepeye tırmanıyordu.	Hayalet’i	ağaçların	altında	bırakmıştı.	Tırmanışa	başladıklarından beri	Hayalet	üç	sefer	kaçmış,	iki	kez	Jon’un	ıslığıyla	isteksizce	geri	dönmüştü. </p>
<p class="calibre1">Lord	Mormont	üçüncü	seferde	sabrını	kaybedip	parlamıştı.	“Bırak	gitsin	delikanlı. </p>
<p class="calibre1">Akşam	olmadan	zirveye	varmak	istiyorum.	Kurdunu	daha	sonra	bulursun.” </p>
<p class="calibre1">Yukarı	çıkan	yol	dik	ve	taşlıydı.	Zirve,	göğüs	hizasına	gelen	kayalardan	oluşan bir	duvarla	taçlanmıştı.	Atların	geçebileceği	büyüklükte	bir	boşluk	bulmak	için batıya	doğru	duvarın	çevresinde	dolaştılar.	Sonunda	tepe	noktasına	vardıklarında, </p>
<p class="calibre1">“Bu	arazi	iyi	Thoren,”	dedi	Yaşlı	Ayı.	“Daha	iyisini	zaten	umamazdık.	Yarımel’i beklemek	için	burada	kamp	kuracağız.”	Lord	Kumandan	atından	indi,	omzundaki kuzgun	şikâyet	eder	tonda	bir	ses	çıkararak	havalandı. </p>
<p class="calibre1">Zirveden	görünen	manzara	göz	alıcıydı	ama	Jon’u	asıl	etkileyen	şey çemberduvardı.	Rüzgârla	aşınmış	gri	taşların	üstü	yosun	köklü	beyaz	mantarlarla yamalanmıştı.	Yumruk’un,	İlk	İnsanlar’ın	Alacakaranlık	Çağı’ndaki	çemberkalesi olduğu	söylenirdi.	“Yaşlı	ve	sağlam	bir	yer,”	dedi	Thoren	Smallwood. </p>
<p class="calibre1"> <i class="calibre4">“Yaşlı,” </i>	diye	bağırdı	Mormont’un	kuzgunu	başlarının	üstünde	gürültülü çemberler	çizerken.  <i class="calibre4">“Yaşlı,	yaşlı,	yaşlı.” </i></p>
<p class="calibre1">“Sessiz	ol,”	diye	kükredi	Mormont	kuzguna.	Yaşlı	Ayı	yorgunluğunu	kabul edemeyecek	kadar	gururluydu	ama	Jon’u	kandıramıyordu.	Genç	adamlara	ayak uydurmaya	çalışmak	kumandanı	bitkin	düşürmüştü. </p>
<p class="calibre1">“Mecbur	kalırsak	bu	tepelikleri	savunmak	kolay	olacak,”	dedi	Thoren	atını	taş</p>
<p class="calibre1">çemberin	etrafında	yürütürken.	Samur	kürklü	pelerini	rüzgârla	dalgalanıyordu. </p>
<p class="calibre1">“Evet,	burası	işe	yarar.”	Yaşlı	Ayı	elini	havaya	kaldırdı.	Kuzgun,	kumandanın</p>
<p class="calibre1"><a id="p458"></a>koluna	kondu	ve	pençelerini	adamın	örgü	zırhına	geçirdi. </p>
<p class="calibre1">“Su	meselesi	ne	olacak	lordum?”	diye	sordu	Jon. </p>
<p class="calibre1">“Tepenin	eteklerinde	bir	derenin	yanından	geçtik.” </p>
<p class="calibre1">“Su	almak	için	uzun	bir	yol,”	dedi	Jon,	“ve	taş	çemberin	dışında.” </p>
<p class="calibre1">“Bir	tepeyi	inip	çıkmayacak	kadar	tembel	misin	evlat?”	dedi	Thoren. </p>
<p class="calibre1">Lord	Mormont,	“Buradan	daha	sağlam	bir	yer	bulmamız	olası	değil.	Hepimize yetecek	kadar	su	taşıyacağız,”	dediğinde	Jon	tartışmanın	bir	işe	yaramayacağını biliyordu.	Emir	verilmişti.	Gece	Nöbetçileri’nin	kardeşleri,	İlk	İnsanlar’ın	inşa ettiği	taş	çemberin	ardında	kamplarını	kurdular.	Siyah	çadırlar	yağmurdan	sonra kararan	mantarlar	gibi	araziye	yayıldı,	şilteler	ve	battaniyeler	çıplak	toprağı	örttü. </p>
<p class="calibre1">Kâhyalar	atları	uzun	bir	sıra	halinde	birbirlerine	bağlayıp	doyurdu,	hayvanlara	su verdi.	Akşamüstü	ormancılar	baltalarını	alıp	gece	için	odun	kesmeye	girişti. </p>
<p class="calibre1">İnşacılar	duvarın	etrafını	temizlediler,	tuvalet	çukurları	kazdılar	ve	ateşle sertleştirilmiş	kazık	destelerini	çözdüler.	“Karanlık	çökmeden	bu	duvardaki	her boşluğun	önüne	hendekler	kazılmış,	kazıklar	çakılmış	olacak,”	diye	emretti	Yaşlı Ayı. </p>
<p class="calibre1">Jon,	Lord	Kumandan’ın	çadırını	kurup	atlarla	ilgilendikten	sonra	Hayalet’i bulmak	için	tepeden	indi.	Ulu	kurt	aniden,	sessizce	geldi.	Bir	an,	Jon	ıslık	çalıp seslenerek,	çam	kozalaklarını	ve	yere	düşen	yaprakları	ezerek	ağaçların	arasında tek	başına	dolanıyordu.	Bir	sonraki	an,	sabah	sisi	kadar	beyaz	ulu	kurt	yanında yürüyordu. </p>
<p class="calibre1">Çemberkaleye	vardıklarında	Hayalet	tekrar	ayak	diredi.	Taşların	arasındaki boşlukları	koklamak	için	tedirgin	birkaç	adım	attıktan	sonra	geriledi,	aldığı kokudan	hoşlanmamış	gibiydi.	Jon	kurdu	ensesinden	yakalayıp	çemberin	içine girmeye	zorladı	ama	bu	kolay	bir	iş	değildi.	Kurt,	Jon	kadar	ağırdı	ve	ondan	çok daha	güçlüydü.	“Hayalet,	senin	neyin	var?”	Ulu	kurt	normalde	bu	kadar	huysuzluk etmezdi.	Jon	sonunda	pes	etti.	“Nasıl	istersen,”	dedi	kurda.	“Git	avlan.”	Jon yosunlu	taşların	arasından	tekrar	çemberin	içine	girerken	kırmızı	gözler	onu izliyordu. </p>
<p class="calibre1">Burada	güvende	olmaları	gerekirdi.	Tepenin	görüş	alanı	genişti,	kuzey	ve	batı yamaçları	sarptı	ve	doğu	yamacı	da	kolay	sayılmazdı.	Buna	rağmen,	akşamın çökmesiyle	ağaçların	arasındaki	boşlukları	doldurmaya	başlayan	karanlık	Jon’un</p>
<p class="calibre1"><a id="p459"></a>içindeki	kötü	hissi	arttırdı.  <i class="calibre4">Bu	Tekinsiz	Orman, </i>	diye	düşündü.  <i class="calibre4">Burada	hayaletler</i> <i class="calibre4">vardır	belki,	İlk	İnsanlar’ın	ruhları.	Burası	bir	zamanlar	onlara	aitti. </i></p>
<p class="calibre1">“Çocuk	gibi	davranmayı	bırak,”	dedi	kendine.	Üst	üste	yığılmış	kayaların tepesine	çıkarak	batan	güneşi	izledi.	Güneye	doğru	kıvrılarak	ilerleyen,	yüzeyi dövülmüş	altın	gibi	parıldayan	Sütnehri’ni	görebiliyordu.	Suyun	yukarısındaki araziler	daha	engebeliydi.	Sık	orman	açılıyor,	kuzeye	ve	batıya	doğru	uzanan	bir sıra	çıplak,	taşlı,	yüksek	tepeye	yol	veriyordu.	Ufuk	çizgisinde	sıra	sıra	dizilmiş</p>
<p class="calibre1">dağlar	devasa	gölgeler	gibi	dikiliyor,	mavi	gri	boşluğun	içinde	yükseliyordu.	Sivri zirveleri	ebedi	karla	örtülmüştü.	Bu	kadar	uzaktan	bile	sonsuz,	soğuk	ve	zor görünüyorlardı. </p>
<p class="calibre1">Daha	yakın	yerlerin	hâkimi	ağaçlardı.	Yeşilin	binlerce	tonuna	boyanmış</p>
<p class="calibre1">kökler,	dallar	ve	gövdelerden	oluşan	sık	orman	Jon’un	gözlerinin	alabildiğince doğuya	ve	güneye	yayılıyordu.	Bazı	yerler,	kollarını	muhafız	ağaçlarının	ve çamların	arasından	uzatan	büvet	ağaçlarının	kırmızısıyla,	bazı	yerler	de dökülmeye	yüz	tutmuş	geniş	yaprakların	sarısıyla	renkleniyordu.	Rüzgâr	estiğinde, kendisinden	daha	yaşlı	dallardan	gelen	çatırtıları	ve	kükremeleri	duyabiliyordu Jon.	Binlerce	yaprak	kımıldadı,	orman	bir	an	için	koyu	yeşil	bir	denize	dönüştü, fırtınalı	ve	dalgalı,	sonsuz	ve	bilinmez... </p>
<p class="calibre1">Hayalet’in	aşağıda	yalnız	olmadığını	düşündü.	Şu	denizin	altında	her	şey olabilirdi,	ağaçların	arasında	gizlenip	karanlık	ormanın	içinden	çemberkaleye doğru	sinsice	ilerleyen	herhangi	bir	şey.	Nasıl	bilebilirlerdi	ki?	Güneş	sivri	dişli dağların	ardında	kaybolup	karanlık,	ağaçların	arasında	sürünmeye	başlayana	dek uzun	zaman	kayaların	üstünde	durdu. </p>
<p class="calibre1">“Jon?”	diye	seslendi	Samwell	Tarly.	“Sen	olduğunu	anlamıştım.	İyi	misin?” </p>
<p class="calibre1">“Gayet	iyiyim,”	dedi	Jon,	aşağı	atladı.	“Bugünü	nasıl	geçirdin?” </p>
<p class="calibre1">“İyi	geçirdim.	Gerçekten.” </p>
<p class="calibre1">Jon	huzursuzluğunu	arkadaşıyla	paylaşmak	niyetinde	değildi,	Sam	Tarly sonunda	cesaretini	toplamaya	başlamışken	bunu	yapamazdı.	“Yaşlı	Ayı,	Qhorin Yarımel	ve	Gölge	Kule’den	gelecek	adamları	burada	beklemeye	niyetli.” </p>
<p class="calibre1">“Sağlam	bir	yer	gibi	görünüyor,”	dedi	Sam.	“İlk	İnsanlar’ın	çemberkalesi. </p>
<p class="calibre1">Sence	burada	savaşlar	olmuş	mudur?” </p>
<p class="calibre1">“Hiç	şüphesiz.	Bir	kuş	hazırlasan	iyi	edersin.	Mormont	kaleye	mektup</p>
<p class="calibre1"><a id="p460"></a>yollamak	isteyecektir.” </p>
<p class="calibre1">“Hepsini	yollayabilmeyi	isterdim.	Kuzgunlar	kafese	kapatılmaktan	nefret ediyor.” </p>
<p class="calibre1">“Uçabilsen	kendini	de	yollardın.” </p>
<p class="calibre1">“Uçabilsem	şu	anda	Kara	Kale’de	domuz	turtası	yiyor	olurdum,”	dedi	Sam. </p>
<p class="calibre1">Jon	yanık	eliyle	arkadaşının	omzunu	tuttu.	Birlikte	kamp	alanına	döndüler.	Etraf yemek	ateşleriyle	dolmuştu.	Gökyüzünde	yıldızlar	görünmeye	başlamıştı. </p>
<p class="calibre1">Mormont’un	Meşalesi’nin	uzun	kuyruğu	ay	kadar	parlaktı.	Jon	daha	göremediği kuzgunların	seslerini	duyuyordu.	Bazıları	onun	adını	söylüyordu.	Konu	gürültü yapmak	olduğunda	kuşlar	utangaç	sayılmazdı. </p>
<p class="calibre1"> <i class="calibre4">Onlar	da	hissediyor. </i>	“Gidip	Yaşlı	Ayı’ya	baksam	iyi	olacak,”	dedi	Jon. </p>
<p class="calibre1">“Karnı	doymadığında	o	da	gürültücü	oluyor.” </p>
<p class="calibre1">Mormont’u,	Thoren	Smallwood	ve	altı	yüksek	rütbeliyle	sohbet	ederken buldu.	“İşte	buradasın,”	diye	homurdandı	yaşlı	adam.	“Bize	biraz	sıcak	şarap getir.	Hava	serin.” </p>
<p class="calibre1">“Hemen	lordum.”	Jon	bir	ateş	yaktı,	Mormont’un	en	sevdiği	sert	kırmızı şaraplardan	bir	matara	alıp	güğüme	boşalttı.	Güğümü	ateşin	üstüne	asıp	diğer malzemeleri	hazırlamaya	başladı.	Mormont	baharatlı	sıcak	şarabı	konusunda	son derece	katıydı.	Çok	fazla	tarçın,	çok	fazla	muskat,	çok	fazla	bal,	bundan	bir	gram bile	fazla	değil...	Kuru	üzüm,	fındık,	kuru	böğürtlen	ama	limonsuz;	limon	kabul edilemez	bir	güneyli	alışkanlığıydı,	aslında	tuhaftı;	Yaşlı	Ayı	sabah	birasını	her zaman	limonlu	içerdi	çünkü...	Şarap	bir	adamı	ısıtacak	kadar	sıcak	olmalı,	diye ısrar	ediyordu	Lord	Kumandan	ama	asla	kaynayacak	noktaya	kadar	ateşte bırakılmamalıydı.	Jon	gözlerini	güğümden	ayırmıyordu. </p>
<p class="calibre1">Çalışırken	çadırın	içinden	gelen	sesleri	duyabiliyordu.	“Ayazdiş’e	gitmenin	en kolay	yolu	Sütnehri’ni	kaynağına	doğru	takip	etmek.	Ama	bu	yolu	kullanırsak Rayder’in	gelişimizden	haberdar	olacağı	güneşin	doğacağı	kadar	kesin,”	dedi Jarman	Buckwell. </p>
<p class="calibre1">“Dev	Merdiveni	işimize	yarayabilir,”	dedi	Sör	Mallador	Locke.	“Ya	da	Çığlık Geçidi,	tabi	açıksa.” </p>
<p class="calibre1">Şaraptan	buhar	yükseliyordu.	Jon	güğümü	ateşten	aldı,	sekiz	kupayı	doldurdu ve	çadıra	götürdü.	Yaşlı	Ayı,	Sam’in	Craster	Kalesi’nde	çizdiği	kabataslak</p>
<p class="calibre1"><a id="p461"></a>haritayı	inceliyordu.	Jon’un	taşıdığı	tepsiden	bir	kadeh	aldı,	bir	yudum	içti	ve onaylar	şekilde	başını	salladı.	Kuzgunu	omzundan	havalandı,  <i class="calibre4">“Mısır,” </i>	dedi. </p>
<p class="calibre1"> <i class="calibre4">“Mısır,	mısır,	mısır.” </i></p>
<p class="calibre1">Sör	Ottyn	Wythers	şarabı	eliyle	reddetti.	“Ben	olsam	dağlara	hiç	gitmezdim,” </p>
<p class="calibre1">dedi	ince	ve	yorgun	bir	sesle.	“Ayazdiş’in	soğuğu	yaz	mevsiminde	bile	zalim	ısırır ve	şimdi...	bir	fırtınaya	yakalanırsak...” </p>
<p class="calibre1">“Mecbur	kalmadıkça	Ayazdiş	riskini	almaya	niyetli	değilim,”	dedi	Mormont. </p>
<p class="calibre1">“Yabanıllar	da	kar	ve	taşta	bizden	uzun	süre	hayatta	kalamaz.	Kısa	zaman	içinde aşağı	inecekler	ve	kaç	kişi	olurlarsa	olsunlar	kullanabilecekleri	tek	yol	Sütnehri boyunda.	Bu	durumda,	biz	burada	gayet	sağlam	biçimde	konumlandık.	Bize görünmeden	geçip	gitmeyi	umamazlar.” </p>
<p class="calibre1">“Görünmeden	geçmek	istemeyebilirler.	Sayıları	binleri	buluyor,	bizse	Yarımel geldiğinde	ancak	üç	yüz	kişi	olacağız.”	Sör	Mallador,	Jon’un	tepsisinden	bir	kupa aldı. </p>
<p class="calibre1">“İş	çarpışmaya	varırsa	buradan	daha	iyi	bir	konum	bulamayız,”	dedi	Mormont. </p>
<p class="calibre1">“Savunmamızı	güçlendireceğiz.	Çukurlar	ve	kazıklar,	bayırlara	yerleştirilmiş</p>
<p class="calibre1">domuzdikenleri,	her	boşluk	tamir	edilecek.	Jarman,	gözcü	olarak	en	keskin	görüşlü adamlarını	istiyorum.	Etrafımızda	gözcülerden	bir	çember	olacak,	dere	boyunca da,	her	tür	tehlikeyi	önceden	haber	alacağız.	Adamlarını	ağaç	tepelerine	sakla. </p>
<p class="calibre1">Kampa	su	getirmeye	başlasak	iyi	olacak,	ihtiyacımızdan	çok	daha	fazlasını.	Su çukurları	kazacağız.	Hem	adamlar	oyalanır,	hem	de	daha	sonra	işimize	yarar.” </p>
<p class="calibre1">“Benim	korucularım...”	diye	söze	başladı	Thoren	Smallwood. </p>
<p class="calibre1">“Senin	korucuların,	Yarımel	bize	katılana	kadar	keşif	alanlarını	nehrin	bu tarafıyla	sınırlandıracak.	Gerisine	sonra	bakacağız.	Daha	fazla	adam	kaybetmek istemiyorum.” </p>
<p class="calibre1">“Mance	Rayder	ordusunu	buradan	bir	gün	uzaklıkta	bir	yere	yığabilir	ve	bizim ruhumuz	duymaz,”	diye	şikâyet	etti	Smallwood. </p>
<p class="calibre1">“Yabanılların	nereye	yığıldığını	biliyoruz,”	diye	karşılık	verdi	Mormont. </p>
<p class="calibre1">“Bunu	Craster’dan	öğrendik.	Adamdan	hoşlanmıyorum	ama	bize	yalan	söylediğini de	sanmıyorum.” </p>
<p class="calibre1">“Dediğiniz	gibi	olsun.”	Smallwood	asık	suratla	çadırdan	çıktı.	Diğerleri şaraplarını	bitirip	daha	nezaketli	bir	tavırla	adamı	takip	etti. </p>
<p class="calibre1"><a id="p462"></a>“Akşam	yemeğinizi	getireyim	mi	lordum?”	diye	sordu	Jon. </p>
<p class="calibre1">“Mısır,”	diye	bağırdı	kuzgun.	Mormont	hemen	cevap	vermedi.	Konuştuğunda, </p>
<p class="calibre1">“Kurdun	bugün	av	bulabilmiş	mi?”	diye	sordu. </p>
<p class="calibre1">“Daha	geri	dönmedi.” </p>
<p class="calibre1">“Taze	et	işimize	yarardı.”	Mormont	elini	kesesine	sokup	bir	avuç	mısır çıkardı.	“Korucuları	kampa	yakın	tutmakla	hata	mı	ediyorum	sence?” </p>
<p class="calibre1">“Buna	cevap	vermek	benim	haddim	değil	lordum.” </p>
<p class="calibre1">“Eğer	sana	soruluyorsa	haddindir.” </p>
<p class="calibre1">“Korucular,	Yumruk’un	çevresinden	ayrılmadan	amcamı	nasıl	bulabilirler anlamıyorum,”	diye	itiraf	etti	Jon. </p>
<p class="calibre1">“Bulamazlar.”	Kuzgun,	Yaşlı	Ayı’nın	avcundaki	mısırları	gagalıyordu.	“İki	yüz adam	ya	da	on	bin	adam,	arazi	çok	büyük.”	Mısırlar	bitmişti,	Mormont	elini çevirdi. </p>
<p class="calibre1">“Aramaya	son	vermeyeceksiniz,	değil	mi?” </p>
<p class="calibre1">“Üstat	Aemon	senin	zeki	olduğunu	düşünüyor.”	Mormont	kuzgunu	omzuna koydu.	Kuş	boynunu	yana	eğdi,	gözleri	parlıyordu. </p>
<p class="calibre1">Cevap	ortadaydı.	“Aslında...	bir	adamın	iki	yüz	adamı	bulması,	iki	yüz	adamın bir	adamı	bulmasından	kolaydır.” </p>
<p class="calibre1">Kuzgun	bir	çığlık	attı	ama	Yaşlı	Ayı	gri	sakallarının	arasından	gülümsedi. </p>
<p class="calibre1">“Bunca	adam	ve	at,	Aemon’ın	bile	takip	edebileceği	izler	bırakır.	Bu	tepede yaktığımız	ateşler	Ayazdiş’in	eteklerinden	bile	görülebilir.	Eğer	Ben	Stark	sağ	ve özgürse	bizi	bulur,	bundan	eminim.” </p>
<p class="calibre1">“Evet,”	dedi	Jon.	“Ama...	eğer...” </p>
<p class="calibre1">“...öldüyse	mi?”	diye	sordu	Mormont. </p>
<p class="calibre1">Jon	başıyla	onayladı. </p>
<p class="calibre1"> <i class="calibre4">“Ölü,” </i>	dedi	kuzgun.  <i class="calibre4">“Ölü,	ölü.” </i></p>
<p class="calibre1">“Öyle	olsa	bile	gelir,”	dedi	Yaşlı	Ayı.	“Tıpkı	Othor	gibi,	Jafer	Çiçek	gibi. </p>
<p class="calibre1">Bundan	ben	de	en	az	senin	kadar	korkuyorum	Jon	ama	bu	olasılığı	da	kabul	etmek zorundayız.” </p>
<p class="calibre1"> <i class="calibre4">“Ölü,” </i>	diye	bağırdı	kuzgun	kanatlarını	çırparak.	Sesi	iyice	yükselip	tizleşti. </p>
<p class="calibre1"> <i class="calibre4">“Ölü.” </i></p>
<p class="calibre1">Mormont	kuşun	siyah	tüylerini	okşadı,	esnemesini	eliyle	örttü.	“Sanırım	akşam</p>
<p class="calibre1"><a id="p463"></a>yemeğinden	vazgeçeceğim.	Dinlenmek	daha	iyi	gelir.	Beni	sabahın	ilk	ışığıyla uyandır.” </p>
<p class="calibre1">“İyi	uykular	lordum.”	Jon	boş	kupaları	toplayıp	çadırdan	çıktı.	Uzaktan	gelen gülüşmeleri,	boruların	kederli	seslerini	duyuyordu.	Kampın	tam	ortasında	büyük bir	ateş	yanıyordu,	yahni	kokusunu	aldı.	Yaşlı	Ayı	aç	olmayabilirdi	ama	Jon	açtı. </p>
<p class="calibre1">Ateşe	doğru	yürümeye	başladı. </p>
<p class="calibre1">Dywen	elinde	tahta	kaşığı,	gevezelik	ediyordu.	“Bu	ormanı	hayattaki	her	adam kadar	iyi	bilirim	ve	sana	söylüyorum;	bu	gece	bu	ormanda	tek	başıma	at	sürmek istemezdim.	Kokuyu	alamıyor	musun?” </p>
<p class="calibre1">Grenn	faltaşı	gibi	açılmış	gözleriyle	adama	bakıyordu	ama	Efkârlı	Edd, </p>
<p class="calibre1">“Benim	aldığım	tek	koku	iki	yüz	atın	pisliğinin	kokusu.	Bir	de	şu	yahninin.	Şimdi koklayınca	fark	ettim	ki	hemen	hemen	aynı	rayihaya	sahip,”	dedi. </p>
<p class="calibre1">“Benim	burnuma	da	senden	 <i class="calibre4">aynı	rayiha</i>	geliyor,”	dedi	Hake	kamasına dokunarak.	Homurdanarak	Jon’un	kâsesini	doldurdu. </p>
<p class="calibre1">Yahni;	arpa,	havuç	ve	soğanla	yoğun	bir	kıvam	almıştı.	İçindeki	tek	tük	tuzlu	et parçaları	yemeğin	suyuyla	yumuşamıştı. </p>
<p class="calibre1">“Ne	kokusu	alıyorsun	Dywen?”	diye	sordu	Grenn. </p>
<p class="calibre1">Ormancı	bir	an	için	kaşığını	emdi.	Dişlerini	çıkartmıştı.	Yüzü	kayış	gibi	ve buruş	buruştu,	elleri	yaşlı	kökler	gibi	eğri	büğrüydü.	“Bana	kalırsa	şey	gibi kokuyor...	evet...  <i class="calibre4">soğuk. </i>” </p>
<p class="calibre1">“Kafan	da	dişlerin	gibi	odundan	yapılmış,”	dedi	Hake.	“Soğuğun	kokusu olmaz.” </p>
<p class="calibre1"> <i class="calibre4">Olur, </i>	diye	düşündü	Jon,	Lord	Kumandan’ın	odasındaki	geceyi	hatırlamıştı. </p>
<p class="calibre1"> <i class="calibre4">Ölüm	gibi	kokar. </i>	Açlığı	birdenbire	kaybolmuştu.	Yahnisini,	ısınabilmek	için fazladan	bir	kap	yemeğe	ihtiyacı	varmış	gibi	görünen	Grenn’e	verdi. </p>
<p class="calibre1">Ateşin	başından	ayrıldığında	rüzgâr	şiddetli	esiyordu.	Sabah	her	yer	buz tutacaktı,	çadırların	ipleri	donmuş	ve	katılaşmış	olacaktı.	Güğümün	dibinde	birkaç parmak	şarap	kalmıştı.	Jon	güğümü	tekrar	ısıtmak	için	canlandırdığı	ateşin	üstüne koydu.	Beklerken	parmaklarını	esnetti,	elleri	sızlayana	kadar	sıktı,	açıp	kapadı. </p>
<p class="calibre1">İlk	nöbet	grubu	kampın	çevresindeki	yerini	almıştı.	Çemberduvarın	etrafında meşaleler	yanıyordu.	Gökyüzünde	ay	yoktu	ama	başının	üstünde	binlerce	yıldız pırıldıyordu. </p>
<p class="calibre1"><a id="p464"></a>Karanlığın	içinden	bir	ses	yükseldi,	uzak	ve	zor	duyulur	ama	aşikâr:	Kurtların uluması.	Sesler	yükselip	alçalıyordu,	yalnız	ve	soğuk	bir	şarkı.	Jon	boynundaki tüylerin	ürperdiğini	hissetti.	Gölgelerin	içindeki	bir	çift	kırmızı	göz	ateşin arkasından	ona	bakıyordu,	alevlerin	ışığı	gözleri	parlatıyordu. </p>
<p class="calibre1">“Hayalet,”	dedi	Jon	şaşkınlık	içinde.	“Sonunda	gelmeye	karar	verdin,	ha?” </p>
<p class="calibre1">Beyaz	kurt	genelde	bütün	gece	avlanırdı,	Jon	sabah	olmadan	hayvanı	görmeyi beklemiyordu.	“Av	o	kadar	kötü	müydü?”	diye	sordu.	“Buraya.	Bana	gel. </p>
<p class="calibre1">Hayalet.” </p>
<p class="calibre1">Ulu	kurt,	Jon’u	ve	havayı	koklayarak	ateşin	çevresini	dolandı,	hareketsiz kalamıyordu.	Şu	an	yemek	peşindeymiş	gibi	görünmüyordu.  <i class="calibre4">Ölüler</i> <i class="calibre4">ayaklandığında	Hayalet	biliyordu.	Beni	uyandırdı,	uyardı. </i>	Panik	halinde	ayağa kalktı.	“Ormanda	bir	şey	mi	var?	Hayalet,	bir	koku	mu	aldın?”  <i class="calibre4">Dywen	soğuk</i> <i class="calibre4">kokusu	aldığını	söyledi. </i></p>
<p class="calibre1">Ulu	kurt	uzun	adımlarla	yürümeye	başladı,	durdu,	arkasına	baktı.  <i class="calibre4">Onu	takip</i> <i class="calibre4">etmemi	istiyor. </i>	Jon	pelerinin	başlığını	kafasına	geçirdi,	çadırlardan,	sıcak ateşinden,	sıralanmış	küçük	atlardan	uzağa	yürüdü.	Atlardan	biri	Hayalet	yanından geçerken	huysuzca	kişnedi.	Jon	hayvanı	sakinleştirmek	için	birkaç	laf	etti,	bir	an durup	burnunu	okşadı.	Çemberduvara	yaklaşırken	kayalıkların	arasına	giren rüzgârın	ıslığını	duyabiliyordu.	Bir	ses	durmasını	söyledi.	Jon	meşalenin	ışığına yaklaştı.	“Lord	Kumandan	için	su	almam	gerek.” </p>
<p class="calibre1">“Git	o	halde,”	dedi	nöbetçi.	“Ama	acele	et.”	Siyah	pelerinine	sarınmış, rüzgârdan	korunmak	için	başlığını	iyice	yüzüne	indirmiş	adam	Jon’un	elinde	bir kova	olmadığını	fark	etmemişti	bile. </p>
<p class="calibre1">Jon	iki	sivri	kazığın	arasından	dikkatlice	geçerken	Hayalet	kazıkların	altından kaydı.	Kayaların	arasındaki	çatlağa	bir	meşale	yerleştirilmişti,	alevler	rüzgâr estikçe	turuncu	sancaklar	gibi	uçuşuyordu.	Jon	kayaların	arasındaki	boşluktan geçerken	meşaleyi	aldı,	Hayalet	tepe	aşağı	koşmaya	başlamıştı.	Jon	daha	ağır hareketlerle	hayvanı	takip	etti,	meşale	indiği	yolu	aydınlatıyordu.	Kampın	sesleri silikleşti.	Gece	koyuydu.	Yamaç	dikti,	taşlıydı	ve	engebeliydi.	Bir	anlık dikkatsizlik	ayak	bileğini	kırmasına	sebep	olabilirdi...	ya	da	boynunu.  <i class="calibre4">Ben	ne</i> <i class="calibre4">yapıyorum? </i>	diye	sordu	kendine	aşağı	inmeye	devam	ederken. </p>
<p class="calibre1">Aşağıda	ağaçlar	duruyordu,	kabuk	ve	yapraklardan	zırhlarını	giymiş</p>
<p class="calibre1"><a id="p465"></a>savaşçılar,	yerlerini	almış	tepeyi	altüst	etmek	için	sessizce	emir	bekliyordu.	Siyah görünüyorlardı...	meşalesinin	ışığı	ağaçların	üstüne	düştüğünde	Jon	bir	parça	yeşil yakaladı.	Kayaların	üstünden	akan	suyun	belli	belirsiz	sesini	duydu.	Hayalet çalılıkların	arasında	kayboldu.	Jon,	suyun	çağrısını	ve	rüzgârla	iç	çeken yaprakları	dinleyerek	kurdu	takip	etmeye	çalışıyordu.	Pelerini	çalılara takılıyordu,	başının	üstündeki	sık	dallar	birbirine	geçmiş,	gökyüzündeki	yıldızları kapatmıştı. </p>
<p class="calibre1">Hayalet’i	dereden	su	içerken	buldu.  <i class="calibre4">“Hayalet,” </i>	diye	seslendi.	“Bana	gel. </p>
<p class="calibre1"> <i class="calibre4">Hemen. </i>”	Ulu	kurt	başını	kaldırdı.	Gözleri	kıpkırmızı	ve	şeytanca	parlıyordu. </p>
<p class="calibre1">Çenesinden	aşağı	salya	gibi	sular	akıyordu.	Tam	o	anda,	hayvanda	korkunç	ve acımasız	bir	şeyler	vardı.	Birdenbire	atıldı,	Jon’un	yanından	geçti	ve	ağaçların arasına	daldı.	“Hayalet,	hayır,	dur,”	diye	bağırdı	Jon	ama	ulu	kurt	dinlemedi. </p>
<p class="calibre1">Karanlık,	güçlü	beyaz	şekli	yutmuştu.	Jon’un	iki	seçeneği	vardı;	ya	tek	başına tekrar	tepeyi	tırmanacaktı	ya	da	takip	edecekti. </p>
<p class="calibre1">Küfrederek,	her	adımını	tehlikeye	sokan	taşları,	ayaklarını	yakalamaya çalışıyormuş	gibi	duran	kökleri	ve	basıp	bileğini	burkabileceği	delikleri görebilmek	için	meşalesini	yere	iyice	yakın	tutarak	kurdun	peşinden	gitti,	kızgındı. </p>
<p class="calibre1">Üç	beş	adımda	bir	Hayalet’e	sesleniyordu	ama	ağaçların	arasında	dolaşan	gece rüzgârı	kelimelerini	yutuyordu.  <i class="calibre4">Bu	çılgınlık, </i>	diye	düşündü	ormanın	derinliklerine doğru	ilerlerken.	İleride,	sağda,	tepenin	arkasına	doğru	beyaz	bir	parıltı	görmeden hemen	önce	geri	dönmek	üzereydi.	Usulca	küfürler	savurarak	peşinden	koştu. </p>
<p class="calibre1">Yumruk’un	çevresinin	çeyreğini	dolanmıştı	ki	Hayalet	tekrar	gözden	kayboldu. </p>
<p class="calibre1">Jon	sonunda	soluklanmak	için	tepenin	dibindeki	dikenli	çalılıkların	ve	kayaların ortasında	durdu.	Meşalenin	önündeki	karanlık	gittikçe	yoğunlaşıyordu. </p>
<p class="calibre1">Yumuşak	bir	eşeleme	sesi	dönmesine	sebep	oldu.	Jon,	büyük	taşların	ve dikenli	çalılıların	arasında	dikkatli	adımlar	atarak	sese	doğru	yürüdü.	Devrilmiş</p>
<p class="calibre1">bir	ağacın	arkasında	tekrar	Hayalet’i	gördü.	Ulu	kurt	telaşla	toprağı	kazıyordu. </p>
<p class="calibre1">“Ne	buldun?”	Jon	meşaleyi	indirince	yuvarlak	bir	tümsek	gördü.  <i class="calibre4">Bir	mezar,</i> diye	düşündü.  <i class="calibre4">Ama	kimin? </i></p>
<p class="calibre1">Dizlerinin	üstüne	oturdu,	meşaleyi	yere	bıraktı.	Toprak	kumlu	ve	yumuşaktı. </p>
<p class="calibre1">Jon	elleriyle	kazmaya	başladı.	Ne	taş	ne	de	kök	vardı.	Burada	her	ne	varsa	daha yeni	gömülmüştü.	Parmakları	yarım	metre	kadar	derinlikte	kumaşa	değdi.	Bir	ceset</p>
<p class="calibre1"><a id="p466"></a>bulacağını	düşünmüştü,	bir	ceset	bulmaktan	korkmuştu	ama	bu	başka	bir	şeydi. </p>
<p class="calibre1">Kumaşı	yokladı	ve	altındaki	küçük,	sert	şekilleri	hissetti.	Koku	yoktu,	kurtçuklar yoktu.	Hayalet	geriledi,	oturdu	ve	izlemeye	başladı. </p>
<p class="calibre1">Jon	toprağı	kazmaya	devam	etti	ve	bohça	haline	getirilmiş	kumaşı	açığa çıkardı.	Parmaklarını	toprağa	sokarak	kumaş	yığınını	kavradı	ve	gevşetti.	Yığını yukarı	çektiğinde	içindekiler	her	ne	ise	yer	oynayıp	şıngırdadı.  <i class="calibre4">Hazine, </i>	diye düşündü	ama	hissettiği	şekiller	sikke	olamazdı	ve	duyduğu	 <i class="calibre4">şıngırtı</i>	metal	sesi değildi. </p>
<p class="calibre1">Bohçanın	ağzı,	aşınmış	bir	ip	parçasıyla	bağlanmıştı.	Jon	hançerini	çıkarıp	ipi kesti	ve	kumaşın	kenarlarını	tutup	çekti.	Bohça	açıldı,	içindekiler	yere	döküldü, koyu	ve	parlak.	Düzinelerce	bıçak,	yaprak	şekilli	mızrak	ucu	ve	sayısız	ok	ucu gördü.	Bir	hançer	bıçağı	aldı,	tüy	gibi	hafif,	parlak	siyah	ve	sapsız.	Meşale	alevi bıçağın	kenarında	dolaştı,	ustura	keskinliğinde	ince	turuncu	bir	çizgi. </p>
<p class="calibre1"> <i class="calibre4">Ejderhacamı,	üstatların	obsidiyen	dediği	şey. </i>	Hayalet,	ormanın	çocuklarının binlerce	yıldır	burada	gömülü	olan	kadim	silahlarını	mı	bulmuştu?	İlk	İnsanların Yumruğu	çok	eski	bir	yerdi	ama... </p>
<p class="calibre1">Ejderhacamlarının	altında	eski	bir	savaş	borusu	vardı,	bir	yaban	öküzünün boynuzundan	yapılmış	ve	bronzla	kaplanmıştı.	Jon	boruyu	ters	çevirip	içindeki toprağı	temizledi	ve	borunun	içinden	yüzlerce	ok	ucu	döküldü.	Silahların	sarıldığı kumaşı	ucundan	tuttu,	parmaklarının	arasında	ovdu.  <i class="calibre4">Kalın,	iyi	yün,	çift	katlı,</i> <i class="calibre4">nemli	ama	çürümemiş. </i>	Uzun	zamandır	toprağın	altında	olamazdı.	Ve	 <i class="calibre4">koyu</i> renkliydi.	Kumaşı	çekti	ve	meşalenin	ışığında	baktı.  <i class="calibre4">Koyu	renkli	değil,	siyah. </i></p>
<p class="calibre1">Jon	ayağa	kalkıp	kumaşı	tamamen	açmadan	önce	elindeki	şeyin	ne	olduğunu biliyordu:	Gece	Nöbetçileri’nin	Yeminli	Kardeşler’inden	birine	ait	siyah	bir pelerin. </p>
<p class="calibre1"><a id="p467"></a>Bran</p>
<p class="calibre1">Biragöbek	onu	dökümhanede	Mikken	için	körükleri	çekerken	buldu.	“Üstat	sizi kule	odasında	bekliyor	prensim.	Kraldan	bir	kuzgun	geldi.” </p>
<p class="calibre1">“Robb’dan	mı?”	Bran,	Hodor’un	gelmesini	bekleyemeyecek	kadar heyecanlanmıştı,	Biragöbek’in	kendisini	taşımasına	izin	verdi.	Yapılı	bir	adamdı ama	Hodor	kadar	iri	ve	güçlü	değildi.	Üstadın	kule	odasına	vardıklarında kıpkırmızı	kesilmiş,	nefes	nefese	kalmıştı.	Rickon	onlardan	önce	gelmişti,	Walder Freyler	de	öyle. </p>
<p class="calibre1">Üstat	Luwin,	Biragöbek’i	gönderip	kapıyı	kapattı.	“Lordlarım,”	dedi	ağırca. </p>
<p class="calibre1">“Majesteleri’nden	bir	mesaj	aldık,	hem	iyi	hem	de	kötü	haberler	var.	Öküzağzı denen	bir	yerde	Lannister	ordusunu	bozguna	uğratarak	büyük	bir	zafer	kazanmış	ve pek	çok	kaleyi	de	ele	geçirmiş.	Bize,	eskiden	Marbrand	Hanedanı’na	ait	olan Külizi	karakolundan	yazmış.” </p>
<p class="calibre1">Rickon	üstadın	cübbesini	çekiştirdi.	“Robb	eve	mi	dönüyor?” </p>
<p class="calibre1">“Hayır.	Korkarım	henüz	değil.	Daha	çok	çarpışacak.” </p>
<p class="calibre1">“Lord	Tywin’i	mi	yenmiş?”	diye	sordu	Bran. </p>
<p class="calibre1">“Hayır,”	dedi	üstat.	“Düşman	ordusunu	Sör	Stafford	Lannister	komuta ediyormuş.	Mücadele	sırasında	öldürülmüş.” </p>
<p class="calibre1">Bran,	Sör	Stafford	Lannister	adını	daha	önce	hiç	duymamıştı.	Büyük	Walder, </p>
<p class="calibre1">“Önemli	olan	tek	adam	Lord	Tywin,”	dediğinde	çocukla	aynı	fikirde	olduğunu düşündü. </p>
<p class="calibre1">“Robb’a	eve	gelmesini	istediğimi	söyleyin,”	dedi	Rickon.	“Kurdunu	da	eve getirsin	ve	annemle	babamı	da.”	Rickon,	Lord	Eddard’ın	öldüğünü	bilmesine rağmen	arada	sırada	bu	gerçeği	unutuyordu...	isteyerek	olduğundan	şüpheleniyordu Bran.	Küçük	kardeşi	dört	yaşındaki	her	çocuk	kadar	inatçıydı. </p>
<p class="calibre1">Robb’un	kazandığı	zafer	Bran’ı	sevindirmişti	ama	aynı	zamanda	tedirgin	de etmişti.	Ağabeyi	ordusunu	Kışyarı’ndan	götürürken	Osha’nın	söylediği	şeyleri hatırladı.  <i class="calibre4">Ağabeyin	yanlış	istikamete	doğru	at	sürüyor, </i>	diye	ısrar	etmişti	yabanıl kadın. </p>
<p class="calibre1"><a id="p468"></a>“Maalesef	her	zaferin	bir	bedeli	vardır,”	dedi	Üstat	Luwin,	Walderlar’a döndü.	“Lordlarım,	amcanız	Sör	Stevron	Frey,	Öküzağzı’nda	hayatını	kaybedenler arasındaymış.	Robb,	amcanızın	mücadele	sırasında	yaralandığını	yazmış.	Önce ciddi	bir	yara	olmadığını	düşünmüşler	ama	üç	gün	sonra	çadırında	hayatını kaybetmiş,	uykusunda.” </p>
<p class="calibre1">Büyük	Walder	omuz	silkti.	“Çok	yaşlıydı.	Elli	altı	sanırım.	Savaşmak	için	çok yaşlıydı.	Her	zaman	yorgunluktan	şikâyet	ederdi.” </p>
<p class="calibre1">Küçük	Walder	ıslık	çaldı.	“Büyükbabamızın	ölmesini	beklemekten	yorgundu demek	istiyorsun.	Şimdi	Sör	Emmon’ın	veliaht	olduğu	anlamına	mı	geliyor	bu?” </p>
<p class="calibre1">“Aptal	olma,”	diye	karşılık	verdi	kuzeni.	“İlk	erkek	evladın	oğulları,	ikinci erkek	evlattan	önce	gelir.	Unvan	sırasının	başında	şimdi	Sör	Ryman	var,	ondan sonra	Edwyn,	Kara	Walder	ve	Sivilceli	Petyr.	Sonra	da	Aegon	ve	 <i class="calibre4">onun</i>	bütün oğulları.” </p>
<p class="calibre1">“Ryman	da	yaşlı,”	dedi	küçük	Walder.	“Bahse	girerim	kırkını	geçmiştir. </p>
<p class="calibre1">Üstelik	hasta	bir	midesi	var.	Sence	o	mu	lord	olacak?” </p>
<p class="calibre1">“<i class="calibre4">Ben</i>	lord	olacağım.	Onun	olup	olmaması	umrumda	değil.” </p>
<p class="calibre1">Üstat	Luwin	sertçe	araya	girdi.	“Böyle	konuştuğunuz	için	kendinizden utanmalısınız.	Üzüntünüz	nerede?	Amcanız	öldü.” </p>
<p class="calibre1">“Evet,”	dedi	Küçük	Walder.	“Çok	üzgünüz.” </p>
<p class="calibre1">Ama	değillerdi.	Bran	midesinin	bulandığını	hissediyordu.  <i class="calibre4">Onlar	bu	yemeğin</i> <i class="calibre4">tadını	benden	fazla	sevdi. </i>	Üstat	Luwin’den	ayrılmak	için	izin	istedi. </p>
<p class="calibre1">“Pekâlâ,”	dedi	Üstat	Luwin,	zili	çaldı.	Hodor	ahırlarda	iş	yapıyor	olmalıydı, gelen	Osha’ydı.	Biragöbek’ten	güçlüydü,	Bran’ı	kaldırıp	taşımakta	hiç	zorluk çekmiyordu. </p>
<p class="calibre1">“Osha,	kuzeye	giden	yolu	biliyor	musun?”	diye	sordu	Bran	avludan geçerlerken.	“Sur’a	giden	yolu...	ve	hatta	Sur’un	ötesine	giden?” </p>
<p class="calibre1">“Yol	kolay.	Buz	Ejderha’yı	bul	ve	süvari	gözündeki	mavi	yıldızı	takip	et.”	Bir kapıdan	geçti	ve	sarmal	merdivenleri	tırmanmaya	başladı. </p>
<p class="calibre1">“Orada	hâlâ	devler	var...	ve	diğerleri...	Ötekiler,	ormanın	çocukları?” </p>
<p class="calibre1">“Devleri	gördüm,	çocukları	duydum	ve	ak	yürüyenler...	neden	bilmek istiyorsun?” </p>
<p class="calibre1">“Üç	gözlü	bir	karga	gördün	mü	hiç?” </p>
<p class="calibre1"><a id="p469"></a>“Hayır,”	dedi	Osha.	Güldü.	“Görmek	istediğimi	de	söyleyemem.”	Yatak odasının	kapısını	tekmeleyerek	açtı	ve	avluyu	rahatça	görebilmesi	için	Bran’ı pencere	sekisine	oturttu. </p>
<p class="calibre1">Osha	odadan	ayrıldıktan	saniyeler	sonra	kapı	tekrar	açıldı	ve	Jojen	Reed	izin istemeden	içeri	girdi,	ablası	Meera	arkasındaydı.	“Kuzgunu	mu	duydunuz?”	diye sordu	Bran.	Jojen	başıyla	onayladı.	“Bana	söylediğin	gibi	akşam	yemeği	değildi, Robb’dan	gelen	bir	mektuptu,	onu	yemedik	ama...” </p>
<p class="calibre1">“Yeşil	rüyalar	bazen	tuhaf	şekiller	alır,”	diye	kabul	etti	Jojen.	“Gerçeklerini anlamak	her	zaman	kolay	değildir.” </p>
<p class="calibre1">“Bana	rüyanda	gördüğün	kötü	şeyi	anlat,”	dedi	Bran.	“Kışyarı’na	gelen	kötü şeyi.” </p>
<p class="calibre1">“Lord	prensim	artık	bana	inanıyor	mu?	Kulağa	ne	kadar	tuhaf	gelirse	gelsin söylediklerime	güvenecek	mi?” </p>
<p class="calibre1">Bran	başıyla	onayladı. </p>
<p class="calibre1">“Gelen	şey	deniz.” </p>
<p class="calibre1"> <i class="calibre4">“Deniz?” </i></p>
<p class="calibre1">“Bütün	Kışyarı’nın	denize	gömüldüğünü	gördüm.	Kara	dalgalar,	kulelere	ve kapılara	çarpıyordu.	Sonra	tuzlu	sular,	duvarları	aşıp	bütün	kaleyi	doldurdu. </p>
<p class="calibre1">Boğulan	adamların	cesetleri	avluda	yüzüyordu.	Bu	rüyayı	ilk	kez	Bozsu’da gördüğümde	adamların	yüzlerini	tanımıyordum	ama	şimdi	tanıyorum.	Biragöbek onlardan	biri.	Ziyafet	gecesinde	bizi	salona	alan	muhafız.	Rahibiniz	diğeri.	Demir ustanız.” </p>
<p class="calibre1">“Mikken	mı?”	Bran	hem	korkmuştu	hem	de	kafası	karışmıştı.	“Ama	deniz buradan	yüzlerce	ve	yüzlerce	fersah	uzakta,	bir	şekilde	buraya	gelse	bile Kışyarı’nın	duvarları	suların	aşamayacağı	kadar	yüksek.” </p>
<p class="calibre1">“Tuzlu	deniz	suları	bir	gece	karanlığında	bu	duvarları	aşacak,”	dedi	Jojen. </p>
<p class="calibre1">“Ölüleri	gördüm,	şişmişlerdi	ve	yüzüyorlardı.” </p>
<p class="calibre1">“Onlara	söylemek	zorundayız,”	dedi	Bran.	“Biragöbek’e,	Mikken’a	ve	Rahip Chayle’a.	Boğulmamalarını	söylemeyiz.” </p>
<p class="calibre1">“Bu	onları	kurtarmaz,”	diye	karşılık	verdi	yeşilli	çocuk. </p>
<p class="calibre1">Meera	pencereye	geldi	ve	elini	Bran’ın	omzuna	koydu.	“Bize	inanmazlar Bran.	Senden	çok	inanmazlar.” </p>
<p class="calibre1"><a id="p470"></a>Jojen,	Bran’ın	yatağına	oturdu.	“Şimdi	bana	senin	rüyanı	anlat.” </p>
<p class="calibre1">Bran	korkuyordu	ama	onlara	güveneceğine	dair	yemin	etmişti.	Bir	Stark yeminli	sözünü	her	zaman	tutmak	zorundaydı.	“Çeşitli	rüyalar	var,”	dedi	ağır	ağır. </p>
<p class="calibre1">“Kurt	rüyaları	diğerleri	kadar	kötü	sayılmaz.	Koşuyorum,	avlanıyorum	ve sincapları	öldürüyorum.	Bir	de	karganın	gelip	bana	uçmamı	söylediği	rüyalar	var. </p>
<p class="calibre1">O	rüyalarda	ağaç	da	oluyor	bazen,	adımı	söylüyor.	Bu	beni	korkutuyor.	Ama	asıl kötü	rüyalar	kendimi	düşerken	gördüklerim.”	Hüzünle	aşağıdaki	avluya	baktı. </p>
<p class="calibre1">“Eskiden	tırmanırken	hiç	düşmezdim.	Her	yere	tırmandım,	duvarlara,	çatılara. </p>
<p class="calibre1">Eskiden	Yanık	Kule’deki	kargaları	beslerdim.	Annem	düşeceğimden	korkardı	ama ben	düşmeyeceğimi	bilirdim.	Fakat	düştüm	ve	şimdi	uyuduğumda	sürekli düşüyorum.” </p>
<p class="calibre1">Meera,	Bran’ın	omzunu	sıktı.	“Hepsi	bu	mu?” </p>
<p class="calibre1">“Sanırım.” </p>
<p class="calibre1"> <i class="calibre4">“Varg,” </i>	dedi	Jojen	Reed. </p>
<p class="calibre1">Bran	gözlerini	iyice	açıp	delikanlıya	baktı.	“Ne?” </p>
<p class="calibre1">“Varg.	Kanatlı	kurt.	Şekildeğiştiren.	Canavar.	Kurt	rüyalarını	öğrenirlerse	sana böyle	diyecekler.” </p>
<p class="calibre1">Duyduğu	isimler	Bran’ı	korkutmuştu.	“<i class="calibre4">Kim</i>	diyecek?” </p>
<p class="calibre1">“Kendi	insanların.	Korkuyla.	Ne	olduğunu	öğrendiklerinde	bazıları	senden nefret	edecek.	Bazıları	seni	öldürmeye	bile	çalışacak.” </p>
<p class="calibre1">Yaşlı	Dadı	bazen	şekildeğiştirenler	ve	canavarlar	hakkında	korkunç	hikâyeler anlatırdı.	Bu	yaratıklar	hikâyelerde	her	zaman	şeytan	olurdu.	“Ben	onlar	gibi değilim,”	dedi	Bran.  <i class="calibre4">Değilim. </i>	“Onlar	sadece	rüya.” </p>
<p class="calibre1">“Kurt	rüyaların	aslında	rüya	değil.	Uyanık	olduğun	zamanlarda	gözlerini	sıkı sıkı	kapatıyorsun	ama	uykuya	daldığında	gözlerin	açılıyor	ve	ruhun	diğer	yarısını arıyor.	İçindeki	kudret	çok	güçlü.” </p>
<p class="calibre1">“Ben	kudret	istemiyorum.	Ben	 <i class="calibre4">şövalye</i>	olmak	istiyorum.” </p>
<p class="calibre1">“Şövalye	olmak	istiyorsun	ama	vargsın.	Bunu	değiştiremezsin	Bran.	İnkâr	edip yok	sayamazsın.	Sen	kanatlı	kurtsun	ama	asla	uçamayacaksın.”	Jojen	kalkıp pencereye	gitti.	“Eğer	 <i class="calibre4">gözünü	açmazsan. </i>”	İki	parmağını	birleştirip	Bran’ın	alnını sertçe	dürttü. </p>
<p class="calibre1">Bran	elini	alnına	götürdü,	hissettiği	tek	şey	pürüzsüz,	dümdüz	teniydi.	Alnında</p>
<p class="calibre1"><a id="p471"></a>bir	göz	yoktu,	kapalı	bir	göz	bile.	“Olmayan	bir	gözü	nasıl	açabilirim?” </p>
<p class="calibre1">“Gözü	parmaklarınla	asla	bulamayacaksın	Bran.	Kalbinle	aramalısın.”	Jojen tuhaf	yeşil	gözleriyle	Bran’ın	yüzünü	inceledi.	“Yoksa	korkuyor	musun?” </p>
<p class="calibre1">“Üstat	Luwin	rüyalarda	bir	adamın	korkması	gereken	hiçbir	şey	olmadığını söylüyor.” </p>
<p class="calibre1">“Var,”	dedi	Jojen. </p>
<p class="calibre1">“Ne?” </p>
<p class="calibre1">“Geçmiş.	Gelecek.	Gerçek.” </p>
<p class="calibre1">Bran’ı	kafası	her	zamankinden	daha	karışık	halde	bırakıp	gittiler.	Bran	yalnız kaldığında	üçüncü	gözünü	açmaya	çalıştı	ama	nasıl	yapacağını	bilmiyordu.	Alnını ne	kadar	buruştursa	buruştursun,	ne	kadar	dürterse	dürtsün	eskisinden	farklı	bir şey	görmüyordu.	İlerleyen	günlerde	insanları	Jojen’in	söyledikleri	hakkında uyarmaya	çalıştı	ama	sonuç	istediği	gibi	olmadı.	Mikken	duyduklarını	komik buldu.	“Deniz,	öyle	mi?	Her	zaman	denizi	görmek	istemişimdir.	Ama	gitme fırsatım	olmadı	hiç.	Şimdi	o	mu	bana	gelecekmiş?	Tanrılar	zavallı	bir	demirciye böyle	bir	iyilik	yapacak	kadar	cömert	demek.” </p>
<p class="calibre1">“Tanrılar	uygun	gördükleri	zamanda	beni	alacak,”	dedi	Rahip	Chayle	sessizce. </p>
<p class="calibre1">“Ama	boğularak	öleceğimi	düşünmüyorum	Bran.	Ben	Beyaz	Bıçak	kıyılarında büyüdüm	biliyorsun.	Çok	iyi	bir	yüzücüyüm.” </p>
<p class="calibre1">Uyarıya	kulak	asan	sadece	Biragöbek	olmuştu.	Gidip	Jojen’le	bizzat konuştuktan	sonra	yıkanmayı	kesti	ve	kuyuların	yakınına	gitmeyi	reddetti.	Sonunda öyle	kötü	kokmaya	başladı	ki	altı	nöbetçi	adamı	zorla	kaynar	su	dolu	bir	banyo teknesine	soktu.	Nöbetçiler	derisini	yüzer	gibi	keselerken,	Biragöbek	onu	tıpkı kurbağa	çocuğun	söylediği	gibi	boğacaklarını	haykırıyordu.	Biragöbek	bu	olaydan sonra	Bran	ve	Jojen’i	her	gördüğünde	kaşlarını	çatıp	sessizce	mırıldandı. </p>
<p class="calibre1">Biragöbek’in	banyo	macerasından	birkaç	gün	sonra	Sör	Rodrik	yanında	bir tutsakla	birlikte	Kışyarı’na	döndü;	kalın	ve	ıslak	dudaklı,	etine	dolgun	genç	bir adamdı.	Tuvalet	gibi	kokuyordu,	Biragöbek’ten	bile	kötü	kokuyordu.	Bran	adamın kim	olduğunu	sorduğunda,	“Ona	Leş	diyorlar,”	dedi	Samankafa.	“Gerçek	adını	hiç duymadım.	Bolton’ın	piçine	hizmet	ediyormuş	ve	piçin	Leydi	Hornwood’u öldürmesine	yardım	etmiş.” </p>
<p class="calibre1">Bran	akşam	yemeğinde	Bolton’ın	piçinin	öldüğünü	öğrendi.	Sör	Rodrik’in</p>
<p class="calibre1"><a id="p472"></a>adamları	oğlanı	Hornwood	arazilerinde	korkunç	bir	şey	yaparken	yakalamış	(Bran ne	olduğunu	tam	olarak	anlayamamıştı	ama	üstünde	kıyafetlerin	olmadan	yaptığın bir	şeydi)	ve	kaçmasına	fırsat	vermeden	oklarla	vurmuşlardı.	Ama	zavallı	Leydi Hornwood	için	geç	kalmışlardı.	Piç	çocuk	düğünden	sonra	leydiyi	kuleye kilitlemiş	ve	yemek	yemesine	bile	izin	vermemişti.	Bran,	Sör	Rodrik’in	kapıyı kırarak	içeri	girdiğini	ve	leydiyi	ağzı	kan	içinde,	parmak	uçları	paramparça	halde bulduğunu	duymuştu. </p>
<p class="calibre1">“Canavar	bizim	için	dikenli	bir	düğüm	bağlamış,”	dedi	yaşlı	şövalye	Üstat Luwin’e.	“Hoşlansak	da	hoşlanmasak	da	Leydi	Hornwood	onun	karısıydı.	Kadını hem	septte,	hem	de	büvet	ağacının	önünde	evlilik	yemini	etmeye	zorlamış	ve	aynı gece	şahitlerin	gözü	önünde	onunla	yatmış.	Leydi,	çocuğu	veliaht	ilan	eden	bir vasiyet	yazıp	kendi	mührünü	basmış.” </p>
<p class="calibre1">“Kılıç	zoruyla	edilen	yeminler	geçerli	değildir,”	dedi	Üstat. </p>
<p class="calibre1">“Roose	Bolton	aynı	fikirde	olmayabilir.	Hele	araziler	söz	konusuyken.”	Sör Rodrik	mutsuz	görünüyordu.	“Keşke	şu	hizmetkârın	kafasını	hemen uçurabilseydim,	o	da	en	az	efendisi	kadar	kötü.	Ama	korkarım	Robb	savaştan dönene	kadar	adamı	sağ	tutmak	zorundayım.	Piçin	işlediği	en	berbat	suçların	tek şahidi	o.	Lord	Bolton	adamın	anlattıklarını	duyduktan	sonra	isteklerinden vazgeçebilir.	Bu	arada	Manderly	şövalyeleri	ve	Dehşet	Kalesi’nin	adamları Hornwood	ormanında	birbirlerini	öldürüyorlar	ve	benim	onları	durduracak	gücüm yok.”	Yaşlı	şövalye	sandalyesinde	döndü	ve	sert	bakışlarla	Bran’ı	süzdü.	“Ben uzaklardayken	siz	neler	yaptınız	lord	prensim?	Nöbetçilerimize	yıkanmamalarını mı	emrettiniz?	Şu	Leş	denen	adam	kadar	kötü	kokmalarını	mı	istiyordunuz?” </p>
<p class="calibre1">“Deniz	buraya	geliyor,”	dedi	Bran.	“Jojen	yeşil	rüyasında	gördü.	Biragöbek boğulacak.” </p>
<p class="calibre1">Üstat	Luwin	zincirini	çekiştirdi.	“Reed’in	oğlu	rüyalarında	geleceği	gördüğüne inanıyor	Sör	Rodrik.	Bran’la	bu	çeşit	kehanetlerin	güvenilmez	olduğunu	konuştuk ama	doğruyu	söylemem	gerekirse	Taşlı	Kıyı	boyunca	sorunlar	 <i class="calibre4">var. </i>	Dargemilerle gelen	yağmacılar	balıkçı	kasabalarını	yağmalıyor.	Ateşe	verip	tecavüz	ediyorlar. </p>
<p class="calibre1">Leobald	Tallhart	yeğeni	Benfred’i	yağmacılarla	uğraşması	için	gönderdi	ama silahlı	adamları	görür	görmez	gemilerine	binip	kaçacaklarını	tahmin	ediyorum.” </p>
<p class="calibre1">“Evet.	Ve	başka	bir	yere	saldıracaklar.	Böyle	korkakları	Ötekiler	alsın.	Ana</p>
<p class="calibre1"><a id="p473"></a>kuvvetimiz	buradan	binlerce	fersah	uzakta	olmasaydı	bunu	yapmaya	asla	cesaret edemezlerdi,	Bolton’ın	piçi	de	bu	kadar	cesur	davranamazdı.”	Sör	Rodrik,	Bran’a baktı.	“Delikanlı	başka	neler	anlattı?” </p>
<p class="calibre1">“Tuzlu	suyun	duvarlarımızı	aşacağını	söyledi.	Biragöbek’in	boğulduğunu görmüş,	Rahip	Chayle	ve	Mikken’ın	da.” </p>
<p class="calibre1">Sör	Rodrik	kaşlarını	çattı.	“Eğer	bu	yağmacıları	durdurmak	için	bizzat	benim gitmem	gerekirse	Biragöbek’i	yanıma	almayayım	o	halde.  <i class="calibre4">Benim</i>	boğulduğumu görmemiş	değil	mi?	Hayır	mı?	Güzel.” </p>
<p class="calibre1">Bunu	duymak	Bran’ı	rahatlatmıştı.  <i class="calibre4">Belki	de	boğulmazlar, </i>	diye	düşündü. </p>
<p class="calibre1"> <i class="calibre4">Denizden	uzak	dururlarsa. </i></p>
<p class="calibre1">Meera	da	Bran	gibi	düşünüyordu.	Aynı	gece	Jojen	ve	Meera	üç	köşeli	taş</p>
<p class="calibre1">oyunu	oynamak	için	Bran’ın	odasına	gelmişlerdi.	Ama	Jojen	başını	iki	yana salladı.	“Yeşil	rüyalarda	gördüğüm	şeyler	değiştirilemez.” </p>
<p class="calibre1">Söyledikleri	ablasını	kızdırmıştı.	“Eğer	olacakları	değiştiremeyeceksek tanrılar	bizi	neden	uyarıyor?” </p>
<p class="calibre1">“Bilmiyorum,”	dedi	Jojen	üzgün	bir	sesle. </p>
<p class="calibre1">“Sen	Biragöbek’in	yerinde	olsaydın	kendini	kuyulardan	birine	atıp	meseleyi kökünden	çözerdin.	Biragöbek	 <i class="calibre4">savaşmalı. </i>	Bran	da	öyle.” </p>
<p class="calibre1">“Ben	mi?”	Bran	korkmuştu.	“Neyle	savaşmalıyım?	Ben	de	mi	boğulacağım?” </p>
<p class="calibre1">Meera	suçluluk	dolu	gözlerle	Bran’a	baktı.	“Söylememeliydim...” </p>
<p class="calibre1">Bran	kızın	bir	şeyler	sakladığını	görebiliyordu.	“Beni	bir	yeşil	rüyanın	içinde mi	gördün?”	diye	sordu	Jojen’e.	“Boğulmuş	muydum?” </p>
<p class="calibre1">“Boğulmamıştın.”	Jojen,	ağzından	çıkan	her	kelime	canını	acıtıyormuş	gibi konuşmaya	başladı.	“Bugün	gelen	adamı	rüyamda	gördüm,	Leş	dediklerini.	Sen	ve kardeşin	o	adamın	ayaklarının	dibinde	ölü	yatıyordunuz.	Uzun	kırmızı	bir	bıçakla suratlarınızı	yüzüyordu.” </p>
<p class="calibre1">Meera	ayağa	kalktı.	“Şimdi	zindanlara	gidip	o	adamın	boğazına	bir	mızrak sokabilirim.	Ölüyken	Bran’ı	nasıl	öldürebilir?” </p>
<p class="calibre1">“Gardiyanlar	seni	durdurur,”	dedi	Jojen.	“Muhafızlar.	Adamın	neden	öldürmek istediğini	anlatsan	bile	sana	inanmazlar.” </p>
<p class="calibre1">“Benim	de	muhafızlarım	var,”	diye	hatırlattı	Bran.	“Biragöbek,	Tıfıl	Tym, Samankafa	ve	diğerleri.” </p>
<p class="calibre1"><a id="p474"></a>Jojen’in	yosunlu	gözleri	acıma	doluydu.	“Onu	durduramazlar	Bran.	Sebebini görmedim	ama	sonunu	gördüm.	Sen	ve	Rickon	mahzen	mezardaydınız,	bütün	ölü krallar	ve	onların	taş	kurtlarıyla	birlikte.” </p>
<p class="calibre1"> <i class="calibre4">Hayır, </i>	diye	düşündü	Bran.  <i class="calibre4">Hayır. </i>	“Eğer	uzaklara	gidersem...	Bozsu’ya	ya	da kargaya,	beni	bulamayacakları	kadar	uzak	bir	yere...” </p>
<p class="calibre1">“Bir	şey	değişmez.	Yeşil	bir	rüyaydı	Bran	ve	yeşil	rüyalar	yalan	söylemez.” </p>
<p class="calibre1"><a id="p475"></a>Tyrion</p>
<p class="calibre1">Varys	sobanın	başında	durmuş	yumuşak	ellerini	ısıtıyordu.	“Görünüşe	göre Renly	kendi	ordusunun	tam	ortasında	korkunç	şekilde	öldürülmüş.	Boğazı,	çeliği ve	kemiği	yumuşak	peynirmişçesine	kesen	bir	kılıç	tarafından	bir	kulağından ötekine	kadar	açılmış.” </p>
<p class="calibre1">“Kılıcı	kim	tutuyormuş?”	diye	sordu	Cersei. </p>
<p class="calibre1">“Bir	sorunun	yüzlerce	cevabının	olması,	hiç	cevabının	olmamasından farksızdır	aslında,	hiç	düşündünüz	mü?	Muhbirlerim	her	zaman	arzu	ettiğimiz ölçüde	yüksek	mevkilerde	olmuyor.	Bir	kral	öldüğünde	masallar	karanlıktaki mantarlar	gibi	yayılır.	Bir	seyis,	Renly’nin	kendi	Gökkuşağı	Muhafızları’ndan	bir şövalye	tarafından	katledildiğini	söylüyor.	Çamaşırcı	kadınlardan	biri,	Stannis’in sihirli	bir	kılıçla	kardeşinin	ordusunun	kalbine	daldığını	iddia	ediyor.	Askerlerin çoğu	bir	kadının	yaptığına	inanıyor	ama	 <i class="calibre4">hangi</i>	kadın	olduğu	konusunda anlaşamıyorlar.	Biri,	Renly	tarafından	reddedilmiş	bir	bakire	diyor,	diğeri mücadele	gecesi	krallara	zevk	vermek	için	getirilmiş	bir	kamp	takipçisi.	Bir üçüncüsü,	katilin	Catelyn	Stark	olabileceğini	söylemeye	cesaret	ediyor.” </p>
<p class="calibre1">Kraliçe	memnun	olmamıştı.	“Zamanımızı	aptalların	anlattığı	dedikodularla harcamak	zorunda	mısın?” </p>
<p class="calibre1">“Bu	dedikodular	için	bana	hayli	güzel	bir	ücret	ödüyorsunuz	değerli kraliçem.” </p>
<p class="calibre1">“Size	gerçekler	için	ücret	ödüyoruz	Lord	Varys.	Bunu	unutmayın,	yoksa	küçük konseyimiz	daha	da	küçülebilir.” </p>
<p class="calibre1">Varys	gergin	bir	şekilde	kıkırdadı.	“Bu	gidişle	siz	ve	asil	kardeşiniz Majesteleri’ni	konseysiz	bırakacaksınız.” </p>
<p class="calibre1">“Diyarın	birkaç	danışmandan	yoksun	halde	de	ayakta	kalabileceğini söyleyebilirim,”	dedi	Serçeparmak	gülümseyerek. </p>
<p class="calibre1">“Çok	sevgili	Petyr,”	dedi	Varys.	“El’in	küçük	listesindeki	bir	sonraki	ismin seninki	olabileceğini	hiç	düşünmüyor	musun?” </p>
<p class="calibre1">“Senden	önce	mi	Varys?	Hayal	bile	edemem.” </p>
<p class="calibre1"><a id="p476"></a>“Belki	de	birlikte	Sur’a	gider	kardeş	oluruz,	siz	ve	ben.”	Varys	tekrar kıkırdadı. </p>
<p class="calibre1">“Şu	andan	sonra	ağzından	çıkan	ilk	kelime	işe	yarar	bir	şey	olmazsa	oraya düşündüğünden	de	çabuk	gideceksin	hadım.”	Cersei’nin	gözlerindeki	bakış	Varys’i bir	kez	daha	hadım	etmeye	hazır	olduğunu	söylüyordu. </p>
<p class="calibre1">“Bu	bir	kandırmaca	olabilir	mi?”	diye	sordu	Serçeparmak. </p>
<p class="calibre1">“Eğer	kandırmacaysa	bile	üstün	bir	zekânın	ürünü,”	dedi	Varys.	“Beni kandırdığını	kesin	olarak	söyleyebilirim.” </p>
<p class="calibre1">Tyrion	yeterince	dinlemişti.	“Joff	hayal	kırıklığına	uğrayacak,”	dedi. </p>
<p class="calibre1">“Renly’nin	kafası	için	oldukça	güzel	bir	kazık	ayırmıştı.	Bu	işi	kim	yapmış	olursa olsun	arkasında	Stannis’in	olduğunu	farz	etmeliyiz.	Kazanç	kesinlikle	onun.” </p>
<p class="calibre1">Haberler	hoşuna	gitmemişti;	Baratheon	kardeşlerin	kanlı	bir	mücadelede birbirlerini	zayıflatmasını	umuyordu.	Gürzle	yaralanan	kolunun	zonkladığını hissetti,	rutubetli	yerlerde	böyle	oluyordu	bazen.	Kolunu	boşu	boşuna	ovuşturdu ve,	“Renly’nin	ordusu	ne	durumda?”	diye	sordu. </p>
<p class="calibre1">“Piyadelerinin	çok	büyük	bir	kısmı	Acı	Köprü’de	bekliyor.”	Varys	sobanın başından	ayrılıp	masaya	döndü.	“Renly’yle	beraber	Fırtına	Burnu’na	giden lordların	çoğu	sancakları	ve	kılıçlarıyla	birlikte,	bütün	kahramanlıklarıyla Stannis’in	safına	geçti.” </p>
<p class="calibre1">“En	başta	Florentler’in	olduğuna	dair	bahse	girerdim,”	dedi	Serçeparmak. </p>
<p class="calibre1">Varys	yapmacık	bir	şekilde	gülümsedi.	“Ve	kazanırdınız	lordum.	İlk	diz	çöken gerçekten	Lord	Alester	olmuş.	Pek	çoğu	da	onu	takip	etmiş.” </p>
<p class="calibre1">“Çoğu,”	dedi	Tyrion.	“Ama	hepsi	değil?” </p>
<p class="calibre1">“Hepsi	değil,”	diyerek	onayladı	hadım.	“Ne	Loras	Tyrell,	ne	Randyll	Tarly	ne de	Mathis	Rowan.	Ve	Fırtına	Burnu	da	teslim	olmadı.	Sör	Cortnay	Penrose	kaleyi Renly	adına	savunuyor	ve	kralının	öldüğüne	de	inanmıyor.	Kapıları	açmadan	önce cesedi	görmeyi	talep	ediyor	ama	Renly’nin	bedeni	açıklanamaz	bir	şekilde ortadan	kaybolmuş.	Büyük	ihtimalle	başka	bir	yere	götürülmüştür.	Renly’nin şövalyelerinden	beşincisi	Stannis’e	diz	çökmek	yerine	Sör	Loras’la	birlikte gitmiş.	Çiçek	Şövalyesi’nin,	kralın	ölü	bedenini	gördüğü	anda	çıldırdığı	ve	o	anki kederiyle	Renly’nin	muhafızlarından	üçünü	öldürdüğü	söyleniyor,	Emmon	Cuy	ve Robar	Royce	da	aralarındaymış.” </p>
<p class="calibre1"><a id="p477"></a> <i class="calibre4">Sadece	üçünü	öldürmesi	kötü	olmuş, </i>	diye	düşündü	Tyrion. </p>
<p class="calibre1">“Sör	Loras	yüksek	ihtimalle	Acı	Köprü’ye	gidiyor,”	diye	devam	etti	Varys. </p>
<p class="calibre1">“Kız	kardeşi	orada,	Renly’nin	kraliçesi.	Kendilerini	bir	anda	kralsız	bulan binlerce	asker	de	orada.	Şimdi	kimin	tarafına	geçecekler?	Bu	çok	önemli	bir	soru. </p>
<p class="calibre1">Pek	çoğu	Fırtına	Burnu’nda	kalan	lordların	hizmetinde	ve	o	lordlar	artık Stannis’in	emrinde.” </p>
<p class="calibre1">Tyrion	öne	eğildi.	“Bana	öyle	görünüyor	ki	burada	bizim	için	bir	fırsat	var. </p>
<p class="calibre1">Loras	Tyrell’i	kendi	tarafımıza	çekebilirsek	Lord	Mace	Tyrell	ve	sancak	beyleri de	bize	katılır.	Stannis’in	önünde	diz	çöküp	yemin	etmiş	olabilirler	ama	adamı sevmiyorlar,	aksi	takdirde	en	baştan	onun	olurlardı.” </p>
<p class="calibre1">“Bize	karşı	olan	sevgileri	daha	mı	büyük?”	diye	sordu	Cersei. </p>
<p class="calibre1">“Değil,”	dedi	Tyrion.	“Renly’yi	seviyorlardı.	Bu	çok	açık	ama	Renly katledildi.	Onlara	Stannis	yerine	Joffrey’yi	tercih	etmeleri	için	iyi	ve	geçerli sebepler	sunabiliriz...  <i class="calibre4">eğer</i>	hızlı	hareket	edersek.” </p>
<p class="calibre1">“Onlara	ne	çeşit	sebepler	sunmak	niyetindesin?” </p>
<p class="calibre1">“Altın	sebepler,”	dedi	Serçeparmak	bir	çırpıda. </p>
<p class="calibre1">Varys	 <i class="calibre4">tıs</i> lama	sesi	çıkardı.	“Tatlı	Petyr,	bu	kudretli	lordların	ve	asil şövalyelerin	pazardan	tavuk	alır	gibi	 <i class="calibre4">satın</i>	alınabileceğini	düşünüyor	olamazsın.” </p>
<p class="calibre1">“Son	zamanlarda	pazara	gittin	mi	hiç	Lord	Varys?”	diye	sordu	Serçeparmak. </p>
<p class="calibre1">“Bir	lord	satın	almanın	tavuk	satın	almaktan	kolay	olduğunu	rahatlıkla söyleyebilirim.	Lordlar	tavuklardan	daha	gururlu	bir	şekilde	gıdaklar	elbette	ve kendilerine	tacirlermiş	gibi	sikke	teklif	edilmesini	hoş	karşılamazlar	ama hediyelere	karşı	kötü	tepki	verdikleri	de	azdır...	rütbeler,	araziler,	kaleler...” </p>
<p class="calibre1">“Önemsiz	lordlar	rüşvetle	etkilenebilir	ama	Yüksek	Bahçe	asla,”	dedi	Tyrion. </p>
<p class="calibre1">“Doğru,”	diyerek	kabul	etti	Serçeparmak.	“Oradaki	anahtar	Çiçek	Şövalyesi. </p>
<p class="calibre1">Mace	Tyrell’in	iki	oğlu	daha	var	ama	gözdesi	her	zaman	Loras	olmuştur.	Onu kazanın,	Yüksek	Bahçe	sizindir.” </p>
<p class="calibre1"> <i class="calibre4">Evet, </i>	diye	düşündü	Tyrion.	“Bana	öyle	görünüyor	ki	merhum	Lord	Renly’den bir	ders	almalıyız.	Tyrell	ittifakını	onun	yöntemiyle	kazanabiliriz.	Bir	evlilikle.” </p>
<p class="calibre1">En	hızlı	anlayan	Varys	oldu.	“Kral	Joffrey’yi	Margaery	Tyrell’le	evlendirmeyi düşünüyorsunuz.” </p>
<p class="calibre1">“Öyle.”	Renly’nin	genç	kraliçesi	Tyrion’ın	hatırladığı	kadarıyla	on	beş,	on	altı</p>
<p class="calibre1"><a id="p478"></a>yaşından	fazla	olamazdı...	Joffrey’den	büyüktü	ama	birkaç	yıl	önemli	sayılmazdı. </p>
<p class="calibre1">Bu	fırsat	öyle	güzel	ve	tatlıydı	ki	lezzetini	ağzında	hissedebiliyordu. </p>
<p class="calibre1">“Joffrey,	Sansa	Stark’la	nişanlı,”	diyerek	itiraz	etti	Cersei. </p>
<p class="calibre1">“Evlilik	anlaşmaları	bozulabilir.	Kralı	ölü	bir	vatan	haininin	kızıyla evlendirmenin	bize	ne	faydası	var?” </p>
<p class="calibre1">Serçeparmak	lafa	karıştı.	“Majesteleri’nin	dikkatini	Tyrelller’in	Starklar’dan çok	daha	varlıklı	olduğuna	ve	Margaery’nin	güzelliğine	çekebilirsiniz...	bunun yanı	sıra	yatağa	girebilecek	yaşta	olduğuna.” </p>
<p class="calibre1">“Evet,”	dedi	Tyrion.	“Joffrey	bundan	yeterince	hoşlanacaktır.” </p>
<p class="calibre1">“Oğlum	böyle	şeyleri	önemsemeyecek	kadar	küçük.” </p>
<p class="calibre1">“Öyle	mi	düşünüyorsun?”	diye	sordu	Tyrion.	“On	üç	yaşında.	Ben	o	yaşta evlenmiştim.” </p>
<p class="calibre1">“O	talihsiz	hadiseyle	hepimizi	utanca	boğmuştun.	Joffrey	çok	daha	iyi	bir hamurdan	yoğruldu.” </p>
<p class="calibre1">“O	kadar	iyi	ki	Sör	Boros’a	Sansa’nın	elbisesini	parçalattı.” </p>
<p class="calibre1">“Kıza	kızmıştı.” </p>
<p class="calibre1">“Geçen	akşam	çorbayı	döken	oğlana	da	kızdı	ama	herkesin	ortasında çırılçıplak	soydurmadı.” </p>
<p class="calibre1">“Diğeri	dökülen	çorba	gibi	bir	mesele	değildi...” </p>
<p class="calibre1"> <i class="calibre4">Hayır,	bir	çift	güzel	göğüs	meselesiydi. </i>	Avludaki	olaydan	sonra	Tyrion, Joffrey	için	Chataya’nın	evine	bir	ziyaret	ayarlamayı	konuşmuştu	Varys’le.	Biraz bal	çocuğu	tatlandırabilir	diye	umuyordu.	Hatta	kral	 <i class="calibre4">müteşekkir</i>	bile	olabilirdi	ve hükümdarından	bir	parça	minnettarlık	görmek	Tyrion’ın	işine	yarardı.	Ziyaret gizlilik	içinde	gerçekleştirilmeliydi	elbette.	Asıl	zor	olan	delikanlıyı	Tazı’dan ayırmaktı.	“Köpek	sahibinin	dizinin	dibinden	ayrılmıyor,”	demişti	Varys’e,	“ama bütün	adamlar	uyur.	Bazıları	kumar	oynar,	fahişeleri	ziyaret	eder	ve	meyhanelere gider.” </p>
<p class="calibre1">“Tazı	bunların	hepsini	yapıyor,	eğer	sorduğunuz	buysa.” </p>
<p class="calibre1">“Hayır,”	demişti	Tyrion.	“Sorum,  <i class="calibre4">ne	zaman</i>	yapıyor?” </p>
<p class="calibre1">Varys	parmağını	çenesine	koymuş,	gizemli	bir	şekilde	gülümsemişti.	“Lordum, şüpheci	bir	adam	Kral	Joffrey’nin	Sandor	Clegane	tarafından	korunmadığı	bir vakit	bulmaya	çalıştığınızı	düşünürdü,	çocuğa	zarar	vermek	için	iyi	bir	zaman.” </p>
<p class="calibre1"><a id="p479"></a>“Beni	daha	iyi	tanıdığınızdan	eminim	Lord	Varys,”	diye	karşılık	vermişti Tyrion.	“Benim	bütün	istediğim	Joffrey’nin	beni	sevmesi.” </p>
<p class="calibre1">Hadım	konuyla	ilgileneceğine	dair	söz	vermişti.	Ama	savaşın	başka	gerekleri vardı,	Joffrey’nin	erkekliğe	adım	atışının	beklemesi	gerekecekti.	“Oğlunu	benden daha	iyi	tanıdığına	şüphe	yok,”	dedi	Cersei’ye,	“buna	rağmen	Tyrell	evliliğiyle hakkında	söylenecek	çok	şey	var.	Joffrey’nin	kendi	düğün	gecesini	görecek	kadar yaşamasının	tek	yolu	bu	olabilir.” </p>
<p class="calibre1">Serçeparmak	onayladı.	“Stark	kızının	Joffrey’ye	verebileceği	tek	şey	bedeni. </p>
<p class="calibre1">Margaery	Tyrell	beraberinde	elli	bin	kılıç	ve	Yüksek	Bahçe’nin	bütün	kuvvetini getirir.” </p>
<p class="calibre1">“Gerçekten	öyle.”	Varys	yumuşak	elini	kraliçenin	koluna	götürdü.	“Siz	bir anne	yüreği	taşıyorsunuz.	Majesteleri’nin	küçük	leydisini	sevdiğini	biliyorum. </p>
<p class="calibre1">Buna	rağmen,	bir	kral	diyarın	ihtiyaçlarını	kendi	arzularının	önüne	koymayı öğrenmelidir.	Bu	teklifin	yapılması	gerektiğini	düşünüyorum.” </p>
<p class="calibre1">Kraliçe	kolunu	hadımın	elinden	çekti.	“Bir	kadın	olsaydınız	böyle konuşamazdınız.	İstediğinizi	söyleyin	lordlarım	ama	Joffrey,	Renly’nin	artığıyla yetinmeyecek	kadar	gururludur.	Asla	rıza	göstermez.” </p>
<p class="calibre1">Tyrion	omuz	silkti.	“Kral	üç	yıl	sonra	reşit	olacak	yaşa	geldiğinde,	neye	rıza gösterip	göstermeyeceğine	dilediği	gibi	karar	verir.	Fakat	o	vakte	kadar	kralın vekili	sensin	ve	ben	de	onun	El’iyim,	biz	kiminle	evlenmesini	söylersek	onunla evlenecek,	birinin	artığı	ya	da	değil,	fark	etmez.” </p>
<p class="calibre1">Cersei’nin	ok	kılıfı	boşalmıştı.	“O	halde	teklifini	yap	ama	Joffrey	bu	kızdan hoşlanmayacak	olursa	tanrılar	seni	korusun.” </p>
<p class="calibre1">“Anlaştığımıza	çok	memnunum,”	dedi	Tyrion.	“Şimdi,	Acı	Köprü’ye	hangimiz gitmeliyiz?	Kan	soğumadan	önce	teklifimizle	birlikte	Sör	Loras’a	ulaşmak zorundayız.” </p>
<p class="calibre1">“Konseyden	birini	göndermeyi	mi	düşünüyorsun?” </p>
<p class="calibre1">“Çiçek	Şövalyesi’nin	huzuruna	Bronn’u	ya	da	Shagga’yı	gönderemem	öyle değil	mi?	Tyrelller	gururludur.” </p>
<p class="calibre1">Cersei	durumu	kendi	lehine	çevirmek	için	uğraşmakla	vakit	kaybetmedi.	“Sör Jacelyn	Bywater	asil	doğumlu	bir	adam.	Onu	gönder.” </p>
<p class="calibre1">Tyrion	olumsuz	şekilde	başını	salladı.	“Bizim	cümlelerimizi	tekrar	edip	bir</p>
<p class="calibre1"><a id="p480"></a>yanıtla	geri	dönmekten	fazlasını	yapabilecek	birine	ihtiyacımız	var.	Elçimiz,	kral ve	konsey	adına	konuşup	meseleyi	hızlıca	halledebilmeli.” </p>
<p class="calibre1">“El,	kralın	sesiyle	konuşur.”	Mum	alevi	Cersei’nin	gözlerinde	çılgınateş	gibi yeşil	parıldıyordu.	“Seni	gönderirsek	bizzat	Joffrey	gitmiş	gibi	olur	Tyrion. </p>
<p class="calibre1">Senden	daha	uygun	kim	var?	Kelimeleri	Jaime’nin	kılıç	kullandığı	ustalıkla kullanıyorsun.” </p>
<p class="calibre1"> <i class="calibre4">Beni	şehir	dışına	yollamayı	bu	kadar	çok	mu	istiyorsun	Cersei? </i>	“Çok naziksin	ablacığım	ama	bana	sorarsan	bir	delikanlı	için	evlilik	anlaşması yapabilecek	en	uygun	kişi	annesidir,	dayısı	değil.	Ve	senin	arkadaş	kazanmak konusunda	benim	hayal	bile	edemeyeceğim	bir	yeteneğin	var.” </p>
<p class="calibre1">Cersei’nin	gözleri	kısıldı.	“Joffrey’nin	bana	burada	ihtiyacı	var.” </p>
<p class="calibre1">“Majesteleri,	Lord	El,”	dedi	Serçeparmak.	“Kral	Joffrey’nin	her	ikinize	de burada	ihtiyacı	var.	Sizin	yerinize	benim	gitmeme	izin	verin.” </p>
<p class="calibre1">“Sen	mi?”  <i class="calibre4">Bu	işte	nasıl	bir	çıkar	gördü? </i>	diye	merak	etti	Tyrion. </p>
<p class="calibre1">“Kralın	konseyindeyim	ama	kralın	kanından	değilim.	Bu	durum	beni	önemsiz bir	rehine	yapar.	Sör	Loras	buradayken	kendisini	iyi	tanımıştım	ve	ona	benden hoşlanmaması	için	bir	sebep	vermemiştim.	Bildiğim	kadarıyla	Mace	Tyrell’in bana	karşı	bir	husumeti	yok.	Kötü	bir	müzakereci	olmadığımı	da	rahatlıkla söyleyebilirim.” </p>
<p class="calibre1"> <i class="calibre4">Bizi	ele	geçirdi. </i>	Tyrion,	Petyr	Baelish’e	güvenmiyordu	ve	adamın	göz önünden	ayrılmasını	istemiyordu	ama	başka	ne	seçeneği	kalmıştı?	Ya Serçeparmak	gidecekti	ya	da	bizzat	Tyrion.	Kral	Toprakları’ndan	kısa	bir	süre bile	ayrılsa	yapmayı	başardığı	her	şeyin	boşa	gideceğini	biliyordu.	“Burası	ve Acı	Köprü	arasındaki	yolda	savaş	devam	ediyor,”	dedi	ihtiyatlı	bir	şekilde. </p>
<p class="calibre1">“Stannis’in,	kardeşinin	dik	başlı	koyunlarını	toplatmak	için	çobanlarını saldığından	da	emin	olabilirsiniz.” </p>
<p class="calibre1">“Ben	çobanlardan	oldum	olası	korkmam.	Beni	asıl	rahatsız	eden	koyunlar. </p>
<p class="calibre1">Buna	rağmen,	benimle	gelecek	refakatçiler	olacağını	sanıyorum.” </p>
<p class="calibre1">“Size	yüz	altın	pelerinli	verebilirim,”	dedi	Tyrion. </p>
<p class="calibre1">“Beş	yüz.” </p>
<p class="calibre1">“Üç	yüz.” </p>
<p class="calibre1">“Ve	kırk	daha,	yirmi	şövalye	ve	bir	o	kadar	yaver.	Oraya	şövalyelerden	oluşan</p>
<p class="calibre1"><a id="p481"></a>bir	kuyrukla	gitmezsem	Tyrelller	benim	önemsiz	biri	olduğumu	düşünür.” </p>
<p class="calibre1">Bu	yeterince	doğruydu.	“Anlaştık.” </p>
<p class="calibre1">“Kafileme	Dehşet	ve	Salya’yı	da	alacağım	ve	daha	sonra	onları	babalarına yollayacağım.	Bir	iyi	niyet	göstergesi.	Paxter	Redwyne’a	ihtiyacımız	var.	Kendisi Mace	Tyrell’in	en	eski	dostudur	ve	kendi	başına	da	çok	güçlüdür.” </p>
<p class="calibre1">“Ve	bir	vatan	hainidir,”	dedi	kraliçe.	“Redwyne,	bedelini	oğullarının ödeyeceğinden	emin	olmasaydı	Arbor	diğerleriyle	birlikte	Renly’nin	tarafına geçerdi.” </p>
<p class="calibre1">“Renly	öldü	Majesteleri,”	diye	hatırlattı	Serçeparmak.	“Ve	Fırtına	Burnu kuşatması	sırasında	Redwyne	kadırgalarının	denizi	nasıl	kapattığını	ne	Stannis	ne de	Lord	Paxter	unuttu.	İkizleri	geri	gönderirsek	Redwyne’ın	sevgisini	bile kazanabiliriz.” </p>
<p class="calibre1">Cersei	ikna	olmamıştı.	“Sevgisi	Ötekiler’in	olsun.	Ben	onun	gemilerini	ve kılıçlarını	istiyorum.	Bunlara	sahip	olmanın	en	iyi	yolu	ikizleri	elimizde	tutmak.” </p>
<p class="calibre1">Cevap	Tyrion’daydı.	“O	halde	Sör	Hobber’i	Arbor’a	geri	gönderip	Sör Horas’ı	burada	tutmamıza	izin	ver.	Lord	Paxter’ın	bunun	ne	anlama	geldiğini çözecek	kadar	zeki	bir	adam	olduğunu	düşünüyorum.” </p>
<p class="calibre1">Öneri	itiraza	maruz	kalmadan	kabul	edilmişti	ama	Serçeparmak’ın söyleyecekleri	bitmemişti.	“At	lazım	olacak.	Seri	ve	güçlü.	Savaş	iyi	binekler bulmayı	zorlaştıracak.	Az	önce	bahsettiğimiz	hediyeler	için	hatırı	sayılır	miktarda altına	da	ihtiyaç	olacak.” </p>
<p class="calibre1">“Ne	lazımsa	al.	Şehir	düşerse	Stannis	her	şeyi	çalacak	zaten.” </p>
<p class="calibre1">“Atamamın	yazılı	olmasını	istiyorum.	Mace	Tyrell’in	kafasında	yetkilerimle ilgili	şüphe	bırakmayacak,	bana	bu	evlilik	ve	gerekirse	diğer	anlaşmalar konusunda	kendisiyle	müzakere	etmeye	ve	kral	adına	bağlayıcı	taahhütlerde bulunmaya	tam	vekâlet	verecek	bir	vesika.	Joffrey	ve	konseyin	bütün	üyeleri tarafından	imzalanmalı	ve	hepimizin	mührünü	taşımalı.” </p>
<p class="calibre1">Tyrion	huzursuzca	kıpırdandı.	“Tamamdır.	Hepsi	bu	mu?	Burayla	Acı	Köprü arasında	uzun	bir	yol	olduğunu	hatırlatırım.” </p>
<p class="calibre1">“Şafak	sökmeden	yola	çıkmış	olacağım.”	Serçeparmak	ayağa	kalktı.	“Geri döndüğümde,	davası	için	gösterdiğim	cesur	çaba	karşılığında	kralımız	tarafından uygun	bir	şekilde	ödüllendirileceğime	inanıyorum?” </p>
<p class="calibre1"><a id="p482"></a>Varys	kıkırdadı.	“Joffrey	son	derece	kadirşinas	bir	hükümdardır.	Bence şikâyet	etmek	için	hiç	sebebiniz	olmayacak	iyi	ve	cesur	lordum.” </p>
<p class="calibre1">Kraliçe	daha	açık	sözlüydü.	“Ne	istiyorsun	Petyr?” </p>
<p class="calibre1">Serçeparmak	sinsi	bir	gülümsemeyle	Tyrion’a	baktı.	“Bu	konuyu	biraz düşünmeliyim.	Aklıma	bir	şeyler	geleceğinden	eminim.”	Hafif	bir	reverans	yapıp ayrıldı,	genelevlerinden	birine	gidiyormuşçasına	rahattı. </p>
<p class="calibre1">Tyrion	pencereden	dışarı	baktı.	Sis	o	kadar	yoğundu	ki	avlunun	karşısındaki perde	duvarı	bile	göremiyordu.	Griliğin	arasından	belli	belirsiz	birkaç	solgun	ışık seçiliyordu.  <i class="calibre4">Yolculuğa	çıkmak	için	kötü	bir	gün, </i>	diye	düşündü.	Petyr	Baelish’e gıpta	ettiği	söylenemezdi.	“Şu	vesikayı	hazırlasak	iyi	olacak.	Lord	Varys, parşömen	ve	tüy	kalem	getirtin.	Birinin	de	Joffrey’yi	uyandırması	gerek.” </p>
<p class="calibre1">Sonunda	toplantı	bittiğinde	hava	hâlâ	koyu	ve	griydi.	Varys	yumuşak terliklerini	yere	sürterek	aceleyle	tek	başına	salondan	ayrıldı.	Lannisterlar	bir süre	kapıda	oyalandı.	“Zincirin	ne	durumda	kardeşim?”	diye	sordu	Cersei,	Sör Preston	kraliçenin	kürk	astarlı	gümüş	dokumalı	pelerinini	kadının	omuzlarına koyarken. </p>
<p class="calibre1">“Halka	halka	uzuyor.	Sör	Cortnay	Penrose	bu	kadar	inatçı	bir	adam	olduğu için	tanrılara	şükretmeliyiz.	Stannis,	Fırtına	Burnu’nu	ele	geçirmeden	arkasında bırakarak	kuzeye	yürümez.” </p>
<p class="calibre1">“Tyrion,	devlet	işleriyle	ilgili	her	zaman	seninle	aynı	fikirde	olmadığımı biliyorum	ama	senin	hakkında	yanılmışım	gibi	geliyor	bana.	Sen	benim düşündüğüm	gibi	koca	bir	aptal	değilsin.	Doğrusunu	istersen,	şimdi	düşününce bana	çok	yardımcı	olduğunu	anlayabiliyorum.	Bunun	için	sana	teşekkür	ederim. </p>
<p class="calibre1">Eğer	geçmişte	seni	kıracak	şeyler	söylediysem	beni	affetmelisin.” </p>
<p class="calibre1">“Etmeli	miyim?”	Tyrion	omuz	silkti,	gülümsedi.	“Tatlı	ablacığım,	bana affedilmesi	gereken	hiçbir	şey	söylemedin.” </p>
<p class="calibre1">“Yani,	bugün?”	İki	kardeş	de	güldü...	ve	Cersei	eğilip	Tyrion’ın	alnına	hafif bir	öpücük	kondurdu. </p>
<p class="calibre1">Konuşamayacak	kadar	şaşkın	olan	Tyrion,	ablasının	Sör	Preston’la	birlikte koridorda	uzaklaşmasını	seyretti.	“Aklımı	mı	yitirdim	yoksa	ablam	az	önce	beni öptü	mü?”	diye	sordu	Bronn’a. </p>
<p class="calibre1">“Çok	mu	tatlıydı?” </p>
<p class="calibre1"><a id="p483"></a>“Çok...	beklenmedikti.”	Cersei	son	zamanlarda	tuhaf	davranıyordu	ve	Tyrion bu	durumu	rahatsız	edici	buluyordu.	“Beni	en	son	ne	zaman	öptüğünü	hatırlamaya çalışıyorum.	En	fazla	altı	ya	da	yedi	yaşındaydım.	Jaime’nin	meydan	okumasıyla yapmıştı.” </p>
<p class="calibre1">“Kadın	sonunda	cazibeni	gördü.” </p>
<p class="calibre1">“Hayır,”	dedi	Tyrion.	“Hayır,	kadın	bir	şeyin	peşinde.	Ne	olduğunu	öğrensek iyi	ederiz	Bronn.	Sürprizlerden	nefret	ederim,	bilirsin.” </p>
<p class="calibre1"><a id="p484"></a>Theon</p>
<p class="calibre1">Theon	yanağındaki	tükürüğü	elinin	tersiyle	sildi.	“Robb	senin	bağırsaklarını dökecek	Greyjoy,”	diye	bağırdı	Benfred	Tallhart.	“Döneklerinin	kalbini	kurduna yedirecek,	seni	koyun	boku	seni.” </p>
<p class="calibre1">Aeron	Buharsaçlı’nın	sesi	peynir	kesen	bir	kılıç	gibi	hakaretleri	kesti.	“Şimdi onu	öldürmelisin.” </p>
<p class="calibre1">“Önce	ona	sorulacak	sorularım	var,”	dedi	Theon. </p>
<p class="calibre1">“Soruları	boşver.”	Benfred	kanamalı	ve	çaresiz	bir	halde	Stygg	ve	Werlag’ın arasında	duruyordu.	“Benden	herhangi	bir	cevap	alamadan	sorularında	boğulursun korkak.	Dönek.” </p>
<p class="calibre1">Aeron	acımasızdı.	“Senin	yüzüne	tükürdüğünde	hepimizin	yüzüne	tükürmüş</p>
<p class="calibre1">oluyor.	Boğulmuş	Tanrı’ya	tükürüyor.	Ölmeli.” </p>
<p class="calibre1">“Babam	komutayı	 <i class="calibre4">bana</i>	verdi	amca.” </p>
<p class="calibre1">“Beni	de	sana	akıl	vermem	için	gönderdi.” </p>
<p class="calibre1"> <i class="calibre4">Ve	beni	gözlemen	için. </i>	Theon	amcasıyla	arasındaki	tartışmayı	uzatmayı	göze alamazdı.	Komuta	kendisindeydi,	evet,	fakat	emrindeki	adamlar	ona	değil Boğulmuş	Tanrı’ya	inanıyordu	ve	Aeron	Buharsaçlı’dan	ölümüne	korkuyorlardı. </p>
<p class="calibre1"> <i class="calibre4">Onları	suçlayamam. </i></p>
<p class="calibre1">“Bu	yaptıklarını	başınla	ödeyeceksin	Greyjoy.	Kargalar	gözlerini	yiyecek.” </p>
<p class="calibre1">Benfred	tekrar	tükürmeye	çalıştı	ama	ağzından	sadece	bir	parça	kan	çıktı.	“Senin ıslak	tanrını	Ötekiler	becersin.” </p>
<p class="calibre1"> <i class="calibre4">Tallhart,	az	önce	tükürdüğün	hayatındı, </i>	diye	düşündü	Theon.	“Stygg,	sustur şunu,”	dedi. </p>
<p class="calibre1">Benfred’i	zorla	dizlerinin	üstüne	çöktürdüler.	Werlag	tavşan	derisi	kemerini çıkarıp	sesini	kesmek	için	delikanlının	dişlerinin	arasına	soktu.	Stygg	baltasını çıkardı. </p>
<p class="calibre1">“Hayır,”	dedi	Aeron	Buharsaçlı.	“Tanrıya	verilmeli.	Eski	usul.” </p>
<p class="calibre1"> <i class="calibre4">Ne	fark	eder?	Ölü	ölüdür. </i>	“Alın	o	halde.” </p>
<p class="calibre1">“Sen	de	geleceksin.	Kumandan	sensin.	Hediye	senden	gitmeli.” </p>
<p class="calibre1"><a id="p485"></a>Bu,	Theon’un	kaldırabileceğinden	fazlaydı.	“Rahip	olan	sensin	amca.	Tanrı işlerini	sana	bırakıyorum.	Sen	de	aynı	nezaketi	göster	ve	savaş	işlerini	bana bırak.”	Elini	salladı,	Werlag	ve	Stygg	tutsağı	kıyıya	doğru	sürüklemeye	başladılar. </p>
<p class="calibre1">Aeron	Buharsaçlı	kınayan	gözlerle	yeğenine	baktı	ve	adamları	takip	etti.	Benfred Tallhart’ı	tuzlu	suda	boğmak	için	çakıl	taşı	dolu	sahile	gidiyorlardı.	Eski	usul. </p>
<p class="calibre1"> <i class="calibre4">Bu	bir	iyiliktir	belki, </i>	diye	düşündü	Theon	ters	yöne	doğru	yürürken.	Stygg deneyimli	bir	cellat	sayılmazdı	ve	Benfred’in	yağlı	ve	kaslı	boynu	bir	öküzünki kadar	kalındı.  <i class="calibre4">Eskiden	bu	yüzden	onunla	dalga	geçerdim,	onu	ne	kadar</i> <i class="calibre4">kızdırabileceğimi	görmek	için, </i>	hatırlıyordu.	Ne	kadar	önceydi,	üç	yıl	mı?	Ned Stark,	Sör	Helman’ı	görmek	için	Torrhen	Kalesi’ne	gitmişti,	Theon	da	ona	eşlik etmiş	ve	orada	Benfred’le	birlikte	on	beş	gün	geçirmişti. </p>
<p class="calibre1">Mücadelenin	gerçekleştiği	yoldaki	dönemeçten	gelen	kaba	zafer	çığlıklarını duyuyordu...	tabi	buna	bir	mücadele	denebilirse.  <i class="calibre4">Dürüst	olmak	gerekirse	daha</i> <i class="calibre4">çok	koyun	kesmeye	benziyor.	Yünleri	çelikten	koyunlar	ama	sonuçta	koyunlar</i> <i class="calibre4">işte. </i></p>
<p class="calibre1">Theon	üst	üste	yığılmış	kayaların	tepesine	çıkarak	ölü	adamlara	ve	ölmek üzere	olan	atlara	baktı.	Atlar	daha	iyisini	hak	ediyordu.	Tymor	ve	kardeşleri, mücadeleden	zarar	görmeden	çıkan	atları	toplamaya	gitmişti.	Urzen	ve	Kara Lorren	kurtarılamayacak	kadar	ağır	yaralanmış	hayvanları	susturuyorlardı.	Diğer adamlar	cesetleri	yağmalamakla	meşguldü.	Gevin	Harlaw	bir	cesedin	göğsüne oturmuştu,	yüzüğünü	çıkarmak	için	ölü	adamın	parmağını	kesiyordu.  <i class="calibre4">Demirle</i> <i class="calibre4">ödemek.	Lord	babam	bunu	onaylar	işte. </i>	Theon	öldürdüğü	iki	adamın	üstünde almaya	değer	bir	mücevher	olup	olmadığına	bakmayı	düşündü	ama	bu	fikir ağzında	acı	bir	tat	bırakıyordu.	Eddard	Stark’ın	ne	diyeceğini	hayal	edebiliyordu. </p>
<p class="calibre1">Ama	bu	düşünce	de	öfkelenmesine	sebep	oluyordu.  <i class="calibre4">Stark	artık	ölü	ve	çürüyor,</i> <i class="calibre4">benim	için	bir	anlamı	yok, </i>	diye	hatırlattı	kendine. </p>
<p class="calibre1">Lakabı	Balıkbıyıklı	olan	yaşlı	Botley,	ganimetlerinden	oluşan	ve	üç	oğlunun getirdikleriyle	büyümeye	devam	eden	yığının	başında	oturuyordu.	Oğullarından biri,	Todric	isimli	şişman	bir	adamla	cesetlerin	arasında	itişiyordu.	Todric	bir elinde	bira	kupası,	diğer	elinde	bir	balta	olduğu	halde	cesetlerin	arasında sendeliyordu.	Sırtındaki	beyaz	tilki	kürkü	bir	önceki	sahibinin	kanıyla	hafifçe lekelenmişti.  <i class="calibre4">Sarhoş, </i>	diye	düşündü	adamın	böğürmesini	izleyen	Theon.	Eski</p>
<p class="calibre1"><a id="p486"></a>demiradamların	savaş	sırasında	kan	sarhoşu	olduğu,	o	çılgınlıkla	hiç	acı hissetmedikleri	ve	düşmanlarından	korkmadıkları	söylenirdi	ama	bu	adamınki sıradan	bira	sarhoşluğuydu. </p>
<p class="calibre1">“Wex,	yayım	ve	ok	kılıfım.”	Çocuk	koşup	istenilen	şeyleri	getirdi.	Theon	yayı esnetti	ve	sicimi	gererek	çentiklere	yerleştirdi.	Todric,	Botley’nin	oğlunu	yere devirmiş	gözlerine	bira	döküyordu.	Balıkbıyıklı	küfrederek	yerinden	kalktı	ama Theon	daha	hızlıydı.	Bira	kupasını	tutan	eli	hedef	alarak	oku	yaydan	fırlattı, adamların	günlerce	konuşacağı	bir	atış	yapmak	istemişti	fakat	Todric	ok	yaydan çıktığı	anda	yana	doğru	sendeleyerek	her	şeyi	mahvetti.	Ok	şişman	adamın	karnına saplandı. </p>
<p class="calibre1">Yağmacılar	şaşkınlıkla	bakakaldı.	Theon	yayını	indirdi.	“Yağma	sırasında ayyaşlık	ve	arbede	yok	demiştim.”	Dizlerinin	üstüne	düşen	Todric	gürültülü	bir şekilde	ölüyordu.	“Botley,	sustur	şunu.”	Balıkbıyıklı	ve	oğulları	emri	yerine getirmek	için	hiç	oyalanmadı.	Güçsüz	tekmeler	atan	Todric’in	boğazını	kestiler, kürkünü	ve	yüzüklerini	adam	daha	can	vermeden	aldılar. </p>
<p class="calibre1"> <i class="calibre4">Söylediğim	şeylerde	ciddi	olduğumu	anlamışlardır	artık. </i>	Lord	Balon komutayı	oğluna	vermiş	olabilirdi	ama	Theon	adamların	ona	baktığında	yeşil topraklardan	gelen	yumuşak	bir	çocuk	gördüklerini	biliyordu.	“Başka	susayan	var mı?”	diye	sordu.	Kimse	cevap	vermedi.	“Güzel.”	Benfred’in,	ölü	yaveriyle birlikte	yere	düşen	sancağını	tekmeledi.	Sancağın	hemen	altına	tavşan	postu bağlanmıştı.  <i class="calibre4">Neden	tavşan	postu? </i>	diye	sormak	niyetindeydi	ama	yüzüne tükürülmesi	sorularını	unutmasına	sebep	olmuştu.	Yayını	Wex’e	verip	yürümeye başladı.	Fısıltılı	Orman’daki	mücadelenin	ardından	hissettiği	sevinci	hatırlıyordu ve	bu	zaferin	neden	aynı	tadı	vermediğini	merak	ediyordu.  <i class="calibre4">Tallhart,	seni</i> <i class="calibre4">kahrolası	kibirli	aptal,	keşif	grubu	yollamayı	bile	akıl	edememişsin. </i></p>
<p class="calibre1">Yaklaşırken	şakalaşıyor	hatta	şarkı	söylüyorlardı,	Tallhartlar’ın	üç	ağaçlı sancağı	başlarının	üstünde	dalgalanırken	mızraklarının	ucunda	o	aptal	tavşan postları	sallanıyordu.	Katırtırnağı	öbeklerinin	arkasında	gizlenen	okçular gelenlerin	şarkısını	ok	yağmuruyla	kesti	ve	Theon’un	komuta	ettiği	askerler; hançerler,	baltalar	ve	savaş	çekiçleriyle	katliam	işini	halletti.	Theon	düşman grubun	liderinin	sorgu	için	sağ	bırakılmasını	emretmişti. </p>
<p class="calibre1">Ama	o	liderin	Benfred	Tallhart	olacağı	aklına	gelmemişti. </p>
<p class="calibre1"><a id="p487"></a>Theon	 <i class="calibre4">Deniz	Fahişesi</i>’ne	döndüğünde	Benfred’in	cansız	bedeni	köpüklerde sürükleniyordu.	Dargemilerinin	direkleri,	çakıl	taşlarıyla	dolu	sahil	boyunca devam	eden	gökyüzüne	çizilmiş	çizgiler	gibi	dikiliyordu.	Balıkçı	kasabasından geriye	yağmurla	ıslanıp	kokmaya	başlayan	soğuk	küllerden	başka	bir	şey kalmamıştı.	Erkekler	kılıçtan	geçirilmişti.	Theon,	Torrhen	Kalesi’ne	gidip	burada olanları	anlatacak	bir	avuç	adamın	kaçmasına	izin	vermişti.	Adamların	karıları	ve kızlarından	yeterince	genç	ve	güzel	olanlar	tuz	karıları	olarak	alındı.	Kocakarılar ve	çirkinler	tecavüz	edildikten	sonra	öldürüldü	ya	da	işe	yarar	yetenekleri	olanlar ve	sorun	çıkarmayacak	gibi	görünenler	köle	olarak	ayrıldı. </p>
<p class="calibre1">Theon	bu	saldırıyı	da	planlamıştı,	gemilerini	şafaktan	önce	karanlıkta	kıyıya yanaştırmış,	elinde	bir	savaş	baltası,	adamlarıyla	birlikte	pruvadan	atlayıp	uyuyan kasabanın	üstüne	yürümüştü.	Bu	yaptığının	tadından	hoşlanmamıştı	ama	başka	ne seçeneği	vardı? </p>
<p class="calibre1">Üç	kere	lanet	olası	kız	kardeşi	şu	anda	gemisi	 <i class="calibre4">Kara	Rüzgâr</i>’la	kuzeye	doğru yol	alıyordu,	kendisi	için	bir	kale	alacaktı.	Lord	Balon,	Demir	Adaları’ndan ordusuyla	ilgili	tek	kelime	sızmasına	izin	vermemişti	ve	Theon’un	Taşlı	Kıyı boyunca	yaptığı	kanlı	iş,	bir	avuç	deniz	yağmacısının	talanı	gibi	görünecekti. </p>
<p class="calibre1">Kuzeyliler,	Derinorman	Kalesi	ve	Moat	Cailin	saldırıya	uğramadan	önce	bu talanın	gerçek	amacını	anlayamayacaktı.  <i class="calibre4">Ve	her	şey	bitip	zafer	kazanıldıktan</i> <i class="calibre4">sonra	fahişe	Asha	için	şarkılar	yazacaklar,	benim	burada	olduğumu</i> <i class="calibre4">hatırlamayacaklar	bile. </i>	Eğer	izin	verirse	aynen	böyle	olacaktı. </p>
<p class="calibre1">Dagmer	Yarıkçene,  <i class="calibre4">Köpükiçen</i>	isimli	dargemisinin	yüksek	pruvasında bekliyordu.	Theon,	Dagmer	Yarıkçene’yi	gemileri	korumakla	görevlendirmişti; böyle	yapmasaydı	diğer	akıllı	adamlar	bugünkü	zaferin	Theon’a	değil Yarıkçene’ye	ait	olduğunu	söylerdi.	Daha	huysuz	bir	adam	bunu	hakaret	olarak kabul	ederdi	ama	Yarıkçene	sadece	gülmüştü. </p>
<p class="calibre1">“Zafer	günü,”	diye	seslendi	Dagmer.	“Buna	rağmen	gülümsemiyorsun	evlat. </p>
<p class="calibre1">Yaşayanlar	gülümsemeli	çünkü	ölüler	bunu	yapamaz.”	Nasıl	yapıldığını	öğretmek istiyormuş	gibi	gülümsedi,	ortaya	çıkan	manzara	berbattı.	Adamın	kar	beyazı sakallarının	altında	Theon’un	gördüğü	en	mide	bulandırıcı	yara	vardı,	Dagmer henüz	delikanlıyken	onu	neredeyse	öldüren	bir	savaş	baltasının	hatırasıydı.	Balta darbesi	çenesini	ikiye	ayırmış,	ön	dişlerini	parçalamış	ve	Dagmer’ı	dört	dudaklı</p>
<p class="calibre1"><a id="p488"></a>bir	adam	haline	getirmişti.	Kabarık	sakalı	yanaklarını	ve	boğazını	örtüyordu	ama yaranın	üstünde	tüy	çıkmıyordu.	Parlak	bir	dikiş	izi	ve	kıvrılmış	deri	parçaları,	bir kar	tarlasının	ortasındaki	buzul	yarığı	gibi	suratını	ikiye	bölüyordu.	“Söyledikleri şarkıyı	duyduk,”	dedi	yaşlı	savaşçı.	“Güzel	bir	şarkıydı	ve	cesurca	söylediler.” </p>
<p class="calibre1">“Şarkı	söyledikleri	kadar	iyi	dövüşemediler.	Arpları	mızraklarından	daha fazla	işlerine	yarardı.” </p>
<p class="calibre1">“Kaç	adam	öldü?” </p>
<p class="calibre1">“Bizimkilerden	mi?”	Theon	omuz	silkti.	“Todric.	Sarhoş	olup	ganimet	kavgası yaptığı	için	onu	ben	öldürdüm.” </p>
<p class="calibre1">“Bazı	adamlar	öldürülmek	için	doğuyor.”	Daha	önemsiz	bir	adam	Dagmer’ınki kadar	korkunç	bir	gülümsemeyi	gözler	önüne	sermekten	çekinirdi	ama	Çukurçene sık	sık	gülerdi,	Lord	Balon’ın	asla	gülmediği	bir	şekilde. </p>
<p class="calibre1">Ne	kadar	çirkin	olursa	olsun	bu	gülümseme	yüzlerce	anıyı	canlandırıyordu. </p>
<p class="calibre1">Theon	küçük	bir	çocukken	sık	sık	görürdü	bu	gülümsemeyi;	yosunlu	bir	duvarın üstünden	atına	atlarken,	baltasını	fırlatıp	hedefi	ikiye	ayırırken.	Dagmer’ın	kılıç darbesini	karşılarken	görürdü,	bir	martının	kanadına	ok	fırlatırken,	eliyle	dümen yekesini	tutup	bir	dargemiyi	köpüklü	kayalıkların	arasından	güvenle	geçirirken. </p>
<p class="calibre1"> <i class="calibre4">Babamdan	ve	Eddard	Stark’tan	gördüğüm	gülümsemelerin	toplamından	fazla</i> <i class="calibre4">gülümseme	verdi	bana.	Hatta	Robb’dan... </i>	Bran’ı	yabanılların	elinden	kurtardığı gün	bir	gülümseme	kazanmalıydı	ama	yahniyi	yakmış	bir	aşçı	gibi	azarlanmıştı. </p>
<p class="calibre1">“Seninle	konuşmalıyız	amca,”	dedi	Theon.	Dagmer	gerçek	amcası	değildi, damarında	dört	beş	nesil	öncesinden	gelen	küçük	bir	damla	Greyjoy	kanı	dolaşan yeminli	bir	adamdı	ama	o	damla	da	çarşafın	yanlış	tarafından	geliyordu.	Buna rağmen	Theon	ona	her	zaman	amca	demişti. </p>
<p class="calibre1">“Güverteme	gel	o	halde.”	Dagmer’ın	ağzında	 <i class="calibre4">lordum</i>	diye	bir	kelime	yoktu, kendi	güvertesinde	dururken	asla.	Demir	Adaları’nda	her	kaptan	kendi	gemisinin kralıydı. </p>
<p class="calibre1">Dört	uzun	adımda	iskele	tahtasını	tırmanarak	 <i class="calibre4">Köpükiçen</i>’in	güvertesine	çıktı. </p>
<p class="calibre1">Dagmer’la	birlikte	geminin	kıç	tarafındaki	dar	kamaraya	gittiler.	Yaşlı	adam kendisine	bir	kupa	ekşi	bira	doldurdu	ve	Theon’a	da	teklif	etti,	Theon	istemedi. </p>
<p class="calibre1">“Yeterince	at	ele	geçiremedik.	Birkaç	tane	ama...	neyse,	elimdekilerle	idare edeceğim	sanırım.	Daha	az	adam	daha	büyük	zafer	demek.” </p>
<p class="calibre1"><a id="p489"></a>“Atlara	ne	ihtiyacımız	var	ki?”	Demirdamların	çoğu	gibi	Dagmer	da ayaklarının	üstünde	ya	da	gemisinin	güvertesinde	savaşmayı	tercih	ediyordu. </p>
<p class="calibre1">“Atlar	sadece	güvertelerimize	pisler	ve	ayağımıza	dolaşır.” </p>
<p class="calibre1">“Denizdeysek	evet,”	dedi	Theon.	“Başka	bir	planım	var.”	Yaşlı	adamın	ne tepki	vereceğini	anlamak	için	dikkatle	yüzüne	baktı.	Yarıkçene	olmadan	zafer kazanmayı	umamazdı.	Kumandan	ya	da	değil,	hem	Dagmer	hem	Aeron	karşısında olursa	askerler	Theon’u	asla	takip	etmezdi	ve	ekşi	suratlı	rahibi	kazanmak	adına hiç	umudu	yoktu. </p>
<p class="calibre1">“Lord	baban	bize	kıyıyı	yağmalama	emri	verdi,	hepsi	bu.”	Deniz	köpüğü	kadar açık	renk	gözler,	kalın	beyaz	kaşların	altından	Theon’u	izliyordu.	Bu	gözlerde kınama	mı	vardı	yoksa	ilgi	kıvılcımı	mı?	İkincisi	olduğunu	düşündü	Theon... </p>
<p class="calibre1">umdu... </p>
<p class="calibre1">“Sen	babamın	adamısın.” </p>
<p class="calibre1">“Onun	 <i class="calibre4">en	iyi</i>	adamıyım.	Hep	öyle	oldum.” </p>
<p class="calibre1"> <i class="calibre4">Gurur, </i>	diye	düşündü	Theon.  <i class="calibre4">Gururlu	bir	adam,	bunu	kullanmalıyım,	gururu</i> <i class="calibre4">anahtar	olacak. </i>	“Demir	Adaları’nda	senin	yarın	kadar	iyi	kılıç	ya	da	mızrak kullanan	bir	adam	yok.” </p>
<p class="calibre1">“Çok	uzun	zamandır	uzaklardaydın	evlat.	Sen	buralardan	ayrıldığında	durum söylediğin	gibiydi	ama	Lord	Greyjoy’a	hizmet	ederken	yaşlandım.	Ozanlar	en	iyi savaşçının	Andrik	olduğunu	söylüyor	artık.	Gülümsemez	Andrik	diyorlar	ona.	Dev gibi	bir	adam.	Eski	Wyk	lordu	Lord	Drumm’a	hizmet	ediyor.	Kara	Lorren	ve Bakir	Qarl	da	en	az	onun	kadar	ürkütücü.” </p>
<p class="calibre1">“Şu	Andrik	denen	adam	büyük	bir	savaşçı	olabilir	ama	insanlar	senden korktukları	gibi	korkmuyor	ondan.” </p>
<p class="calibre1">“Evet,	orası	öyle,”	dedi	Dagmer.	Safir,	ejderhacamı	ve	lal	taşlarıyla bezenmiş;	altın,	gümüş	ve	bronz	yüzüklerle	dolu	parmakları	bira	kupasını	sıkı	sıkı kavradı.	Yüzüklerin	her	biri	demirle	satın	alınmıştı,	Theon	biliyordu. </p>
<p class="calibre1">“Senin	gibi	bir	adam	benim	hizmetimde	olsaydı,	onu	böyle	yakıp	yıkmak	ve yağmalamak	gibi	çocuk	işlerinde	kullanarak	harcamazdım.	Lord	Balon’ın	en	iyi adamına	göre	işler	değil	bunlar...” </p>
<p class="calibre1">Dagmer’ın	gülümsemesi	dudaklarını	ayırdı	ve	dişlerinin	kahverengi kıymıklarını	ortaya	çıkardı.	“Ne	de	öz	oğluna	göre?”	Islık	çaldı.	“Seni	çok	iyi</p>
<p class="calibre1"><a id="p490"></a>tanıyorum	Theon.	Attığın	ilk	adımı	gördüm,	ilk	yayını	bükmene	yardım	ettim. </p>
<p class="calibre1">Kendini	harcanmış	hisseden	ben	değilim.” </p>
<p class="calibre1">“Kanunlara	göre	kız	kardeşimin	yetkisi	bende	olmalıydı,”	diyerek	kabullendi Theon,	söylediklerinin	kulağa	ne	kadar	alınganca	geldiği	fark	edip	rahatsız olmuştu. </p>
<p class="calibre1">“Bu	meseleyi	fazla	ciddiye	alıyorsun	evlat.	Baban	seni	tanımıyor,	hepsi	bu. </p>
<p class="calibre1">Ağabeylerin	ölünce	ve	sen	kurtlar	tarafından	alınıp	uzaklara	götürülünce	babanın tek	tesellisi	kız	kardeşin	oldu.	Ona	güvenmeyi	öğrendi	ve	kız	kardeşin	de	onu	asla hayal	kırıklığına	uğratmadı.” </p>
<p class="calibre1">“Ben	de	uğratmadım.	Starklar	benim	değerimin	farkındaydı.	Brynden Karabalık’ın	seçilmiş	keşifçilerinden	biriydim,	Fısıltılı	Orman’da	ilk	dalgayla birlikte	saldırdım.	Kral	Katili’yle	bire	bir	dövüşmeye	 <i class="calibre4">bu	kadar</i>	yakındım.”	Theon ellerini	birbirinden	altmış	santim	kadar	ayırdı.	“Daryn	Hornwood	aramıza	girdi ve	bu	yüzden	öldü.” </p>
<p class="calibre1">“Bana	bunları	neden	anlatıyorsun?”	diye	sordu	Dagmer.	“Eline	ilk	kılıcını veren	bendim.	Senin	bir	korkak	olmadığını	biliyorum.” </p>
<p class="calibre1">“Babam	biliyor	mu?” </p>
<p class="calibre1">Kır	saçlı	yaşlı	savaşçı	tadını	sevmediği	bir	şeyi	ısırmış	gibi	görünüyordu. </p>
<p class="calibre1">“Sadece...	Theon,	Genç	Kurt	senin	arkadaşın	ve	sen	on	yıl	boyunca	Starklar’ın yanındaydın.” </p>
<p class="calibre1">“Ben	Stark	değilim.”  <i class="calibre4">Lord	Eddard	olmamamı	sağladı. </i>	“Ben	bir	Greyjoy’um ve	babamın	veliahtı	olmaya	niyetliyim.	Önemli	bir	başarı	sahibi	olmadan	kendimi nasıl	kanıtlayabilirim?” </p>
<p class="calibre1">“Gençsin.	Başka	savaşlar	da	olacak	ve	sen	büyük	zaferler	kazanacaksın.	Ama şimdi,	Taşlı	Kıyı’yı	yağmalama	emri	aldık.” </p>
<p class="calibre1">“Bırakalım	bu	işi	Aeron	amcam	yapsın.	Ona	altı	gemi	veririm,  <i class="calibre4">Köpükiçen</i>	ve <i class="calibre4">Deniz	Fahişesi</i>	dışındaki	bütün	gemileri.	İstediği	gibi	yakıp	yıkar	ve	tanrısının midesini	tıka	basa	doldurur.” </p>
<p class="calibre1">“Emir	sana	verildi,	Aeron	Buharsaçlı’ya	değil.” </p>
<p class="calibre1">“Talan	gerçekleştirildiği	sürece	ne	fark	eder?	Benim	yapacağım	ve	senden yapmanı	istediğim	şeyi	hiçbir	rahip	yapamaz.	Sadece	Dagmer	Yarıkçene’nin başarabileceği	bir	işten	bahsediyorum.” </p>
<p class="calibre1"><a id="p491"></a>Dagmer	büyük	bir	yudum	bira	içti.	“Anlat.” </p>
<p class="calibre1"> <i class="calibre4">İlgisini	çektim, </i>	diye	düşündü	Theon.  <i class="calibre4">Bu	yağma	işinden	en	az	benim	kadar</i> <i class="calibre4">hoşlanmıyor. </i>	“Eğer	kız	kardeşim	bir	kale	alabiliyorsa	ben	de	alabilirim.” </p>
<p class="calibre1">“Asha’nın	bizden	dört	ya	da	beş	kat	fazla	adamı	var.” </p>
<p class="calibre1">Theon	sinsice	gülümsedi.	“Ama	bizim	dört	kat	fazla	aklımız,	beş	kat	fazla cesaretimiz	var.” </p>
<p class="calibre1">“Baban...” </p>
<p class="calibre1">“...krallığı	avuçlarına	koyduğumda	bana	teşekkür	edecek.	Ozanların	binlerce yıl	boyunca	anlatacağı	bir	zafer	kazanmak	niyetindeyim.” </p>
<p class="calibre1">Bu	söylediğinin	Dagmer’ı	etkileyeceğini	biliyordu.	Bir	ozan,	yüzünü	ikiye bölen	baltayla	ilgili	bir	şarkı	yazmıştı	ve	yaşlı	adam	o	şarkıyı	duymaya bayılıyordu.	Ne	zaman	sarhoş	olsa,	ölü	kahramanların	ve	vahşi	yiğitlerin zaferlerini	anlatan	yüksek	sesli	ve	heyecanlı	yağma	şarkıları	dinlemek	istiyordu. </p>
<p class="calibre1"> <i class="calibre4">Saçları	beyazlamış	ve	dişleri	çürümüş	ama	hâlâ	zafere	aç. </i></p>
<p class="calibre1">“Bu	planda	benim	rolüm	ne	olacak	evlat?”	diye	sordu	Dagmer	Yarıkçene	uzun bir	sessizliğin	ardından	ve	Theon	kazandığını	biliyordu. </p>
<p class="calibre1">“Düşmanın	kalbine	korku	salmak,	çünkü	bunu	sadece	senin	adın	yapabilir. </p>
<p class="calibre1">Kuvvetimizin	çoğunu	alıp	Torrhen	Kalesi’ne	yürüyeceksin.	Helman	Tallhart	en	iyi adamlarını	güneye	götürdü	ve	Benfred	burada	onların	oğullarıyla	birlikte	öldü. </p>
<p class="calibre1">Geriye	küçük	bir	garnizonla	birlikte	amcası	Leobald	kaldı.”  <i class="calibre4">Benfred’i</i> <i class="calibre4">sorgulayabilseydim	ne	kadar	küçük	olduğunu	öğrenebilirdim. </i>	“Gizlice yaklaşma.	Sevdiğin	bütün	kahramanlık	şarkılarını	söyleyerek	git.	Kapılarını kapatmalarını	istiyorum.” </p>
<p class="calibre1">“Şu	Torrhen	Kalesi,	sağlam	bir	kale	mi?” </p>
<p class="calibre1">“Yeterince	sağlam.	Duvarlar	taştan,	on	metre	yüksekliğinde,	köşelerinde	kare şeklinde	dört	kule	ve	içeride	kare	şekilli	bir	iç	kale	var.” </p>
<p class="calibre1">“Taş	duvarlar	ateşe	verilemez.	Orayı	nasıl	alacağız?	Küçük	bir	kaleyi	bile	ele geçirecek	kadar	adamımız	yok.” </p>
<p class="calibre1">“Duvarların	dışında	kamp	yapacaksın,	mancınıklar	ve	kuşatma	makineleri kuracaksın.” </p>
<p class="calibre1">“Bu	Eski	Kanun’a	uygun	değil.	Unutun	mu?	Demiradamlar	kılıç	ve	baltalarla savaşır,	taş	fırlatarak	değil.	Düşmanı	açlıktan	öldürmek	zafer	sayılmaz.” </p>
<p class="calibre1"><a id="p492"></a>“Leobald	bunu	bilmeyecek.	Senin	kuşatma	kuleleri	kurduğunu	gördüğünde damarındaki	kadın	kanı	donacak	ve	yardım	için	kuzu	gibi	ağlayacak.	Okçularını kımıldatma	amca,	bırak	kuzgunları	salsınlar.	Kışyarı’nın	kale	kumandanı	cesur	bir adamdır	ama	geçen	yıllar	hem	zekâsını	hem	de	kolunu	bacağını	kireçlendirdi. </p>
<p class="calibre1">Kralın	sancak	beylerinden	birinin	korkunç	Dagmer	Yarıkçene	tarafından kuşatıldığını	öğrendiğinde	Kışyarı’nın	bütün	kuvvetini	çağırıp	Tallhart’ın yardımına	koşacaktır.	Bu	onun	görevi.	Ve	Sör	Rodrik	için	söylenebilecek	en	doğru şey	görevine	bağlı	olduğudur.” </p>
<p class="calibre1">“Çağıracağı	kuvvet	her	halükârda	bizimkinden	büyük	olacak,”	dedi	Dagmer. </p>
<p class="calibre1">“Ve	bu	yaşlı	şövalyeler	senin	düşündüğünden	çok	daha	kurnazdır,	öyle	olmasalardı saçlarındaki	ilk	beyaz	teli	görecek	kadar	hayatta	kalamazlardı.	Kazanmayı	umut edemeyeceğimiz	bir	savaş	hazırlıyorsun	Theon.	Şu	Torrhen	Kalesi’ni	asla alamayız.” </p>
<p class="calibre1">Theon	gülümsedi.	“Almaya	niyetli	olduğum	yer	Torrhen	Kalesi	değil.” </p>
<p class="calibre1"><a id="p493"></a>Arya</p>
<p class="calibre1">Karmaşa	ve	gürültü	kaleyi	ele	geçirmişti.	Adamlar	arabaları	şarap	fıçılarıyla, un	çuvallarıyla	ve	yeni	yapılmış	ok	desteleriyle	dolduruyordu.	Demirciler kılıçları	dengeliyor,	göğüs	kalkanlarındaki	çentikleri	onarıyor,	atları	ve	katırları nallıyordu.	Örgü	zırhların	doldurulduğu	kum	varilleri	Akantaş	Avlusu’nun	taşlı zemininde	yuvarlanıyor,	zincir	örgüler	kumla	temizleniyordu.	Weese’in kadınlarının	elinde	tamir	edilecek	yirmi,	yıkanacak	yüz	pelerin	vardı.	Soylular	ve mütevazı	insanlar	birlikte	dua	etmek	için	septte	toplanmıştı.	Duvarlarının	dışında çadırlar	ve	tenteler	sökülüyordu.	Yaverler	yemek	ateşlerinin	üstüne	su	boşaltıyor, askerlerin	yağtaşları	son	bir	kez	kılıçları	yalıyordu.	Sesler	gittikçe	kabaran	bir dalga	gibiydi:	Kişneyen	atlar,	emirler	yağdıran	lordlar,	küfür	eden	askerler,	laf dalaşı	yapan	kamp	takipçileri. </p>
<p class="calibre1">Lord	Tywin	sonunda	harekete	geçiyordu. </p>
<p class="calibre1">Sör	Addam	Marbrand	kaleden	ayrılan	ilk	kumandandı,	diğerlerinden	bir	gün önce	yola	çıkmıştı.	Gidişini	epey	görkemli	bir	gösteriye	çevirmişti,	omuzlarına dökülen	bakır	tonlu	uzun	saçlarıyla	aynı	renk	yelesi	olan	kızıl	bir	savaş	atı sürüyordu.	Hayvana,	yanan	ağaç	armasıyla	süslenmiş	ve	sahibinin	pelerininin rengine	uygun	olarak	boyanmış	bronz	renkli	koşum	takımı	giydirilmişti.	Kaledeki bazı	kadınlar	şövalyenin	gidişini	seyrederken	ağlamıştı.	Weese,	Sör	Addam’ın büyük	bir	süvari,	bir	kılıç	savaşçısı	ve	Lord	Tywin’in	en	gözü	pek	kumandanı olduğunu	söylemişti. </p>
<p class="calibre1"> <i class="calibre4">Umarım	ölür, </i>	diye	düşünmüştü	Arya,	arkasında	çift	sıralı	bir	asker	nehri	akan şövalyenin	kale	kapısından	çıkışını	seyrederken.  <i class="calibre4">Umarım	hepsi	ölür. </i>	Robb’la savaşmaya	gittiklerini	biliyordu.	Kale	içindeki	konuşmalardan	Robb’un	batıda büyük	bir	zafer	kazandığını	öğrenmişti.	Bazıları	Lannis	Limanı’nı	yaktığını söylüyordu	ya	da	yakmaya	çalıştığını.	Casterly	Kayası’nı	almış,	herkesi	kılıçtan geçirmişti	ya	da	Altın	Diş’i	kuşatıyordu...	emin	değildi	ama	 <i class="calibre4">bir	şey</i>	olduğu kesindi. </p>
<p class="calibre1">Weese,	Arya’ya	sabahtan	akşama	kadar	mesaj	taşıtıyordu.	Hatta	bazı	mesajlar</p>
<p class="calibre1"><a id="p494"></a>sayesinde	kale	duvarlarının	arasından	çıkıyor,	kendini	kampın	karmaşasının	ve çamurunun	ortasında	buluyordu.  <i class="calibre4">Kaçabilirim, </i>	diye	düşünüyordu	bir	araba yanından	geçip	giderken.  <i class="calibre4">Bir	arabanın	arkasına	atlayıp	saklanabilirim	ya	da</i> <i class="calibre4">kamp	takipçilerinin	peşine	düşerim,	beni	kimse	durdurmaz. </i>	Weese	olmasaydı kaçardı	gerçekten.	Ondan	kaçmaya	kalkışanlara	neler	yapacağını	bir	kereden	fazla söylemişti	adam.	“Dayak	olmaz,	ah	hayır.	Size	elimi	bile	sürmem.	Sizi	Qohorik için	saklarım,	evet	bunu	yaparım,	Sakat	bırakan	için	saklarım.	Adı	Vargo	Hoat’tur, döndüğünde	ayaklarınızı	kesiverir.”  <i class="calibre4">Eğer	Weese	ölürse, </i>	diye	düşündü	Arya...	ama adamın	yanında	olmadığı	bir	anda.	Weese	sana	bakar	ve	düşündüğün	şeyleri koklardı.	Hep	böyle	söylüyordu. </p>
<p class="calibre1">Weese,	Arya’nın	okuyabildiğini	aklına	bile	getirmemişti,	bu	yüzden	yolladığı mesajları	mühürlemiyordu.	Arya	hepsine	göz	atıyordu	ama	asla	işe	yarar	bir	şey çıkmıyordu,	şu	araba	ambara,	bu	araba	cephaneliğe	gidecek	gibi	aptalca	şeyler. </p>
<p class="calibre1">Bu	seferki	mesaj	bir	kumar	borcunun	ödenmesini	talep	ediyordu	ama	mesajı götürdüğü	şövalye	okuma	bilmiyordu.	Kâğıtta	ne	yazdığını	şövalyeye	söylediğinde adam,	Arya’ya	vurmaya	çalıştı.	Arya	yere	çömelip	darbeden	kurtuldu,	şövalyenin eyerindeki	gümüş	kenarlı	içki	boynuzunu	kapıp	hızla	kaçtı.	Şövalye	kükreyerek peşinden	koşmaya	başladı	ama	Arya	iki	arabanın	arasından	kaydı,	kalabalık	bir okçu	grubunun	içinden	geçti	ve	bir	tuvalet	çukurunun	üstünden	atladı.	Zırhlı şövalye	yetişememişti.	İçki	boynuzunu	Weese’e	verdiğinde,	bu	kadar	akıllı	bir Gelincik’in	ödüllendirilmesi	gerektiğini	söyledi	adam.	“Akşam	yemeğinde	çıtır çıtır	şişman	bir	horoz	yemeye	niyetliyim.	Horozu	paylaşacağız,	sen	ve	ben.	Bunu seveceksin.” </p>
<p class="calibre1">Arya	gittiği	her	yerde	Jaqen	H’ghar’ı	arıyordu,	nefret	ettiği	herkes	kaleden ayrılmadan	önce	Jaqen’i	bulup	kulağına	bir	isim	fısıldamak	istiyordu	ama	bu karışıklık	ve	karmaşanın	içinde	Lorathlı	paralı	askeri	bulamıyordu.	Adamın	hâlâ iki	ölüm	borcu	vardı	ve	Arya,	Jaqen’in	diğerleriyle	birlikte	savaşa	gidip	borcunu ödemeyeceğinden	endişe	ediyordu.	Sonunda	cesaretini	toplayıp	kapı nöbetçilerinden	birine	paralı	askerin	gidip	gitmediğini	sordu.	“Lorch’un adamlarından	biri,	öyle	mi?”	dedi	nöbetçi.	“Öyleyse	gitmeyecek.	Efendisi	Sör Amory,	Harrenhal’un	kale	kumandanı	ilan	edildi.	Onun	bütün	takımı	kaleyi korumak	için	burada	kalacak.	Kanlı	Oyuncular	da	kalıyor,	erzak	sağlamak	için.	Şu</p>
<p class="calibre1"><a id="p495"></a>keçi,	Vargo	Hoat	tükürüğe	benziyor.	O	ve	Lorch	birbirlerinden	nefret	ediyorlar.” </p>
<p class="calibre1">Ama	Yürüyen	Dağ,	Lord	Tywin’le	birlikte	gidecekti.	Mücadele	sırasında	öncü kuvveti	komuta	edecekti,	yani	Arya	adamlar	kaleden	ayrılmadan	önce	Jaqen’i bulup	içlerinden	birini	öldürtmezse	Dunsen,	Polliver	ve	Raff	parmaklarının arasından	kayıp	gidecekti. </p>
<p class="calibre1">“Gelincik,”	diye	seslendi	Weese	aynı	öğleden	sonra.	“Cephaneliğe	git, Lucan’a	Sör	Lyonel’in	talim	sırasında	kılıcını	kerttiğini	ve	yeni	bir	kılıca	ihtiyacı olduğunu	söyle.	Damgası	burada.”	Arya’ya	bir	parça	kâğıt	uzattı.	“Acele	et, Lyonel,	Sör	Kevan	Lannister’la	birlikte	yola	çıkacak.” </p>
<p class="calibre1">Arya	kâğıdı	alıp	koştu.	Cephanelik	kale	dökümhanesiyle	iç	içeydi. </p>
<p class="calibre1">Duvarlarında	yirmi	demir	ocağı	ve	çeliği	soğutmak	için	su	olukları	olan	yüksek tavanlı,	tünel	şeklinde	uzun	bir	yapıydı.	Arya	içeri	girdiğinde	ocakların	yarısı çalışıyordu.	Çekiç	sesleri	duvarlarda	çınlıyor,	örslerin	ve	körüklerin	üstüne eğilmiş	iri	yarı,	deri	önlüklü	adamlar	ateş	başında	ter	döküyordu.	Arya,	Gendry’yi gördü,	delikanlının	çıplak	göğsü	terden	parlıyordu,	koyu	renk	gür	saçlarının altındaki	mavi	gözlerinde	Arya’nın	hatırladığı	aynı	inatçı	bakış	vardı.	Onunla konuşmak	isteyip	istemediğinden	emin	değildi.	Yakalanmaları	Gendry’nin suçuydu.	“Lucan	hanginiz?”	diye	sordu.	Kâğıdı	uzattı.	“Sör	Lyonel	için	yeni	bir kılıç	almaya	geldim.” </p>
<p class="calibre1">“Sör	Lyonel’i	boşver.”	Arya’yı	kolundan	tutup	kenara	çekti.	“Al	Turta, karakolda	kaldığımız	gece	hepimiz	duvarın	üstünde	dövüşürken	senin	 <i class="calibre4">Kışyarı</i>	diye bağırdığını	duyup	duymadığımı	sordu	bana.” </p>
<p class="calibre1">“Bağırmadım!” </p>
<p class="calibre1">“Evet	bağırdın.	Ben	de	duydum.” </p>
<p class="calibre1">“Herkes	bir	şeyler	bağırıyordu,”	dedi	Arya	kendini	savunur	gibi.	“Al	Turta	da <i class="calibre4">al	turta</i>	diye	bağırdı.	En	az	yüz	kere	söyledi	hem	de.” </p>
<p class="calibre1">“Önemli	olan	 <i class="calibre4">senin</i>	ne	söylediğin.	Al	Turta’ya	kulaklarındaki	pisliği temizletmesini,	senin	sadece	 <i class="calibre4">orospu	çocukları</i>	diye	bağırdığını	söyledim.	Sorarsa sen	de	aynı	cevabı	versen	iyi	edersin.” </p>
<p class="calibre1">“Tamam,”	dedi	Arya	ama	 <i class="calibre4">orospu	çocukları</i>	diye	bağırmanın	çok	aptalca olduğunu	düşünüyordu.	Al	Turta’ya	gerçek	kimliğini	söylemeye	cesaret	edemezdi. </p>
<p class="calibre1"> <i class="calibre4">Belki	de	Jaqen’e	Al	Turta’nın	adını	vermeliyim. </i></p>
<p class="calibre1"><a id="p496"></a>“Lucan’ı	çağırayım,”	dedi	Gendry. </p>
<p class="calibre1">Lucan	mesaja	baktı	(Arya	adamın	okuma	bilmediğinden	emindi)	ve	ağır	bir uzunkılıç	getirdi.	“Bu	kılıç	o	öküz	için	fazla	iyi,	aynen	böyle	dediğimi	söyle,” </p>
<p class="calibre1">dedi,	kılıcı	Arya’ya	verirken. </p>
<p class="calibre1">“Söylerim,”	dedi	Arya	ama	buna	cesaret	edemezdi.	Weese’e	böyle	bir	şey söyleyecek	olsa	vücudundan	kan	çıkana	kadar	dayak	yerdi. </p>
<p class="calibre1">Uzunkılıç,	İğne’den	çok	daha	ağırdı	ama	Arya	kılıcın	hissini	sevmişti.	Çeliğin ağırlığı	kendisini	güçlü	hissetmesini	sağlıyordu.  <i class="calibre4">Bir	su	dansçısı	olmayabilirim</i> <i class="calibre4">ama	bir	fare	de	değilim.	Fareler	kılıç	kullanamaz,	ben	kullanabiliyorum. </i></p>
<p class="calibre1">Kapılar	açıktı,	askerler	gelip	gidiyordu,	yük	arabaları	içeri	boş	girip,	tıka	basa yüklenmiş	halde	dışarı	çıkıyordu.	Ahırlara	gidip	Sör	Lyonel’in	yeni	bir	at istediğini	söylemeyi	düşündü.	Elinde	kâğıt	vardı,	ahırda	çalışan	çocuklar	kâğıtta yazılı	mesajı	ancak	Lucan	kadar	okuyabilirdi.  <i class="calibre4">Atı	ve	kılıcı	alıp	buradan	giderim. </i></p>
<p class="calibre1"> <i class="calibre4">Nöbetçiler	beni	durdurmaya	kalkarsa	elimdeki	kâğıdı	gösterip	her	şeyi	Sör</i> <i class="calibre4">Lyonel’e	götürdüğümü	söylerim. </i>	Sör	Lyonel’in	nerede	olduğu	ya	da	neye benzediğiyle	ilgili	bir	fikri	yoktu.	Onu	sorguya	çekerlerse	yalan	söylediğini	hemen anlarlardı	ve	sonra	Weese...	Weese... </p>
<p class="calibre1">Dudaklarını	ısırıp	ayaklarının	kesilmesinin	nasıl	bir	şey	olacağını düşünmemeye	çalıştı.	Yanından	deri	yelekli	ve	çelik	miğferli	bir	grup	okçu	geçti. </p>
<p class="calibre1">Yayları	sırtlarında	asılıydı.	Arya	adamların	konuşmalarını	bölük	pörçük duyabiliyordu. </p>
<p class="calibre1">“...devler	diyorum	sana,	yanında	Sur’un	ötesinden	gelen	altı	metrelik	devler varmış,	köpek	gibi,	onlar	da	takip	ediyormuş...” </p>
<p class="calibre1">“...doğaüstü,	bu	kadar	çabuk	üstlerine	çullanması,	gecenin	o	karanlığında. </p>
<p class="calibre1">Bence	insandan	çok	kurt,	bütün	Starklar	öyle...” </p>
<p class="calibre1">“...kurtlarınızın	da	devlerinizin	de	üstüne	sıçayım.	Çocuk	bizim geleceğimizden	haberdar	olsa	altına	ederdi.	Harrenhal’a	yürüyecek	kadar	erkek bile	değil.	Erkek	mi?	Diğer	yoldan	kaçtı,	kaçmadı	mı?	Kendisi	için	en	iyi	olanı bilse	yine	kaçardı.” </p>
<p class="calibre1">“Öyle	diyorsun	ama	çocuk	bizim	bilmediğimiz	bir	şeyler	biliyor	olabilir. </p>
<p class="calibre1">Belki	de	kaçması	gereken	biziz.” </p>
<p class="calibre1"> <i class="calibre4">Evet, </i>	diye	düşündü	Arya.  <i class="calibre4">Evet,	kaçması	gereken	sizsiniz.	Siz	ve	Lord	Tywin</i></p>
<p class="calibre1"><a id="p497"></a> <i class="calibre4">ve	Dağ	ve	Sör	Addam	ve	Sör	Amory	ve	aptal	Sör	Lyonel	her	kimse,	o.	Hepiniz</i> <i class="calibre4">kaçsanız	iyi	edersiniz	çünkü	ağabeyim	sizi	öldürecek.	O	bir	Stark.	O	insandan</i> <i class="calibre4">çok	kurt.	Ben	de	öyleyim. </i></p>
<p class="calibre1">“Gelincik.”	Weese’in	sesi	kamçı	gibi	şakladı.	Arya	adamın	nereden	geldiğini görmemişti,	aniden	önüne	çıkmıştı.	“Şunu	bana	ver.	Getirmen	çok	uzun	sürdü.” </p>
<p class="calibre1">Kılıcı	Arya’nın	elinden	çekip	aldı	ve	yüzüne	sağlam	bir	tokat	attı.	“Bir	dahaki sefere	daha	çabuk	ol.” </p>
<p class="calibre1">Arya	bir	an	için	yine	kurt	olmuştu	ama	Weese’in	tokadı	bu	hissi	ondan	almış, yerine	ağzındaki	kan	tadını	bırakmıştı.	Adam	yüzüne	vurduğunda	Arya	dilini ısırmıştı.	Bu	yüzden	ondan	nefret	ediyordu. </p>
<p class="calibre1">“Bir	tane	daha	mı	istiyorsun?”	diye	sordu	Weese.	“Birazdan	alacaksın.	Küstah bakışlarına	katlanacak	değilim.	Birahaneye	git	ve	Tuffleberry’ye	onun	için	yirmi dört	fıçım	olduğunu	söyle.	Aldırmak	için	adamlarını	yollasın	yoksa	onları	daha çok	isteyen	birilerini	bulurum.”	Arya	hemen	yola	koyuldu	ama	Weese’i	memnun edecek	kadar	hızlı	değildi.	“Bu	akşam	yemek	yemek	istiyorsan	 <i class="calibre4">koş, </i>”	diye	bağırdı adam,	çıtır	horoz	sözünü	çoktan	unutmuştu.	“Ve	sakın	tekrar	kaybolma	yoksa	seni kanatana	kadar	döverim.” </p>
<p class="calibre1"> <i class="calibre4">Dövemeyeceksin, </i>	diye	düşündü	Arya.  <i class="calibre4">Bir	daha	asla	dövemeyeceksin. </i>	Ama koştu.	Kuzeyin	eski	tanrıları	adımlarına	yol	gösteriyor	olmalıydı.	Birahaneye giden	yolun	yarısında,	Dul	Kalesi’yle	Kralateşi	Kalesi’ni	birbirine	bağlayan	taş</p>
<p class="calibre1">köprünün	altından	geçerken	gürültülü	bir	kahkaha	duydu.	Rorge,	kalplerinin	üstüne Sör	Amory’nin	mantikoru	işlenmiş	üç	adamla	birlikte	bir	köşeden	çıktı.	Arya’yı gördüğünde	durup	sırıttı.	Yüzündeki	boşluğu	gizlemek	için	zaman	zaman	taktığı deri	kanadın	altından	kahverengi	çarpık	dişleri	görünüyordu.	“Yoren’in	küçük orospusu,”	dedi.	“O	kara	piçin	 <i class="calibre4">seni</i>	neden	Sur’a	götürmek	istediğini	artık	hepimiz biliyoruz,	öyle	değil	mi?”	Tekrar	güldü	ve	diğer	adamlar	da	ona	katıldı.	“Sopan şimdi	nerede?”	Rorge’un	kahkahası	başladığı	hızla	kesilmişti.	“Seni	o	sopayla becereceğime	söz	vermiştim.”	Arya’ya	doğru	bir	adım	attı.	Arya	geriledi. </p>
<p class="calibre1">“Zincire	vurulu	olmadığımda	o	kadar	da	cesur	sayılmazsın,	değil	mi?” </p>
<p class="calibre1">“Seni	 <i class="calibre4">ben</i>	kurtardım.”	Adam	onu	yakalamak	için	adım	atarsa	bir	yılan	kadar çabuk	kaçabilmek	için	aralarındaki	mesafeyi	koruyordu. </p>
<p class="calibre1">“Bu	yüzden	bir	kez	daha	becerilmeyi	hak	ediyorsun.	Yoren	bacaklarının</p>
<p class="calibre1"><a id="p498"></a>arasındaki	deliği	mi	yoksa	şu	küçük	ve	sıkı	kıç	deliğini	daha	çok	mu	seviyordu?” </p>
<p class="calibre1">“Jaqen’i	arıyorum,”	dedi	Arya.	“Bir	mesaj	var.” </p>
<p class="calibre1">Rorge	duraksadı.	Gözlerinde	bir	şey	vardı...	Jaqen	H’ghar’dan	 <i class="calibre4">korkuyor</i> olabilir	miydi?	“Hamamda,	şimdi	yolumdan	çekil.” </p>
<p class="calibre1">Arya	dönüp	koşmaya	başladı,	bir	geyik	kadar	seri,	ayakları	hamama	giden yoldaki	taşların	üstünde	uçuyordu.	Jaqen’i	bir	banyo	teknesinin	içinde	buldu, hizmetçi	kızlardan	biri	başına	sıcak	su	dökerken	adamın	vücudundan	buhar yükseliyordu.	Yarısı	beyaz	yarısı	kırmızı	saçları	ıslak	ve	ağırlaşmış	bir	halde omuzlarına	yayılmıştı. </p>
<p class="calibre1">Gölge	kadar	sessiz	bir	şekilde	hareket	etti	ama	Jaqen	aynı	anda	gözlerini	açtı. </p>
<p class="calibre1">“Kız,	küçük	fare	ayaklarıyla	gizlice	gelir	ama	bu	adam	duyar,”	dedi.  <i class="calibre4">Beni	nasıl</i> <i class="calibre4">duymuş	olabilir? </i>	diye	düşündü	Arya	ama	adam	bunu	da	duymuştu	sanki.	“Taşa sürtünen	derinin	sesi	bu	adam	için	savaş	borularının	sesinden	farksızdır.	Akıllı	bir kız	çıplak	ayakla	gelir.” </p>
<p class="calibre1">“Bir	mesajım	var,”	dedi	Arya.	Tedirgin	gözlerle	hizmetçi	kıza	baktı.	Kızın gitmeyeceğini	anlayınca,	dudakları	neredeyse	Jaqen’in	kulaklarına	değecek	kadar eğilip,	“Weese,”	diye	fısıldadı. </p>
<p class="calibre1">Jaqen	H’hgar	gözlerini	tekrar	kapadı,	kıpırdamıyordu,	yarı	uyur	gibiydi. </p>
<p class="calibre1">“Lorda,	bu	adamın	boş	zamanı	olduğunda	ona	katılacağını	söyle.”	Eli	aniden hareket	edip	Arya’ya	sıcak	su	sıçrattı,	Arya	ıslanmamak	için	geriye	zıplamak zorunda	kalmıştı. </p>
<p class="calibre1">Tuffleberry’ye	Weese’in	söylediklerini	söylediğinde	biracı	yüksek	sesle	küfür etti.	“Weese’e	söyle	adamlarımın	yapacak	işleri	var.	Onun	çiçek	bozuğu	bir	piç olduğunu	da	söyle.	Yedi	cehennem	donduğunda	biralarımdan	bir	kupa	içebilir belki.	Fıçılar	bir	saat	içinde	burada	olacak	yoksa	Lord	Tywin	bu	meseleyi duyacak.” </p>
<p class="calibre1">Arya	biracının	mesajını	ilettiğinde	Weese	de	küfür	etti,	çiçek	bozuğu	piç kısmını	atladığı	halde.	Köpürdü,	tehditler	savurdu	ama	sonunda	altı	adamını çağırıp	fıçıları	birahaneye	yolladı. </p>
<p class="calibre1">Akşam	yemeğinde	soğanlı	ve	havuçlu	arpa	haşlamasıyla	bir	parça	bayat	esmer ekmek	vardı.	Kadınlardan	biri	Weese’in	yatağına	girmek	için	seçilmişti.	Kadına bir	parça	mavi	peynirle	Weese’in	sabah	bahsettiği	horozun	bir	kanadı	verilmişti. </p>
<p class="calibre1"><a id="p499"></a>Horozun	geri	kalanını	adam	tek	başına	yiyordu.	Ağzının	kenarındaki	iltihaplı kabarcıkların	üstünden	parlak	şeritler	halinde	yağlar	akıyordu.	Kafasını tabağından	kaldırıp	Arya’nın	kendisini	izlediğini	gördüğünde	horoz	neredeyse tamamen	bitmişti.	“Gelincik,	buraya	gel,”	dedi. </p>
<p class="calibre1">Horozun	butlarından	birinde	bir	ağız	dolusu	kahverengi	et	vardı	hâlâ. </p>
<p class="calibre1"> <i class="calibre4">Unutmuştu	ama	şimdi	hatırladı, </i>	diye	düşündü	Arya.	Jaqen’e	Weese’i	öldürmesini söylediği	için	üzüntü	duydu.	Oturduğu	sıradan	kalkıp	masanın	başına	gitti. </p>
<p class="calibre1">“Bana	baktığını	gördüm.”	Weese	parmaklarını	Arya’nın	elbisesinin	önüne sildi.	Sonra	bir	eliyle	Arya’nın	boğazını	sıkıp	diğeriyle	yanağını	tokatladı.	“Ben size	ne	demiştim?”	Elinin	tersiyle	bir	tokat	daha	attı.	“Gözlerini	önünden	ayırma, bir	dahaki	sefere	tekini	çıkarıp	köpeğime	yediririm.”	Arya’yı	itip	yere	fırlattı. </p>
<p class="calibre1">Düşerken	eteği	ahşap	sıradaki	gevşek	bir	çiviye	takılıp	yırtılmıştı.	“Uyumadan önce	elbiseni	tamir	edeceksin,”	dedi	Weese	horozun	son	lokmasını	da	yerken. </p>
<p class="calibre1">Yemeğini	bitirince	sesler	çıkararak	parmaklarını	yaladı	ve	horozun	kemiklerini benekli	çirkin	köpeğine	fırlattı. </p>
<p class="calibre1">“Weese,”	diye	fısıldadı	Arya	o	gece	gözyaşları	içinde	elbisesinin	üstüne eğildiğinde.	“Dunsen,	Polliver,	Tatlı	Raff,”	dedi.	İğnesini	boyasız	yüne	her geçirişinde	bir	isim	söyledi.	“Vadeci	ve	Tazı.	Sör	Gregor,	Sör	Amory,	Sör	İlyn, Sör	Meryn,	Kral	Joffrey,	Kraliçe	Cersei.”	Weese’i	daha	ne	kadar	zaman	duasına katmak	zorunda	kalacağını	merak	etti	ve	sabah	kalktığında	adamın	ölmüş	olacağını hayal	ederek	uykuya	daldı. </p>
<p class="calibre1">Ama	onu	uyandıran	Weese’in	çizmesinin	sert	ucuydu	yine,	her	zamanki	gibi. </p>
<p class="calibre1">Yulaflı	çörekle	kahvaltılarını	ederlerken	Lord	Tywin’in	ana	kuvvetinin	bugün	yola çıkacağını	söyledi	adam.	“Lannister	lordum	gittiğinde	buralarda	yaşamanın kolaylaşacağını	düşünmeyin	bile,”	diye	uyardı.	“Lord	gidince	kale	küçülmeyecek, size	söz	verebilirim,	sadece	kaleyle	ilgilenen	eller	azalacak.	Siz	tembeller çalışmanın	ne	demek	olduğunu	şimdi	öğreneceksiniz,	evet	öğreneceksiniz.” </p>
<p class="calibre1"> <i class="calibre4">Senden	öğrenmeyeceğiz. </i>	Arya	yulaflı	çöreğini	ısırdı.	Weese,	sanki	sırrını koklamış	gibi	Arya’ya	bakıyordu.	Arya	gözlerini	önüne	indirdi	ve	bir	daha kaldırmaya	cesaret	edemedi. </p>
<p class="calibre1">Lord	Tywin	Lannister,	Harrenhal’dan	ayrılırken	solgun	ışık	avluyu	doldurdu. </p>
<p class="calibre1">Arya	lordun	gidişini	İnleyen	Kule’nin	orta	katındaki	kemerli	bir	pencereden</p>
<p class="calibre1"><a id="p500"></a>izledi.	Lordun	atına	kızıl	mineli	pullar	ve	altın	yaldızlı	kuş	tüyleriyle	bezenmiş	bir örtüyle	baş	zırhı	giydirilmişti.	Lord	Tywin’in	sırtında	kızıl	kakım	kürkünden yapılmış	kalın	bir	pelerin	vardı.	Erkek	kardeşi	Kevan	da	en	az	lord	kadar şatafatlıydı.	Önlerinde	yol	alan	dört	sancaktar,	üzerlerine	altın	aslan	arması işlenmiş	büyük	kırmızı	sancaklar	taşıyordu.	Lannisterlar’ın	arkasından	büyük lordlar	ve	kumandanlar	gidiyordu.	Sancakları	dalgalanıp	parıldıyordu,	renklerin geçit	alayı	gibiydiler:	Kırmızı	boğa	ve	altın	dağ,	mor	tekboynuz	ve	bodur	horoz, benekli	domuz	ve	porsuk,	gümüş	yaban	gelinciği	ve	renkli	giysisi	içindeki	soytarı, yıldızlar	ve	güneş	ışığı,	tavuskuşu	ve	panter,	zigzag	şeritler	ve	hançer,	siyah	kanca ve	mavi	böcek	ve	yeşil	ok. </p>
<p class="calibre1">Gri	çelik	zırhı	içindeki	Sör	Gregor	Clegane	en	arkadaydı,	en	az	kendisi	kadar kötü	huylu	bir	aygıra	biniyordu.	Polliver	adamın	hemen	yanındaydı,	siyah	köpekli sancağı	taşıyordu	ve	başında	Gendry’nin	miğferi	vardı.	Uzun	bir	adamdı	ama efendisinin	gölgesinde	at	sürerken	bir	çocuktan	farksız	görünüyordu. </p>
<p class="calibre1">Adamların	Harrenhal’un	devasa	yivli	kapısından	çıkışını	izleyen	Arya’nın omurgasından	bir	ürperti	geçti.	Bir	anda	korkunç	bir	hata	yaptığını	anlamıştı.  <i class="calibre4">Çok</i> <i class="calibre4">aptalım, </i>	diye	düşündü.	Weese	önemli	bir	adam	değildi,	Chiswyck	de	öyle.	Önemli olan	adamlar	 <i class="calibre4">bunlardı, </i>	öldürtmesi	gereken	adamlar	bunlardı.	Dün	gece,	tokat attığı	ve	horozla	ilgili	yalan	söylediği	için	Weese’e	o	kadar	kızgın	olmasaydı içlerinden	birinin	adını	fısıldayıp	ölmesini	sağlayabilirdi.  <i class="calibre4">Lord	Tywin.	Neden</i> <i class="calibre4">Lord	Tywin	demedim? </i></p>
<p class="calibre1">Fikir	değiştirmek	için	geç	kalmamıştı	belki	de.	Weese	henüz	öldürülmemişti. </p>
<p class="calibre1">Jaqen’i	bulup	ona	söylerse... </p>
<p class="calibre1">Aceleyle	kıvrımlı	merdivenlerden	aşağı	koştu,	işler	unutulmuştu.	Yivli	kapıyı ağır	ağır	aşağı	indiren	zincirlerin	inlemesini	duyuyordu...	ve	sonra	başka	bir	ses, acı	ve	korku	dolu	bir	çığlık. </p>
<p class="calibre1">Bir	düzine	insan	Arya’dan	önce	sesin	geldiği	yere	gitmişti,	ama	kimse yaklaşmıyordu.	Arya	kendine	yol	açtı.	Weese	yerde	yatıyordu,	boğazı	kırmızıydı, parçalanmıştı.	Açık	gözleri	görmüyordu	ama	gri	bir	buluta	bakıyordu.	Benekli çirkin	köpeği	göğsüne	oturmuş	boğazından	akan	kanı	yalıyor,	arada	sırada	ölü adamın	yüzünden	bir	parça	et	koparıyordu. </p>
<p class="calibre1">Sonunda	biri	bir	yay	getirdi	ve	Weese’in	kulaklarından	tekiyle	oyalanan</p>
<p class="calibre1"><a id="p501"></a>benekli	köpeği	vurdu. </p>
<p class="calibre1">“Lanet	olası	şey,”	dediğini	duydu	bir	adamın,	“Weese	bu	iti	henüz	bir yavruyken	almıştı.” </p>
<p class="calibre1">“Bu	kale	lanetli,”	dedi	köpeği	vuran	adam. </p>
<p class="calibre1">“Harren’ın	hayaleti,	bu	onun	işi,”	dedi	Kâhya	Amabel.	“Burada	bir	gece	daha uyumayacağım,	yemin	ederim.” </p>
<p class="calibre1">Arya	bakışlarını	ölü	adamdan	ve	ölü	köpeğinden	kaldırdı.	Jaqen	H’ghar, İnleyen	Kule’nin	duvarına	yaslanmıştı.	Arya’nın	kendisine	baktığını	görünce	elini yüzüne	götürüp	iki	parmağını	yanağına	koydu. </p>
<p class="calibre1"><a id="p502"></a>Catelyn</p>
<p class="calibre1">Bir	keşif	süvarisi,	onları	Nehirova’ya	iki	gün	mesafede,	çamurlu	bir	derenin kenarında	atlarına	su	içirirken	gördü.	Frey	Hanedanı’nın	ikiz	kuleli	armasını görmek	Catelyn’i	daha	önce	hiç	bu	kadar	sevindirmemişti. </p>
<p class="calibre1">Süvariye	kendisini	amcasına	götürmesini	söylediğinde,	“Karabalık,	kralla birlikte	batıya	gitti	leydim.	Keşif	süvarilerini	Martyn	Nehir	komuta	ediyor,”	dedi adam. </p>
<p class="calibre1">“Anlıyorum.”	İkizler’de	tanıştığı	Martyn	Nehir,	Lord	Walder	Frey’in gayrimeşru	oğluydu,	Sör	Perwyn’in	üvey	kardeşiydi.	Oğlunun	Lannister	gücünün kalbine	saldırması	Catelyn’i	şaşırtmamıştı;	onu	Renly’yle	görüşmeye	yollarken	bu saldırıyı	planladığı	çok	açıktı.	“Martin	Nehir	nerede?” </p>
<p class="calibre1">“Kampı	buradan	iki	saat	uzakta	leydim.” </p>
<p class="calibre1">“Bizi	ona	götür,”	diye	emretti	Catelyn.	Brienne	tekrar	atına	binmesine	yardım etti	ve	hemen	yola	koyuldular. </p>
<p class="calibre1">“Acı	Köprü’den	mi	geliyorsunuz	leydim?”	diye	sordu	asker. </p>
<p class="calibre1">“Hayır.”	Buna	cesaret	edememişti.	Renly’nin	ölümünden	sonra	genç	dulun	ve koruyucularının	kendisini	nasıl	karşılayacağından	emin	olamamıştı.	Acı	Köprü’ye gitmek	yerine	savaşın	tam	ortasında	yol	almış,	Lannisterlar’ın	öfkesiyle	kapkara bir	çöle	dönen	bereketli	nehir	topraklarından	geçmiş	ve	her	gece	keşif süvarilerinin	getirdiği	korkunç	haberleri	dinleyip	kendini	hasta	hissetmişti. </p>
<p class="calibre1">“Lord	Renly	öldürüldü,”	diye	ekledi. </p>
<p class="calibre1">“Bu	hikâyenin	Lannister	yalanlarından	biri	olmasını	umuyorduk	ya	da...” </p>
<p class="calibre1">“Keşke	öyle	olsaydı.	Erkek	kardeşim	Nehirova’nın	başında	mı?” </p>
<p class="calibre1">“Evet	leydim.	Majesteleri,	Sör	Edmure’u	Nehirova’yı	savunması	ve	arkasını kollaması	için	kalede	bıraktı.” </p>
<p class="calibre1"> <i class="calibre4">Tanrılar	bunu	yapacak	gücü	versin	ona, </i>	diye	düşündü	Catelyn.  <i class="calibre4">Ve	bilgeliği</i> <i class="calibre4">de. </i>	“Robb’dan	bir	haber	var	mı?” </p>
<p class="calibre1">“Duymadınız	mı?”	Adam	şaşkın	görünüyordu.	“Majesteleri	Öküzağzı’nda	çok büyük	bir	zafer	kazandı.	Sör	Stafford	Lannister	öldü.	Ordusu	dağıldı.” </p>
<p class="calibre1"><a id="p503"></a>Sör	Wendel	Manderly	memnuniyetini	bir	sevinç	çığlığıyla	belli	etti	ama Catelyn	sadece	başıyla	onayladı.	Yarının	sınavları	dünün	zaferlerinden	daha önemliydi. </p>
<p class="calibre1">Martyn	Nehir	kampını	yıkık	bir	karakoldan	geri	kalanların	arasında,	çatısız	bir ahırın	ve	yüzlerce	yeni	mezarın	yanında	kurmuştu.	Catelyn	atından	indiğinde	adam tek	dizinin	üstüne	çöktü.	“Hoş	geldiniz	leydim.	Kardeşiniz	sizi	bulup	bir	an	önce Nehirova’ya	geri	götürmemiz	için	göndermişti	bizi.” </p>
<p class="calibre1">Catelyn	bu	kelimelerin	tınısını	sevmemişti.	“Babama	bir	şey	mi	oldu?” </p>
<p class="calibre1">“Hayır	leydim.	Lord	Hoster’ın	durumu	aynı.”	Nehir,	üvey	kardeşlerine	çok	az benzeyen	al	yanaklı	bir	adamdı.	“Lannister	keşifçilerine	yakalanmanızdan	korktuk. </p>
<p class="calibre1">Lord	Tywin,	Harrenhal’dan	ayrıldı,	bütün	kuvvetiyle	birlikte	batıya	gidiyor.” </p>
<p class="calibre1">“Ayağa	kalkın,”	dedi	Catelyn,	Nehir’e.	Bu	haber	canını	sıkmıştı,	yakında Stannis	Baratheon	da	harekete	geçecekti.	“Lord	Tywin’in	bize	ulaşmasına	ne kadar	zaman	var?” </p>
<p class="calibre1">“Üç	gün,	belki	dört.	Kesin	olarak	bilmek	zor.	Yollara	gözcüler	yerleştirdik ama	fazla	oyalanmamak	en	iyisi.” </p>
<p class="calibre1">Oyalanmadılar.	Nehir	hızla	kampı	kaldırdı,	Catelyn’in	yanında	yerini	aldı	ve yola	koyuldular.	Başlarının	üstüne	dalgalanan	ulu	kurdun,	ikiz	kulelerin	ve alabalığın	altında	yaklaşık	elli	kişiydiler	şimdi. </p>
<p class="calibre1">Catelyn’in	adamları	Robb’un	Öküzağzı’ndaki	zaferi	hakkında	daha	fazla	şey öğrenmek	istiyordu.	Nehir	anlattı.	“Kendisine	Kafiyeci	Rymund	diyen	bir	ozan Nehirova’ya	geldi,	mücadele	hakkında	bir	şarkı	yazmış.	O	şarkıyı	bu	gece duyacağınıza	şüphe	yok	leydim.	Şu	Rymund,	şarkısına	‘Karanlıktaki	Kurt’	adını koymuş.”	Nehir,	Sör	Stafford’ın	ordusundan	geri	kalanların	Lannis	Limanı’na nasıl	geri	çekildiğini	anlatarak	konuşmaya	devam	etti.	Casterly	Kayası’na	kuşatma makineleri	olmadan	hücum	etmek	mümkün	değildi.	Bu	yüzden	Genç	Kurt, Lannisterlar’ın	nehir	topraklarında	gerçekleştirdiği	yıkımın	misillemesini	onların yöntemleriyle	gerçekleştiriyordu.	Lord	Karstark	ve	Glover	kıyı	şeridine saldırıyordu.	Leydi	Mormont	binlerce	büyük	baş	hayvana	el	koymuştu	ve	sürüyü Nehirova’ya	getiriyordu.	İri	Jon;	Rahibe	Kuyusu,	Castamere	ve	Pendric Tepesi’ndeki	altın	madenlerini	ele	geçirmişti.	Sör	Wendel	güldü.	“Bir	Lannister’ı koşturmanın	en	iyi	yolu	altınlarını	tehdit	etmektir.” </p>
<p class="calibre1"><a id="p504"></a>“Kral,	Diş’i	almayı	nasıl	başardı?”	diye	sordu	Sör	Perwyn	Frey	piç kardeşine.	“Orası	çok	güçlü	bir	kale	ve	tepe	yoluna	hâkim.” </p>
<p class="calibre1">“Almadı.	Gece	vakti	kalenin	etrafından	dolaştı.	Yolu	ulu	kurdun	gösterdiği söyleniyor,	Boz	Rüzgâr’ın.	Canavar,	bir	bayırın	altında,	kıvrılarak	dar	bir	boğaza inen	bir	keçi	izi	bulmuş.	Yol	çok	dönemeçli	ve	taşlıymış	ama	adamların	tek	sıra halinde	geçebileceği	kadar	eni	varmış.	Gözcü	kulelerindeki	Lannisterlar’ın	ruhu bile	duymamış.”	Nehir	sesini	alçalttı.	“Kralın	mücadeleden	sonra	Sör	Stafford’ın kalbini	çıkarıp	kurduna	yedirdiği	söyleniyor.” </p>
<p class="calibre1">“Böyle	masallara	inanmam,”	dedi	Catelyn	sertçe.	“Benim	oğlum	bir	vahşi değil.” </p>
<p class="calibre1">“Siz	nasıl	derseniz	leydim.	Buna	rağmen,	canavarın	hak	ettiğinden	fazla	bir ödül	değil.	O	sıradan	bir	kurt	değil.	İri	Jon,	ulu	kurtların	çocuklarınıza	kuzeyin eski	tanrıları	tarafından	gönderildiğini	söylüyor.” </p>
<p class="calibre1">Catelyn,	oğullarının	kurtları	karlar	arasında	bulduğu	günü	hatırladı.	Üçü	erkek ikisi	dişi	beş	kurt	yavrusu	vardı,	Stark	Hanedanı’nın	beş	öz	çocuğu	için	beş	kurt... </p>
<p class="calibre1">ve	altıncısı,	beyaz	tüylü,	kırmızı	gözlü,	Ned	Stark’ın	piç	oğlu	Jon	Kar	için.  <i class="calibre4">Onlar</i> <i class="calibre4">sıradan	kurtlar	değiller, </i>	diye	düşündü.  <i class="calibre4">Gerçekten	değiller. </i></p>
<p class="calibre1">O	gece	kamplarını	kurduktan	sonra	Brienne,	Catelyn’in	çadırına	geldi. </p>
<p class="calibre1">“Leydim,	güven	içinde	kendi	adamlarınızın	arasına	döndünüz,	kardeşinizin kalesine	varmanıza	sadece	bir	gün	kaldı.	Bana	gitmem	için	izin	verin.” </p>
<p class="calibre1">Catelyn’in	şaşırmaması	gerekirdi.	Gösterişsiz	genç	kadın	yolculuk	boyunca kendi	içine	kapanmıştı.	Vaktinin	çoğunu	atlarla	ilgilenerek,	hayvanları	tımarlayıp nallarını	temizleyerek	geçirmişti.	Shadd’ın	avları	temizleyip	pişirmesine	yardım etmişti	ve	kısa	zaman	içinde	iyi	bir	avcı	olduğunu	da	kanıtlamıştı.	Catelyn’in verdiği	her	görevi	hiç	şikâyet	etmeden	ve	kusursuzca	yerine	getirmişti.	Kendisiyle konuşulduğunda	nazikçe	cevap	vermiş	ama	hiç	sohbet	etmemiş,	hiç	ağlamamış,	hiç gülmemişti.	Gündüzleri	onlarla	birlikte	yol	almış,	geceleri	onların	arasında uyumuştu	ama	asla	onlardan	biri	olmamıştı. </p>
<p class="calibre1"> <i class="calibre4">Renly’le	birlikteyken	de	böyleydi, </i>	diye	düşündü	Catelyn.  <i class="calibre4">Ziyafette,	meydan</i> <i class="calibre4">dövüşünde,	hatta	Renly’nin	çadırında	Gökkuşağı	Muhafızları’ndan</i> <i class="calibre4">kardeşleriyle	birlikteyken	bile	böyleydi.	Bu	kızın	etrafında	Kışyarı’nınkilerden</i> <i class="calibre4">yüksek	duvarlar	var. </i></p>
<p class="calibre1"><a id="p505"></a>“Bizden	ayrılırsan	nereye	gideceksin?”	diye	sordu	Catelyn. </p>
<p class="calibre1">“Geri	döneceğim,”	dedi	Brienne.	“Fırtına	Burnu’na.” </p>
<p class="calibre1">“Tek	başına.”	Bu	bir	soru	değildi. </p>
<p class="calibre1">Kızın	geniş	suratı	durgun	sular	gibiydi,	derinlerde	ne	olduğuyla	ilgili	hiç	ipucu vermiyordu.	“Evet.” </p>
<p class="calibre1">“Stannis’i	öldürmek	niyetindesin.” </p>
<p class="calibre1">Brienne	nasırlı	kalın	parmaklarıyla	kılıcının	kabzasını	sıktı.	Bir	zamanlar krala	ait	olan	kılıcın.	“Bir	yemin	ettim.	Üç	kere	ettim.	Beni	duydunuz.” </p>
<p class="calibre1">“Duydum,”	dedi	Catelyn.	Genç	kız	kana	bulanmış	kıyafetlerini	atmıştı	ama gökkuşağı	pelerinini	saklamıştı,	Catelyn	bunu	biliyordu.	Brienne’e	ait	olan	her şeyi	kaçarken	geride	bırakmışlardı.	Genç	kız	Sör	Wendel’in	yedek	kıyafetlerini giymek	zorunda	kalmıştı	çünkü	kafiledeki	diğer	adamların	kıyafetleri	Brienne’in giyebileceği	kadar	geniş	değildi.	“Yeminler	bozulmamalı,	buna	katılıyorum	ama Stannis’in	etrafında	kalabalık	bir	ordu	ve	onu	korumaya	yemin	etmiş	muhafızlar var.” </p>
<p class="calibre1">“Onun	muhafızlarından	korkmuyorum.	Ben	de	en	az	onlar	kadar	iyiyim. </p>
<p class="calibre1">Kaçmamalıydım.” </p>
<p class="calibre1">“Seni	rahatsız	eden	şey	bu	mu?	Birkaç	aptalın	sana	korkak	demesinden	mi çekiniyorsun?”	Catelyn	içini	çekti.	“Renly’nin	ölümü	senin	hatan	değildi.	Sen	ona kahramanca	hizmet	ettin	ama	onunla	birlikte	toprağa	girersen	kimseye	hizmet	etmiş</p>
<p class="calibre1">olmazsın.”	Bir	dokunuştan	gelebilecek	teselliyi	vermek	için	elini	kıza	uzattı.	“Ne kadar	zor	olduğunu	biliyorum...” </p>
<p class="calibre1">Brienne	elini	çekti.	“Kimse	bilemez.” </p>
<p class="calibre1">“Yanılıyorsun,”	dedi	Catelyn	sertçe.	“Her	sabah	uyandığımda	Ned’in	gittiğini hatırlıyorum.	Ben	kılıç	kullanmayı	bilmem	ama	Kral	Toprakları’na	gitmeyi, ellerimi	Cersei	Lannister’ın	boğazına	sarıp	yüzü	kapkara	kesilinceye	kadar sıkmayı	hayal	etmiyorum	anlamına	gelmiyor	bu.” </p>
<p class="calibre1">Güzellik,	gözlerini	kaldırdı,	gerçekten	güzel	olan	tek	yanıydı.	“Eğer	bunu hayal	ediyorsanız	beni	neden	engellemeye	çalışıyorsunuz?	Stannis’in	görüşme sırasında	söylediği	şey	yüzünden	mi?” </p>
<p class="calibre1"> <i class="calibre4">O	yüzden	mi? </i>	Catelyn	kampa	baktı.	İki	mızraklı	nöbetçi	volta	atıyordu.	“İyi adamların	bu	dünyadaki	şeytanlıklarla	mücadele	etmesi	gerektiği	öğretildi	bana	ve</p>
<p class="calibre1"><a id="p506"></a>Renly’nin	ölümü	bütün	şüphelerin	ötesinde	şeytanlıktı.	Ama	bana,	kralların kılıçlar	tarafından	değil	tanrılar	tarafından	seçildiği	de	öğretildi.	Eğer	Stannis bizim	gerçek	kralımızsa...” </p>
<p class="calibre1">“Değil.	Robert	da	gerçek	kral	değildi,	bunu	Renly	bile	söylüyordu.	Jaime Lannister	gerçek	kralı	 <i class="calibre4">öldürdü, </i>	Robert	Baratheon	o	kralın	veliahtını	Üç	Dişli Mızrak’ta	katlettikten	sonra.	Tanrılar	o	zaman	neredeydi?	Tanrılar	insanları umursamıyor,	tıpkı	kralların	köylüleri	umursamadıkları	gibi.” </p>
<p class="calibre1">“İyi	bir	kral	umursar.” </p>
<p class="calibre1">“Lord	Renly...	Majesteleri...	o...	o	kralların	 <i class="calibre4">en	iyisi</i>	olacaktı	leydim,	o	çok iyiydi,	o...” </p>
<p class="calibre1">“O	gitti	Brienne,”	dedi	Catelyn	mümkün	olan	en	şefkatli	şekilde.	“Stannis	ve Joffrey	kaldı...	ve	benim	oğlum.” </p>
<p class="calibre1">“Yapmaz...	Stannis’le	asla	 <i class="calibre4">barış</i>	yapmazsınız,	yapar	mısınız?	Diz	çöker misiniz?	Yapmazsınız...” </p>
<p class="calibre1">“Sana	doğruyu	söyleyeceğim	Brienne.	Bilmiyorum.	Oğlum	kral	olabilir	ama ben	kraliçe	değilim...	ben	sadece	çocuklarının	güvende	olmasını	isteyen	bir anneyim.” </p>
<p class="calibre1">“Ben	anne	olmak	için	yaratılmamışım.	Benim	dövüşmem	gerek.” </p>
<p class="calibre1">“Dövüş	o	halde...	ama	yaşayanlar	için	dövüş,	ölüler	için	değil.	Renly’nin düşmanları	aynı	zamanda	Robb’un	da	düşmanları.” </p>
<p class="calibre1">Brienne	yere	bakıp	ayağını	sürttü.	“Oğlunuzu	tanımıyorum	leydim.”	Kafasını kaldırdı.	“Eğer	beni	alırsanız	size	hizmet	ederim.” </p>
<p class="calibre1">Catelyn	şaşırmıştı.	“Neden	ben?” </p>
<p class="calibre1">Soru	Brienne’i	rahatsız	etmiş	gibiydi.	“Bana	yardım	ettiniz.	Çadırda...	onlar kralı	benim...	benim...” </p>
<p class="calibre1">“Sen	masumdum.” </p>
<p class="calibre1">“Öyle	de	olsa,	bana	yardım	etmek	zorunda	değildiniz.	Beni	öldürmelerine	izin verebilirdiniz.	Sizin	için	bir	anlamım	yoktu.” </p>
<p class="calibre1"> <i class="calibre4">Belki	orada	olanların	karanlık	gerçeğini	bilen	tek	kişi	olmak	istemedim,</i> diye	düşündü	Catelyn.	“Brienne,	bunca	yıl	içinde	pek	çok	soylu	leydiyi	hizmetime aldım	ama	senin	gibi	birini	hiç	almadım.	Ben	bir	savaş	kumandanı	değilim.” </p>
<p class="calibre1">“Değilsiniz	ama	cesaretiniz	var.	Savaş	cesareti	değil	belki	ama...	bilmiyorum, </p>
<p class="calibre1"><a id="p507"></a>bir	çeşit	 <i class="calibre4">kadın</i>	cesareti.	Ve	zamanı	geldiğinde	bana	engel	olmaya çalışmayacağınızı	düşünüyorum.	Bana	söz	verin.	Beni	Stannis’ten	uzak	tutmaya çalışmayacaksınız.” </p>
<p class="calibre1">Stannis’in,	sıranın	Robb’a	da	geleceğini	söyleyen	sesini	hâlâ	duyabiliyordu Catelyn.	Adamın	söyledikleri	boynuna	üflenen	soğuk	bir	nefes	gibiydi.	“Zamanı geldiğinde	sana	engel	olmayacağım.” </p>
</body>
</html>
