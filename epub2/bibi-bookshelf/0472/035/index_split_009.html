<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Uzun	boylu	kız	dizlerinin	üstüne	çöküp	Renly’nin	uzunkılıcını	Catelyn’in ayaklarının	dibine	koydu.	“O	halde	sizinim	leydim.	Yeminli	askerinizim...	ya	da siz	neyiniz	olmamı	istiyorsanız	oyum.	Sizi	kollayacağım,	sözünüzü	dinleyeceğim ve	gerekirse	sizin	canınıza	karşılık	kendi	canımı	vereceğim.	Eski	ve	yeni tanrıların	huzurunda	yemin	ederim.” </p>
<p class="calibre1">“Ben	de,	kalbimde	ve	soframda	her	zaman	yerin	olacağına,	senden	onurunu zedeleyecek	bir	şey	yapmanı	asla	istemeyeceğime	dair	eski	ve	yeni	tanrıların huzurunda	yemin	ediyorum.	Ayağa	kalk.”	Genç	kızın	elini	kendi	ellerinin	arasına aldığında	gülümsemeden	edemedi	Catelyn.  <i class="calibre4">Ned’i	kaç	kez	bir	adamın	yeminini</i> <i class="calibre4">kabul	ederken	izledim? </i>	Şu	anı	görebilseydi	Ned’in	ne	düşüneceğini	merak	etti. </p>
<p class="calibre1">Aynı	günün	sonlarına	doğru,	nehrin	geniş	bir	açıyla	kıvrıldığı,	suların çamurlaşıp	sığlaştığı	noktadan	Kızıl	Çatal’ı	geçtiler.	Geçit,	Mallisterlar’ın	kartal armasını	taşıyan	oklu	ve	mızraklı	karma	bir	kuvvet	tarafından	korunuyordu. </p>
<p class="calibre1">Askerler	Catelyn’in	sancağını	gördüklerinde	sivri	uçlu	kazıkların	arkasından	çıkıp nehrin	karşı	kıyısına	bir	adam	gönderdiler.	Asker,	Catelyn’in	kafilesinin	nehri geçmesine	yardım	etti.	“Ağır	ağır	ve	dikkatle	leydim,”	dedi	Catelyn’in	atının dizginini	tutarken.	“Suyun	içine	demir	kazıklar	çaktık	ve	kayaların	arasına domuzdikenleri	yerleştirdik.	Bütün	geçitlerde	durum	aynı,	kardeşinizin	emri.” </p>
<p class="calibre1"> <i class="calibre4">Edmure	burada	savaşmayı	düşünüyor. </i>	Bu	idrak	Catelyn’in	bağırsaklarını düğümlemişti	ama	dilini	tutmayı	başardı. </p>
<p class="calibre1">Kızıl	Çatal	ve	Tökeztaş	arasında,	Nehirova’nın	güvenli	duvarlarına	varmaya çalışan	köylülerle	karşılaştılar.	Bazılarının	önünde	hayvanları	yürüyordu,	bazıları arabalarını	çekiyordu,	Catelyn’i	gördüklerinde	yolu	açıp,	“Tully!”	ya	da,	“Stark!” </p>
<p class="calibre1">diye	bağırıyorlardı.	Kaleye	yarım	mil	yolları	kaldığında,	lord	çadırının	üstünde Blackwoodlar’ın	kızıl	sancağının	dalgalandığı	kampın	yanından	geçtiler.	Lucas orada	Catelyn’den	ayrılıp	babası	Lord	Tytos’u	bulmaya	gitti.	Geri	kalanlar	yola</p>
<p class="calibre1"><a id="p508"></a>devam	etti. </p>
<p class="calibre1">Catelyn,	Tökeztaş’ın	kuzeyinde,	kıyı	boyuna	yayılmış	ikinci	bir	kamp	gördü. </p>
<p class="calibre1">Tanıdık	sancaklar	rüzgârla	dalgalanıyordu:	Marq	Piper’ın	dans	eden	bakiresi, Darry’nin	rençberi,	Paegesler’in	birbirine	dolanmış	kırmızı	ve	beyaz	yılanları. </p>
<p class="calibre1">Hepsi	Lord	Tully’nin	sancak	beyleriydi,	Üç	Dişli	Mızrak’ın	lordları.	Lordların çoğu	Catelyn	yola	çıkmadan	önce	kendi	topraklarını	savunmak	için	Nehirova’dan ayrılmıştı.	Yine	burada	olmaları	Edmure	tarafından	çağırıldıkları	anlamına geliyordu.  <i class="calibre4">Tanrılar	bizi	koruyun,	Lord	Tywin’le	savaşmayı	düşünüyor. </i></p>
<p class="calibre1">Catelyn	uzaktan,	Nehirova’nın	duvarlarına	koyu	renkli	bir	şeylerin	asılı olduğunu	fark	etti.	Yaklaştığında,	siperlerden	sarkan	ölü	adamları	gördü,	ucunda sallandıkları	uzun	iplerin	kendir	düğümleri	boyunlarının	etrafına	sıkı	sıkı dolanmıştı,	yüzleri	şişmiş	ve	kararmıştı.	Kargalar	suratlarını	didiklemişti	ama kırmızı	pelerinleri	kumtaşı	duvarların	üstünde	hâlâ	parlıyordu. </p>
<p class="calibre1">“Birkaç	Lannister	asmışlar,”	dedi	Hal	Mollen. </p>
<p class="calibre1">“Hoş	bir	manzara,”	dedi	Sör	Wendel	Manderly	neşeyle. </p>
<p class="calibre1">“Dostlarımız	bizsiz	başlamışlar,”	diye	latife	etti	Perwyn	Frey.	Brienne	dışında herkes	güldü,	genç	kız	hiç	konuşmadan,	gülümsemeden	ve	gözlerini	bile kırpmadan	yan	yana	dizilmiş	bedenlere	bakıyordu. </p>
<p class="calibre1"> <i class="calibre4">Kral	Katili	öldüyse	kızlarım	da	ölü	demektir. </i>	Catelyn	atını	mahmuzlayıp eşkin	koşturdu.	Hal	Mollen	ve	Robin	Flint	bineklerini	kapı	kulübesine	doğru dörtnala	koşturup	öne	geçtiler.	Duvarlardaki	gözcüler	sancakları	önceden	görmüş</p>
<p class="calibre1">olmalıydı	çünkü	yivli	kapı	açıktı. </p>
<p class="calibre1">Edmure,	Catelyn’i	karşılamak	için	kalenin	dışına	çıktı,	yanında	babasının	üç yeminli	adamı	vardı;	büyük	göbekli	silah	ustası	Sör	Desmond	Grell,	kâhya Utherydes	Wayn	ve	Nehirova’nın	muhafız	başı,	iri	ve	kel	Sör	Robin	Ryger.	Üç adam	da	Lord	Hoster’la	aynı	yaşlardaydı	ve	bütün	hayatlarını	ona	hizmet	ederek geçirmişlerdi.  <i class="calibre4">Yaşlı	adamlar, </i>	diye	düşündü	Catelyn. </p>
<p class="calibre1">Edmure,	gümüş	balık	işlemeli	tuniğinin	üstüne	kırmızı	mavi	bir	pelerin giymişti.	Görünüşüne	bakılırsa	Catelyn	güneye	gittiğinden	beri	tıraş	olmamıştı, sakalı	çalıya	dönmüştü.	“Cat,	sağ	salim	geri	döndüğünü	görmek	güzel.	Renly’nin öldüğünü	duyunca	hayatından	endişe	ettik.	Lord	Tywin	de	harekete	geçti.” </p>
<p class="calibre1">“Duydum.	Babamız	nasıl?” </p>
<p class="calibre1"><a id="p509"></a>“Bir	gün	biraz	güçlenmiş	gibi	görünüyor,	ertesi	gün...”	Başını	salladı.	“Seni sordu.	Ona	ne	söyleyeceğimi	bilemedim.” </p>
<p class="calibre1">“İlk	fırsatta	yanına	gideceğim,”	diye	söz	verdi	Catelyn.	“Renly’nin	ölümünden sonra	Fırtına	Burnu’ndan	haber	geldi	mi?	Ya	da	Acı	Köprü’den?”	Yoldaki adamlara	hiç	kuzgun	gelmemişti,	Catelyn	arkasından	neler	olduğunu	öğrenmek	için sabırsızlanıyordu. </p>
<p class="calibre1">“Acı	Köprü’den	haber	yok	ama	Fırtına	Burnu’nun	kale	kumandanı	Sör	Cortnay Penrose’dan	üç	kuzgun	geldi,	hepsinde	aynı	talep	var.	Stannis	kaleyi	hem	karadan hem	denizden	kuşatmış.	Kuşatmayı	kim	kırarsa	onun	yanında	yer	alacağını söylüyor.	Çocuk	için	endişelendiğini	yazmış.	Bu	çocuk	kim	olabilir,	biliyor musun?” </p>
<p class="calibre1">“Edric	Fırtına,”	dedi	Brienne.	“Robert’ın	piç	oğlu.” </p>
<p class="calibre1">Edmure	meraklı	gözlerle	kıza	baktı.	“Stannis,	kaleyi	on	beş	gün	içinde	teslim edip	çocuğu	ona	verdikleri	takdirde	garnizonun	zarar	görmeden	özgürce gidebileceğine	yemin	etmiş	ama	Sör	Cortnay	razı	olmuyor.” </p>
<p class="calibre1"> <i class="calibre4">Kendi	kanından	olmayan	gayrimeşru	bir	çocuk	için	her	şeyi	tehlikeye	atıyor,</i> diye	düşündü	Catelyn.	“Kumandana	bir	cevap	yolladın	mı?” </p>
<p class="calibre1">Edmure	başını	salladı.	“Ne	yardım	ne	de	umut	vadedemeyecekken	neden yollayayım?	Stannis	bizim	düşmanımız	değil.” </p>
<p class="calibre1">Sör	Robin	Rygar	konuştu.	“Leydim,	bize	Lord	Renly’nin	nasıl	öldüğünü anlatabilir	misiniz?	Tuhaf	hikâyeler	duyduk.” </p>
<p class="calibre1">“Cat,	bazıları	Renly’yi	 <i class="calibre4">senin</i>	öldürdüğünü	söylüyor,”	dedi	Edmure.	“Bazıları da	güneyli	bir	kadın	tarafından	öldürüldüğünü	iddia	ediyor.”	Tekrar	Brienne’e baktı. </p>
<p class="calibre1">“Kralım	öldürüldü,”	dedi	kız	sessizce,	“ve	bunu	yapan	Leydi	Catelyn	değildi, kılıcım	üstüne,	eski	ve	yeni	tanrılar	önünde	yemin	ederim.” </p>
<p class="calibre1">“Tarth	Hanedanı’ndan	Brienne,	Akşamyıldızı	Lord	Sdwyn’in	kızı,	Renly’nin Gökkuşağı	Muhafızları’ndandı,”	dedi	Catelyn.	“Brienne,	seni	Nehirova’nın veliahtı	kardeşim	Sör	Edmure	Tully’yle	tanıştırmaktan	onur	duyarım.	Kâhyası Utherydes	Wayn.	Sör	Robin	Rygar	ve	Sör	Desmond	Grell.” </p>
<p class="calibre1">“Onur	duydum,”	dedi	Sör	Desmond,	diğerleri	de	adamın	söylediğini	tekrar etti.	Brienne	kızardı,	sıradan	nezaketler	bile	utanmasına	sebep	oluyordu.	Edmure</p>
<p class="calibre1"><a id="p510"></a>kızın	çok	tuhaf	bir	leydi	olduğunu	düşündüyse	bile	yüksek	sesle	söylemeyecek kadar	nazikti. </p>
<p class="calibre1">“Brienne,	Renly	öldürüldüğünde	yanındaydı,	ben	de	oradaydım,”	dedi	Catelyn, </p>
<p class="calibre1">“ama	ölümüyle	ilgimiz	yok.”	Burada,	etrafta	bu	kadar	adam	varken	gölgeden bahsetmeye	niyetli	değildi,	cesetleri	gösterdi.	“Bunlar	kimin	adamları?” </p>
<p class="calibre1">Edmure	rahatsız	bir	şekilde	yukarı	baktı.	“Kraliçenin	barış	teklifimize	verdiği cevabı	getiren	Sör	Cleos’la	birlikte	geldiler.” </p>
<p class="calibre1">Catelyn	şaşırmıştı.	“<i class="calibre4">Elçileri</i>	mi	öldürdün?” </p>
<p class="calibre1">“Sahte	elçileri,”	diye	düzeltti	Edmure.	“Bana	barış	sözü	verip	silahlarını teslim	ettiler	ve	ben	de	onlara	kale	içinde	dolaşma	özgürlüğü	verdim.	Üç	gece boyunca	ben	Sör	Cleos’la	konuşurken	etimi	yiyip	şarabımı	içtiler.	Dördüncü	gece Kral	Katili’ni	kaçırmaya	çalıştılar.”	Elini	duvara	doğru	uzattı.	“Şu	iri	yarı	olan, iki	nöbetçiyi	çıplak	elleriyle	öldürdü,	adamları	boğazlarından	yakalayıp kafataslarını	birbirine	vurarak	kırdı.	O	sırada	yanındaki	şu	sıska	delikanlı	bir parça	telle	Jaime	Lannister’ın	hücre	kilidini	açıyordu.	Şu	en	sondaki	kahrolası	bir kumpanya	oyuncusu.	Benim	sesimi	taklit	ederek	Nehir	Kapısı’nın	açılmasını emretti.	Nöbetçiler	yemin	ediyor;	Enger,	Delp	ve	Uzun	Lew,	her	üçü	de.	Bana sorarsan	adamın	sesi	benimkine	hiç	benzemiyor	ama	sersemler	yivli	kapıyı kaldırmaya	başlamışlardı.” </p>
<p class="calibre1">Catelyn,	bunun	İblis’in	işi	olduğundan	şüphelendi;	adamın	Kartal	Yuvası’nda yaptığı	kurnazlık	gibi	kokuyordu.	Bir	zamanlar	Tyrion	için	Lannisterlar’ın	en tehlikesizi	derdi	ama	artık	bundan	emin	değildi.	“Onları	nasıl	yakaladınız?” </p>
<p class="calibre1">“Ah,	bunlar	olurken	ben	kalede	değildim.	Tökeztaş’ı	geçmiştim,	şey yapıyordum,	ah...” </p>
<p class="calibre1">“Fahişelerleydin,	zamparalık	yapıyordun.	Hikâyeyi	anlat.” </p>
<p class="calibre1">Edmure’un	yanakları	sakalları	gibi	kızardı.	“Şafaktan	bir	saat	kadar	önceydi, kaleye	dönüyordum.	Uzun	Lew	teknemi	görüp	beni	tanıdığında	aşağıdan	emirler yağdıranın	kim	olduğunu	merak	etmeyi	akıl	edebilmiş	ve	bağırmış.” </p>
<p class="calibre1">“Kral	Katili’nin	tekrar	yakalandığını	söyle	bana.” </p>
<p class="calibre1">“Yakalandı	ama	kolay	olmadı.	Jaime	eline	bir	kılıç	geçirmeyi	başardı,	Poul Pemford’u	ve	Sör	Desmond’ın	yaveri	Myles’ı	öldürdü,	Delp’i	ağır	yaraladı,	Üstat Vyman	kısa	zaman	içinde	onun	da	öleceğinden	endişeli.	Kanlı	bir	karmaşaydı. </p>
<p class="calibre1"><a id="p511"></a>Çelik	seslerini	duyan	kırmızı	pelerinlilerin	bazıları	Jaime’nin	yardımına	koştu, onları	Jaime’yi	serbest	bırakanların	yanına	astım,	diğerlerini	de	zindana	attım. </p>
<p class="calibre1">Jaime’yi	de.	Bir	daha	kaçamayacak,	bu	sefer	karanlıkta,	elleri	ayakları	zincirli	ve duvara	bağlı.” </p>
<p class="calibre1">“Ya	Cleos	Frey?” </p>
<p class="calibre1">“Bu	kumpasla	ilgili	hiçbir	şey	bilmediğine	dair	yemin	ediyor.	Nasıl	emin olabiliriz?	Adam	yarı	Lannister,	yarı	Frey	ve	iki	soy	da	yalancı.	Onu	eskiden Jaime’nin	kaldığı	kule	hücresine	koydum.” </p>
<p class="calibre1">“Cevap	getirdi	demiştin?” </p>
<p class="calibre1">“Cevap	diyebilirsen.	Karşı	tekliften	sen	de	benim	kadar	hoşlanmayacaksın, emin	olabilirsin.” </p>
<p class="calibre1">“Güneyden	yardım	alma	umudumuz	yok	mu	Leydi	Stark?”	diye	sordu	kâhya Utherydes	Wayn.	“Bu	ensest	suçlaması...	Lord	Tywin	bu	çeşit	bir	hakareti	hafife almaz.	Kızının	adına	sürülen	lekeyi,	lekeyi	sürenin	kanıyla	temizlemek	ister.	Lord Stannis	bunu	anlamak	zorunda.	Bizimle	uzlaşmaktan	başka	çaresi	yok.” </p>
<p class="calibre1"> <i class="calibre4">Stannis	bizden	çok	daha	büyük	ve	karanlık	bir	güçle	uzlaştı. </i>	“Bu	meseleleri daha	sonra	konuşalım.”	Catelyn	atını	köprüye	doğru	koşturup	ölü	Lannisterlar’dan oluşan	tüyler	ürpertici	sırayı	arkasında	bıraktı.	Kardeşi	ona	yetişti.	Hızla Nehirova’nın	üst	avlusuna	girdiklerinde	üç	dört	yaşlarında	çırılçıplak	bir	çocuk atların	önüne	fırladı,	Catelyn	çocuğu	ezmemek	için	dizginlere	asıldı	ve	şaşkınlık dolu	gözlerle	etrafına	baktı.	Yüzlerce	insan	kaleye	alınmış	ve	duvarların	dibine derme	çatma	barınaklar	kurmalarına	izin	verilmişti.	Çocukları	her	yerdeydi.	Avlu tavuklarıyla,	inekleriyle,	koyunlarıyla	doluydu.	“Bu	insanlar	da	kim?” </p>
<p class="calibre1">“Halkım,”	diye	cevap	verdi	Edmure.	“Korkuyorlar.” </p>
<p class="calibre1"> <i class="calibre4">Çok	yakında	kuşatılacak	bir	kaleyi	ancak	benim	tatlı	kardeşim	işe	yaramaz</i> <i class="calibre4">aç	ağızlarla	doldurur. </i>	Catelyn,	Edmure’un	yumuşak	bir	kalbi	olduğunu	biliyordu, bazen	kafasının	kalbinden	de	yumuşak	olduğunu	düşünüyordu.	Onu	bunun	için seviyordu	ama... </p>
<p class="calibre1">“Kuzgunlar	Robb’a	ulaşabiliyor	mu?” </p>
<p class="calibre1">“Kral	arazide	leydim,”	dedi	Sör	Desmond.	“Kuşların	onu	bulması	mümkün değil.” </p>
<p class="calibre1">Utherydes	Wayn	öksürdü.	“Genç	kralımız	yola	çıkmadan	önce,	döndüğünüzde</p>
<p class="calibre1"><a id="p512"></a>sizi	İkizler’e	göndermemizi	emretti	Leydi	Stark.	Lord	Walder’ın	kızları	hakkında daha	fazla	bilgi	edinmenizi	istiyor,	zamanı	geldiğinde	gelinini	seçmesine	yardım etmeniz	için.” </p>
<p class="calibre1">“Sana	yeni	atlar	ve	erzak	vereceğiz,”	dedi	Edmure.	“Yola	çıkmadan	önce dinlenmek	istersin...” </p>
<p class="calibre1">“Burada	kalacağım,”	dedi	Catelyn	atından	inerken.	Robb’a	bir	eş	seçmek	için Nehirova’dan	ve	ölmek	üzere	olan	babasından	ayrılmaya	niyetli	değildi.  <i class="calibre4">Robb</i> <i class="calibre4">güvende	olmamı	istiyor,	onu	bu	yüzden	suçlayamam	ama	bahanesi	çok	saçma. </i></p>
<p class="calibre1">“Seyis,”	diye	seslendi,	ahırlardan	bir	çocuk	dışarı	koşup	atın	dizginlerini	aldı. </p>
<p class="calibre1">Edmure	eyerinden	aşağı	atladı.	Boyu	Catelyn’den	bir	baş	uzundu	ama	o	her zaman	Catelyn’in	küçük	kardeşi	olacaktı.	“Cat,”	dedi	mutsuz	bir	sesle,	“Lord Tywin	geliyor...” </p>
<p class="calibre1">“Lord	Tywin	kendi	topraklarını	savunmak	için	batıya	gidiyor.	Kapılarımızı kapatıp	duvarlarımızın	arkasında	kalırsak,	önümüzden	geçip	gidişini	güven	içinde seyrederiz.” </p>
<p class="calibre1">“Bunlar	Tully	arazileri,”	dedi	Edmure.	“Lord	Tywin	bu	topraklardan	kanı dökülmeden	geçmeyi	düşünüyorsa	ona	sert	bir	ders	veririm.” </p>
<p class="calibre1"> <i class="calibre4">Oğluna	verdiğin	dersin	aynısını	mı? </i>	Edmure,	gururuyla	oynandığında	bir nehir	kayası	kadar	inatçı	olabiliyordu	ama	ordusunun	son	mücadelede	Sör	Jaime tarafından	kanlı	parçalara	ayrıldığını	ne	o	ne	de	Catelyn	unutmuştu.	“Lord Tywin’le	arazide	karşılaşmak	bize	bir	şey	kazandırmaz,	her	şeyi	kaybettirir,”	dedi Catelyn	yumuşak	bir	sesle. </p>
<p class="calibre1">“Avlu	savaş	planlarımı	tartışmak	için	uygun	bir	yer	değil.” </p>
<p class="calibre1">“Nasıl	istersen.	Nerede	konuşalım?” </p>
<p class="calibre1">Edmure’un	yüzü	karardı.	Catelyn	bir	an	için	kardeşinin	ona	parlayacağını düşündü	ama	Edmure	kendini	toplayıp,	“Tanrı	korusu.	Israr	ediyorsan	orada konuşalım,”	dedi. </p>
<p class="calibre1">Tanrı	korusunun	kapısına	giden	dehliz	boyunca	erkek	kardeşini	takip	etti. </p>
<p class="calibre1">Edmure	öfkelendiğinde	her	zaman	asık	suratlı	ve	küskün	olurdu.	Catelyn	kardeşini yaraladığı	için	üzgündü	ama	mesele	Edmure’un	gururundan	çok	daha	önemliydi. </p>
<p class="calibre1">Ağaçların	altında	baş	başa	kaldıklarında	Edmure	yüzünü	ablasına	döndü. </p>
<p class="calibre1">“Lannisterlar’la	arazide	karşılaşacak	kuvvete	sahip	değilsin,”	dedi	Catelyn</p>
<p class="calibre1"><a id="p513"></a>sertçe. </p>
<p class="calibre1">“Bütün	ordum	toplandığında	sekiz	bin	piyadem	ve	üç	bin	süvarim	olacak,” </p>
<p class="calibre1">dedi	Edmure. </p>
<p class="calibre1">“Lord	Tywin’in	senden	iki	kat	fazla	adamı	olduğu	anlamına	gelir	bu.” </p>
<p class="calibre1">“Robb	mücadeleleri	daha	kötü	rakamlara	rağmen	kazandı,”	diye	karşılık	verdi Edmure.	“Benim	bir	planım	var.	Roose	Bolton’ı	unutuyorsun.	Lord	Tywin	onu Yeşil	Çatal’da	yendi	ama	ele	geçirmeyi	başaramadı.	Lord	Tywin	Harrenhal’a	geri döndüğünde	Bolton	yakut	geçitten	yol	ağzına	gitti.	On	bin	adamı	var.	Helman Tallhart’a	haber	yolladım,	Robb’un	İkizler’de	bıraktığı	garnizonla	birlikte Bolton’a	katılacak...” </p>
<p class="calibre1">“Edmure,	Robb	o	askerleri	İkizler’in	 <i class="calibre4">korunması</i>	ve	Lord	Walder’ın	bize	sadık kalması	için	orada	bıraktı.” </p>
<p class="calibre1">“Sadık	kaldı,”	dedi	Edmure	inatla.	“Freyler	Fısıltılı	Orman’da	cesurca savaştı.	Sör	Stevron’ın	Öküzağzı’nda	can	verdiğini	duyduk.	Sör	Ryman,	Kara Walder	ve	diğerleri	Robb’la	birlikte	batıda.	Martyn	keşif	süvarisi	olarak	üstün hizmetlerde	bulundu.	Sör	Perwyn	seni	güven	içinde	Renly’ye	götürdü.	Tanrılar, onlardan	daha	fazla	ne	isteyebiliriz?	Robb,	Lord	Walder’ın	kızlarından	biriyle nişanlı	ve	Roose	Bolton	bir	diğeriyle	evlendi.	Lordun	torunlarından	ikisi Kışyarı’nda	senin	himayende	değil	mi?” </p>
<p class="calibre1">“Vesayet	altındaki	bir	çocuk	gerektiği	takdirde	kolaylıkla	bir	tutsağa dönüşebilir.”	Catelyn,	Bolton’ın	evliliğinden	ve	Sör	Stevron’ın	ölümünden habersizdi. </p>
<p class="calibre1">“Elimizde	iki	rehine	olması	Lord	Walder’ın	bize	karşı	bir	hata	yapmaması için	daha	çok	sebep	olduğu	anlamına	gelir.	Bolton’ın	Frey	askerlerine	ve	Sör Helman’a	ihtiyacı	var.	Ona	Harrenhal’u	geri	almasını	emrettim.” </p>
<p class="calibre1">“Bu	çok	kanlı	bir	iş	olur.” </p>
<p class="calibre1">“Öyle	ama	kale	düştüğünde	Tywin’in	güven	içinde	geri	çekileceği	bir	yer kalmayacak.	Lordun	geçişini	engellemek	için	Kızıl	Çatal’ın	geçitlerini	benim askerlerim	koruyacak.	Eğer	nehrin	karşından	saldırmayı	denerse,	sonu	tıpkı	Üç Dişli	Mızrak’ı	geçmeye	kalkışan	Rhaegar	gibi	olacak.	Geri	dönerse	Nehirova’yla Harrenhal	arasında	sıkışacak,	Robb	geldiğinde	lordun	işini	tamamen	ve	sonsuza kadar	bitiririz.” </p>
<p class="calibre1"><a id="p514"></a>Edmure’un	sesi	haşin	bir	özgüvenle	doluydu	ama	Catelyn,	Amcası	Brynden’in Robb’la	batıya	gitmemiş	olmasını	diledi.	Karabalık,	yüzlerce	mücadelede çarpışmış	bir	askerdi;	Edmure’un	çarpıştığı	tek	mücadele	kaybedilmişti. </p>
<p class="calibre1">“Planım	gayet	iyi,”	diye	neticelendirdi	Edmure.	“Lord	Tytos	da	öyle	olduğunu söylüyor,	Lord	Jonos	da.	Blackwood’la	Bracken’ın	 <i class="calibre4">herhangi</i>	bir	konuda	aynı fikirde	olduğunu	gördün	mü	daha	önce,	sorarım	sana?” </p>
<p class="calibre1">“Dediğin	gibi	olsun.”	Catelyn	çok	yorgun	olduğunu	fark	etti	aniden.	Belki kardeşine	itiraz	etmekle	hata	yapıyordu.	Belki	planı	gerçekten	olağanüstüydü	ve Catelyn’in	endişeleri	kadınca	korkulardan	başka	bir	şey	değildi.	Ned’in	orada olmasını	isterdi	ya	da	amcası	Brynden’ın	ya	da...	“Bu	konuyu	babamla	konuştun mu?” </p>
<p class="calibre1">“Babam	savaş	stratejilerini	tartacak	durumda	değil.	İki	gün	önce	seni	Brandon Stark’la	evlendirmenin	planlarını	yapıyordu!	Bana	inanmıyorsan	gidip	kendin	gör. </p>
<p class="calibre1">Bu	plan	işe	yarayacak	Cat,	göreceksin.” </p>
<p class="calibre1">“Öyle	olmasını	umut	ediyorum	Edmure.	Gerçekten	ediyorum.”	Kardeşini yanağından	öpüp	babasının	yanına	gitti. </p>
<p class="calibre1">Lord	Hoster	Tully	hemen	hemen	bıraktığı	gibiydi;	yatakta,	bitkin,	solgun	ve nemli.	Odası	hastalık	kokuyordu,	eşit	miktarda	ekşi	ter	ve	ilaçtan	meydana	gelmiş</p>
<p class="calibre1">iç	bayıltıcı	bir	koku.	Catelyn	perdeleri	çektiğinde	babası	hafifçe	inleyip	gözlerini açtı.	Kim	olduğunu	ya	da	ne	istediğini	anlamıyormuş	gibi	kızına	baktı. </p>
<p class="calibre1">“Baba,”	dedi	Catelyn,	lordu	öptü.	“Geri	döndüm.” </p>
<p class="calibre1">Yaşlı	adam	bu	sefer	kızını	tanımış	gibiydi.	“Döndün,”	diye	fısıldadı,	dudakları neredeyse	hiç	kıpırdamadan. </p>
<p class="calibre1">“Evet,”	dedi	Catelyn.	“Robb	beni	güneye	göndermişti	ama	çabucak	geri geldim.” </p>
<p class="calibre1">“Güney...	neresi...	Kartal	Yuvası	güneyde	mi	tatlım?	Hatırlayamıyorum...	ah korkmuştum...	beni	bağışladın	mı	çocuğum?”	Gözyaşları	yanaklarına	akıyordu. </p>
<p class="calibre1">“Bağışlanacak	hiçbir	şey	yapmadın	baba.”	Babasının	ince	beyaz	saçlarını	ve alnını	okşadı.	Üstadın	verdiği	bütün	ilaçlara	rağmen	hâlâ	alev	alev	yanıyordu. </p>
<p class="calibre1">“En	iyisi	buydu,”	diye	fısıldadı	babası.	“Jon	iyi	bir	adam...	güçlü,	nazik...	sana iyi	bakacak...	üstelik	soylu,	beni	dinle,	yapmalısın,	ben	senin	babanım...	baban... </p>
<p class="calibre1">Cat	evlendiğinde	sen	de	evleneceksin...	evet,	evleneceksin...” </p>
<p class="calibre1"><a id="p515"></a> <i class="calibre4">Lysa	olduğumu	sanıyor, </i>	dedi	Catelyn	içinden.  <i class="calibre4">Tanrılar,	henüz	evlenmemişiz</i> <i class="calibre4">gibi	konuşuyor. </i></p>
<p class="calibre1">Babasının	elleri	kendi	ellerine	kilitlendi,	ürkmüş	iki	beyaz	kuş	gibi	titriyordu. </p>
<p class="calibre1">“Şu	delikanlı...	sefil	oğlan...	onun	adını	bile	anma,	senin	görevin...	annen...”	Lord Hoster	bir	sancı	dalgasıyla	inledi.	“Ah,	tanrılar	beni	affedin,	beni	affedin,	beni <i class="calibre4">affedin. </i>	İlacım...” </p>
<p class="calibre1">Sonra	Üstat	Vyman	geldi,	lordun	dudaklarına	bir	kadeh	götürdü.	Lord	Hoster yoğun	beyaz	sıvıyı	annesinin	memesini	emen	bir	bebek	gibi	emiyordu.	Catelyn babasının	tekrar	sakinleştiğini	görebiliyordu.	“Şimdi	uyuyacak	leydim,”	dedi Üstat	Vyman	kadeh	boşaldığında.	Lordun	dudakları	haşhaş	sütünden	bir	tabakayla kaplanmıştı.	Üstat	yaşlı	adamın	ağzını	cübbesinin	koluyla	sildi. </p>
<p class="calibre1">Catelyn	daha	fazla	izleyemezdi.	Hoster	Tully	her	zaman	güçlü	ve	gururlu	bir adam	olmuştu.	Bu	hale	gelmesini	görmek	Catelyn’in	içini	acıtıyordu.	Balkona çıktı.	Aşağıdaki	avlu,	kaleye	sığınan	insanlarla	ve	onların	gürültüsüyle karmakarışıktı	ama	duvarların	ardındaki	nehirler	temiz,	saf	ve	sonsuz	bir	şekilde akıyordu.  <i class="calibre4">Onun	nehirleri.	Çok	kısa	bir	zaman	sonra	son	yolculuğu	için	bu</i> <i class="calibre4">nehirlere	dönecek. </i></p>
<p class="calibre1">Üstat	Vyman	da	balkona	geldi.	“Leydim,”	dedi	hafifçe.	“Kaçınılmaz	sonu	daha fazla	geciktiremem.	Amcanıza	haber	yollamak	için	bir	süvari	göndermeliyiz.	Sör Brynden	burada	olmak	isteyecektir.” </p>
<p class="calibre1">“Evet,”	dedi	Catelyn.	Sesi	hüzünle	kalınlaşmıştı. </p>
<p class="calibre1">“Ve	belki	Leydi	Lysa’ya	da?” </p>
<p class="calibre1">“Lysa	gelmeyecek.” </p>
<p class="calibre1">“Belki	bizzat	siz	yazarsanız...” </p>
<p class="calibre1">“Sizi	memnun	edecekse	bir	şeyler	yazarım.”	Lysa’nın	‘sefil	oğlan’ının	kim olduğunu	merak	etti.	Genç	bir	yaver	ya	da	önemsiz	bir	şövalye,	çok	mümkün olmasa	da...	ama	Lord	Hoster’ın	itirazının	şiddetine	bakılırsa	bir	tacirin	oğlu, halkın	içinden	bir	çırak	hatta	bir	şarkıcı	bile	olabilirdi.	Lysa	şarkıcıları	her	zaman çok	sevmişti.  <i class="calibre4">Onu	suçlamamalıyım.	Jon	Arryn	babamızdan	yirmi	yaş	büyüktü	ve</i> <i class="calibre4">buna	karşılık	soylu. </i></p>
<p class="calibre1">Edmure’un	ablasına	tahsis	ettiği	kule,	Catelyn	ve	Lysa’nın	genç	birer	kızken birlikte	kaldıkları	kuleydi.	Tekrar	kuştüyü	bir	yatakta,	bir	şöminenin	sıcağında</p>
<p class="calibre1"><a id="p516"></a>uyumak	iyi	gelecekti.	İyice	dinlediğinde	dünya	daha	az	kasvetli	görünürdü	belki. </p>
<p class="calibre1">Ama	odasının	kapısında,	Utherydes	Wayn’ı	gri	elbiseli	iki	kadınla	birlikte beklerken	buldu.	Catelyn	kadınları	gördüğü	anda	neden	orada	olduklarını biliyordu.  <i class="calibre4">“Ned?” </i></p>
<p class="calibre1">Rahibeler	gözlerini	yere	indirdiler.	“Sör	Cleos	onu	Kral	Toprakları’ndan getirmiş	leydim,”	dedi	Utherydes. </p>
<p class="calibre1">“Beni	ona	götürün,”	diye	emretti	Catelyn. </p>
<p class="calibre1">Onu	ahşap	bir	masaya	yatırmış,	Stark	Hanedanı’nın	ulu	kurt	armalı	sancağıyla örtmüşlerdi.	“Ona	bakacağım,”	dedi	Catelyn. </p>
<p class="calibre1">“Sadece	kemikler	kalmış	leydim.” </p>
<p class="calibre1">“Ona	bakacağım,”	diye	tekrar	etti. </p>
<p class="calibre1">Sessiz	rahibelerden	biri	sancağı	kaldırdı. </p>
<p class="calibre1"> <i class="calibre4">Kemikler, </i>	diye	düşündü	Catelyn.  <i class="calibre4">Bu	Ned	değil.	Bu	benim	sevdiğim,</i> <i class="calibre4">çocuklarımın	babası	olan	adam	değil. </i>	Elleri	göğsünün	üstünde	birleştirilmişti. </p>
<p class="calibre1">Sadece	kemik	parmakları	bir	uzunkılıcın	kabzasını	tutuyordu	ama	bunlar	Ned’in elleri	değildi,	onun	elleri	güçlü	ve	hayat	doluydu.	Kemiklere	Ned’in	cübbesini giydirmişlerdi.	Göğsünde	ulu	kurt	arması	olan	beyaz	kadife	cübbeyi	ama Catelyn’in	geceler	boyu	başını	dayadığı	sıcak	tenden,	ona	sarılan	kollardan	eser kalmamıştı.	Başı	gümüş	tellerle	tekrar	bedenine	birleştirilmişti	ama	kafatasları birbirine	benzerdi;	bu	boş	göz	çukurlarında	lordun	yeşil	gözlerinden	bir	iz bulamıyordu.	Catelyn.  <i class="calibre4">Onun	gözlerini	kargalara	yedirdiler, </i>	diye	hatırladı. </p>
<p class="calibre1">Döndü.	“Bu	onun	kılıcı	değil.” </p>
<p class="calibre1">“Buz	bize	iade	edilmedi	leydim,”	dedi	Utherydes.	“Sadece	Lord	Eddard’ın kemikleri	gönderildi.” </p>
<p class="calibre1">“Bu	kadarı	için	bile	kraliçeye	teşekkür	borçluyum	sanırım.” </p>
<p class="calibre1">“İblis’e	teşekkür	edin	leydim,	onun	işiydi.” </p>
<p class="calibre1"> <i class="calibre4">Bir	gün	hepsine	teşekkür	edeceğim. </i>	“Hizmetiniz	için	minnettarım hemşireler,”	dedi	Catelyn.	“Fakat	size	bir	görev	daha	vermeliyim.	Lord	Eddard bir	Stark’tı	ve	kemikleri	Kışyarı’nda	dinlenmeli.”  <i class="calibre4">Onun	heykelini	yapacaklar. </i></p>
<p class="calibre1"> <i class="calibre4">Taştan	benzeri	ayaklarının	dibinde	bir	ulu	kurt	ve	kucağında	bir	kılıçla</i> <i class="calibre4">karanlıkta	oturacak. </i>	“Rahibelere	yeni	atlar	ve	yolculuk	için	ihtiyaç	duyacakları her	şeyi	verin,”	dedi	Utherydes’e.	“Hal	Mollen,	Kışyarı’na	kadar	rahibelere	eşlik</p>
<p class="calibre1"><a id="p517"></a>edecek.	Muhafız	başı	olarak	bu	görev	ona	düşer.”	Lordundan	ve	aşkından	geri kalan	kemiklere	baktı.	“Şimdi	beni	yalnız	bırakın.	Hepiniz.	Bu	geceyi	Ned’le	baş</p>
<p class="calibre1">başa	geçireceğim.” </p>
<p class="calibre1">Grili	kadınlar	başlarını	eğdi.  <i class="calibre4">Sessiz	rahibeler	canlılarla	konuşmaz	ama</i> <i class="calibre4">ölülerle	konuşabildikleri	söylenir, </i>	diye	hatırladı	Catelyn.	Bunu	yapabilmeyi	ne çok	isterdi. </p>
<p class="calibre1"><a id="p518"></a>Daenerys</p>
<p class="calibre1">Perdeler	sokağın	tozunu	ve	gürültüsünü	dışarıda	tutuyordu	ama	hayal kırıklığını	tutamıyordu.	Dany	bitkin	bir	halde	tahtırevana	tırmandı,	Qarthlı gözlerden	kaçabildiği	için	memnundu.	“Yolu	açın,”	diye	bağırdı	atının	sırtındaki Jhogo	kalabalığa.	Kamçısını	şaklattı.	“Ejderhaların	Anası	için	yol	açın.” </p>
<p class="calibre1">Serin	saten	minderlerde	uzanan	Xaro	Xhoan	Daxos	yeşim	taşı	ve	altından yapılmış	kadehlere	yakut	kırmızısı	şarap	doldurdu,	tahtırevanın	sallantısına rağmen	elleri	dengeliydi.	“Yüzünüze	derin	bir	keder	yazıldığını	görüyorum	aşk ışığım.”	Kadehin	birini	Dany’ye	uzattı.	“Kayıp	bir	rüyanın	üzüntüsü	olabilir	mi?” </p>
<p class="calibre1">“Ertelenmiş	bir	rüya,	hepsi	bu.”	Dar	gümüş	gerdanlığı	boğazını	sıkıyordu. </p>
<p class="calibre1">Çıkarıp	kenara	attı.	Gerdanlık	büyülü	ametist	taşlarıyla	süslenmişti.	Xaro	bu taşların	Dany’yi	her	türlü	zehirden	koruyacağına	dair	yemin	etmişti.	Safkanlılar, tehlikeli	olduğunu	düşündükleri	insanlara	zehirli	şarap	ikram	etmekle	ünlüydü	ama Dany’ye	sadece	bir	bardak	su	vermişlerdi.  <i class="calibre4">Beni	bir	kraliçe	olarak	görmüyorlar,</i> diye	düşündü	acı	acı.  <i class="calibre4">Ben	sadece	öğleden	sonra	eğlencesiydim.	Tuhaf	bir	evcil</i> <i class="calibre4">hayvanı	olan	bir	at	kızı. </i></p>
<p class="calibre1">Dany	şarabı	almak	için	elini	uzattığında	Rhaegal	tısladı	ve	keskin	siyah tırnaklarını	kızın	çıplak	omzuna	geçirdi.	Acıyla	irkilen	Dany	ejderhayı	kumaşla kaplı	diğer	omzuna	koydu.	Qarthlılar’ın	zevkine	göre	giyinmişti.	Xaro, Kudretliler’in	bir	Dothraklı’yı	asla	dinlemeyeceği	konusunda	onu	uyarmıştı.	Dany de	yeşil	ipekten	dikilmiş,	tek	göğsünü	açıkta	bırakan	bir	elbise,	gümüş	sandaletler ve	siyah	beyaz	incilerle	süslenmiş	bir	kemerle	önlerine	gitmişti.  <i class="calibre4">Bana	önerdikleri</i> <i class="calibre4">yardım	karşılığında	çıplak	gitmeliydim.	Belki	de	gerçekten	öyle	yapmalıydım. </i></p>
<p class="calibre1">Büyük	bir	yudum	şarap	içti. </p>
<p class="calibre1">Qarth’ın	kadim	kral	ve	kraliçelerinin	soyundan	gelen	Safkanlılar,	Kent Koruyucuları’nı	ve	gösterişli	kadırgalardan	oluşan	donanmayı	komuta	ediyor, denizlerin	arasındaki	boğazlara	hükmediyorlardı.	Daenerys	Targaryen	o donanmanın	tümünü	ya	da	bir	bölümünü	askerleriyle	istiyordu.	Anı	Tapınağı’nda geleneksel	kurban	törenini	yaptı,	Uzun	Listenin	Hamisi’ne	geleneksel	rüşveti</p>
<p class="calibre1"><a id="p519"></a>verdi,	Kapı	Açan’a	geleneksel	hurmayı	sundu	ve	sonunda	kendisini	Bin	Tahtlı Salon’a	götürecek	olan	ananevi	mavi	ipek	terlikleri	aldı. </p>
<p class="calibre1">Safkanlılar,	Dany’nin	isteklerini	atalarının	görkemli	ahşap	koltuklarında otururken	dinledi.	Koltuklar,	mermer	zeminden	Qarth’ın	kaybolmuş	zaferlerini tasvir	eden	resimlerle	süslenmiş	kubbeli	tavana	doğru	dönerek	yükselen	bir şekilde	sıralanmıştı.	Muazzam	büyüklükteydiler.	Olağanüstü	oymaları	vardı. </p>
<p class="calibre1">Altınişiyle	süslenmişlerdi.	Üzerlerine	amber,	akik,	laciverttaşı	ve	yeşim	taşları kakılmıştı.	Her	biri	diğerinden	farklıydı	ve	en	kusursuzu	olmak	için	yapılmıştı. </p>
<p class="calibre1">Buna	rağmen	koltuklarda	oturanlar	cansız	ve	bitkindi.	İnsan	uyuduklarını	bile sanabilirdi.  <i class="calibre4">Dinlediler	ama	duymadılar	ya	da	umursamadılar, </i>	diye	düşündü Dany.  <i class="calibre4">Bunlar	gerçekten	Süt	Adamlar.	En	başından	beri	bana	yardım	etmeye</i> <i class="calibre4">niyetleri	yoktu.	Geldiler	çünkü	merak	ediyorlardı.	Geldiler	çünkü	sıkılmışlardı. </i></p>
<p class="calibre1"> <i class="calibre4">Omzumdaki	Ejderha	onları	benden	fazla	ilgilendiriyordu. </i></p>
<p class="calibre1">“Bana	Safkanlılar’ın	söylediklerini	anlatın,”	dedi	Xaro	Xhoan	Daxos. </p>
<p class="calibre1">“Kraliçemin	kalbini	böyle	üzüntüyle	dolduracak	ne	söylediler?” </p>
<p class="calibre1">“Hayır	dediler.”	Şarabın	tadı	nar	ve	sıcak	yaz	günleri	gibiydi.	“Büyük nezaketle	söylediler	ama	bütün	o	güzel	kelimelerin	altındaki	cevap	hayırdı.” </p>
<p class="calibre1">“Gururlarını	okşadınız	mı?” </p>
<p class="calibre1">“Utanmasızca.” </p>
<p class="calibre1">“Ağladınız	mı?” </p>
<p class="calibre1">“Ejderhanın	kanı	ağlamaz,”	dedi	Dany	terslenerek. </p>
<p class="calibre1">Xaro	içini	çekti.	“Ağlamanız	gerekirdi.”	Qarthlılar	sık	sık	ve	kolayca ağlıyordu.	Ağlamak	medeni	insanların	özelliklerinden	biri	olarak	kabul ediliyordu.	“Satın	aldığımız	adamlar,	onlar	ne	dedi?” </p>
<p class="calibre1">“Mathos	hiçbir	şey	söylemedi.	Wendello	konuşma	şeklimi	övdü.	Muhteşem, diğerleriyle	birlikte	hayır	dedi	ama	ardından	ağladı.” </p>
<p class="calibre1">“Kahretsin.	Qarthlılar	çok	inançsız	olmalı.”	Xaro,	Safkanlılar’dan	değildi ama	Dany’ye	kimlere	ne	kadar	rüşvet	vermesi	gerektiğini	söylemişti.	“Ağla,	bu ihanet	karşısında	ağla.” </p>
<p class="calibre1">Dany	havaya	uçan	altınları	için	ağlamak	üzereydi.	Mathos	Mallarawan, Wendello	Qar	Deeth	ve	Muhteşem	Egon	Emeros’a	verdiği	rüşvetle	bir	gemi	satın alabilir	ya	da	paralı	askerler	kiralayabilirdi.	“Sör	Jorah’ı	yollayıp	hediyelerimi</p>
<p class="calibre1"><a id="p520"></a>geri	isteyebilir	miyim?”	diye	sordu. </p>
<p class="calibre1">“Üzgün	Adamlar’dan	biri	sarayıma	gelir	ve	sizi	uykunuzda	öldürür,”	dedi Xaro.	Üzgün	Adamlar,	kadim	ve	kutsal	bir	suikastçi	loncasıydı,	böyle adlandırılmışlardı	çünkü	kurbanlarını	öldürmeden	önce	kulaklarına,	“Çok üzgünüm,”	diye	fısıldarlardı.	Qarthlılar	en	azından	nazik	insanlardı.	“Faros’un	Taş</p>
<p class="calibre1">İneği’nden	süt	sağmak	Safkanlılar’dan	altın	almaktan	kolaydır	denir.” </p>
<p class="calibre1">Dany,	Faros’un	neresi	olduğunu	bilmiyordu	ama	Qarth	taş	ineklerle	doluymuş</p>
<p class="calibre1">gibi	geliyordu	ona.	Denizler	arasında	ticaret	yaparken	son	derece	zengin	olan	tacir prensler	üçe	bölünmüştü:	Kadim	Baharatçılar	Loncası,	Turmalin	Kardeşliği	ve Xaro’nun	bağlı	olduğu	On	Üçler.	Nüfuz	için	birbirleriyle	rekabet	ediyorlardı	ve her	üçü	de	Safkanlılar’la	sonu	gelmez	bir	çekişme	içindeydi.	Hepsinin	üstünde, korkunç	güçleri	olan	mavi	dudaklı	büyücüler	vardı.	Çok	az	görünür,	çok	büyük korku	saçarlardı. </p>
<p class="calibre1">Xaro	olmasaydı	Dany	kaybolurdu.	Bin	Tahtlı	Salon’un	kapılarını	açtırmak	için heba	ettiği	altın,	kıvrak	bir	zekânın	ve	tacir	cömertliğinin	ürünüydü.	Yaşayan ejderhaların	dedikodusu	doğuya	yayılınca	hikâyenin	gerçekliğini	öğrenmek	için gelenler	artmıştı	ve	Xaro	Xhoan	Daxos	ziyaretçilerin	Ejderhaların	Anası’na	biraz sikke	vermesini	sağlamıştı. </p>
<p class="calibre1">Xaro’nun	akıtmaya	başladığı	küçük	dere	kısa	zamanda	bir	nehre	dönüştü.	Tacir kaptanlar	Myr’den	dantel,	Yi	Ti’den	safran	dolu	sandıklar,	Asshai’den	kehribar	ve ejderhacamı	getiriyordu.	Tacirler	kese	kese	sikke,	gümüş	ustaları	yüzükler	ve zincirler	hediye	ediyordu.	Flütçüler,	Dany	için	flüt	çaldı,	taklacılar	takla	attı, şarkıcılar	şarkı	söyledi.	Kumaş	boyacıları,	Dany’yi	daha	önce	hiç	görmediği renklere	boyanmış	kumaşlarla	donattı.	Jogos	Nhai’den	gelen	bir	çift,	Dany’ye siyah	beyaz	çizgili	atlardan	hediye	etti.	Dul	bir	kadın	kocasının	gümüş	yapraklara sarılı	kurutulmuş	cesedini	getirdi.	Bu	bedenlerin	önemli	güçleri	olduğuna inanılırdı,	hele	beden	bir	büyücüye	aitse,	ki	bu	ceset	öyleydi.	Turmalin	Kardeşliği, Dany’ye	üç	başlı	ejderha	şeklide	yapılmış	bir	taç	giydirdi.	Ejderhaların	tüyleri altın,	kanatları	gümüştü.	Başları	fildişi,	yeşim	ve	akikten	oyulmuştu. </p>
<p class="calibre1">Dany’nin	sakladığı	tek	hediye	o	taçtı.	Geri	kalanını	Safkanlılar’a	vererek	heba ettiği	rüşveti	toparlamak	için	satmıştı.	Xaro	tacı	da	satmak	istemişti	–On	Üçler, Dany’ye	çok	daha	güzel	bir	taç	getirecekti–	ama	Dany	buna	izin	vermemişti. </p>
<p class="calibre1"><a id="p521"></a>“Viserys	annemin	tacını	sattı	ve	ona	dilenci	dediler.	Bu	tacı	saklayacağım	ve	bana kraliçe	diyecekler.”	Ve	tacı	sakladı,	ağırlığı	boynunu	ağrıtsa	da... </p>
<p class="calibre1"> <i class="calibre4">Taçlansam	da	bir	dilenciyim	hâlâ, </i>	diye	düşündü	Dany.  <i class="calibre4">Dünyanın	en	görkemli</i> <i class="calibre4">dilencisi	oldum	ama	dilenci,	dilencidir. </i>	Bu	durumdan	nefret	ediyordu.	Ağabeyi de	nefret	ediyor	olmalıydı.  <i class="calibre4">Onca	yıl,	İşgalci’nin	bıçağından	bir	adım	önde</i> <i class="calibre4">olabilmek	için	şehirden	şehre	kaçıp	durduk.	Hükümdarlardan,	prenslerden,</i> <i class="calibre4">yargıçlardan	yardım	dilendik.	Yiyeceğimizi	yağcılık	yaparak	kazandık.	Viserys</i> <i class="calibre4">onunla	nasıl	alay	edildiğini	biliyordu.	O	kadar	öfkeli	ve	acımasız	birine</i> <i class="calibre4">dönüşmesi	şaşırtıcı	değil. </i>	Sonunda	aklını	kaybetti.  <i class="calibre4">Bırakırsam	bana	da	aynı	şey</i> <i class="calibre4">olacak. </i>	Bir	yanı,	insanlarını	alıp	Vaes	Tolorro’ya	dönmeyi	ve	o	ölü	şehri canlandırmayı	her	şeyden	fazla	istiyordu.  <i class="calibre4">Hayır,	bu	yenilmek	anlamına	gelir.	Ben,</i> <i class="calibre4">Viserys’in	asla	sahip	olmadığı	bir	şeye	sahibim.	Benim	ejderhalarım	var. </i></p>
<p class="calibre1"> <i class="calibre4">Ejderhalar	her	şeyi	değiştiriyor. </i></p>
<p class="calibre1">Rhaegal’i	okşadı.	Yeşil	ejderha	dişlerini	elinin	etli	kısmına	geçirip	sertçe ısırdı.	Dışarıda,	büyük	şehir	mırıldanıyor,	uğulduyor,	kaynıyordu.	Sayısız	ses birbiriyle	harmanlanıp	tek	ve	pes	bir	sese	dönüşüyordu,	denizin	kabarması	gibi. </p>
<p class="calibre1">“Yol	açın	Süt	Adamlar,	Ejderhaların	Anası’na	yol	açın,”	diye	bağırdı	Jhogo	ve Qarthlılar	kenara	çekildi.	Belki	de	insanları	hareket	ettiren	adamın	sesi	değil öküzlerdi.	Dany	perdenin	kıvrımlarının	arasından	gri	aygırının	sırtındaki	Jhogo’yu görüyordu.	Adam	zaman	zaman	Dany’nin	hediye	ettiği	gümüş	saplı	kamçıyla öküzlere	vuruyordu.	Aggo	tahtırevanın	diğer	yanını	koruyordu.	Rakharo	alayın arkasındaydı,	herhangi	bir	tehlike	işaretini	görebilmek	için	kalabalıktaki	yüzlere bakıyordu.	Sör	Jorah	diğer	ejderhaları	korumak	için	sarayda	kalmıştı;	sürgün şövalye	bu	şarlatanlığa	en	başından	beri	karşıydı.  <i class="calibre4">O	kimseye	güvenmiyor, </i>	diye düşündü	Dany,  <i class="calibre4">ve	belki	bunun	için	geçerli	sebepleri	var. </i></p>
<p class="calibre1">Dany	şarap	içmek	için	kadehini	kaldırdığında	Rhaegal	şarabı	kokladı	ve tıslayarak	başını	geri	çekti.	“Ejderhanız	iyi	bir	buruna	sahip,”	dedi	Xaro.	Ağzını sildi.	“Bu	şarap	vasat.	Yeşim	Denizi’nin	ötesinde	altın	kalitesinde	bir	şarap yapıldığı,	o	şarabın	bir	yudumunun	diğer	bütün	şarapları	sirkeye	çevirdiği söylenir.	İzin	verin	sizinle	birlikte	zevk	mavnama	binelim	ve	o	şarabı	aramaya gidelim.” </p>
<p class="calibre1">“Dünyanın	en	iyi	şarapları	Arbor’da	yapılır,”	dedi	Dany.	Lord	Redwyne’ın, </p>
<p class="calibre1"><a id="p522"></a>babasıyla	birlikte	İşgalci’ye	karşı	savaştığını	hatırlamıştı.	Son	krala	sadık	kalan birkaç	adamdan	biriydi.  <i class="calibre4">Benim	için	de	savaşacak	mı? </i>	Bunca	yıl	sonra	emin olmanın	bir	yolu	yoktu.	“Benimle	birlikte	Arbor’a	gel	Xaro,	daha	önce	hiç tatmadığın	kadar	güzel	şaraplar	içersin.	Ama	oraya	bir	savaş	gemisiyle	gitmemiz gerek,	bir	zevk	mavnasıyla	değil.” </p>
<p class="calibre1">“Benim	savaş	gemim	yok.	Savaş	ticaret	için	kötüdür.	Size	defalarca	söyledim, Xaro	Xhoan	Daxos	bir	barış	adamıdır.” </p>
<p class="calibre1"> <i class="calibre4">Xaro	Xhoan	Daxos	bir	altın	adamıdır, </i>	dedi	Dany	içinden.  <i class="calibre4">Ve	altın,	ihtiyacım</i> <i class="calibre4">olan	gemileri	ve	kılıçları	satın	alır. </i>	“Senden	kılıç	kuşanmanı	istemedim,	sadece gemilerini	ödünç	vermeni	istiyorum.” </p>
<p class="calibre1">Xaro	mahçup	bir	şekilde	gülümsedi.	“Birkaç	ticaret	gemim	var,	hepsi	bu.	Kaç tane	olduklarını	kim	söyleyebilir?	İçlerinden	biri	tam	şu	anda	Yaz	Denizi’nde	bir fırtınaya	tutulmuş	batıyor	olabilir.	Yarın	sabah	başka	bir	tanesi	korsanlar tarafından	devrilebilir.	Ertesi	gün	kaptanlarımdan	biri	önündeki	zenginliğe	bakar ve,  <i class="calibre4">Bütün	bunlar	benim	olmalıydı, </i>	diye	düşünebilir.	Bunlar	ticaret	işinin tehlikeleri.	Şu	konuştuğumuz	süre	içinde	gemilerim	azalıyor.	Her	geçen	saniye biraz	daha	fakirleşiyorum.” </p>
<p class="calibre1">“Bana	gemilerini	ver	ve	seni	tekrar	zengin	edeyim.” </p>
<p class="calibre1">“Benimle	evlen	parlak	ışık	ve	kalbimin	yelkenlerini	aç.	Geceleri	güzelliğini düşünmekten	gözüme	uyku	girmiyor.” </p>
<p class="calibre1">Dany	gülümsedi.	Xaro’nun	süslü	itirazları	onu	eğlendiriyordu	ama	adamın tavırları	ağzından	çıkanlardan	farklıydı.	Sör	Jorah	tahtırevana	binmesine	yardım ederken	gözünü	Dany’nin	çıplak	göğsünden	alamamıştı	ama	Xaro	böyle	yan	yana otururlarken	bile	bakmaya	tenezzül	etmemişti.	Ve	Dany	tacir	prensin	etrafından ayrılmayan,	ipek	giysileriyle	sarayın	koridorlarında	salınan	yakışıklı	gençlerin	de farkındaydı.	“Çok	tatlı	şeyler	söylüyorsun	Xaro	ama	senin	kelimelerinin	altından da	 <i class="calibre4">hayır</i>	duyuyorum.” </p>
<p class="calibre1">“Şu	bahsettiğiniz	Demir	Taht	kulağa	çok	soğuk,	sert	ve	canavarca	bir	şeymiş</p>
<p class="calibre1">gibi	geliyor.	Dikenli	tellerin	narin	teninizi	keseceği	düşüncesine	bile katlanamıyorum.”	Xaro’nun	burnundaki	mücevherler,	adamın	yüzüne	tuhaf	ve pırıltılı	bir	kuş	ifadesi	veriyordu.	Uzun	ve	zarif	parmaklarını	havada	salladı. </p>
<p class="calibre1">“Bırakın	burası	sizin	krallığınız	olsun,	siz	kraliçelerin	en	ihtişamlısı	olun	ve	ben</p>
<p class="calibre1"><a id="p523"></a>de	kralınız	olayım.	İsterseniz	ben	size	altın	bir	taht	veririm.	Qarth	bizi bıktırdığında	Yi	Ti’nin	etrafında	yolculuğa	çıkar	ve	şairlerin	büyülü	şehrini	ararız. </p>
<p class="calibre1">Ölü	adamın	kafatasından	bilgelik	şarabı	içeriz.” </p>
<p class="calibre1">“Batıdiyar’a	yelken	açmaya	ve	İşgalci’nin	kafatasından	intikam	şarabı	içmeye kararlıyım.”	Rhaegal’in	çenesinin	altını	kaşıdı,	yeşil	ejderha	bir	an	kanatlarını açıp	tahtırevanın	içindeki	havayı	dalgalandırdı. </p>
<p class="calibre1">Xaro	Xhoan	Daxos’un	yanağından	kusursuz	bir	damla	gözyaşı	süzüldü.	“Sizi bu	çılgınlıktan	vazgeçirebilecek	bir	şey	yok	mu?” </p>
<p class="calibre1">“Hiçbir	şey,”	dedi	Dany,	sesinin	duyulduğu	kadar	emin	olabilmeyi	umarak. </p>
<p class="calibre1">“Eğer	On	Üçler’in	her	biri	bana	onar	gemi	verirse...” </p>
<p class="calibre1">“Mürettebatsız	yüz	otuz	geminiz	olur.	Davanızın	haklılığı	Qarth’ın	sıradan insanları	için	hiçbir	şey	ifade	etmiyor.	Benim	denizcilerim	dünyanın	diğer ucundaki	bir	tahtta	kimin	oturduğunu	neden	önemsesin?” </p>
<p class="calibre1">“Önemsemeleri	için	para	ödeyeceğim.” </p>
<p class="calibre1">“Hangi	sikkeyle	cennetimin	tatlı	yıldızı?” </p>
<p class="calibre1">“Ziyaretçilerin	getirdiği	altınlarla.” </p>
<p class="calibre1">“Bu	işe	yarayabilir,”	diye	kabul	etti	Xaro.	“Ama	umursamaları	çok	pahalıya mal	olabilir.	Benim	onlara	ödediğimin	kat	kat	fazlasını	vermek	zorunda	kalırsınız ki	benim	olağanüstü	cömertliğime	bütün	Qarth	güler.” </p>
<p class="calibre1">“Eğer	On	Üçler	bana	yardım	etmeyecekse	Baharatçılar	Loncası’ndan	ya	da Turmalin	Kardeşliği’nden	yardım	istemeliyim	belki?” </p>
<p class="calibre1">Xaro	omuz	silkti.	“Size	dalkavukluktan	ve	yalanlardan	başka	bir	şey vermezler.	Baharatçılar	içten	pazarlıklı	ve	palavracıdır.	Kardeşlik	de	korsanlarla dolu.” </p>
<p class="calibre1">“O	halde	Pyat	Pree’yi	dinleyip	büyücülere	gitmem	gerek.” </p>
<p class="calibre1">Tüccar	dimdik	oturdu.	“Pyat	Pree’nin	dudakları	mavi	ve	o	mavi	dudaklar sadece	yalan	konuşur.	Sizi	seven	birinin	verdiği	aklı	dinleyin.	Büyücüler	toz	yiyip gölge	içen	acımasız	yaratıklardır.	Size	bir	şey	veremezler,	size	verecek	bir	şeyleri yok.” </p>
<p class="calibre1">“Eğer	sevgili	dostum	Xaro	Xhoan	Daxos	bana	istediklerimi	verseydi büyücülerden	yardım	dilenmek	zorunda	kalmazdım.” </p>
<p class="calibre1">“Ben	size	evimi	ve	kalbimi	verdim,	bunlar	sizin	için	bir	şey	ifade	etmiyor	mu? </p>
<p class="calibre1"><a id="p524"></a>Size	parfümler	ve	narlar	verdim,	takla	atan	maymunlar,	tüküren	yılanlar,	eski Valyria	parşömenleri,	bir	putun	kafasını,	bir	kertenkelenin	ayaklarını	verdim.	Size abanoz	ve	altından	yapılmış	bu	tahtırevanı	verdim	ve	onu	taşıması	için boynuzlarına	mücevherler	kakılmış	teki	oltu	taşı	kadar	siyah,	teki	fildişi	kadar beyaz	bu	öküzleri.” </p>
<p class="calibre1">“Evet,”	dedi	Dany.	“Ama	ben	gemiler	ve	askerler	istemiştim.” </p>
<p class="calibre1">“Ben	size	bir	ordu	vermedim	mi	kadınların	en	tatlısı?	Pırıl	pırıl	zırhlar giyinmiş	bin	şövalye	vermedim	mi?” </p>
<p class="calibre1">Zırhlar	altın	ve	gümüşten	yapılmıştı	ve	askerler	yeşim	tabından,	kehribardan, ametistten,	opalden.	Her	biri	Dany’nin	küçük	parmağı	kadardı.	“Çok	sevimli	bin şövalye,”	dedi,	“ama	düşmanlarımı	korkutacak	türden	savaşçılar	değiller	ve	bu öküzler	beni	denizin	karşı	tarafına	geçiremezler.	Ben...	neden	duruyoruz?”	Öküzler iyice	yavaşlamıştı. </p>
<p class="calibre1">Tahtırevan	aniden	durduğunda,  <i class="calibre4">“Khaleesi,” </i>	dedi	Aggo	perdelerin	arasından. </p>
<p class="calibre1">Dany	dirseğinden	destek	alıp	dışarı	sarktı.	Pazar	yerinin	kenarındaydılar, önlerindeki	yol	bir	insan	duvarıyla	kapanmıştı.	“Neye	bakıyorlar?” </p>
<p class="calibre1">Jhogo	atını	Dany’nin	yanına	sürdü.	“Bir	ateş	büyücüsü	Khaleesi.” </p>
<p class="calibre1">“Görmek	istiyorum.” </p>
<p class="calibre1">“O	zaman	görmelisiniz.”	Dothraklı	elini	Dany’ye	uzattı.	Dany	uzanan	eli tuttuğunda	adam	onu	aşağı	çekip	atının	üstüne	aldı	ve	önüne	oturttu,	Dany insanların	başının	üstünden	büyücüyü	görebiliyordu.	Ateş	büyücüsü	havada	asılı duran	bir	merdiven	meydana	getirdi,	çıtırdayan	turuncu	merdiven	pazar	yerindeki binanın	zemininden	kafesli	yüksek	çatısına	kadar	uzanıyordu. </p>
<p class="calibre1">Dany,	izleyicilerin	çoğunun	şehir	halkından	olmadığını	fark	etti:	Ticaret gemilerinde	çalışan	denizciler,	kervanlarla	gelen	tacirler,	kızıl	topraklardan	tozlu adamlar,	şehir	şehir	dolaşan	askerler,	esnaf	ve	köleler	gördü.	Jhogo	tek	kolunu Dany’nin	beline	sarıp	öne	eğildi.	“Süt	adamlar	büyücüden	çekiniyor.  <i class="calibre4">Khaleesi, </i>	şu şapkalı	kızı	görüyor	musunuz?	İşte	orada,	şişman	rahibin	arkasında.	O	bir...” </p>
<p class="calibre1">“...yankesici,”	dedi	Dany.	Böyle	şeylerden	anlamayan	şımartılmış	bir	leydi değildi.	Ağabeyiyle	birlikte	İşgalci’nin	bıçağından	kaçarak	geçirdiği	onca	yıl boyunca	Özgür	Şehirler’in	caddelerinde	sayısız	yankesici	görmüştü. </p>
<p class="calibre1">Ateş	büyücüsü	büyük	kol	hareketleriyle	alevleri	daha	da	yukarı	itiyordu. </p>
<p class="calibre1"><a id="p525"></a>Seyirciler	yükselen	alevleri	izlemek	için	başlarını	yukarı	kaldırırken,	avuçlarının içinde	küçük	bıçaklar	gizleyen	yankesiciler	kalabalığın	arasında	geziniyordu.	Tek elleri	havadaki	merdiveni	işaret	ederken	diğeri	seyircilerin	keselerindeki sikkeleri	topluyordu. </p>
<p class="calibre1">Alevden	merdiven	on	beş	metre	kadar	yükseldiğinde	ateş	büyücüsü	öne	atlayıp basamakları	tırmanmaya	başladı,	ellerini	bir	maymun	kadar	seri	hareket ettiriyordu.	Dokunduğu	her	basamak	arkasında	gümüşi	bir	duman	bırakarak	yok oluyordu.	Son	basamağa	vardığında	merdiven	ortadan	kaybolmuştu,	ateş	büyücüsü de	öyle. </p>
<p class="calibre1">“Güzel	hile,”	dedi	Jhogo	hayranlıkla. </p>
<p class="calibre1">“Hile	değil,”	dedi	bir	kadın,	Ortak	Dil’de	konuşarak. </p>
<p class="calibre1">Dany	kalabalığın	içinde	Quaithe’yi	görmemişti	ama	ürkütücü	kırmızı	maskenin arkasındaki	kadın,	parlak	ve	nemli	gözleriyle	oradaydı	işte.	“Ne	demek istiyorsunuz	leydim?” </p>
<p class="calibre1">“Daha	altı	ay	önce	bu	adam	ejderhacamından	ateş	yakmayı	bile	zar	zor beceriyordu.	Yankesiciler	işlerini	görürken	tozlar	ve	çılgınateş	kullanarak seyircileri	oyalamaya	yetecek	kadar	marifeti	vardı.	Közlerin	üstünde	yürüyüp alevlerden	güller	yapıyordu	ama	ateşten	bir	merdivene	tırmanmayı	hayal	etmesi, sıradan	bir	balıkçının	deniz	canavarı	yakalamayı	hayal	etmesinden	farksızdı.” </p>
<p class="calibre1">Dany	huzursuzca	az	önce	alevden	merdivenin	olduğu	yere	baktı.	Artık	duman bile	kalmamıştı	ve	kalabalık	dağılıyordu,	herkes	kendi	işine	gidiyordu.	Birazdan pek	çoğu	keselerinin	bomboş	olduğunu	fark	edecekti.	“Ya	şimdi?” </p>
<p class="calibre1">“Şimdi	güçleri	arttı	 <i class="calibre4">Khaleesi. </i>	Ve	bunun	sebebi	sizsiniz.” </p>
<p class="calibre1">“Ben	mi?”	Dany	güldü.	“Bu	nasıl	olabilir?” </p>
<p class="calibre1">Kadın	yaklaşıp	iki	parmağını	Dany’nin	bileğine	koydu.	“Siz	Ejderhaların Anası’sınız,	öyle	değil	mi?” </p>
<p class="calibre1">“Öyle.	Ve	hiçbir	gölge	eniği	ona	dokunamaz.”	Jhogo	kadının	parmaklarını kamçısının	sapıyla	itti. </p>
<p class="calibre1">Kadın	bir	adım	geri	çekildi.	“Bu	şehirden	en	kısa	zamanda	ayrılmalısınız Daenerys	Targaryen,	aksi	takdirde	asla	ayrılamayacaksınız.” </p>
<p class="calibre1">Quaithe’nin	dokunduğu	bileği	karıncalanıyordu.	“Nereye	gitmemi istiyorsunuz?”	diye	sordu. </p>
<p class="calibre1"><a id="p526"></a>“Kuzeye	gitmek	için	güneye	yolculuk	etmelisiniz.	Batıya	varmak	için	doğuya gitmelisiniz.	İlerleyebilmek	için	geriye	dönmelisiniz.	Işığa	dokunmak	için gölgelerden	geçmelisiniz.” </p>
<p class="calibre1"> <i class="calibre4">Asshai, </i>	diye	düşünü	Dany.  <i class="calibre4">Asshai’ye	gitmemi	söylüyor. </i>	“Asshai	bana	bir	ordu verecek	mi?”	diye	sordu.	“Asshai’de	ihtiyacım	olan	altınlar	var	mı?	Gemiler	var mı?	Asshai’de	burada	bulamayacağım	ne	var?” </p>
<p class="calibre1">“Gerçek,”	dedi	maskeli	kadın.	Ve	reverans	yaparak	kalabalığa	kırıştı. </p>
<p class="calibre1">Rakharo	siyah	bıyıklarının	altından	aşağılama	dolu	bir	ses	çıkardı.	“<i class="calibre4">Khaleesi,</i> insan	gölge	eniklerine	güveneceğine	akrep	yutsun	daha	iyi,	yüzlerini	gün	ışığında göstermeye	cesaret	bile	edemezler,	bu	bilinir.” </p>
<p class="calibre1">“Bilinir,”	diye	onayladı	Aggo. </p>
<p class="calibre1">Xaro	Xhoan	Daxos	bütün	olup	biteni	minderlerin	üstünden	izlemişti.	Dany tekrar	tahtırevana	çıkıp	yanına	oturduğunda,	“Sizin	vahşiler	göründüklerinden daha	zeki,”	dedi	Dany’ye.	“Asshai	sürüsünün	size	vereceği	gerçekler	sizi gülümsetecek	cinsten	değil.”	Dany’ye	bir	kadeh	şarap	daha	uzattı	ve	sarayına giden	yol	boyunca	aşktan,	tutkudan	ve	diğer	önemsiz	şeylerden	bahsetti. </p>
<p class="calibre1">Dany	odasının	sessizliğine	vardığında	gösterişli	elbisesini	çıkarıp	mor	ipekten dikilmiş	bol	bir	cübbe	giydi.	Ejderhaları	acıkmıştı,	bir	yılan	kesip	parçalara ayırdı	ve	maltızda	kızarttı.  <i class="calibre4">Büyüyorlar, </i>	dedi	içinden	ejderhalar	kararmış	et parçaları	için	didişirken.  <i class="calibre4">Vaes	Tolorro’daki	hallerinden	iki	kat	ağır	olmalılar</i> <i class="calibre4">şimdi. </i>	Buna	rağmen	savaşabilecek	kadar	büyümeleri	için	yıllar	geçmesi gerekiyordu.  <i class="calibre4">Eğitilmeleri	de	gerek	yoksa	krallığımı	harabeye	çevirirler. </i>	Taşıdığı Targaryen	kanına	rağmen	Dany’nin	ejderha	eğitimi	hakkında	en	küçük	fikri	yoktu. </p>
<p class="calibre1">Güneş	batarken	Sör	Jorah	geldi.	“Safkanlılar	sizi	geri	mi	çevirdi?” </p>
<p class="calibre1">“Aynen	sizin	söylediğiniz	gibi.	Gelin,	oturun,	bana	akıl	verin.”	Şövalyeyi kolundan	çekip	yanına,	minderlerin	üstüne	oturttu.	Jhiqui	şarapta	bekletilmiş	mor zeytin	ve	soğan	getirdi. </p>
<p class="calibre1">“Bu	şehirden	hiç	yardım	görmeyeceksiniz	 <i class="calibre4">Khaleesi. </i>”	Sör	Jorah	uzanıp	işaret ve	başparmağının	arasına	bir	dilim	soğan	aldı.	“Bundan	her	geçen	gün	biraz	daha emin	oluyorum.	Safkanlılar,	Qarth’ın	duvarlarından	ötesini	göremiyor	ve	Xaro...” </p>
<p class="calibre1">“Bana	yine	evlenme	teklif	etti.” </p>
<p class="calibre1">“Evet	ve	ben	nedenini	biliyorum.”	Şövalye	somurttu,	siyah,	gür	kaşları	derin</p>
<p class="calibre1"><a id="p527"></a>gözlerinin	üstünde	birleşti. </p>
<p class="calibre1">“Gece	gündüz	benim	hayalimi	kuruyormuş.”	Güldü. </p>
<p class="calibre1">“Beni	bağışlayın	kraliçem	ama	o	ejderhalarınızın	hayalini	kuruyor.” </p>
<p class="calibre1">“Xaro,	Qarth’ta	evlenen	kadın	ve	erkeklerin	şahsi	mülklerinin	tamamen kendilerine	ait	olduğunu	söylüyor.	Ejderhalar	sadece	benim.”	Drogon	kanatlarını çırparak,	mermer	zeminde	zıplayarak	yanına	gelip	uzandığında	Dany	gülümsedi. </p>
<p class="calibre1">“Doğru	söylüyor	ama	bahsetmeyi	unuttuğu	bir	şey	var.	Qarthlılar’ın	tuhaf	bir evlilik	geleneği	vardır	kraliçem.	Düğün	günü	kadın,	kocasından	aşkının	göstergesi olarak	sahip	olduğu	bir	şeyi	vermesini	isteyebilir.	Erkek,	kadının	arzu	ettiği	şey	ne olursa	olsun	vermek	zorundadır.	Ve	aynı	durum	erkek	için	de	geçerlidir.	Sadece tek	şey	talep	edilebilir	ve	bu	talep	reddedilemez.” </p>
<p class="calibre1">“Tek	şey,”	diye	tekrarladı	Dany.	“Ve	reddedilemez?” </p>
<p class="calibre1">“Xaro	Xhoan	Daxos	tek	ejderhayla	bu	şehre	hükmedebilir	ama	tek	gemi	bizi amacımıza	fazla	yaklaştırmaz.” </p>
<p class="calibre1">Dany	bir	parça	soğan	ısırdı	ve	kederli	bir	halde	erkeklerin	inançsızlığını düşündü.	“Bin	Tahtlı	Salon’dan	dönerken	pazar	yerinden	geçtik,”	dedi	Sör Jorah’a.	“Quaithe	oradaydı.”	Şövalyeye	ateş	büyücüsünü,	alevden	merdiveni	ve maskeli	kadının	söylediklerini	anlattı. </p>
<p class="calibre1">“Doğrusunu	söylemem	gerekirse	bu	şehirden	seve	seve	ayrılırım	ama Asshai’ye	gitmek	için	değil,”	dedi	şövalye. </p>
<p class="calibre1">“Nereye?” </p>
<p class="calibre1">“Doğuya.” </p>
<p class="calibre1">“Burada	bile	krallığımdan	yarım	dünya	uzaktayım.	Daha	da	doğuya	gidersem Batıdiyar’a,	evime	giden	yolu	asla	bulamayabilirim.” </p>
<p class="calibre1">“Batıya	giderseniz	hayatınızı	tehlikeye	atarsınız.” </p>
<p class="calibre1">“Özgür	Şehirler’de	Targaryen	Hanedanı’nın	dostları	var,”	diye	hatırlattı	Dany. </p>
<p class="calibre1">“Xaro’dan	ya	da	Safkanlılar’dan	daha	gerçek	dostlar.” </p>
<p class="calibre1">“İllyrio	Mopatis’ten	bahsediyorsanız	yanılıyorsunuz.	İllyrio	yeterli	altın karşılığında	sizi	bir	köleyi	satar	gibi	çabucak	satar.” </p>
<p class="calibre1">“Ağabeyim	ve	ben	altı	ay	boyunca	İllyrio’nun	malikânesinde	kaldık,	istese	o zaman	satardı	bizi.” </p>
<p class="calibre1">“Sattı	zaten,”	dedi	Sör	Jorah.	“Khal	Drogo’ya.” </p>
<p class="calibre1"><a id="p528"></a>Dany	kızardı.	Şövalye	doğru	söylüyordu	ama	söyleme	şeklindeki	sertlik Dany’nin	hoşuna	gitmemişti.	“İllyrio	bizi	İşgalci’nin	bıçağından	korudu	ve ağabeyimin	davasına	inandı.” </p>
<p class="calibre1">“İllyrio	sadece	kendi	davasına	inanır.	Obur	adamlar	doğaları	gereği	aç	gözlü olur	ve	yargıçlar	dolandırıcıdır.	İllyrio	Mopatis	hem	obur	hem	de	yargıç.	Onun hakkında	gerçekten	bildiğiniz	ne	var?” </p>
<p class="calibre1">“Bana	ejderha	yumurtalarını	verdiğini	biliyorum.” </p>
<p class="calibre1">Şövalye	güldü.	“O	yumurtalardan	ejderha	çıkacağını	bilseydi	üstlerine	kendisi yatardı.” </p>
<p class="calibre1">Dany	kendini	gülümsemekten	alamadı.	“Ah,	bundan	şüphe	etmem	sör. </p>
<p class="calibre1">İllyrio’yu	tahmin	ettiğinizden	iyi	tanıyorum.	Güneşim	ve	yıldızımla	evlenmek	için Pentos’taki	malikâneden	ayrıldığımda	henüz	bir	çocuktum	ama	kör	ve	sağır değildim.	Artık	çocuk	da	değilim.” </p>
<p class="calibre1">“İllyrio	düşündüğünüz	gibi	dostunuz	olsa	bile	sizi	tahta	çıkaracak	kadar	güçlü değil,	ağabeyinizi	çıkaracak	kadar	da	değildi,”	dedi	şövalye	inatla. </p>
<p class="calibre1">“Ama	zengin,”	dedi	Dany.	“Xaro	kadar	zengin	değil	belki	ama	bana	gemiler ve	adamlar	kiralayacak	kadar	zengin.” </p>
<p class="calibre1">“Paralı	askerler	işe	yarar,”	diye	kabul	etti	Sör	Jorah.	“Ama	babanızın	tahtını Özgür	Şehirler’in	süprüntüleriyle	geri	alamazsınız.	Parçalanmış	bir	diyarı, topraklarını	işgal	eden	bir	ordudan	daha	hızlı	bir	araya	getirecek	bir	şey	yoktur.” </p>
<p class="calibre1">“Ben	onların	gerçek	kraliçesiyim,”	diye	itiraz	etti	Dany. </p>
<p class="calibre1">“Siz,	Ortak	Dil’i	bile	konuşamayan	adamlardan	oluşan	bir	orduyla	onların topraklarına	çıkmak	isteyen	bir	yabancısınız	sadece.	Batıdiyar’ın	lordları	sizi tanımıyor.	Sizden	korkmaları,	size	güvenmemeleri	için	her	türlü	sebepleri	var. </p>
<p class="calibre1">Denize	açılmadan	önce	onları	kazanmalısınız,	en	azından	bir	bölümünü.” </p>
<p class="calibre1">“Sizin	önerdiğiniz	gibi	doğuya	gidersem	bunu	nasıl	yapabilirim?” </p>
<p class="calibre1">Şövalye	bir	zeytin	yiyip	çekirdeğini	avcuna	tükürdü.	“Ben	de	bilmiyorum Majesteleri,”	diye	itiraf	etti.	“Ama	bir	yerde	çok	uzun	süre	kalırsanız düşmanlarınızın	sizi	daha	kolay	bulacağını	biliyorum.  <i class="calibre4">Targaryen</i>	adı	onları	hâlâ korkutuyor,	öyle	çok	korkutuyor	ki	bir	çocuk	taşıdığınızı	öğrendikleri	anda	sizi öldürmek	için	bir	adam	gönderdiler.	Ejderhalarınızı	öğrendiklerinde	ne yapacaklar?” </p>
<p class="calibre1"><a id="p529"></a>Drogon	kolunun	altına	kıvrıldı,	bütün	gün	güneşin	altında	kalmış	bir	taş	kadar sıcaktı.	Rhaegal	ve	Viseron	bir	et	parçası	için	kavga	ediyordu,	kanatlarıyla birbirlerine	vururlarken	burun	deliklerinden	dumanlar	çıkıyordu.  <i class="calibre4">Benim	öfkeli</i> <i class="calibre4">çocuklarım, </i>	diye	düşündü	Dany.  <i class="calibre4">Onlara	zarar	gelmemeli. </i>	“Kuyruklu	yıldız	beni bir	sebeple	Qarth’a	getirdi.	Ordumu	burada	bulacağımı	düşündüm	ama bulamayacakmışım	gibi	görünüyor.	Başka	ne	seçeneğim	kaldı	diye	soruyorum kendime?”  <i class="calibre4">Korkuyorum, </i>	diye	düşündü.  <i class="calibre4">Ama	cesur	olmalıyım. </i>	“Sabah	gelin.	Pyat Pree’ye	gitmelisiniz.” </p>
<p class="calibre1"><a id="p530"></a>Tyrion</p>
<p class="calibre1">Kız	hiç	ağlamadı.	Yaşı	ne	kadar	küçük	olursa	olsun	Myrcella	Baratheon	bir prenses	olarak	doğmuştu.  <i class="calibre4">Ve	ismine	rağmen	bir	Lannister, </i>	diye	hatırlattı	Tyrion kendine.  <i class="calibre4">Jaime	ve	Cersei’nin	kanı	kadar. </i></p>
<p class="calibre1">Kardeşleri	 <i class="calibre4">Hızlıdeniz</i>’in	güvertesinden	ayrılırken	prensesin	gülümsemesi hafifçe	solmuştu	elbette	ama	kız	söylemesi	gereken	uygun	lafları	biliyordu,	cesaret ve	asalet	dolu	bir	tavırla	söyledi.	Ayrılık	vakti	geldiğinde	ağlayan	Tommen,	onu teselli	edense	Myrcella’ydı. </p>
<p class="calibre1">Tyrion	vedalaşmayı	dört	yüz	kürekli	devasa	savaş	gemisi	 <i class="calibre4">Kral	Robert’ın</i> <i class="calibre4">Çekici</i>’nin	yüksek	güvertesinden	izledi.	Kürekçilerin	 <i class="calibre4">Rob’ın	Çekici</i>	dediği	gemi, Myrcella’nın	refakatçilerinin	ana	kuvvetiydi.  <i class="calibre4">Aslanyıldız,	Cesuryel</i>	ve	 <i class="calibre4">Leydi</i> <i class="calibre4">Lyanna</i>	da	savaş	gemisiyle	birlikte	yelken	açacaktı. </p>
<p class="calibre1">Lord	Stannis’le	birlikte	Ejderha	Kayası’na	giden	ve	geri	dönmeyen	gemiler yüzünden	halihazırda	yetersiz	olan	donanmanın	böyle	büyük	bir	bölümünü göndermek	Tyrion’ı	huzursuz	etmişti	ama	Cersei	daha	azına	razı	olmamıştı.	Belki de	akıllılık	ediyordu.	Eğer	Myrcella,	Güneş	Mızrağı’na	varamadan	kaçırılırsa Dorne	ittifakı	parçalara	ayrılırdı.	Doran	Martell	şimdiye	kadar	sancak	beylerini çağırmaktan	başka	bir	şey	yapmamıştı.	Martell,	kız	sağ	salim	Braavos’a vardığında	ordusunu	yüksek	geçitlere	kaydıracağına	dair	söz	vermişti.	Bu	tehdit sayesinde	Hudut	lordları	kime	sadık	olacakları	konusunda	bir	kez	daha düşünecekti	ve	kuzeye	yürümeye	hazırlanan	Stannis	duraksayacaktı.	Bununla birlikte	bütün	bunlar	bir	oyundu	aslında.	Martelller	bizzat	Dorne’a	saldırılmadığı sürece	savaşa	katılmayacaktı	ve	Stannis’in	de	bu	kadar	büyük	bir	aptal	olduğu söylenemezdi.  <i class="calibre4">Ama	bazı	sancak	beyleri	bu	kadar	aptal	olabilir, </i>	diye	düşündü Tyrion. </p>
<p class="calibre1">Boğazını	temizledi.	“Emirleri	biliyorsunuz	kaptan.” </p>
<p class="calibre1">“Biliyorum	lordum.	Kırıkpençe	Burnu’na	varana	kadar	kıyıyı	takip	edeceğiz ve	karayı	her	zaman	göreceğiz.	Oradan	Dar	Deniz’e	açılacağız	ve	Braavos’a gideceğiz.	Hiçbir	şekilde	Ejderha	Kayası’nın	görüş	alanına	girmeyeceğiz.” </p>
<p class="calibre1"><a id="p531"></a>“Ve	bütün	bu	önlemlere	rağmen	düşmanla	karşılarsanız?” </p>
<p class="calibre1">“Tek	gemiyle	karşı	karşıya	gelirsek	kaçırtacağız	ya	da	batıracağız.	Birden fazlasıyla	karşılarsak	 <i class="calibre4">Cesuryel,	Hızlıdeniz</i>’in	arkasına	yapışıp	onu	koruyacak	ve diğer	gemilerimiz	düşmanla	savaşacak.” </p>
<p class="calibre1">Tyrion	başıyla	onayladı.	En	kötü	ihtimal	gerçekleşirse	 <i class="calibre4">Hızlıdeniz</i>	kaçış	aracı olarak	kullanılacaktı.	Büyük	yelkenli,	küçük	bir	gemiydi	ve	kaptanının	söylediğine göre	bütün	savaş	gemilerinden	hızlıydı.	Myrcella,	Braavos’a	vardığında	güvende olacaktı.	Tyrion,	Sör	Arys	Oakheart’ı	kızın	yeminli	kalkanı	olarak	gönderiyordu ve	Braavos’tan	Güneş	Mızrağı’na	kadar	olan	yol	için	Braavoslular’la	anlaşmıştı. </p>
<p class="calibre1">Stannis	bile	Özgür	Şehirler’in	en	güçlüsü	olan	Braavos’un	öfkesini	uyandırmaya cesaret	edemezdi.	Kral	Toprakları’ndan	Güneş	Mızrağı’na	giden	en	kısa	yol	bu değildi	ama	en	güvenlisiydi...	ya	da	Tyrion	böyle	olduğunu	umuyordu. </p>
<p class="calibre1"> <i class="calibre4">Lord	Stannis’in	bu	yolculuktan	haberi	olsaydı	donanmasını	üstümüze</i> <i class="calibre4">göndermek	için	daha	iyi	bir	zaman	bulamazdı. </i>	Tyrion,	nehrin	Karasu	Koyu’na döküldüğü	noktaya	baktı	ve	yeşil	ufuk	çizgisinde	yelkenler	görmediği	için	şükretti. </p>
<p class="calibre1">Gelen	son	rapor	Baratheon	donanmasının	hâlâ	Fırtına	Burnu’nda	beklediğini	ve Sör	Cortnay	Penrose’un	kaleyi	merhum	Renly	adına	kuşatmacılara	karşı savunduğunu	söylüyordu.	Bu	esnada,	Tyrion’ın	vinç	kulelerinin	dörtte	üçü tamamlanmıştı.	Adamlar	şu	anda	bile	büyük	taş	bloklarını	yerlerine yerleştiriyordu,	kendilerini	hasat	şenlikleri	sırasında	çalıştıran	Tyrion’a	küfür ettiklerine	de	şüphe	yoktu.	Bırak	etsinler.  <i class="calibre4">On	beş	gün	daha	Stannis,	senden	bütün</i> <i class="calibre4">istediğim	bu.	On	beş	gün	daha	ve	her	şey	tamamlanmış	olacak. </i></p>
<p class="calibre1">Tyrion	yeğeninin	Yüce	Rahip’in	önünde	diz	çöküp	yolculuk	için	hayır	duası almasını	seyretti.	Rahibin	başındaki	kristal	taç	güneş	ışığını	yakalıyor, Myrcella’nın	yüzüne	gökkuşağı	düşürüyordu.	Nehir	kıyısından	gelen	sesler	duayı duymayı	imkânsız	kılıyordu,	Tyrion	tanrıların	daha	keskin	kulakları	olmasını	umut etti.	Yüce	Rahip	bir	ev	kadar	genişti,	Pycelle’den	bile	daha	gösterişli	ve	daha gevezeydi.  <i class="calibre4">Yeter	yaşlı	adam,	bitir	artık.	Tanrıların	seni	dinlemekten	daha</i> <i class="calibre4">önemli	işleri	var.	Benim	de. </i></p>
<p class="calibre1">Rahibin	monoton	mırıldanmaları	sonunda	bittiğinde	Tyrion	Rob’ın	Çekici’nin kaptanıyla	vedalaştı.	“Yeğenimi	sağ	salim	Braavos’a	götür,	döndüğünde şövalyelik	unvanı	senindir,”	diye	söz	verdi. </p>
<p class="calibre1"><a id="p532"></a>Dik	iskele	tahtasından	rıhtıma	inerken	üstündeki	zalim	bakışları hissedebiliyordu.	Kadırga	hafifçe	sallanınca	hareketlenen	tahta,	Tyrion’ın	paytak yürüyüşünü	daha	beter	hale	getirmişti.  <i class="calibre4">Bahse	girerim	ki	kıkırdamamak	için</i> <i class="calibre4">kendilerini	zor	tutuyorlar. </i>	Kimse	açık	açık	gülmeye	cesaret	edemiyordu	ama Tyrion	ahşap	gıcırtılarına,	halat	hışırtılarına	ve	nehrin	sesine	karışan mırıldanmaları	duyabiliyordu.  <i class="calibre4">Beni	sevmiyorlar, </i>	diye	düşündü.  <i class="calibre4">Şaşıracak	bir	şey</i> <i class="calibre4">yok.	Çirkinim,	iyi	beslendiğim	belli	ve	onlar	açlıktan	kırılıyor. </i></p>
<p class="calibre1">Bronn	kalabalığın	arasında	yol	açıp	Tyrion’ı	ablasının	ve	yeğenlerinin	yanına götürdü.	Kuzenine	cömertçe	gülümseyen	Cersei	kardeşini	görmezden	gelmeyi tercih	etti.	Cersei’nin,	zarif	boynundaki	zümrüt	kolye	kadar	yeşil	gözleriyle Lancel’e	kur	yapmasını	izledi	Tyrion	ve	kendi	kendine	hafifçe	gülümsedi.  <i class="calibre4">Sırrını</i> <i class="calibre4">biliyorum	Cersei. </i>	Kraliçe	son	zamanlarda	sık	sık	Yüce	Rahip’i	ziyaret	ediyor, Stannis’le	yapacakları	savaştan	zaferle	çıkmaları	için	tanrılara	dua	ediyordu...	ya da	Tyrion’ın	buna	inanmasını	istiyordu.	Gerçekte,	Yüce	Baelor	Septi’ni	hızlıca ziyaret	ettikten	sonra	kahverengi	sıradan	bir	cübbenin	altına	saklanıp,	Sör	Osmund Karakazan	gibi	tuhaf	bir	adı	olan	vasıfsız	bir	şövalyeyle	ve	şövalyenin	en	az kendisi	kadar	kötü	kokan	kardeşleri	Osney	ve	Osfryd’le	buluşuyordu.	Lancel, Tyrion’a	her	şeyi	anlatmıştı.	Cersei	kendi	paralı	asker	ekibini	satın	almak	için Karakazanlar’ı	kullanmak	niyetindeydi. </p>
<p class="calibre1">Bırak	entrikalarının	tadını	çıkarsın.	Cersei,	Tyrion’ı	kandırdığını	düşündüğü zamanlarda	daha	tatlı	oluyordu.	Karakazanlar	kadını	etkileyecek,	sikkelerini alacak,	istediği	her	şeyi	yapacaklarına	dair	sözler	vereceklerdi.	Bronn	her	bakır meteliğin	sikke	sikke	karşılığını	verirken	bunun	ne	önemi	vardı	ki?	Cana	yakın	üç düzenbaz	kardeş	dolandırıcılık	sanatında	kan	dökme	işinden	çok	daha	ustaydı. </p>
<p class="calibre1">Cersei	kendisine	üç	davul	satın	almayı	başarmıştı.	Karakazanlar	kadının	istediği bütün	gürültüyü	çıkaracaktı	ama	içleri	boştu.	Bu	durum	Tyrion’ı	çok eğlendiriyordu. </p>
<p class="calibre1"> <i class="calibre4">Aslanyıldız</i>	ve	 <i class="calibre4">Leydi	Lyanna, </i>	Hızlıdeniz’e	yol	açmak	için	ağır	ağır	nehrin aşağısına	doğru	hareketlendiler.	Kıyıdan	yükselen	birkaç	tezahürat	gökyüzündeki bulutlar	kadar	ince	ve	dağınıktı.	Myrcella	gülümsedi	ve	güverteden	el	salladı. </p>
<p class="calibre1">Beyaz	pelerini	dalgalanan	Sör	Arys	Oakheart	kızın	arkasında	duruyordu.	Kaptan hareket	emrini	verdi	ve	kürekler	 <i class="calibre4">Hızlıdeniz</i>’i	Karasu	Nehri’nin	şiddetli	akıntısına</p>
<p class="calibre1"><a id="p533"></a>itti.	Geminin	yelkenleri	açıldı.	Yelkenler,	Tyrion’ın	ısrarı	üzerine	beyazdı, Lannister	kırmızısı	değil.	Prens	Tommen	hıçkırdı.	“Bir	yavru	kedi	gibi miyavlıyorsun,”	dedi	Joffrey,	kardeşine.	“Prensler	ağlamaz.” </p>
<p class="calibre1">“Ejderha	Şövalyesi	Prens	Aemon,	Prenses	Naerys	şövalyenin	erkek kardeşiyle	evlendiği	gün	ağlamıştı,”	dedi	Sansa.	“İkiz	kardeşler	Sör	Arryk	ve	Sör Erryk	birbirlerini	ölümcül	şekilde	yaraladıktan	sonra	gözlerinde	yaşlarla	can verdiler.” </p>
<p class="calibre1">“Sessiz	ol,	yoksa	Sör	Meryn	seni	ölümcül	şekilde	yaralayacak,”	dedi	Joffrey nişanlısına.	Tyrion	ablasına	baktı	ama	Cersei,	Sör	Balon	Swann’ın	anlattığı	bir şeyi	dinlemekle	meşguldü.  <i class="calibre4">Oğlunun	gerçekte	ne	olduğunu	göremeyecek	kadar</i> <i class="calibre4">kör	mü	gerçekten? </i>	diye	düşündü	Tyrion. </p>
<p class="calibre1"> <i class="calibre4">Cesuryel</i>	küreklerini	indirip	 <i class="calibre4">Hızlıdeniz</i>’in	peşine	takıldı.	Kraliyet donanmasının	en	kudretlisi	 <i class="calibre4">Kral	Robert’ın	Çekici</i>	en	arkadaydı...	ya	da donanmanın	Stannis’le	Ejderha	Kayası’na	giden	kısmından	sonra	ellerinde	kalan en	kudretli	gemi...	Tyrion	gemileri	dikkate	seçmişti,	Varys’e	göre	sadakati	şüpheli olan	kaptanların	gemilerini	tercih	etmemeye	özen	göstermişti...	ama	Varys’in sadakati	de	şüpheliydi,	Tyrion’ın	içinde	belli	bir	kaygı	vardı.  <i class="calibre4">Varys’e	çok	bel</i> <i class="calibre4">bağlıyorum.	Sadece	bana	ait	olan	muhbirler	bulmalıyım.	Onlara	da</i> <i class="calibre4">güveneceğimden	değil. </i>	Güven	insanı	öldürürdü. </p>
<p class="calibre1">Yine	Serçeparmak’ı	merak	etti.	Acı	Köprü’ye	gitmek	için	yola	çıktığından	beri Petyr	Baelish’ten	haber	yoktu.	Bunun	hiçbir	anlamı	olmayabilirdi.	Belki	de	her şey	demekti.	Varys	bile	hangisi	olduğunu	söyleyemiyordu.	Hadım,	Serçeparmak’ın başına	bir	talihsizlik	geldiğini	düşünüyordu.	Öldürülmüş	bile	olabilirdi.	Tyrion alay	eder	gibi	gülmüştü.	“Serçeparmak	ölüyse	ben	de	bir	devim.”	Tyrelller’in Serçeparmak’ın	götürdüğü	evlilik	teklifine	ayak	diriyor	olması	daha	olasıydı, Tyrion	onları	suçlayamazdı.  <i class="calibre4">Mace	Tyrell	olsaydım,	Joffrey’nin	kafasının	bir</i> <i class="calibre4">kazıkta	olmasını,	aletinin	kızımın	içinde	olmasına	tercih	ederdim. </i></p>
<p class="calibre1">Cersei	gitme	vaktinin	geldiğini	söylediğinde	küçük	donanma	koydan	çıkmak üzereydi.	Bronn,	Tyrion’ın	atını	getirip	eyerine	oturmasına	yardım	etti.	Bu	aslında Podrick	Payne’in	göreviydi	ama	çocuğu	Kızıl	Kale’de	bırakmışlardı.	Sırım	gibi paralı	askerin	varlığı	Pod’un	varlığından	daha	güven	vericiydi. </p>
<p class="calibre1">Şehir	Muhafızları	dar	caddelerin	kenarında	sıralanmıştı.	Mızraklarının	ucu</p>
<p class="calibre1"><a id="p534"></a>kalabalığı	geride	tutuyordu.	Siyah	zırhlar	ve	altın	pelerinler	giyen	mızraklı süvarilerin	başındaki	Sör	Jacelyn	Bywater	kafilenin	en	önündeydi.	Onun	ardından, kralın	Lannister	aslanlı	ve	Baratheon	geyikli	sancaklarını	taşıyan	Sör	Aron Santagar	ve	Sör	Balon	Swann	geliyordu. </p>
<p class="calibre1">Kral	gri	bir	binek	atı	sürüyordu.	Bukleli	saçlarının	üstüne	altın	bir	taç yerleştirilmişti.	Kestane	rengi	bir	kısrağa	binen	Sansa	Stark	kralın	hemen yanındaydı.	Ay	taşlarıyla	süslü	saç	filesinin	altındaki	kızıl	saçları	omuzlarına dökülüyordu.	Kral	Muhafızları’ndan	Tazı,	kralın	sağında	ve	Sör	Mandon	Moore, Sansa	Stark’ın	solundaydı. </p>
<p class="calibre1">Onların	arkasında	beyaz	zırhlı	ve	pelerinli	Sör	Preston	Greenfield’in	eşlik ettiği,	hâlâ	içini	çeken	Prens	Tommen	vardı.	Sonra	Cersei;	refakatçisi	Sör Lancel’di,	Meryn	Trant	ve	Boros	Blount	tarafından	korunuyordu.	Tyrion	ablasının hemen	arkasında	at	sürüyordu.	En	arkada	tahtırevanla	yolculuk	eden	Yüce	Rahip ve	kraliyet	maiyetinden	oluşan	uzun	kuyruk	vardı:	Sör	Horas	Redwyne,	Leydi Tanda	ve	kızı,	Jalabbar	Xho,	Lord	Gyles	Rosby	ve	diğerleri.	Kafilenin	sonunu	iki sıra	muhafız	kolluyordu. </p>
<p class="calibre1">Tıraşsız	ve	yıkanmamış	yüzler,	mızrak	duvarının	ardından	içerleme	dolu gözlerle	kafileyi	izliyordu.  <i class="calibre4">Bundan	zerre	kadar	hoşlanmıyorum, </i>	diye	düşündü Tyrion.	Bronn,	herhangi	bir	sorunu	başlamadan	bitirmek	için	kalabalığın	arasına paralı	askerler	yerleştirmişti.	Cersei	de	Karakazanları	aynı	amaçla	kullanmış</p>
<p class="calibre1">olabilirdi	ama	Tyrion	bu	önlemlerin	işe	yarayacağını	düşünmüyordu.	Eğer	ateş</p>
<p class="calibre1">fazlaca	harlıysa,	kaynayan	puding	kazanının	içine	birkaç	kuru	üzüm	atmak taşmasına	engel	olmazdı. </p>
<p class="calibre1">Dar	ve	kıvrımlı	Kanca’dan	dönüp	Yüksek	Aegon	Tepesi’ne	tırmanmaya başlamadan	önce	Balıkçılar	Meydanı’na	girip	Çamurlu	Yol’dan	geçtiler.	Birkaç kişi,	“Çok	yaşa	Joffrey,”	diye	tezahürat	yapıyordu	ama	bağıran	her	adama	karşılık yüz	sessiz	adam	vardı.	Lannisterlar,	perişan	erkeklerden	ve	aç	kadınlardan	oluşan bir	denizin	içinde	yüzüyor,	aksi	bakışlı	gözlerin	oluşturduğu	dalgaları göğüslüyorlardı.	Tyrion’ın	hemen	önündeki	Cersei,	Lancel’in	anlattığı	bir	şeye gülüyordu	ama	Tyrion	ablasının	bu	neşesinin	sahte	olduğundan	şüpheleniyordu. </p>
<p class="calibre1">Etraflarındaki	huzursuzluktan	habersiz	olması	mümkün	değildi	fakat	Cersei Lannister,	her	zaman	cesaret	gösterisini	sergilemek	gerektiğine	inanırdı. </p>
<p class="calibre1"><a id="p535"></a>Yol	yarılanmışken,	feryat	eden	bir	kadın	iki	muhafızın	arasından	zorla	geçip kral	ve	eşlikçilerinin	önünde	durdu,	ölü	bebeğinin	bedenini	başının	üstüne kaldırdı.	Ceset	morarmış,	şişmiş	ve	grotesk	bir	şekil	almıştı	ama	asıl	ürkütücü olan	annenin	gözleriydi.	Joffrey	bir	an	için	kadını	ezip	geçmeye	niyetli	gibi göründü	fakat	Sansa	Stark	kralın	kulağına	bir	şeyler	fısıldadı.	Kral	elini	kesesine götürdü,	içinden	çıkardığı	gümüş	sikkeyi	kadına	attı.	Gümüş	sikke	ölü	bebeğe çarptı,	yere	düştü,	altın	pelerinlilerin	bacaklarının	arasından	geçti	ve	kalabalığa doğru	yuvarlandı.	Bir	an	sonra	onlarca	adam	sikke	için	kavga	ediyordu.	Anne	bir kez	olsun	gözlerini	kırpmamıştı.	Zayıf	kolları	ölü	oğlunun	ağırlığıyla	titriyordu. </p>
<p class="calibre1">“Onu	bırakın	Majesteleri,”	dedi	Cersei.	“Zavallıya	biz	bile	yardım edemeyiz.” </p>
<p class="calibre1">Anne	onu	duymuştu.	Kraliçenin	sesi	kadının	harap	olmuş	sinirlerini	tamamen kesmişti.	Yüzü	tiksintiyle	çarpıldı.  <i class="calibre4">“Fahişe!” </i>	diye	bağırdı.  <i class="calibre4">“Kral	Katili’nin</i> <i class="calibre4">orospusu!” </i>	Eliyle	Cersei’yi	işaret	ederken	ölü	bebeği	bir	un	çuvalı	gibi	yere düştü.  <i class="calibre4">“Kardeşbeceren	kardeşbeceren	kardeşbeceren.” </i></p>
<p class="calibre1">Tyrion	dışkıyı	kimin	fırlattığını	görmemişti.	Sansa’nın	bağrışını	ve	Joffrey’nin küfrettiğini	duydu,	başını	çevirip	baktığında	kralın	yanağındaki	kahverengi	pisliği sildiğini	gördü.	Altın	renkli	saçlarında	daha	fazla	vardı	ve	Sansa’nın	kucağı	da pislikle	kaplıydı. </p>
<p class="calibre1">“Bunu	kim	attı?”	diye	bağırdı	Joffrey.	Parmaklarını	saçlarının	içinden	geçirdi ve	bir	avuç	boku	yere	fırlattı.	“Bunu	atan	adamı	istiyorum!”	dedi.	“Adamı	getirene yüz	altın	ejderha	vereceğim.” </p>
<p class="calibre1">“Yukarıdaydı,”	diye	bağırdı	kalabalığın	içinden	bir	adam.	Kral	çatılara	ve balkonlara	bakmak	için	atıyla	bir	çember	çizdi.	İnsanlar	elleriyle	çatıları gösteriyor,	birbirlerine	ve	krala	küfür	ediyordu. </p>
<p class="calibre1">“Lütfen	Majesteleri,	bırakın	gitsin,”	diye	yalvardı	Sansa. </p>
<p class="calibre1">Kral,	kızı	dinlemiyordu.	“Bu	pisliği	atan	adamı	bana	getirin!	Yüzümü yalayarak	temizleyecek	ya	da	başını	keseceğim.	Tazı,	onu	bana	getir!” </p>
<p class="calibre1">Sandor	Clegane	emre	itaat	ederek	eyerinden	indi	ama	değil	çatıya	çıkmak, insan	duvarını	geçip	yürümek	bile	mümkün	değildi.	En	öndekiler	kaçmak	için kıpırdanıp	itişirken,	en	arkadakiler	olup	biteni	görebilmek	için	öne	doğru	baskı yapıyordu.	Tyrion	felaket	kokusu	alıyordu.	“Clegane,	bırak.	Adam	çoktan	kaçtı.” </p>
<p class="calibre1"><a id="p536"></a>“Onu	 <i class="calibre4">istiyorum! </i>”	dedi	Joffrey	çatıyı	göstererek.	“Tazı,	yolu	aç	ve	onu	bana...” </p>
<p class="calibre1">Kralın	son	sözleri	bir	ses	fırtınasında	kayboldu.	Korku,	nefret	ve	öfke	dolu	bir girdabın	içindeydiler.  <i class="calibre4">“Piç!” </i>	diye	bağırdı	biri	Joffrey’ye,  <i class="calibre4">“canavar	piç.” </i></p>
<p class="calibre1">Kraliçeye,  <i class="calibre4">“Orospu,” </i>	ve,  <i class="calibre4">“Kardeşbeceren,” </i>	diyordu	sesler.	Tyrion,  <i class="calibre4">“Ucube,” </i></p>
<p class="calibre1">ve,  <i class="calibre4">“Yarımadam,” </i>	diyen	çığlıklarla	ıslanıyordu.	Hakaretlerin	arasında	birkaç kişinin,  <i class="calibre4">“Adalet,” </i>	ve,  <i class="calibre4">“Robb,	Kral	Robb,	Genç	Kurt,” </i>	diye	haykırdığını	duydu Tyrion.	Hatta,  <i class="calibre4">“Stannis,” </i>	ve,  <i class="calibre4">“Renly,” </i>	diyenler	bile	vardı.	İnsanlar	caddenin	her iki	yanından	mızrak	sırasını	zorluyor,	altın	pelerinliler	kalabalığı	geride	tutmak için	uğraşıyordu.	Taş,	dışkı	ve	daha	pis	şeyler	başlarının	üstünde	uçuşuyordu. </p>
<p class="calibre1">“Bizi	doyurun!”	diye	inledi	bir	kadın.	“Ekmek,”	diye	bağırdı	arkasındaki	adam. </p>
<p class="calibre1">“Biz	 <i class="calibre4">ekmek</i>	istiyoruz,	piç!”	Göz	açıp	kapayıncaya	kadar	binlerce	ses	aynı	şarkıyı söylemeye	başladı.	Kral	Joffrey,	Kral	Robb	ve	Kral	Stannis	unutulmuştu.	Kral Ekmek	tek	başına	hüküm	sürüyordu.  <i class="calibre4">“Ekmek,” </i>	diye	feryat	ettiler.  <i class="calibre4">“Ekmek,</i> <i class="calibre4">ekmek!” </i></p>
<p class="calibre1">Tyrion	atını	ablasının	yanına	sürdü	ve	bağırarak,	“Kaleye,”	dedi.  <i class="calibre4">“Hemen!” </i></p>
<p class="calibre1">Cersei	başıyla	onayladı.	Sör	Lancel	kılıcını	kınından	çıkardı.	Kafilenin	en önündeki	Jacelyn	Bywater	emirler	yağdırıyordu.	Süvariler	kalkanlarını	kaldırdılar ve	ilerlemeye	başladılar.	Mızrak	duvarının	arasından	uzanan	eller	kralı yakalamaya	çalışırken	Joffrey	atıyla	tedirgin	bir	halde	çemberler	çiziyordu.	Biri bacağını	tutmayı	başardı,	sadece	bir	an	için.	Sör	Mandon’ın	kılıcı	indi	ve	uzanan eli	bileğinden	ayırdı.	Tyrion,	Joffrey’nin	atının	karnına	sert	bir	 <i class="calibre4">şaplak</i>	atıp, </p>
<p class="calibre1"> <i class="calibre4">“Sür!” </i>	diye	bağırdı	yeğenine.	Hayvan	şaha	kalktı,	öne	fırlayıp	kalabalığı	yararak dörtnala	koşmaya	başladı. </p>
<p class="calibre1">Tyrion	kralın	arkasından	açılan	boşluğa	daldı.	Bronn	elinde	kılıcıyla	onun peşine	düştü.	Sivri	bir	taş	başlarının	üstünden	geçti,	çürük	bir	kabak	Sör Mandon’ın	kalkanında	patladı.	Sollarındaki	üç	altın	pelerinli	kalabalığın baskısına	dayanamayıp	yıkıldı.	Kalabalık	üstlerine	doğru	geliyordu.	Yere	düşen insanlar	eziliyordu.	Tazı	atından	düşüp	arkalarında	kayboldu	ama	binicisiz	aygır yanlarında	dörtnala	koşuyordu.	Tyrion,	Aron	Santagar’ın	eyerinden	aşağı çekildiğini	gördü,	adamın	taşıdığı	Baratheon	sancağı	yırtılmıştı.	Sör	Balon	kılıcını çekmek	için	Lannister	sancağını	yere	attı.	Biri	kralın	atının	önünde	sendeledi	ve hayvanın	ayaklarının	altında	ezilirken	çığlıklar	attı.	Bir	erkek,	bir	kadın	ya	da	bir</p>
<p class="calibre1"><a id="p537"></a>çocuk	olabilirdi,	Tyrion	anlayamamıştı.	Tyrion’ın	yanında	at	koşturan	Joffrey’nin yüzü	kirece	dönmüştü,	beyaz	bir	gölgeye	benzeyen	Sör	Mandon	Moore	kralın solundaydı. </p>
<p class="calibre1">Çılgınlık	bir	anda	arkalarında	kaldı,	kendilerini	gözcü	kulesinin	önündeki taşlık	meydanda	buldular.	Bir	dizi	mızraklı	asker	kapıları	tutuyordu.	Sör	Jacelyn yeni	bir	hücum	için	mızraklı	süvarilerini	çeviriyordu.	Mızraklar	kral	ve kafilesinin	yivli	kapının	altından	geçmesi	için	aralandı.	Sonunda,	üstü	yaylı adamlarla	dolu,	güven	verecek	kadar	yüksek,	soluk	kırmızı	duvarlar	çevrelerini sardı. </p>
<p class="calibre1">Tyrion	atından	ne	zaman	indiğini	hatırlamıyordu.	Cersei,	Tommen	ve	Lancel, hemen	arkalarındaki	Sör	Meryn	ve	Sör	Boros’la	birlikte	kale	kapısından	girerken, Sör	Mandon	titreyen	kralın	atından	inmesine	yardım	ediyordu.	Boros’un	kılıcı kanlıydı,	Meryn’in	beyaz	pelerini	parçalanmıştı.	Sör	Balon	miğfersiz	bir	halde avluya	girdi.	Atı	köpük	içindeydi	ve	hayvanın	ağzından	kan	geliyordu.	Horas Redwyne	yarı	delirmiş	haldeki	Leydi	Tanda’yı	getirdi.	Leydinin	kızı	atından düşmüş	ve	geride	kalmıştı.	Yüzü	her	zamankinden	daha	gri	olan	Lord	Gyles,	Yüce Rahip’in	tahtırevanının	devrildiğini	ve	insanların	ayaklarının	altında	ezilen rahibin	çığlıklar	atarak	dualar	ettiğini	anlatıyordu.	Jalabhar	Xho,	Sör	Preston Greenfield’in	rahibe	yardım	etmek	için	geri	döndüğünü	görmüştü	ama	emin değildi. </p>
<p class="calibre1">Tyrion,	yanına	gelip	yaralı	olup	olmadığını	soran	üstadın	hayal	meyal	farkına vardı.	Hışımla	avlunun	karşısına	yürüyerek	yeğeninin	yanına	gitti,	çocuğun	boka bulanmış	tacı	başında	çarpılmıştı.	“Vatan	hainleri,”	diye	sayıklıyordu	Joffrey. </p>
<p class="calibre1">“Hepsinin	başını	kestireceğim.	Hepsinin...” </p>
<p class="calibre1">Cüce,	yeğeninin	yüzüne	öyle	sert	bir	tokat	attı	ki	oğlanın	başındaki	taç	havaya uçtu.	Sonra	öfkeyle	çocuğun	üstüne	atılıp	yere	devirdi.	“Seni	kör,	kahrolası <i class="calibre4">aptal! </i>” </p>
<p class="calibre1">“Onlar	vatan	haini,”	diye	ciyakladı	yerde	yatan	Joffrey.	“Bana	küfür	ettiler	ve üstüme	saldırdılar!” </p>
<p class="calibre1">“<i class="calibre4">Köpeğini	insanların	üstüne	saldın! </i>	Ne	yapmalarını	bekliyordun?	Bir	köpek kollarını	bacaklarını	keserken	uysalca	diz	mi	çökeceklerdi?	Seni	şımarık,	akılsız, küçük	 <i class="calibre4">oğlan! </i>	Clegane’i	öldürdün	ve	tanrılar	bilir	daha	kaç	kişiyi.	Gel	gör	ki	sen</p>
<p class="calibre1"><a id="p538"></a>sıyrık	bile	almadın.  <i class="calibre4">Lanet	olsun	sana! </i>”	Yeğenini	tekmeledi.	Bunu	yapmak	o	kadar iyi	gelmişti	ki	Sör	Mandon	Moore	onu	çocuğun	üstünden	almasa	devam	edebilirdi. </p>
<p class="calibre1">Bronn	gelip	Tyrion’ı	tuttu.	Cersei	oğlunun	yanına	diz	çöktü.	Tyrion,	Bronn’un ellerinden	kurtuldu.	“Kaç	kişi	geride	kaldı?”	Herkese	bağırıyordu	ve	hiç	kimseye. </p>
<p class="calibre1">“Kızım,”	diye	ağladı	Leydi	Tanda.	“Yalvarırım	biri	gidip	Lollys’i	alsın...” </p>
<p class="calibre1">“Sör	Preston	dönmedi,”	dedi	Sör	Boros	Blount.	“Aron	Santagar	da.” </p>
<p class="calibre1">“Sütanne	de	yok,”	dedi	Sör	Horas	Redwyne.	Yaverlerin	genç	Tyrek Lannister’a	taktığı	alaycı	lakaptı	bu. </p>
<p class="calibre1">“Tyrion	avluyu	inceledi.	“Stark	kızı	nerede?” </p>
<p class="calibre1">Bir	an	kimse	cevap	veremedi.	Sonunda	Joffrey,	“Benim	yanımdaydı.	Nereye gitti	bilmiyorum,”	dedi. </p>
<p class="calibre1">Tyrion	kalın	parmaklarını	zonklayan	şakaklarına	bastırdı.	Sansa	Stark’a	bir zarar	gelirse	Jaime	ölü	sayılırdı.	“Sör	Mandon,	kızı	siz	koruyordunuz.” </p>
<p class="calibre1">Sör	Mandon	Moore	umursamaz	görünüyordu.	“Tazı	yere	düşünce	öncelikle kralı	düşündüm.” </p>
<p class="calibre1">“Doğru	olan	da	buydu,”	diye	lafa	karıştı	Cersei.	“Boros,	Meryn,	gidip	kızı bulun.” </p>
<p class="calibre1">“Benim	kızımı	da	bulun,”	diye	hıçkırdı	Leydi	Tanda.	“Yalvarıyorum	sörler...” </p>
<p class="calibre1">Kalenin	güvenli	duvarlarının	dışına	çıkmak	fikri	Sör	Boros’u	memnun etmemiş	gibiydi.	“Majesteleri,”	dedi	kraliçeye,	“beyaz	pelerinlerimiz	insanların öfkesini	körükleyebilir.” </p>
<p class="calibre1">Tyrion’ın	midesi	daha	fazlasını	kaldıramazdı.	“Kahrolası	pelerinini	Ötekiler alsın!	Onu	giymeye	korkuyorsan	 <i class="calibre4">çıkar. </i>	Seni	sersem...	ama	bana	 <i class="calibre4">Sansa	Stark</i>’ı	bul. </p>
<p class="calibre1">Yoksa	Shagga	o	çirkin	kafanı	ikiye	bölüp	içinde	pudingden	başka	bir	şey	var	mı diye	bakar.” </p>
<p class="calibre1">Sör	Boros	öfkeden	morarmıştı.	“Sen	bana	mı	 <i class="calibre4">çirkin</i>	diyorsun?  <i class="calibre4">Sen? </i>”	Hâlâ elinde	tuttuğu	kanlı	kılıcını	havaya	kaldırdı.	Bronn,	Tyrion’ı	sertçe	çekip	arkasına aldı. </p>
<p class="calibre1"> <i class="calibre4">“Kesin	şunu!” </i>	diye	bağırdı	Cersei.	“Boros,	sana	emredileni	yap	aksi	takdirde pelerinini	giydirecek	başka	birini	buluruz.	Ettiğin	yemin...” </p>
<p class="calibre1">“İşte	orada!”	diye	bağırdı	Joffrey	eliyle	göstererek. </p>
<p class="calibre1">Sandor	Clegane,	Sansa’nın	kestane	rengi	kısrağının	sırtında	kaleye	giriyordu. </p>
<p class="calibre1"><a id="p539"></a>Kız	atın	arkasına	oturmuş,	kollarını	Tazı’nın	göğsüne	dolamıştı. </p>
<p class="calibre1">Tyrion	seslendi,	“Yaralı	mısınız	leydim?” </p>
<p class="calibre1">Sansa’nın	alnındaki	derin	kesikten	kan	akıyordu.	“Onlar...	bir	şeyler fırlatıyorlardı...	taş,	pislik,	yumurta...	Onlara	söylemeye	çalıştım,	verecek ekmeğim	olmadığını	söylemeye	çalıştım.	Bir	adam	beni	eyerimden	aşağı	çekti, Tazı	onu	öldürdü,	sanırım...	kolu...”	Kızın	gözleri	fal	taşı	gibi	açıldı	ve	elini ağzına	götürdü.	“Onun	kolunu	 <i class="calibre4">kesti. </i>” </p>
<p class="calibre1">Clegane	kızı	yere	indirdi.	Beyaz	pelerini	lekelenmiş,	paralanmıştı.	Sol kolundaki	bir	yırtıktan	kan	sızıyordu.	“Küçük	kuş	kanıyor,	biri	onu	kafesine götürüp	şu	kesikle	ilgilensin.”	Üstat	Frenken	emri	yerine	getirmek	için	öne	atıldı. </p>
<p class="calibre1">“Santagar’ın	işini	bitirdiler,”	diyerek	devam	etti	Tazı.	“Dört	adam	onu	yere yatırdı	ve	sırayla	başını	taşla	ezdiler.	Birinin	bağırsaklarını	döktüm	ama	Sör Aron’ın	işine	yaramadı.” </p>
<p class="calibre1">Leydi	Tanda,	Tazı’nın	yanına	gitti.	“Kızım...” </p>
<p class="calibre1">“Onu	hiç	görmedim.”	Tazı	kaşlarını	çatarak	avluya	baktı.	“Atım	nerede?	O</p>
<p class="calibre1">hayvana	bir	şey	olduysa	hesabını	sorarım.” </p>
<p class="calibre1">“Bir	süre	yanımızda	koştu,	sonra	ne	olduğunu	bilmiyorum,”	dedi	Tyrion. </p>
<p class="calibre1"> <i class="calibre4">“Yangın!” </i>	diye	bağırdı	gözcü	kulesinden	gelen	ses.	“Lordlarım,	şehirden duman	yükseliyor.	Bit	Çukuru	yanıyor.” </p>
<p class="calibre1">Tyrion	tarif	edilemeyecek	şekilde	yorgundu	ama	umutsuzluk	için	vakit	yoktu. </p>
<p class="calibre1">“Bronn,	yanına	istediğin	kadar	adam	al	ve	su	arabalarının	taciz	edilmesine	engel ol.”  <i class="calibre4">Tanrılar	bize	merhamet	etsin,	yangın	çılgınateşe	varacak	olursa... </i></p>
<p class="calibre1">“Gerekirse	bütün	Bit	Çukuru’nu	gözden	çıkarabiliriz	ama	yangın	Simyacılar Loncası’na	asla	sıçramamalı.	Anlaşıldı	mı?	Clegane,	Bronn’la	git.” </p>
<p class="calibre1">Tyrion,	Tazı’nın	gözlerinde	kısacık	bir	an	için	korku	gördüğünü	düşündü. </p>
<p class="calibre1">Alevler,	dedi	içinden.  <i class="calibre4">Beni	Ötekiler	alsın,	alevlerden	nefret	ediyor	tabi,	tadını</i> <i class="calibre4">iyi	biliyor	çünkü. </i>	Clegane’in	gözlerindeki	korku	bir	an	sonra	kaybolmuş	yerini her	zamanki	öfkeye	bırakmıştı.	“Gideceğim,”	dedi.	“Ama	sen	emrettiğin	için değil,	atımı	bulmam	gerek.” </p>
<p class="calibre1">Tyrion,	Kral	Muhafızları’ndan	geri	kalan	üç	şövalyeye	döndü.	“Üçünüz	de yanınıza	birer	çığırtkan	alarak	sokaklara	dönün.	İnsanlara	evlerine	gitmelerini söyleyin.	Akşam	çanı	çaldıktan	sonra	hâlâ	dışarıda	olan	herkes	öldürülecek.” </p>
<p class="calibre1"><a id="p540"></a>“Bizim	yerimiz	kralın	yanı,”	dedi	Sör	Meryn	şikâyet	eder	gibi. </p>
<p class="calibre1">Cersei	bir	yılan	gibi	öne	atıldı.	“Sizin	yeriniz	kardeşim	neresi	diyorsa	orası.” </p>
<p class="calibre1">Tükürdü.	“El,	kralın	sesiyle	konuşur	ve	ona	itaatsizlik	etmek	vatan	hainliğidir.” </p>
<p class="calibre1">Boros	ve	Meryn	bakıştı.	“Pelerinlerimizi	giymeli	miyiz	Majesteleri?”	diye sordu	Sör	Boros. </p>
<p class="calibre1">“İsterseniz	çıplak	gidin.	İnsanlara	erkek	olduğunuzu	hatırlatırsınız.	Dışarıdaki tavırlarınızdan	sonra	unutmuş	olabilirler.” </p>
<p class="calibre1">Tyrion	ablasının	öfkesine	engel	olmadı.	Başı	zonkluyordu.	Duman	kokusu aldığını	düşündü	ama	koku	kızaran	sinirlerinden	geliyor	da	olabilirdi. </p>
<p class="calibre1">El	Kulesi’nin	kapısında	Taş	Kargalar’dan	iki	nöbetçi	vardı.	“Bana	Timett	oğlu Timett’i	bulun,”	dedi	Tyrion. </p>
<p class="calibre1">“Taş	Kargalar,	Yanık	Adamlar’ın	peşinden	koşmaz,”	diye	karşılık	verdi vahşilerden	biri. </p>
<p class="calibre1">Tyrion	bir	an	kimlerle	uğraştığını	unutmuştu.	“O	zaman	Shagga’yı	bulun.” </p>
<p class="calibre1">“Shagga	uyuyor.” </p>
<p class="calibre1">Tyrion	çığlık	atmamak	için	kendini	zor	tutuyordu.	“Uyandırın.” </p>
<p class="calibre1">“Dolf	oğlu	Shagga’yı	uyandırmak	kolay	iş	değil,”	diye	sızlandı	adam. </p>
<p class="calibre1">“Öfkelendiği	zaman	korkunç	oluyor.”	Söylene	söylene	gitti. </p>
<p class="calibre1">Shagga	esneyip	gerinerek	geldi.	“Şehrin	yarısı	isyan	ediyor,	diğer	yarısı yanıyor,	Shagga	horlayarak	uyuyor.” </p>
<p class="calibre1">“Shagga	sizin	çamurlu	sularınızın	tadını	sevmiyor,	bu	yüzden	hafif biralarınızdan	ve	ekşi	şaraplarınızdan	içiyor,	sonra	da	başı	ağrıyor.” </p>
<p class="calibre1">“Shae,	Demir	Kapı’nın	yakınındaki	malikânede.	Onun	yanına	gidip	güvende olmasını	sağla,	ne	olursa	olsun.” </p>
<p class="calibre1">İri	adam	sırıttı,	vahşi	sakallarının	altından	sarı	dişleri	göründü.	“Shagga	kızı buraya	getirecek.” </p>
<p class="calibre1">“Sadece	zarar	görmemesini	sağla.	En	kısa	zamanda	yanına	gideceğimi	söyle. </p>
<p class="calibre1">Belki	bu	akşam,	olmazsa	yarın	sabah	mutlaka.” </p>
<p class="calibre1">Ama	akşam	olduğunda,	yangınların	büyük	kısmının	söndürülmesine	ve isyancıların	dağıtılmasına	rağmen	şehir	hâlâ	kaos	içindeydi.	Tyrion,	Shae’in kollarının	arasında	olmayı	ne	kadar	isterse	istesin	bu	gece	bir	yere gidemeyeceğini	anladı. </p>
<p class="calibre1"><a id="p541"></a>Tyrion’ın	çalışma	odasında,	soğuk	horoz	ve	esmer	ekmekten	oluşan	akşam yemeklerini	yerken,	Jacelyn	Bywater	şehirdeki	katliamın	bilançosunu	döktü. </p>
<p class="calibre1">Akşam	loşluğu	yerini	karanlığa	bırakmıştı.	Hizmetçiler	mumları	ve	şömineyi yakmak	için	odaya	girdiler	ama	Tyrion	hizmetçileri	öfkeyle	kovdu.	Ruhu	bu	oda kadar	karanlıktı	ve	Bywater	onu	aydınlatacak	şeyler	anlatmıyordu. </p>
<p class="calibre1">Ölenlerin	listesinin	başında	Yüce	Rahip	vardı,	tanrılardan	yardım	dilenirken parçalara	ayrılmıştı.  <i class="calibre4">Açlıktan	kırılan	insanlar	yürüyemeyecek	kadar	şişman	bir</i> <i class="calibre4">rahibe	iyi	gözle	bakmıyor, </i>	düşündü	Tyrion. </p>
<p class="calibre1">Sör	Preston’ın	cesedi	önce	gözden	kaçmıştı.	Şehir	Muhafızları	beyaz	zırh giymiş	bir	şövalye	arıyordu	ama	Preston	o	kadar	zalimce	ve	defalarca bıçaklanmıştı	ki	bulunduğunda	baştan	ayağı	kırmızı-kahverengiydi. </p>
<p class="calibre1">Sör	Aron	Santagar	bir	çukurda	bulunmuştu.	Ezilmiş	miğferinin	içindeki	başı kırmızı	bir	lapaya	dönüşmüştü. </p>
<p class="calibre1">Leydi	Tanda’nın	kızı,	bir	güveççi	dükkânının	arkasında	elli	adam	tarafından tecavüze	uğramıştı.	Altın	pelerinliler	Lolly’yi	Domuzbeli	Sokağı’nda	çırılçıplak ve	kendini	bilmez	halde	dolaşırken	bulmuştu. </p>
<p class="calibre1">Tyrek	hâlâ	kayıptı.	Yüce	Rahip’in	kristal	tacı	da	öyle.	Dokuz	şehir	muhafızı katledilmişti,	iki	katı	da	ağır	yaralıydı.	Kimse	isyancılardan	kaç	kişinin	öldüğünü saymakla	uğraşmamıştı. </p>
<p class="calibre1">“Tyrek’in	ölü	ya	da	diri	bulunmasını	istiyorum,”	dedi	Tyrion,	Bywater’ın konuşması	bittiğinde.	“Daha	çocuk	sayılır,	merhum	amcam	Tygett’in	oğludur. </p>
<p class="calibre1">Babası	bana	her	zaman	nazik	davranmıştır.” </p>
<p class="calibre1">“Onu	bulacağız,”	dedi	Bywater.	“Rahibin	tacını	da.” </p>
<p class="calibre1">“Ötekiler	birbirlerini	rahibin	tacıyla	becersin,	umrumda	değil.” </p>
<p class="calibre1">“Beni	Şehir	Muhafızları	Kumandanı	ilan	ettiğinizde	size	her	zaman	gerçekleri söylememi	istemiştiniz.” </p>
<p class="calibre1">“İçimden	bir	ses	anlatacaklarından	hiç	hoşlanmayacağımı	söylüyor.” </p>
<p class="calibre1">“Bugün	şehri	tutmayı	başardık	lordum	ama	yarın	için	söz	veremem.	Kazan kaynamak	üzere.	Sokaklarda	çok	fazla	hırsız	ve	katil	var,	kimsenin	evi	güvende değil.	Sidiksu	Dönemeci	boyunca	sıralanmış	genelevlerden	kanlı	ishal	yayılıyor. </p>
<p class="calibre1">Ne	bakır	ne	gümüş	sikkeyle	alınacak	yiyecek	kaldı.	Önceden	sadece	çukurlarda mırıldanmaya	cesaret	edebiliyorlardı	ama	şimdi	pazar	yerinde,	dükkânlarda	açık</p>
<p class="calibre1"><a id="p542"></a>açık	ihanetten	bahsediliyor.” </p>
<p class="calibre1">“Daha	çok	adama	mı	ihtiyacın	var?” </p>
<p class="calibre1">“Şu	an	elimde	olan	adamların	yarısına	bile	güvenmiyorum.	Slynt,	Şehir Muhafızları’nın	sayısını	üç	katına	çıkarmış	ama	muhafız	olmak	için	altın	renkli	bir pelerinden	fazlası	gerekir.	Yeni	gelenlerin	arasında	iyi	ve	sadık	adamlar	da	var fakat	çoğunluğu	eğitimsiz,	disiplinsiz,	ayyaş	ve	hain.	Yalnızca	kendi	postlarına sadık	adamlar	bunlar.	İş	gerçekten	savaşmaya	geldiğinde	dövüşmezler.” </p>
<p class="calibre1">“Dövüşmelerini	hiç	beklemedim	zaten,”	dedi	Tyrion.	“Duvarlarımızda	gedik açıldığı	an	kaybettik	demektir.	Bunu	en	başından	beri	biliyorum.” </p>
<p class="calibre1">“Adamlarımın	çoğu	halkın	içinden.	Onlarla	aynı	sokaklarda	yürümüş,	aynı mataradan	şarap	içmiş,	aynı	dükkânda	aynı	kazanın	içine	kaşık	sallamışlar. </p>
<p class="calibre1">Hadımınız	anlatmıştır,	Kral	Toprakları’nda	Lannisterlar’a	karşı	sevgi	beslendiği söylenemez.	İnsanların	çoğu,	Aerys	kapıları	açtığında	lord	babanızın	şehri	nasıl yağmaladığını	hatırlıyor.	Hanedanınızın	işlediği	günahlar	yüzünden	şehrin cezalandırıldığını	düşünüyorlar;	ağabeyinizin	Kral	Aerys’i	öldürmesi,	Rhaegar’in bebeğinin	katledilmesi,	Eddard	Stark’ın	idamı	ve	Joffrey’nin	adaletinin	vahşeti. </p>
<p class="calibre1">Bazıları,	Kral	Robert	zamanında	her	şeyin	daha	iyi	olduğunu	söylüyor	ve	hatta Stannis	kral	olursa	daha	da	iyi	olacağını.	Güveççilerde,	meyhanelerde, genelevlerde	bunlar	konuşuluyor.	Hatta	kışlalarda,	muhafız	kulübelerinde	bile.” </p>
<p class="calibre1">“Ailemden	nefret	ediyorlar,	bunu	söylemeye	mi	çalışıyorsun?” </p>
<p class="calibre1">“Evet...	ve	ellerine	bir	fırsat	geçerse	karşınızda	dururlar.” </p>
<p class="calibre1">“Ya	benden?” </p>
<p class="calibre1">“Hadımınıza	sorun.” </p>
<p class="calibre1">“Sana	soruyorum.” </p>
<p class="calibre1">Bywater	gözlerini	hiç	kırpmadan	Tyrion’ın	birbirinden	farklı	renkteki gözlerinin	içine	baktı.	“En	çok	sizden	nefret	ediyorlar	lordum.” </p>
<p class="calibre1"> <i class="calibre4">“En	çok?” </i>	Bu	adaletsizlik	insanı	boğabilirdi.	“Onlara	ölülerini	yemelerini söyleyen,	üstlerine	köpeğini	salan	Joffrey’ydi.	Beni	nasıl	suçlayabilirler?” </p>
<p class="calibre1">“Majesteleri	yalnızca	bir	çocuk.	Sokaklarda	şeytani	danışmanları	olduğu konuşuluyor.	Kraliçe	hiçbir	zaman	halkın	dostu	olmadı,	Lord	Varys’e	Örümcek demelerinin	sebebi	de	sevgi	değil	elbette...	ama	en	çok	suçladıkları	kişi	sizsiniz. </p>
<p class="calibre1">Kral	Robert	tahttayken	ve	her	şey	daha	iyiyken	ablanız	ve	Lord	Varys	buradaydı</p>
<p class="calibre1"><a id="p543"></a>ama	siz	yoktunuz.	Kral	Toprakları’nı	kibirli	paralı	askerlerle	ve	her	istediklerini alan,	kendi	kanunlardan	başkasını	tanımayan	kirli	vahşilerle	doldurduğunuzu söylüyorlar.	Janos	Slynt’i	fazla	dürüst	bulduğunuz	için	sürgüne	yolladığınızı, ahlâklı	ve	erdemli	Pycelle’i	size	karşı	gelecek	kadar	cesaretli	olduğu	için	zindana attırdığınızı	konuşuyorlar.	Bazıları,	Demir	Taht’ı	kendiniz	için	istediğinizi	bile iddia	ediyor.” </p>
<p class="calibre1">“Evet,	bütün	bunların	yanı	sıra	çirkinim,	canavarım	ve	şekilsizim,	unutmayın.” </p>
<p class="calibre1">Eli	yumruğa	dönüştü.	“Yeterince	duydum.	Her	ikimizin	de	yapacak	bir	sürü	işi	var. </p>
<p class="calibre1">Beni	yalnız	bırakın.” </p>
<p class="calibre1">L <i class="calibre4">ord	babam	onca	yıl	beden	nefret	etmekte	haklıydı	belki,	yapabildiğimin	en</i> <i class="calibre4">iyisi	buysa, </i>	diye	düşündü	Tyrion	yalnız	kaldığında.	Akşam	yemeğinden	geri kalanlara	baktı.	Soğuk	ve	yağlı	horoz	etinin	görüntüsü	midesini	bulandırmıştı. </p>
<p class="calibre1">İğrenerek	tabağı	ileri	itti.	Pod’a	seslenip	Varys’i	ve	Bronn’u	çağırmasını	söyledi. </p>
<p class="calibre1"> <i class="calibre4">En	güvendiğim	danışmalarım	bir	hadım	ve	bir	paralı	asker,	leydimse	bir	fahişe. </i></p>
<p class="calibre1"> <i class="calibre4">Bunlar	benimle	ilgili	ne	söylüyor? </i></p>
<p class="calibre1">Bronn	odaya	geldiğinde	karanlıktan	şikâyet	etti	ve	şöminenin	yakılması	için ısrar	etti.	Varys	odaya	girdiğinde	ateş	parıldıyordu.	“Nerede	kaldın?”	diye	sordu Tyrion	hadıma. </p>
<p class="calibre1">“Kralın	işleriyle	uğraşıyordum	lordum.” </p>
<p class="calibre1">“Ah,	evet,  <i class="calibre4">kral, </i>”	diye	mırıldandı	Tyrion.	“Yeğenim	değil	Demir	Taht’ta oturmak,	bir	tuvalet	çukurunda	oturacak	beceriye	bile	sahip	değil.” </p>
<p class="calibre1">“Çıraklara	iş	öğretilmeli,”	dedi	Varys	omuzlarını	silkerek. </p>
<p class="calibre1">“Leş	Sokağı’ndaki	çırakların	yarısı	diyarı	senin	kralından	iyi	yönetir.”	Bronn masaya	oturup	horozun	kanatlarından	birini	aldı. </p>
<p class="calibre1">Tyrion	paralı	askerin	hürmetsiz	tavırlarını	görmezden	gelmeye	alışkındı	ama bu	sefer	rahatsız	olmuştu.	“Sana	yemeğimi	bitirmen	için	izin	verdiğimi hatırlamıyorum.” </p>
<p class="calibre1">“Yemeyecek	gibi	görünüyordun,”	dedi	Bronn	ağzı	et	doluyken.	“Şehir	açlıktan kırılıyor,	yiyecekleri	ziyan	etmek	suç	sayılır.	Şarabın	var	mı?” </p>
<p class="calibre1"> <i class="calibre4">Birazdan	kendisine	şarap	doldurmamı	da	isteyecek, </i>	diye	düşündü	Tyrion. </p>
<p class="calibre1">“Fazla	ileri	gidiyorsun,”	diye	uyardı	paralı	askeri. </p>
<p class="calibre1">“Sen	ise	asla	yeterince	ileri	gitmiyorsun.”	Bronn	kanat	kemiğini	yere	fırlattı. </p>
<p class="calibre1"><a id="p544"></a>“Diğer	çocuk	daha	önce	doğsaydı	hayat	ne	kadar	kolay	olurdu,	düşündün	mü	hiç?” </p>
<p class="calibre1">Elini	horozun	göğsüne	götürüp	büyük	bir	parça	et	kopardı.	“Ağlak	olanı	diyorum, Tommen.	Kendisine	söylenen	her	şeyi	yaparmış	gibi	görünüyor,	iyi	bir	kral	da öyle	olmalı.” </p>
<p class="calibre1">Paralı	askerin	ima	ettiği	şeyi	anladığında	Tyrion’ın	omurgasından	bir	ürperti geçti.  <i class="calibre4">Eğer	Tommen	kral	olursa... </i></p>
<p class="calibre1">Tommen’ın	kral	olabilmesi	için	tek	yol	vardı.	Hayır,	bunu,	düşünemezdi	bile. </p>
<p class="calibre1">Joffrey	onun	kanındandı	ve	Cersei’nin	olduğu	kadar	Jaime’nin	de	oğluydu.	“Bunu söylediğin	için	kafanı	kestirebilirim,”	dedi	Bronn’a	ama	paralı	asker	sadece güldü. </p>
<p class="calibre1">“Dostlar,”	dedi	Varys.	“Tartışmak	bize	bir	şey	kazandırmaz.	İkinize	de yalvarıyorum,	kalp	alın.” </p>
<p class="calibre1">“Kimin	kalbini?”	diye	sordu	Tyrion.	Aklına	onlarca	cazip	seçenek	geliyordu. </p>
<p class="calibre1"><a id="p545"></a>Davos</p>
<p class="calibre1">Sör	Cortnay	Penrose	zırh	giymemişti.	Doru	bir	aygırın	sırtında	oturuyordu. </p>
<p class="calibre1">Sancaktarı	benekli	gri	bir	ata	biniyordu.	Başlarının	üstünde	Baratheonlar’ın	taçlı erkek	geyiği	ve	Penroselar’ın	kızıl-kahve	zemin	üstünde	çapraz	duran	beyaz	kuş</p>
<p class="calibre1">tüyleri	dalgalanıyordu.	Sör	Cortnay’in	yaprak	şekilli	sakalı	da	kızıl-kahveydi	ama başı	tamamen	saçsızdı.	Kralın	yanındaki	grubun	sayısından	ve	görkeminden etkilendiyse	bile	belli	etmiyordu. </p>
<p class="calibre1">Zırh	ve	kalkanlardan	çıkan	metal	sesleriyle	tepeyi	tırmandılar.	Davos	bile	zırh kuşanmıştı	ama	bunun	neden	gerekli	olduğunu	bilmiyordu.	Alışık	olmadığı	bu ağırlığın	altında	omuzları	ve	sırtı	ağrıyordu.	Kendisini	hantal	ve	aptal hissediyordu.	Burada	ne	işi	olduğunu	düşündü	bir	kez	daha.  <i class="calibre4">Kralın	emirlerini</i> <i class="calibre4">sorgulamak	bana	düşmez	ama	yine	de... </i></p>
<p class="calibre1">Gruptaki	her	adam	Davos	Seaworth’ten	daha	soylu	ve	daha	yüksek	rütbeliydi. </p>
<p class="calibre1">Kudretli	lordlar	sabah	güneşinin	altında	ışıldıyordu.	Gümüş	kaplı	altın	süslemeli zırhları	pırıl	pırıldı,	ipek	gibi	kuş	tüyleriyle	süslenmiş	savaş	miğferlerine mücevher	gözlü	canavarlar	dövülmüştü.	Davos	bu	zengin	ve	soylu	kalabalığın içinde	uygunsuz	görünüyordu.	Kral	da	Davos	gibi	kaynatılmış	deri	ve	yünden yapılmış	basit	giysiler	giyiyordu	ama	şakaklarının	üstündeki	kırmızı	altın	çember adama	inkâr	edilemez	bir	ihtişam	katıyordu.	Kral	başını	her	hareket	ettirdiğinde tacın	alev	şeklindeki	uçları	güneşle	yanıyordu. </p>
<p class="calibre1"> <i class="calibre4">Kara	Hayat</i>	sekiz	gün	önce	Fırtına	Burnu’ndaki	donanmaya	katıldığından	beri Davos	ilk	kez	Majesteleri’nin	bu	kadar	yakınındaydı.	Gelişinin	ilk	saatinde	huzura kabul	edilmek	istemiş	ama	kralın	meşgul	olduğu	yanıtını	almıştı.	Davos,	kral yaverlerinden	biri	olan	oğlu	Devan’dan,	Majesteleri’nin	son	zamanlarda	sürekli meşgul	olduğunu	öğrenmişti.	Stannis	Baratheon	artık	kuvvetli	bir	adamdı.	Lordlar cesetlerin	etrafında	uçuşan	sinekler	gibi	kralın	etrafını	sarmıştı.  <i class="calibre4">Stannis	de	ceset</i> <i class="calibre4">gibi	görünüyor,	Ejderha	Kayası’ndan	ayrıldığımdan	beri	yaşlanmış	sanki. </i></p>
<p class="calibre1">Devan,	kralın	son	zamanlarda	neredeyse	hiç	uyumadığını	da	söylemişti.	“Lord Renly’nin	ölümünden	sonra	korkunç	kâbuslar	görmeye	başladı,”	demişti	delikanlı. </p>
<p class="calibre1"><a id="p546"></a>“Üstatların	iksirleri	işe	yaramıyor.	Kralı	sadece	Leydi	Melisandre	sakinleştirip uyutabiliyor.” </p>
<p class="calibre1"> <i class="calibre4">Bu	yüzden	mi	kralın	çadırında	kalıyor	artık?	diye	merak	etti	Davos.	Kralla</i> <i class="calibre4">birlikte	dua	etmek	için	mi?	Yoksa	kralı	uyutmak	için	başka	yöntemleri	mi	var? </i></p>
<p class="calibre1">Gereksiz	ve	sormaya	cesaret	edemeyeceği	bir	soruydu	bu,	karşısındaki	kendi	oğlu olsa	bile.	Devan	iyi	bir	çocuktu	ama	göğsündeki	alevli	kalp	armasını	gururla taşıyordu	ve	Davos	onu	akşam	vakti	gece	ateşinin	başında	şafağın	gelmesi	için Işık	Tanrısı’na	yalvarırken	de	görmüştü.  <i class="calibre4">O	kralın	yaveri, </i>	dedi	kendine.  <i class="calibre4">Kralının</i> <i class="calibre4">tanrısına	tapması	beklenmedik	bir	şey	değil. </i></p>
<p class="calibre1">Fırtına	Burnu’nun	duvarlarının	ne	kadar	yüksek	ve	kalın	olduğunu	neredeyse unutmuştu	Davos.	Kafilenin	başındaki	Kral	Stannis	dizginlerini	çekti,	Sör	Cortnay ve	sancaktarıyla	arasında	birkaç	adım	mesafe	vardı.	“Sör,”	dedi	zorlama	bir nezaketle,	atından	inmek	için	hareketlenmedi. </p>
<p class="calibre1">“Lordum.”	Bu	daha	nezaketsizdi	ama	beklenmedik	değildi. </p>
<p class="calibre1">“Münasip	olan,	bir	krala	 <i class="calibre4">Majesteleri</i>	diye	hitap	etmektir,”	dedi.	Lord	Florent. </p>
<p class="calibre1">Göğüs	kalkanında,	laciverttaşından	yapılmış	çiçek	halkasının	içinden	parlak burnunu	çıkaran	kızıl-altın	bir	tilki	vardı.	Parlaksu	Kalesi’nin	çok	uzun,	çok	soylu ve	çok	zengin	lordu,	Renly’nin	ölümünden	sonra	Stannis’in	tarafına	geçen	ve	eski tanrılarını	bırakıp	Işık	Tanrısı’nı	kabul	eden	ilk	sancak	beyiydi.	Stannis,	Kraliçe Selyse’yi	amcası	Axell’le	birlikte	Ejderha	Kayası’nda	bırakmıştı	ama	kraliçenin adamları	her	zamankinden	daha	kalabalık	ve	daha	güçlüydü	ve	Alester	Florent	en önde	gelenleriydi. </p>
<p class="calibre1">Sör	Cortnay	Penrose	lordu	duymazdan	gelip	Stannis’le	konuşmayı	tercih	etti. </p>
<p class="calibre1">“Bu	oldukça	etkileyici	bir	grup.	Büyük	lordlar	Estermont,	Errol	ve	Varner. </p>
<p class="calibre1">Fossowayler’in	yeşil	elmasından	Sör	Jon	ve	kırmızı	elmadan	Sör	Bryan.	Kral Renly’nin	Gökkuşağı	Muhafızları’ndan	Lord	Caron	ve	Sör	Guyard...  <i class="calibre4">ve</i>	kudretli Lord	Alester	Florent.	Arkanızdaki	meşhur	Soğan	Şövalyesi	mi?	Memnun	oldum Sör	Davos.	Korkarım	leydiyi	tanımıyorum.” </p>
<p class="calibre1">“Benim	adım	Melisandre,	sör.”	Kadın	zırh	giymemişti,	uçuşan	kırmızı	ipek elbisesi	üstündeydi.	“Kralınıza	ve	Işık	Tanrısı’na	hizmet	ediyorum.” </p>
<p class="calibre1">“İyiliklerini	dilerim,”	dedi	Sör	Cortnay.	“Ama	ben	başka	tanrılara	ve	başka bir	krala	diz	çöküyorum.” </p>
<p class="calibre1"><a id="p547"></a>“Sadece	tek	gerçek	kral	ve	tek	gerçek	tanrı	vardır,”	dedi	Lord	Florent. </p>
<p class="calibre1">“Burada	teoloji	konuşmak	için	mi	toplandık	lordum?	Bilseydim	yanımda	bir rahip	getirirdim.” </p>
<p class="calibre1">“Neden	burada	olduğumuzu	gayet	iyi	biliyorsunuz,”	dedi	Stannis.	“Teklifimi düşünmeniz	için	on	beş	gününüz	vardı.	Kuzgunlarınızı	gönderdiniz.	Yardım gelmedi,	gelmeyecek	de.	Fırtına	Burnu	tek	başına	ve	benim	sabrım	tükendi.	Son kez	sör,	size	kalenin	kapılarını	açmanızı	ve	yasalar	önünde	zaten	benim	olanı	bana teslim	etmenizi	emrediyorum.” </p>
<p class="calibre1">“Ya	şartlar?”	diye	sordu	Sör	Cortnay. </p>
<p class="calibre1">“Değişmedi,”	diye	cevapladı	Stannis.	“İhanet	suçunuzu	affedeceğim,	arkamda gördüğünüz	lordları	affettiğim	gibi.	Garnizonunuzdaki	askerler	benim	hizmetime girmekte	ya	da	zarar	görmeden	evlerine	dönmekte	özgürler.	Silahlarınızı	ve taşıyabileceğiniz	kadar	eşyanızı	yanınıza	alabilirsiniz	ama	atlarınıza	ve	yük hayvanlarınıza	el	koyulacak.” </p>
<p class="calibre1">“Edric	Fırtına	ne	olacak?” </p>
<p class="calibre1">“Ağabeyimin	piçi	bana	teslim	edilmeli.” </p>
<p class="calibre1">“O	halde	cevabım	hâlâ	hayır	lordum” </p>
<p class="calibre1">Kral	çenesini	sıktı.	Bir	şey	söylemedi. </p>
<p class="calibre1">Onun	yerine	Melisandre	konuştu.	“Işık	Tanrısı	sizi	kendi	karanlığınızdan korusun	Sör	Cortnay.” </p>
<p class="calibre1">“Işık	Tanrısı’nı	Ötekiler	becersin,”	diye	karşılık	verdi	Penrose. </p>
<p class="calibre1">Lord	Alester	Florent	boğazını	temizledi.	“Dilinize	dikkat	edin	Sör	Cortnay. </p>
<p class="calibre1">Majesteleri’nin	çocuğa	zarar	vermek	gibi	bir	niyeti	yok.	Çocuk,	kralımızın	kanını taşıyor	ve	aynı	zamanda	benim	kanımı.	Herkesin	bildiği	gibi	annesi	yeğenim Delena’ydı.	Eğer	krala	güvenmiyorsanız	bana	güvenin.	Benim	onurlu	bir	adam olduğumu	biliyorsunuz...” </p>
<p class="calibre1">“Sizin	hırslı	bir	adam	olduğunuzu	biliyorum,”	diyerek	lordun	lafını	kesti Cortnay.	“Benim	çizmelerimi	değiştirdiğim	kadar	kolay	kral	ve	tanrı değiştirdiğinizi	biliyorum.	Tıpkı	şu	gördüğüm	dönekler	gibi.” </p>
<p class="calibre1">Kralın	adamlarından	öfke	dolu	homurtular	yükseldi.  <i class="calibre4">Cortnay	çok	haksız</i> <i class="calibre4">sayılmaz, </i>	diye	düşündü	Davos.	Kısa	bir	zaman	öncesine	kadar	Fossowayler, Guyard	Morrigen,	Lord	Caron,	Lord	Varner,	Lord	Errol	ve	Lord	Estermont, </p>
<p class="calibre1"><a id="p548"></a>Renly’ye	bağlıydı.	Onun	çadırında	oturmuş,	savaş	planları	yapmasına	yardım etmiş	ve	Stannis’i	nasıl	devireceklerini	konuşmuşlardı.	Lord	Florent	de	onlarla birlikteydi,	Kraliçe	Selyse’nin	öz	amcasıydı	ama	bu	durum	Parlaksu	Kalesi Lordu’nun	Renly’ye	diz	çökmesine	engel	olmamıştı	çünkü	Renly	yükselen	yıldızdı. </p>
<p class="calibre1">Bryce	Caron	atını	bir	iki	adım	öne	yürüttü.	Sırtındaki	gökkuşağı	pelerini koydan	esen	rüzgârla	dalgalanıyordu.	“Buradaki	hiçbir	adam	dönek	değil	sör.	Ben Fırtına	Burnu	için	bağlılık	yemini	ettim	ve	kalenin	haklı	lordu	Kral	Stannis’tir...  <i class="calibre4">ve</i> gerçek	kralımız	da	odur.	Baratheon	Hanedanı’nın	son	erkeği,	Robert’ın	ve Renly’nin	veliahtıdır.” </p>
<p class="calibre1">“Öyleyse	Çiçek	Şövalyesi	neden	aranızda	değil?	Ve	Mathis	Rowan	nerede? </p>
<p class="calibre1">Randyll	Tarly?	Leydi	Oakheart?	Renly’yi	en	çok	sevenler	neden	burada,	yanınızda değil?  <i class="calibre4">Tarthlar’ın	Brienne’i	nerede,	sorarım	size? </i>” </p>
<p class="calibre1">“O	mu?”	Sör	Guyard	Morrigen	güldü.	“Kaçtı.	Kaçması	gerekirdi.	Kralı katleden	onun	elleriydi.” </p>
<p class="calibre1">“Bu	bir	yalan,”	dedi	Sör	Cortnay.	“Brienne’i,	Akşamgüneşi	Kalesi’nde babasının	dizinin	dibinde	oyunlar	oynayan	küçük	bir	kız	olduğu	zamanlardan	beri tanırım	ve	Akşam	Yıldızı	onu	buraya,	Fırtına	Burnu’na	gönderdiğinde	daha	da	iyi tanıdım.	Brienne,	Renly’yi	ilk	gördüğü	anda	ona	âşık	olmuştu.	Bunu	kör	bir	adam bile	görebilirdi.” </p>
<p class="calibre1">“Bu	doğru,”	dedi	Lord	Florent	rahat	bir	tavırla.	“Ve	kendisini	reddeden	adamı öldürecek	kadar	çıldıran	ilk	kadının	Brienne	olduğunu	da	söyleyemeyiz.	Gerçi bana	soracak	olursanız,	ben	kralı	öldürenin	Leydi	Stark	olduğuna	inanıyorum.	Bir anlaşma	umuduyla	Nehirova’dan	kalkıp	onca	yol	geldi	ve	Renly	tarafından reddedildi.	Renly’nin,	oğlu	için	bir	tehdit	olduğunu	düşündüğüne	şüphe	yok,	onu bu	yüzden	ortadan	kaldırdı.” </p>
<p class="calibre1">“Brienne	yaptı,”	diye	ısrar	etti	Lord	Caron.	“Sör	Emmon	Cuy	ölmeden	önce defalarca	yemin	etti.	Bu	konuda	size	yemin	edebilirim	Sör	Cortnay.” </p>
<p class="calibre1">Sör	Cortnay’in	sesi	tiksintiyle	kalınlaşmıştı.	“Bunun	ne	kıymeti	olur? </p>
<p class="calibre1">Görüyorum	ki	gökkuşağı	pelerininizi	giyiyorsunuz.	Renly’yi	koruyacağınıza	dair <i class="calibre4">yemin</i>	ettiğinizde	ondan	aldığınız	pelerini.	Renly	öldüyse	siz	nasıl	hayattasınız?” </p>
<p class="calibre1">Guyard	Morrigen’e	döndü.	“Aynı	şeyi	size	de	sorabilirim	sör.	Yeşil	Guyard,	öyle değil	mi?	Kralının	canını	canıyla	korumaya	yemin	etmiş	şövalye?	Benim	böyle	bir</p>
<p class="calibre1"><a id="p549"></a>pelerinim	olsaydı	onu	giymeye	utanırdım.” </p>
<p class="calibre1">Morrigen	parladı.	“Dua	et	ki	bu	sadece	bir	görüşme	Penrose,	yoksa	bu söylediklerin	için	dilini	keserdim.” </p>
<p class="calibre1">“Ve	erkekliğini	attığın	ateşe	mi	atardın?” </p>
<p class="calibre1"> <i class="calibre4">“Yeter!” </i>	dedi	Stannis.	“Işık	Tanrısı,	kardeşimin	ihanet	suçundan	ötürü ölmesini	uygun	gördü.	Fiili	kimin	gerçekleştirdiği	önemli	değil.” </p>
<p class="calibre1">“<i class="calibre4">Sizin</i>	için	değil,”	dedi	Sör	Cortnay.	“Şartlarınız	duydum	Lord	Stannis.	Bu	da benim	şartım.”	Eldivenini	çıkarıp	kralın	yüzüne	fırlattı.	“Teke	tek	dövüş.	Kılıç, mızrak	ya	da	arzu	ettiğiniz	başka	bir	silah.	Sihirli	kılıcınıza	ve	soylu	derinize zarar	gelmesini	istemiyorsanız	bir	şövalye	seçin	ve	ben	de	öyle	yapayım.”	Yırtıcı gözlerle	Guyard	Morrigen	ve	Bryce	Caron’a	baktı.	“Bu	yavruların	ikisi	de	işe yarar	sanırım.” </p>
<p class="calibre1">Sör	Guyard’ın	yüzü	öfkeyle	karardı.	“Kralım	izin	verirse	bu	meydan	okumaya seve	seve	karşılık	veririm.” </p>
<p class="calibre1">“Ben	de	öyle,”	dedi	Bryce	Caron,	Stannis’e	bakarak. </p>
<p class="calibre1">Kral	dişlerini	gıcırdattı.	“Hayır.” </p>
<p class="calibre1">Sör	Cortnay	şaşırmış	gibi	görünmüyordu.	“Şüphe	ettiğiniz	şey	davanızın haklılığı	mı	yoksa	kollarınızın	gücü	mü	lordum?	Alevli	kılıcınızın	üstüne	işeyip onu	söndüreceğimden	mi	korkuyorsunuz?” </p>
<p class="calibre1">“Siz	benim	aptal	olduğu	mu	sanıyorsunuz	sör?”	diye	sordu	Stannis.	“Yirmi	bin adamım	var.	Hem	denizden	hem	karadan	kuşatılmış	durumdasınız.	Zaferim mutlakken	neden	teke	tek	dövüşü	tercih	edeyim?”	Kral,	parmağını	Penrose’un yüzüne	doğrulttu.	“Sizi	baştan	uyarıyorum.	Beni,	benim	kalemi	fırtına	kopararak almak	zorunda	bırakırsanız	merhamet	görmeyeceksiniz.	Hepinizi	ihanet	suçuyla asacağım.” </p>
<p class="calibre1">“Tanrılar	izin	verirse.	Fırtına	koparın	lordum	ve	bunu	yaparken	bu	kalenin adını	da	hatırlayın.”	Sör	Cortnay	atını	mahmuzladı	ve	kale	kapısına	doğru koşturmaya	başladı. </p>
<p class="calibre1">Stannis	tek	kelime	etmedi,	atını	çevirip	kamp	alanına	yöneldi.	Diğerleri	onu takip	etti.	“Bu	duvarlara	saldırırsak	binlerce	adam	ölecek,”	dedi	yaşlı	Lord Estermont,	kralın	anne	tarafından	büyükbabasıydı.	“Tek	canı	tehlikeye	atmak elbette	daha	iyi.	Biz	davamızda	haklıyız,	tanrıların	bizim	şövalyemizi	zaferle</p>
<p class="calibre1"><a id="p550"></a>kutsayacağına	şüphe	yok.” </p>
<p class="calibre1"> <i class="calibre4">Tanrı,	yaşlı	adam, </i>	diye	düşündü	Davos.  <i class="calibre4">Artık	sadece	bir	tanrımız	olduğunu</i> <i class="calibre4">unutuyorsun.	Melisandre’nin	Işık	Tanrısı. </i></p>
<p class="calibre1">“Ben	seve	seve	dövüşürüm,”	dedi	Sör	Jon	Fossoway.	“Kılıç	dövüşünde	Lord Caron	ya	da	Sör	Guyard	kadar	iyi	olmadığım	halde.	Renly,	Fırtına	Burnu’nda kayda	değer	şövalyeler	bırakmadı.	Garnizon	görevi	yaşlı	adamlar	ve	yeşil delikanlılar	içindir.” </p>
<p class="calibre1">Lord	Caron	onayladı.	“Fırtına	Burnu’nu	tek	kılıç	darbesiyle	almak!	Çok	kolay bir	zafer	olur.” </p>
<p class="calibre1">Stannis	adamların	konuşmasını	keskin	bir	bakışla	böldü.	“Saksağanlar	gibi gevezelik	ediyorsunuz	ve	onlardan	daha	az	aklınız	var.	Sessizlik	istiyorum.” </p>
<p class="calibre1">Davos’a	baktı.	“Sör,	benim	yanımda	at	sürün.”	Atını	mahmuzladı	ve takipçilerinden	uzaklaştı.	Yalnızca	Melisandre	kralın	peşinden	gitti,	taçlı	erkek geyiği	içine	almış	alevli	kalbin	süslediği	büyük	sancağı	taşıyordu.  <i class="calibre4">Geyiği	bütün</i> <i class="calibre4">olarak	yutmuş	gibi. </i></p>
<p class="calibre1">Davos	krala	katılmak	için	lordların	yanından	geçip	giderken	adamların birbirlerine	nasıl	baktığını	gördü.	Bunlar	soğan	şövalyeleri	değildi,	köklü	ve onurlu	hanedanların	gururlu	erkekleriydi.	Renly’nin	bu	adamlara	asla	Stannis	gibi davranmadığını	her	nasılsa	biliyordu	Davos.	Baratheonlar’ın	en	genci,	ağabeyinin asla	sahip	olmadığı	incelik	ve	nezaketle	doğmuştu. </p>
<p class="calibre1">Krala	yetiştiğinde	atını	yavaşlattı.	“Majesteleri.”	Kral	Stannis	yakından bakıldığında	çok	daha	kötü	durumda	görünüyordu.	Yüzü	bir	deri	bir	kemik kalmıştı	ve	gözlerinin	altında	siyah	halkalar	vardı. </p>
<p class="calibre1">“Bir	kaçakçı	aynı	zamanda	insan	sarrafı	olmalı,”	dedi	Kral	Stannis.	“Bana	Sör Cortnay	Penrose	hakkında	ne	düşündüğünü	söyle.” </p>
<p class="calibre1">“İnatçı	bir	adam,”	dedi	Davos	dikkatle. </p>
<p class="calibre1">“Ben	ona	ölümüne	susamış	derim.	Af	teklifimi	yüzüme	geri	fırlatıyor.	Hem kendi	hayatını	hem	de	o	duvarların	arkasındaki	herkesin	hayatını	çöpe	atıyor.  <i class="calibre4">Teke</i> <i class="calibre4">tek	dövüş? </i>”	Kral	alaycı	bir	şekilde	güldü.	“Beni	Robert’la	karıştırıyor	olmalı.” </p>
<p class="calibre1">“Daha	çok,	umutsuz	gibiydi.	Teke	tek	dövüşten	başka	ne	umudu	var?” </p>
<p class="calibre1">“Yok.	Kale	düşecek.	Ama	bunu	nasıl	hızlıca	yapacağız?”	Stannis	bir	an düşündü.	Davos	nal	seslerinin	arasından	kralın	diş	gıcırdatmasını	duyabiliyordu. </p>
<p class="calibre1"><a id="p551"></a>“Lord	Alester,	Yaşlı	Penrose’u	bir	an	önce	buraya	getirmem	için	ısrar	ediyor.	Sör Cortnay’in	babası.	Adamı	tanıyorsun	sanırım.” </p>
<p class="calibre1">“Elçiniz	olarak	gittiğimde	Lord	Penrose	beni	diğerlerine	göre	ayrı	bir nezaketle	karşılamıştı,”	dedi	Davos.	“İşi	bitmiş	yaşlı	bir	adam,	efendim.	Hasta	ve düşkün.” </p>
<p class="calibre1">“Florent	onu	daha	gözle	görünür	bir	şekilde	düşürecek.	Oğlunun	gözlerinin önünde	boynuna	bir	ilmik	geçirerek.” </p>
<p class="calibre1">Kraliçenin	adamına	karşı	çıkmak	tehlikeliydi	ama	Davos	krala	her	zaman doğruyu	söyleyeceğine	dair	yemin	etmişti.	“Bence	bu	ahlâksızlık	olur,	efendim. </p>
<p class="calibre1">Sör	Cortnay	inandığı	şeylere	ihanet	etmektense	babasının	ölümünü	izlemeyi	tercih eder.	Bir	şey	kazanmayız	ve	davamıza	onursuzluk	getiririz.” </p>
<p class="calibre1">“Ne	onursuzluğu?”	diye	parladı	Stannis.	“Bu	vatan	hainlerinin	canını bağışlamamı	mı	bekliyorsun?” </p>
<p class="calibre1">“Arkamızdakilerin	canını	bağışladınız.” </p>
<p class="calibre1">“Beni	bu	yüzden	hor	mu	görüyorsun	kaçakçı?” </p>
<p class="calibre1">“Ne	haddime?”	Davos	fazla	konuşmuş	olmaktan	korkuyordu. </p>
<p class="calibre1">Kral	ısrarcıydı.	“Şu	Penrose	denen	adama	lordlarımdan	fazla	itibar	ediyorsun. </p>
<p class="calibre1">Neden?” </p>
<p class="calibre1">“Çünkü	inancına	bağlı.” </p>
<p class="calibre1">“Ve	arkamızdakiler	değil	mi?” </p>
<p class="calibre1">Davos	çekingenlik	oyunu	oynayamayacak	kadar	ileri	gitmişti,	artık	susamazdı. </p>
<p class="calibre1">“Bu	lordlar	geçen	yıl	Robert’ın	adamlarıydı.	Bir	ay	önce	Renly’nin.	Bu	sabah	size bağlılar.	Yarın	kimin	adamı	olacaklar?” </p>
<p class="calibre1">Stannis	kahkaha	attı.	Aniden,	gürültüyle	ve	küçümseme	dolu	bir	şekilde.	“Sana söylemiştim	Melisandre.	Benim	Soğan	Şövalyem	her	zaman	gerçekleri	konuşur.” </p>
<p class="calibre1">“Onu	çok	iyi	tanıdığınız	belli	Majesteleri,”	dedi	kırmızı	kadın. </p>
<p class="calibre1">“Davos,	seni	fena	halde	özlemişim,”	dedi	kral.	“Evet,	arkamızda	vatan hainlerinden	oluşan	bir	kuyruk	var,	burnun	seni	yanıltmıyor.	Lordlarım ihanetlerinde	bile	tutarsız.	Onlara	ihtiyacım	var	ama	bilmelisin	ki	daha	küçük suçlar	için	cezalandırdığım	daha	iyi	adamlar	varken	bu	hainleri	affetmek	beni hasta	ediyor.	Beni	suçlamaya	hakkın	var	Sör	Davos.” </p>
<p class="calibre1">“Siz	kendinizi	benim	yapabileceğimden	çok	daha	fazla	suçlamışsınız</p>
<p class="calibre1"><a id="p552"></a>Majesteleri.	Tahtı	kazanmak	için	bu	lordlara	ihtiyacınız	var...” </p>
<p class="calibre1">“Parmaklarına	ve	her	şeylerine,”	diyerek	sırıttı	Stannis. </p>
<p class="calibre1">Davos	hiç	düşünmeden	sakat	elini	boynundaki	keseye	götürüp	içindeki parmakları	yokladı.  <i class="calibre4">Şans. </i></p>
<p class="calibre1">Kral	hareketi	görmüştü.	“Hâlâ	oradalar	mı	Soğan	Şövalyesi?	Onları kaybetmedin	mi?” </p>
<p class="calibre1">“Hayır.” </p>
<p class="calibre1">“Her	zaman	merak	etmişimdir,	onları	neden	saklıyorsun? </p>
<p class="calibre1">“Bana	bir	zamanlar	ne	olduğumu	hatırlatıyorlar.	Nereden	geldiğimi.	Bana	sizin adaletinizi	hatırlatıyorlar	Majesteleri.” </p>
<p class="calibre1"> <i class="calibre4">“Adaletti,” </i>	dedi	Stannis.	“İyi	bir	davranış	kötü	davranışı	yok	etmez	tıpkı	kötü bir	davranışın	iyi	olanı	yok	etmediği	gibi.	Her	ikisinin	de	kendi	ödülü	vardır.	Sen bir	kahraman	 <i class="calibre4">ve</i>	bir	kaçakçıydın.”	Arkasına	dönüp	Lord	Florent	ve	diğerlerine baktı,	gökkuşağı	şövalyelerine	ve	döneklere.	“Bu	affedilmiş	lordlar	bunun	iyi birer	örneği.	Gerçeği	bilmeyen	ve	Joffrey’yi	gerçek	kralları	sanan	iyi	ve	sadık adamlar	onun	için	savaşacak.	Kuzeyli	adamların	aynı	şeyi	Robb	için	yapması	da doğal	ama	akın	akın	kardeşimin	sancağının	altına	giren	bu	lordlar	Renly’nin	bir işgalci	olduğunu	biliyorlardı.	Gerçek	krallarına	sırt	dönmelerinin	tek	sebebi	güç ve	zafer	hayaliydi.	Onların	ne	olduğunu	gayet	iyi	biliyorum.	Evet	onları	affettim. </p>
<p class="calibre1">Affettim	ama	unutmadım.”	Bir	süre	sessiz	kalıp	adalet	planını	düşündü	ve	sonra aniden,	“Halk	Renly’nin	ölümüyle	ilgili	neler	söylüyor?”	diye	sordu. </p>
<p class="calibre1">“Yas	tutuyorlar.	Kardeşiniz	çok	seviliyordu.” </p>
<p class="calibre1">“Bir	aptalı	seven	aptallar,”	diye	homurdandı	Stannis.	“Ama	ben	de	kardeşim için	yas	tutuyorum.	Bir	zamanlarki	küçük	çocuk	için,	büyüdüğünde	dönüştüğü	adam için	değil.”	Tekrar	sessizleşti.	Bir	süre	sonra,	“Cersei’nin	ensest	haberi	halk tarafından	nasıl	karşılandı?”	diye	sordu. </p>
<p class="calibre1">“Ben	onların	arasındayken	Kral	Stannis	diye	bağırıyorlardı	ama	yelken açtıktan	sonra	neler	dediklerini	bilemem.” </p>
<p class="calibre1">“Yani	anlattıklarımıza	inanmadıklarını	mı	düşünüyorsun?” </p>
<p class="calibre1">“Kaçakçılık	yaparken	öğrendim	ki	bazı	insanlar	her	şeye	inanır	bazıları	da hiçbir	şeye.	Biz	iki	türle	de	karşılaştık.	Etrafa	yayılan	bir	hikâye	daha	vardı...” </p>
<p class="calibre1">“Evet,”	diyerek	Davos’un	sözünü	kesti	Stannis.	“Selyse	bana	boynuzlar	takıp</p>
<p class="calibre1"><a id="p553"></a>uçlarına	ziller	bağlamış.	Kızımın	babası	yarım	akıllı	bir	soytarıymış!	İğrenç olduğu	kadar	saçma	bir	hikâye.	Renly’yle	görüştüğümüzde	bu	masalı	yüzüme vurmaktan	çekinmedi.	Buna	inanmak	için	Yamalı	Yüz	kadar	delirmiş	olmak gerekir.” </p>
<p class="calibre1">“Orası	öyle	Majesteleri...	ama	hikâyeye	inansınlar	ya	da	inanmasınlar anlatmaya	bayılıyorlar.”	Hikâye	pek	çok	yere	Davos’tan	önce	varmış	ve	onun anlatacağı	gerçekleri	çoktan	zehirlemişti. </p>
<p class="calibre1">“Robert	bir	kadehin	içine	işese,	insanlar	kadehtekine	şarap	derdi.	Ben	onlara berrak	ve	soğuk	su	veriyorum	ama	yüzlerini	buruşturup	ne	kadar	tuhaf	koktuğunu söylüyorlar.”	Stannis	dişlerini	gıcırdattı.	“Biri	çıkıp	kendimi	sihirle	domuza çevirdiğimi	ve	Robert’ı	öldürdüğümü	söylese	ona	da	inanacaklar.” </p>
<p class="calibre1">“Konuşmalarına	engel	olamazsınız	efendim,”	dedi	Davos.	“Ama	ağabeyinizin gerçek	katillerinden	intikam	aldığınızda	bütün	diyar	bu	hikâyenin	yalan	olduğunu öğrenir.” </p>
<p class="calibre1">Stannis,	Davos’un	söylediklerini	yarım	kulakla	dinliyormuş	gibi	görünüyordu. </p>
<p class="calibre1">“Robert’ın	ölümünde	Cersei’nin	parmağı	olduğundan	eminim.	Onun	için	adalet sağlayacağım.	Ned	Stark	ve	Jon	Arryn	için	de.” </p>
<p class="calibre1">“Ya	Renly	için?”	Kelimeler	Davos’un	ağzından	düşünmeden	çıkmıştı. </p>
<p class="calibre1">Kral	uzunca	bir	vakit	konuşmadı.	Sonra	çok	yumuşak	bir	sesle,	“Bazen rüyamda	görüyorum.	Renly’nin	ölümünü.	Yeşil	bir	çadır,	mumlar,	çığlık	atan	bir kadın	ve	kan,”	dedi.	Stannis	başını	eğip	ellerine	baktı.	“O	öldüğünde	ben	hâlâ uyuyordum.	Devan	sana	anlatır.	Beni	uyandırmaya	çalışmış.	Şafak	vakti	gelmiş, lordlarım	endişeyle	beni	bekliyormuş.	Zırhımı	giymiş,	atıma	binmiş	olmalıydım halbuki,	Renly’nin	şafakta	saldıracağını	biliyordum.	Devan	çırpınıp	bağırdığımı söylüyor	ama	ne	önemi	var?	Sadece	bir	rüyaydı.	Renly	ölürken	ben çadırımdaydım	ve	uyandığımda	ellerim	temizdi.” </p>
<p class="calibre1">Sör	Davos	Seaworth	hayalet	parmaklarının	kaşındığını	hissediyordu.  <i class="calibre4">Burada</i> <i class="calibre4">yanlış	olan	bir	şeyler	var, </i>	diye	düşündü	bir	zamanların	kaçakçısı.	Ama	başını sallayıp,	“Anlıyorum,”	dedi. </p>
<p class="calibre1">“Görüşme	sırasında	Renly	bana	bir	şeftali	uzattı.	Benimle	alay	etti,	bana meydan	okudu,	tehditler	savurdu	ve	bir	şeftali	uzattı.	Kılıcına	davrandığını	sandım ve	kılıcıma	uzandım.	Amacı	bu	muydu,	yüzümde	korku	mu	görmek	istedi?	Yoksa</p>
<p class="calibre1"><a id="p554"></a>bu	da	her	zamanki	saçma	şakalarından	biri	miydi?	Şeftalinin	ne	kadar	tatlı olduğundan	bahsederken	kelimelerinin	altında	gizli	anlamlar	mı	vardı?”	Kral başını	salladı,	bir	tavşanın	boynunu	koparmaya	çalışan	bir	köpek	gibi.	“Beni	bir parça	meyveyle	o	kadar	öfkelendirmeyi	sadece	Renly	başarabilirdi.	Hainlik yaparak	kendi	felaketini	kendi	hazırladı	ama	onu	seviyordum	Davos.	Bunu	şimdi anlıyorum.	Yemin	ederim	ki	mezarıma	girerken	bile	kardeşimin	uzattığı	şeftaliyi düşüneceğim.” </p>
<p class="calibre1">Konuşurken	kamp	alanına	varmışlardı.	Sıra	sıra	çadırların,	dalgalanan sancakların,	kalkanların	ve	mızrakların	yanından	geçtiler.	Hava;	at	pisliklerinin, dumanın	ve	ateşlerde	kızaran	etlerin	kokusuyla	ağırlaşmıştı.	Stannis,	Lord	Florent ve	diğerlerine	bir	saat	içinde	kral	çadırında	toplanmalarını	söylemeye	yetecek kadar	bir	süre	dizginlerini	çekti.	Lordlar	başlarıyla	onaylayıp	dağıldı.	Davos	ve Melisandre	atlarını	kral	çadırına	doğru	sürdü. </p>
<p class="calibre1">Kral	çadırlarının	büyük	olması	doğaldı	çünkü	savaş	konseyini	oluşturan sancak	beyleri	orada	toplanıyordu	ama	buradakinin,	büyüklüğü	dışında	görkemli hiçbir	şeyi	yoktu.	Yer	yer	altın	rengine	çalan	koyu	sarıya	boyanmış	ağır	branda bezinden	kurulmuştu.	Tam	bir	asker	çadırıydı,	bir	krala	ait	olduğunun	tek	belirtisi merkez	direğin	tepesinde	dalgalanan	kraliyet	sancağıydı.	Sancak	ve	kapıdaki muhafızlar;	kendi	armalarının	hemen	üstüne	dikilmiş	alevli	kalp	armasını göğüslerinde	taşıyan,	uzun	mızraklarına	yaslanmış	bekleyen,	kraliçenin adamlarıydı. </p>
<p class="calibre1">Seyisler	gelip	atlarından	inmelerine	yardım	etti.	Muhafızlardan	biri Melisandre’nin	elindeki	ağır	sancağı	alıp	direği	yumuşak	zemine	sapladı.	Devan, krala	kapıyı	açmak	için	çadırın	önünde	bekliyordu.	Kapının	diğer	yanında	daha yaşlı	bir	yaver	vardı.	Stannis	tacını	çıkarıp	Devan’a	verdi.	“Soğuk	su,	iki	kupa. </p>
<p class="calibre1">Davos,	bana	katıl.	Leydim,	size	ihtiyacım	olduğunda	haber	göndereceğim.” </p>
<p class="calibre1">“Kral	nasıl	emrederse.”	Melisandre	eğildi. </p>
<p class="calibre1">Sabah	güneşinin	parlaklığından	sonra	çadırın	içi	serin	ve	loştu.	Stannis	ahşap bir	kamp	sandalyesine	oturup	eliyle	Davos’a	diğer	sandalyeyi	gösterdi.	“Seni	bir gün	lord	yapacağım	kaçakçı.	Sırf	Florent	ve	Celtigar’ı	irkiltmek	için.	Gerçi	sen bana	teşekkür	etmeyeceksin.	Lord	olmak	senin	için	konsey	toplantılarında bunalmak	ve	bu	gürültücü	katırların	anırdığı	şeylere	ilgi	duyuyormuş	gibi	yapmak</p>
<p class="calibre1"><a id="p555"></a>anlamına	gelir.” </p>
<p class="calibre1">“Eğer	bir	işe	yaramıyorlarsa	onları	neden	yanınızda	tutuyorsunuz?” </p>
<p class="calibre1">“Katırlar	kendi	anırma	seslerini	severler,	başka	neden	olacak?	Ve	at	arabamı çekmeleri	için	onlara	ihtiyacım	var.	Ah,	kırk	yılda	bir	işe	yarar	bir	fikir	verdikleri de	oluyor	elbette	ama	bugün	değil.	Sanırım...	ah,	oğlun	sularımızı	getirdi	bile.” </p>
<p class="calibre1">Devan	tepsiyi	masaya	koydu	ve	iki	kil	kupayı	suyla	doldurdu.	Kral	suyu içmeden	önce	kupanın	içine	bir	çimdik	tuz	attı.	Davos	suyunu	sade	içti, kupadakinin	şarap	olmasını	isterdi.	“Konseyden	bahsediyordunuz.” </p>
<p class="calibre1">“Sana	nasıl	olacağını	anlatayım.	Lord	Velaryon	sabahın	ilk	ışıklarıyla	kale duvarına	saldırmamız	için	ısrar	edecek.	Ok	yağmuru	ve	kaynar	yağa	karşı	kancalar ve	merdivenler.	Genç	katırlar	bunun	harika	bir	fikir	olduğunu	söyleyecekler. </p>
<p class="calibre1">Estermont,	kalenin	içindekiler	açlıktan	kırılana	kadar	beklememizden	yana	olacak, tıpkı	bir	zamanlar	Tyrell	ve	Redwyne’ın	bana	yapmayı	denedikleri	gibi.	Bu	bir yıldan	fazla	sürebilir	ama	yaşlı	katırlar	sabırlıdır.	Lord	Caron	ve	tekme	atmayı seven	diğerleri	Sör	Cortnay’in	meydan	okumasına	karşılık	verip	her	şeyi	teke	tek bir	dövüşle	tehlikeye	atmayı	göze	alacak.	Her	biri	kendisinin	dövüş	şövalyesi olmasını	isteyecek	ve	ölümsüz	bir	şöhret	hayali	kuracak.”	Kral	suyunu	bitirdi. </p>
<p class="calibre1">“Bana	sen	ne	tavsiye	ederdin	kaçakçı?” </p>
<p class="calibre1">Davos	cevap	vermeden	önce	düşündü.	“Bir	an	önce	Kral	Toprakları’na saldırın.” </p>
<p class="calibre1">Kral	homurdandı.	“Fırtına	Burnu’nu	almadan	bırakayım	mı?” </p>
<p class="calibre1">“Sör	Cortnay’in	size	zarar	verecek	kuvveti	yok	ama	Lannisterlar’ın	var. </p>
<p class="calibre1">Kuşatma,	çok	uzun	sürer.	Teke	tek	dövüş	fazla	şüpheli.	Taarruz,	başarı	garantisi olmadığı	halde	binlerce	adamın	ölümüne	mal	olur.	Ayrıca,	kaleyi	almanıza	gerek yok.	Joffrey’yi	tahttan	indirdiğinizde,	bu	kale	de	diğerleriyle	birlikte	size bağlanmak	zorunda.	Lord	Tywin	Lannister’ın,	Lannis	Limanı’nı	kuzeylilerden kurtarmak	için	batıya	gittiği	söyleniyor...” </p>
<p class="calibre1">“Çok	zeki	bir	baban	var	Devan,”	dedi	kral	yanında	duran	delikanlıya. </p>
<p class="calibre1">“Hizmetimde	daha	az	lord	ve	daha	fazla	kaçakçı	olmalı	diye	düşünmeme	sebep oluyor.	Ama	bir	noktada	yanlışsın	Davos.	Gerek	 <i class="calibre4">var. </i>	Eğer	buradan	Fırtına Burnu’nu	almadan	ayrılırsam,	arkamdan	yenildiğimi	söyleyecekler.	Buna	izin veremem.	Adamlar	beni,	kardeşlerimi	sevdikleri	gibi	sevmiyorlar.	Beni	takip</p>
<p class="calibre1"><a id="p556"></a>ediyorlar	çünkü	benden	korkuyorlar...	ve	yenilgi	korkunun	ölümü	anlamına	gelir. </p>
<p class="calibre1">Bu	kale	düşmeli.”	Dişlerini	gıcırdattı.	“Evet	ve	 <i class="calibre4">bir	an	önce. </i>	Doran	Martell sancak	beylerini	çağırdı	ve	dağ	geçitlerini	kuvvetlendirdi.	Dornelular	her	an Hudutlar’a	inebilecek	şekilde	konumlandı.	Yüksek	Bahçe	çok	önemli.	Kardeşim kuvvetinin	çok	büyük	bir	bölümünü	Acı	Köprü’de	bıraktı.	Yaklaşık	altmış	bin adam.	Orduyu	benim	komutama	almaları	için	karımın	kardeşi	Sör	Errol’u	ve	Sör Parmen	Crane’i	gönderdim	ama	henüz	geri	dönmediler.	Sör	Loras	Tyrell’in	benim elçilerimden	önce	Acı	Köprü’ye	vardığından	ve	orduyu	kendi	komutasına aldığından	endişeleniyorum.” </p>
<p class="calibre1">“Kral	Toprakları’nı	bir	an	önce	almamız	için	daha	fazla	sebebimiz	var anlamına	gelir	bu.	Salladhor	Saan	dedi	ki...” </p>
<p class="calibre1">“Salladhor	Saan	sadece	altın	düşünür!”	diye	patladı	Stannis.	“Kafasını	Kızıl Kale’nin	altında	yatan	hazine	hayalleriyle	doldurmuş.	Salladhor	Saan	hakkında daha	fazla	konuşmayalım.	Lysli	bir	eşkıyadan	askeri	danışmanlık	alacağım	gün, tacımı	çıkarıp	siyahları	kuşandığım	gün	olur.”	Yumruğunu	sıktı.	“Bana	hizmet etmek	için	mi	buradasın	kaçakçı,	yoksa	beni	tartışmalarla	yormak	için	mi?” </p>
<p class="calibre1">“Emrinizdeyim,”	dedi	Davos. </p>
<p class="calibre1">“Öyleyse	beni	dinle.	Sör	Cortnay’in	teğmeni	Fossowayler’in	kuzeni	olur.	Lord Meadows,	yirmi	yaşlarında	yeşil	bir	delikanlı.	Penrose’un	başına	bir	talihsizlik gelirse	kalenin	komutası	bu	delikanlıya	geçecek.	Kuzenleri,	çocuğun	benim şartlarımı	kabul	edip	kaleyi	teslim	edeceğini	düşünüyor.” </p>
<p class="calibre1">“Bu	kalenin	bir	zamanlar	genç	bir	kumandanı	daha	olduğunu	hatırlıyorum.	O</p>
<p class="calibre1">da	yirmisini	geçmiş	değildi.” </p>
<p class="calibre1">“Lord	Meadows	benim	o	zamanlar	olduğum	kadar	inatçı	değil.” </p>
<p class="calibre1">“İnatçı	ya	da	korkak,	ne	fark	eder?	Sör	Cortnay	Penrose	gayet	zinde	ve	sağlıklı görünüyor.” </p>
<p class="calibre1">“Ölmeden	bir	gün	önce	benim	kardeşim	de	öyle	görünüyordu.	Gece	karanlık ve	dehşet	dolu	Davos.” </p>
<p class="calibre1">Davos	Seaworth	ensesindeki	tüylerin	ürperdiğini	hissetti.	“Lordum,	sizi anlamıyorum.” </p>
<p class="calibre1">“Beni	anlamana	ihtiyacım	yok.	Sadece	hizmetin	gerek.	Sör	Cortnay	bugün içinde	ölmüş	olacak.	Melisandre	geleceğini	alevlerinde	gördü.	Adamın	ölümünü</p>
<p class="calibre1"><a id="p557"></a>ve	ölüm	şeklini.	Bir	şövalye	dövüşü	sırasında	ölmeyeceğini	söylememe	gerek	yok sanırım.”	Stannis	elindeki	kupayı	uzattı.	Devan	tekrar	doldurdu.	“Melisandre’nin alevleri	yalan	söylemez.	Ejderha	Kayası’nda	Renly’nin	felaketini	de	görmüştü	ve Selyse’ye	anlatmıştı.	Lord	Velaryon	ve	dostun	Salladhor	Saan	gemilerimi Joffrey’nin	üzerine	götürmemi	isteyebilir	ama	Melisandre,	Fırtına	Burnu’na gelirsem	kardeşimin	kuvvetinin	en	önemli	bölümünün	benim	olacağını	söylemişti ve	haklı	çıktı.” </p>
<p class="calibre1">“A-ama,”	diye	kekeledi	Davos.	“Lord	Renly	buraya	geldi	çünkü	siz	kaleyi kuşatmıştınız.	Daha	önce	Kral	Toprakları’na	gidiyordu,	Lannisterlar’ın	üstüne. </p>
<p class="calibre1">Renly...” </p>
<p class="calibre1">Stannis	öfkeyle	kaşlarını	çattı.	“<i class="calibre4">Geliyordu,	gidiyordu, </i>	nedir	bu?	Ne	yaptıysa onu	yaptı.	Sancaklarıyla	ve	şeftalileriyle	buraya	geldi,	kendi	felaketine...	ve gelmesi	benim	için	iyi	oldu.	Melisandre	alevlerin	içinde	başka	bir	gün	daha görmüştü.	Yeşil	zırhını	kuşanmış	Renly’nin,	Kral	Toprakları’nın	duvarlarının dibinde	bekleyen	ordumu	ezmek	için	güneye	gittiği	sabahı	gördü.	Eğer	Renly’le orada	karşılaşsaydım	ölen	ben	olurdum.” </p>
<p class="calibre1">“Ya	da	kuvvetinizi	kardeşinizinkine	katıp	Lannisterlar’ı	devirirdiniz,”	diye itiraz	etti	Davos.	“Neden	olmasın?	Eğer	Melisandre	iki	gelecek	birden görebiliyorsa...	her	 <i class="calibre4">ikisi</i>	de	doğru	olabilir.” </p>
<p class="calibre1">Kral	Stannis	parmağını	doğrulttu.	“İşte	orada	yanılıyorsun	Soğan	Şövalyesi. </p>
<p class="calibre1">Bazı	ışıklar	birden	fazla	gölge	yaratır.	Akşam	ateşinin	önünde	dur	ve	kendi gözlerinle	gör.	Alevler	yer	değiştirir,	dans	eder,	asla	sabit	durmaz.	Gölgeler	uzar, kısalır.	Her	adamın	onlarca	gölgesi	olur.	Bazıları	diğerlerinden	daha	siliktir,	hepsi bu.	Gölgeler	geleceğe	de	uzanır.	Tek	ya	da	daha	çok	gölge.	Melisandre	hepsini görür. </p>
<p class="calibre1">Bu	kadını	sevmiyorsun	Davos,	bunu	biliyorum,	kör	değilim.	Lordlarım	da sevmiyor.	Estermont	alevli	kalbin	hastalıklı	bir	tercih	olduğunu	düşünüyor	ve geyikli	sancak	altında	savaşmamız	için	yalvarıyor.	Sör	Guyard	sancaktarımın	bir kadın	olmaması	gerektiğini	söylüyor.	Diğerleri	Melisandre’nin	savaş	konseyimde yeri	olmadığını,	onu	Asshai’ye	geri	göndermem	gerektiğini,	geceleri	çadırımda kalmasının	günah	olduğunu	fısıldıyor.	Evet,	herkes	fısıldıyor...	ama	Melisandre hizmet	ediyor.” </p>
<p class="calibre1"><a id="p558"></a>“Nasıl	hizmet	ediyor?”	diye	sordu	Davas	alacağı	cevaptan	korkarak. </p>
<p class="calibre1">“Etmesi	gerektiği	gibi.”	Kral,	Davos’a	baktı.	“Ya	sen?” </p>
<p class="calibre1">“Ben...”	Davos	dudaklarını	yaladı.	“Ben	sizin	emrinizdeyim.	Ne	yapmamı istiyorsunuz?” </p>
<p class="calibre1">“Daha	önce	yapmadığın	bir	şey	değil.	Gece	karanlığında	kalenin	altına	bir tekne	yanaştır,	görünmeden.	Bunu	yapabilir	misin?” </p>
<p class="calibre1">“Evet.	Bu	gece	mi?” </p>
<p class="calibre1">Kral	başıyla	onayladı.	“Küçük	bir	tekneye	ihtiyacın	olacak.  <i class="calibre4">Kara	Hayat</i> olmaz.	Ne	yaptığını	kimse	bilmemeli.” </p>
<p class="calibre1">Davos	itiraz	etmek	istiyordu.	O	bir	şövalyeydi	artık,	kaçakçı	değil,	hiçbir zaman	bir	suikastçi	de	olmamıştı.	Ama	ağzını	açtığında	kelimeler	dışarı	çıkmadı. </p>
<p class="calibre1">Karşısında	 <i class="calibre4">Stannis</i>	vardı,	lordu,	her	şeyini	borçlu	olduğu	adam.	Oğullarını	da düşünmek	zorundaydı.  <i class="calibre4">Tanrılar	merhamet	edin,	bu	kadın	sana	ne	yaptı? </i></p>
<p class="calibre1">“Sessizleştin,”	dedi	Stannis. </p>
<p class="calibre1"> <i class="calibre4">Ve	sessiz	kalmalıyım, </i>	dedi	Davos	kendine	ama	konuştu.	“Efendim,	artık anlıyorum	ki	kaleyi	almak	zorundasınız	fakat	başka	yollar	da	var.	Daha	temiz yollar.	Bırakın	piç	çocuk	Sör	Cortnay’de	kalsın,	o	zaman	teslim	olacak.” </p>
<p class="calibre1">“Çocuğu	almalıyım	Davos.  <i class="calibre4">Almalıyım. </i>	Melisandre	alevlerin	içinde	bunu	da gördü.” </p>
<p class="calibre1">Davos	başka	cevaplar	aradı.	“Fırtına	Burnu’nda	Sör	Guyard’ın,	Lord Caron’ın	ya	da	emrinizdeki	diğer	yüz	yeminli	kılıcın	dengi	şövalyeler	yok.	Teke tek	dövüş...	Sör	Cortnay	onuruyla	teslim	olmak	için	bu	yolu	bulmuş	olamaz	mı?	Bu kendi	ölümü	anlamına	gelse	bile?” </p>
<p class="calibre1">Kralın	yüzünden	bulut	gibi	bir	sıkıntı	geçti.	“Bir	hainlik	planlıyor	bence. </p>
<p class="calibre1">Şövalye	dövüşü	olmayacak.	Sör	Cortnay	o	eldiveni	fırlatmadan	önce	ölü	bir adamdı	zaten.	Alevler	yalan	söylemez	Davos.” </p>
<p class="calibre1"> <i class="calibre4">Ama	doğru	söylediklerini	ispat	etmek	için	bana	ihtiyaçları	var, </i>	diye	düşündü Davos.	Kendini	bu	kadar	kötü	hissetmeyeli	çok	uzun	zaman	olmuştu. </p>
<p class="calibre1">Ve	kendini	bir	kez	daha,	gece	karanlığında	siyah	yelkenli	küçük	bir	tekneyle Gemikıran	Koyu’nu	geçerken	buldu.	Gökyüzü	ve	deniz	aynıydı.	Hava	yine	tuz kokuyordu.	Teknenin	gövdesinde	gülüşen	sular	tam	hatırladığı	gibiydi.	Kalenin çevresindeki	bin	kamp	ateşi	göz	kırpıyordu,	tıpkı	on	altı	yıl	önce,	Tyrell	ve</p>
<p class="calibre1"><a id="p559"></a>Redwyne’ın	ateşleri	gibi.	Ama	geri	kalan	her	şey	farklıydı. </p>
<p class="calibre1"> <i class="calibre4">Geçen	sefer	Fırtına	Burnu’na	soğan	kılığına	bürünmüş	hayat</i> <i class="calibre4">götürüyordum.	Şimdiyse	Asshaili	Melisandre	kılığına	bürünmüş	ölüm</i> <i class="calibre4">taşıyorum. </i>	On	altı	yıl	önce	gemisinin	yelkenleri	rüzgârın	her	esişiyle	kamçı	gibi şaklıyordu.	Sesi	kesmek	için	yelkenlerini	indirmiş,	sadece	kürekleri	kullanarak yola	sessizce	devam	etmişti.	Buna	rağmen	yüreği	ağzındaydı.	Redwyne kadırgalarındaki	adamlar	aradan	geçen	o	kadar	zamandan	sonra	gevşemişti. </p>
<p class="calibre1">Davos’un	gemisi	kordonun	içinden	siyah	saten	gibi	kayıp	geçmişti.	Bu	sefer gördüğü	gemilerin	hepsi	Stannis’e	aitti.	Tek	tehlike	kale	duvarlarındaki	gözcülerdi ve	buna	rağmen	Davos	bir	yay	kadar	gergindi. </p>
<p class="calibre1">Melisandre	bir	oturak	tahtasının	üzerindeydi,	vücudunu	baştan	aşağı	örten kırmızı	cübbesinin	katlarının	arasında	kaybolmuştu.	Başlığının	altındaki	yüzü solgundu.	Davos	suyu	severdi.	Altında	sallanan	bir	güverte	olduğu	zaman	en	iyi uykularını	uyurdu.	Rüzgârın	iç	çekişi	onun	için	ozanların	arpların	tellerinden çıkarabileceği	en	güzel	seslerden	daha	tatlıydı.	Ama	bu	gece	deniz	bile	huzur veremiyordu	ona.	“Sizden	korku	kokusu	alıyorum	sör,”	dedi	kırmızı	kadın yumuşak	bir	sesle. </p>
<p class="calibre1">“Gece	karanlık	ve	dehşet	dolu,	demişti	biri	bir	zamanlar.	Ve	bu	gece	bir şövalye	değilim	ben.	Bu	gece	kaçakçı	Davos’um	yine.	Siz	de	soğan	olsaydınız keşke.” </p>
<p class="calibre1">Melisandre	güldü.	“Benden	mi	korkuyorsunuz?	Yoksa	yaptığımız	şeyden	mi?” </p>
<p class="calibre1">“<i class="calibre4">Sizin</i>	yaptığınız	şey.	Ben	bunun	bir	parçası	değilim.” </p>
<p class="calibre1">“Yelkenleri	sizin	eliniz	açtı.	Yekeyi	sizin	eliniz	tutuyor.” </p>
<p class="calibre1">Davos	sessizce	işini	yapmaya	devam	etti.	Kıyı	sivri	kayalarla	doluydu	bu yüzden	koyu	bir	ucundan	diğerine	açıktan	dolanıyordu.	Tekneyi	çevirmeden	önce dalgaların	dönmesini	bekleyecekti.	Fırtına	Burnu	arkalarında	gittikçe	küçülüyordu ama	kırmızı	kadın	umursamaz	görünüyordu.	“Siz	iyi	bir	adam	mısınız	Davos Seaworth?”	diye	sordu. </p>
<p class="calibre1"> <i class="calibre4">İyi	bir	adam	bunu	yapıyor	olur	muydu? </i>	“Adamım,”	dedi.	“Karıma	iyi davranırım	ama	başka	kadınlar	da	tanıdım.	Oğullarım	için	iyi	bir	baba	olmaya çalıştım,	bu	dünyada	bir	yerleri	olması	için	uğraştım.	Evet,	kanunları	çiğnedim ama	bu	geceye	kadar	kendimi	şeytan	gibi	hissetmedim.	Benim	hamurum	karışık</p>
<p class="calibre1"><a id="p560"></a>diyebilirim	leydim,	iyi	ve	kötü.” </p>
<p class="calibre1">“Gri	bir	adam,”	dedi	kırmızı	kadın.	“Ne	beyaz	ne	de	siyah	ama	her	ikisinden de	payını	almış.	Siz	bu	musunuz	Sör	Davos?” </p>
<p class="calibre1">“Olsam	ne	olur?	Bana	öyle	geliyor	ki	insanların	çoğu	gri.” </p>
<p class="calibre1">“Eğer	bir	soğanın	yarısı	çürüyüp	kararmışsa,	o	soğan	çürük	bir	soğandır.	Bir adam	ya	iyidir	ya	da	kötü.” </p>
<p class="calibre1">Kamp	ateşleri	siyah	gökyüzünde	belli	belirsiz	bir	ışığa	dönüşmüştü,	kara gözden	kaybolmak	üzereydi.	Dönme	zamanı	gelmişti.	“Başınıza	dikkat	edin leydim,”	dedi.	Yekeyi	itti	ve	küçük	tekne	siyah	suları	bükerek	dönmeye	başladı. </p>
<p class="calibre1">Melisandre	sallanan	serenin	altında	eğildi,	tek	eli	küpeştedeydi,	her	zamanki	gibi sakindi.	Ahşap	çatırdıyor,	yelkenler	şaklıyor,	su	şapırdıyordu.	O	kadar	çok	gürültü vardı	ki	insan	bütün	bu	seslerin	kaleden	de	duyulabileceğine	yemin	edebilirdi. </p>
<p class="calibre1">Davos	daha	iyi	biliyordu.	Fırtına	Burnu’nun	denize	bakan	kalın	duvarını	delip geçebilecek	tek	ses	kayalıklara	çarpan	sonsuz	dalgaların	sesiydi	ki	o	bile	hayal meyal	duyulurdu. </p>
<p class="calibre1">Kıyıya	doğru	yol	alırken	arkalarında	küçük	dalgalar	bırakıyorlardı. </p>
<p class="calibre1">“Adamlardan	ve	soğanlardan	bahsediyorsunuz,”	dedi	Davos	kırmızı	kadına.	“Ya kadınlar?	Onlar	için	de	aynı	şey	geçerli	değil	mi?	Siz	iyi	misiniz	yoksa	kötü	mü leydim?” </p>
<p class="calibre1">Bu	soru	kadının	kıkırdamasına	sebep	oldu.	“Ah,	iyiyim.	Ben	de	bir	çeşit şövalyeyim	tatlı	sör.	Işık	ve	yaşam	şövalyesiyim.” </p>
<p class="calibre1">“Ama	bu	gece	bir	adam	öldürmek	niyetindesiniz,”	dedi	Davos.	“Üstat Cressen’i	öldürdüğünüz	gibi.” </p>
<p class="calibre1">“Üstadınız	kendi	kendini	zehirledi.	Beni	zehirlemek	niyetindeydi.	Ben	yüce	bir güç	tarafından	korunuyordum,	o	korunmuyordu.” </p>
<p class="calibre1">“Ya	Renly	Baratheon?	Onu	öldüren	kimdi?” </p>
<p class="calibre1">Kadın	başını	döndürdü.	Başlığının	altındaki	gözleri	kırmızı	mum	alevleri	gibi yanıyordu.	“Ben	değildim.” </p>
<p class="calibre1">“Yalancı.”	Davos	artık	emindi. </p>
<p class="calibre1">Melisandre	bir	kez	daha	güldü.	“Karanlık	ve	akıl	karışıklığında kaybolmuşsunuz	Sör	Davos.” </p>
<p class="calibre1">“Bu	iyi	bir	şey.”	Davos	Fırtına	Burnu’nun	duvarları	boyunca	pırıldayan	uzak</p>
<p class="calibre1"><a id="p561"></a>ışıkları	gösterdi.	“Rüzgârın	soğukluğunu	hissedebiliyor	musunuz?	Nöbetçiler soğuktan	korunmak	için	o	meşalelerin	dibinde	iki	büklüm	halde.	Biraz	sıcaklık	ve biraz	ışık	böyle	bir	gecede	onlar	için	teselli	demek.	Ama	bu	teselli	onları körleştiriyor	ve	bu	yüzden	geçişimizi	göremeyecekler.”  <i class="calibre4">Umarım. </i>	“Şimdi	bizi karanlık	tanrısı	koruyor	leydim,	sizi	bile.” </p>
<p class="calibre1">Kadının	gözleri	biraz	daha	alevli	yanıyormuş	gibi	göründü.	“O	ismi	anmayın sör.	Kara	gözlerini	üstümüze	çekersiniz.	O	kimseyi	korumaz,	bana	inanın. </p>
<p class="calibre1">Kendiniz	söylediniz,	bizi	meşaleler	gizleyecek.	Ateş.	Işık	Tanrısı’nın	parlak hediyesi.” </p>
<p class="calibre1">“Dediğiniz	gibi	olsun.” </p>
<p class="calibre1">“Aslında	onun	dediği	gibi.” </p>
<p class="calibre1">Davos	rüzgârın	değiştiğini	hissediyordu,	siyah	yelkenlerin	hareketinde görüyordu.	Halatlara	uzandı.	“Yelkenleri	indirmeme	yardım	edin.	Yolun	geri kalanında	kürek	çekeceğim.”	Küçük	tekne	beşik	gibi	sallanırken	birlikte	yelkenleri bağladılar.	Davos	kürekleri	siyah	sulara	indirirken,	“Sizi	Renly’ye	kim	götürdü?” </p>
<p class="calibre1">diye	sordu. </p>
<p class="calibre1">“Kimseye	gerek	yoktu,”	dedi	kadın.	“Korunmasızdı.	Ama	burası...	Fırtına Burnu	eski	bir	kale.	Bu	taşlara	kazınmış	büyüler	var.	Hiçbir	gölgenin geçemeyeceği	kara	duvarlar,	unutulmuş,	yaşlanmış	ama	hâlâ	yerinde...” </p>
<p class="calibre1">“Gölge?”	Davos	teninin	karıncalandığı	hissediyordu.	“Gölgeler	karanlığın işidir.” </p>
<p class="calibre1">“Siz	bir	çocuktan	daha	cahilsiniz	sör.	Karanlıkta	gölge	olmaz.	Gölgeler,	Işık Tanrısı’nın	hizmetkârı,	ateşin	çocuklarıdır.	En	parlak	ışıklar	en	karanlık	gölgeleri doğurur.” </p>
<p class="calibre1">Davos	kaşlarını	çatarak	kadını	susturdu.	Tekrar	kıyıya	yaklaşıyorlardı	ve	sular sesleri	taşıyordu.	Kürek	çekti,	küreklerin	hafif	sesi	dalgaların	ritminde kayboluyordu.	Fırtına	Burnu’nun	denize	bakan	yanı	bir	uçurumun	üstüne	tünemişti, kireç	beyazı	dik	kayalığın	yüksekliği	devasa	perde	duvarın	boyuna	eşitti. </p>
<p class="calibre1">Uçurumun	cephesinde	açık	bir	ağız	vardı	ve	Davos	on	altı	yıl	önce	olduğu	gibi dümeni	o	ağza	kırdı.	Tünel,	kalenin	altındaki	bir	mağaraya	açılıyordu.	O	mağara eski	fırtına	lordlarının	iskelesiydi. </p>
<p class="calibre1">Geçit	sadece	deniz	kabardığında	kullanılabilirdi	ve	hiçbir	zaman	daha	az</p>
<p class="calibre1"><a id="p562"></a>tehlikeli	değildi	ama	Davos	kaçakçılık	yaparken	edindiği	becerilere	hâlâ	sahipti. </p>
<p class="calibre1">Mağaranın	ağzı	önlerinde	açılana	kadar	gemisini	sivri	kayaların	arasından ustalıkla	geçirdi.	Dalgaların	tekneyi	içeri	taşımasına	izin	verdi.	Dalgalar	tekneyi dövüyor,	bir	o	yana	bir	bu	yana	beşik	gibi	sallıyordu.	Kemiklerine	kadar ıslanmışlardı.	Davos,	karanlığın	içinde	aniden	beliren	köpük	kusan	kayalardan kürekleri	kullanarak	son	anda	kurtuldu. </p>
<p class="calibre1">Sonunda	tüneli	geçtiler,	karanlığa	gömüldüler	ve	sular	duruldu.	Küçük	tekne yavaşlayıp	döndü.	Kendi	nefes	seslerinin	yankısı	etraflarını	sarmış	gibiydi. </p>
<p class="calibre1">Karanlık,	Davos’u	şaşırtmıştı.	Buraya	son	gelişinde	tünel	boyunca	dizilmiş</p>
<p class="calibre1">meşaleler	yanıyordu	ve	tavandaki	katil	deliklerinde	aç	gözleriyle	aşağıyı	izleyen adamlar	vardı.	Yivli	kapı	ileride	bir	yerdeydi,	Davos	biliyordu.	Tekneyi yavaşlatmak	için	kürekleri	kullandı	ve	neredeyse	usulca	kapıya	doğru sürüklendiler. </p>
<p class="calibre1">“İçeriden	biri	kapıyı	kaldırmazsa	buradan	öteye	gidemeyiz,”	dedi	Davos. </p>
<p class="calibre1">Fısıltısı	suyun	üstünde	pembe	ayaklı	fareler	gibi	sekti. </p>
<p class="calibre1">“Duvarların	içinden	geçtik	mi?” </p>
<p class="calibre1">“Evet.	Ama	daha	ileri	gidemeyiz.	Yivli	kapının	kazıkları	suyun	dibine	kadar iniyor.	Parmaklıkların	arası	bir	çocuğun	bile	geçemeyeceği	kadar	dar.” </p>
<p class="calibre1">Kadın	cevap	vermedi,	bir	hışırtı	duyuldu	ve	sonra	karanlığın	ortasında	parlak bir	ışık	belirdi. </p>
<p class="calibre1">Davos	elini	gözlerine	siper	etti,	nefesi	boğazında	sıkışmıştı.	Melisandre cübbesini	kenara	atıp	boğucu	elbisesini	çıkardı.	Çıplaktı	ve	karnında	bir	çocuk taşıyordu.	Göğüsleri	şişmiş,	göbeği	patlayacak	kadar	büyümüştü.  <i class="calibre4">Tanrılar	bizi</i> <i class="calibre4">koruyun, </i>	diye	fısıldadı	Davos.	Cevap	olarak	kadının	boğazdan	gelen	derin	ve	pes kahkahasını	duydu.	Kadının	gözleri	köze	dönüşmüştü.	Terle	ıslanan	teni	kendine ait	bir	ışıkla	parlıyor	gibiydi.	Melisandre	 <i class="calibre4">ışıldıyordu. </i></p>
<p class="calibre1">Nefes	nefese	yere	çöktü	ve	bacaklarını	ayırdı.	Mürekkep	kadar	siyah	kan, baldırlarından	aşağı	akıyordu.	Çığlığının	sebebi	acı	olabilirdi	ya	da	zevk,	belki her	ikisi	birden.	Davos	kadının	bacaklarının	arasından	çıkan	çocuğun	kafasını gördü.	İki	omuz	kıvrılarak	dışarı	kaydı,	siyah	parmaklar	Melisandre’nin	gergin baldırlarını	kavradı.	Kırmızı	kadın	gölgenin	bütünü	dünyaya	gelene	kadar	nefes nefese	ıkındı.	Gölge,	Davos’tan	uzundu,	tünel	kadar	uzun,	tekneye	tepeden</p>
<p class="calibre1"><a id="p563"></a>bakıyordu.	Davos,	parmaklıkların	arasından	geçip	suyun	üstünde	hızla	kayan gölgeyi	sadece	bir	an	için	görebildi	ama	o	an	yeterince	uzundu. </p>
<p class="calibre1">Davos	gölgeyi	tanıyordu.	Tıpkı	o	gölgenin	sahibi	olan	adamı	tanıdığı	gibi. </p>
<p class="calibre1"><a id="p564"></a>Jon</p>
<p class="calibre1">Çağrı	gece	karanlığında	geldi.	Jon	dirseğinin	üstünde	doğruldu	ve Uzunpençe’ye	uzandı.	Kamp	hareketlenmişti.  <i class="calibre4">Uyuyanları	uyandıran	boru, </i>	diye düşündü. </p>
<p class="calibre1">Uzun	ve	pes	nota,	duyma	eşiğinde	geziniyordu.	Çemberduvarın	etrafında bekleyen	nöbetçiler	yerlerinden	kımıldamamıştı,	nefesleri	donuyordu,	başları batıya	dönmüştü.	Borunun	sesi	yavaş	yavaş	kaybolurken	rüzgâr	bile	esmekten çekiniyor	gibiydi.	Adamlar	battaniyelerinin	altından	çıkıp	mızraklarına,	kılıç kemerlerine	uzandılar,	sessizce	hareket	ediyor,	dinliyorlardı.	Bir	at	kişnedi, susturuldu.	Orman	bile	bir	an	için	nefesini	tutmuştu	sanki.	Gece	Nöbetçileri’nin kardeşleri,	duymamak	için	dua	ederek,	duymaktan	korkarak	ikinci	boru	sesini bekledi. </p>
<p class="calibre1">Sessizlik	tahammül	edilemeyecek	kadar	uzayıp,	kardeşler	ikinci	borunun duyulmayacağından	emin	olduklarında,	az	önceki	endişelerini	inkâr	etmek istercesine	sırıtıp	şakalaşmaya	başladılar.	Jon	Kar	ateşe	birkaç	odun	attı,	kılıç kemerini	taktı,	çizmelerini	giydi,	pelerinini	silkeleyip	sırtına	aldı.	Ateş	harıl	harıl yanıyordu,	giyinirken	yüzüne	vuran	ısıdan	memnundu.	Lord	Kumandan’ın	çadırın içinde	hareket	ettiğini	duyuyordu.	Az	bir	zaman	sonra	Mormont	çadırın	kapısını açtı.	“Tek	boru?”	Yaşlı	Ayı’nın	omzuna	tüneyen	kuzgun	sessizdi,	perişan görünüyordu. </p>
<p class="calibre1">“Evet	lordum,”	diyerek	onayladı	Jon.	“Kardeşler	dönüyor.” </p>
<p class="calibre1">Mormont	ateşin	yanına	gitti.	“Yarımel.	Geç	bile	kaldı.”	Beklemekle geçirdikleri	her	gün	Yaşlı	Ayı’yı	biraz	daha	huzursuz	etmişti.	“Adamlar	için	yemek hazırlasınlar,	atlar	için	yem	çıkarsınlar.	Qhorin’i	hemen	görmek	istiyorum.” </p>
<p class="calibre1">“Onu	size	getiririm	lordum.”	Gölge	Kule’den	gelen	adamların	günlerce	önce varmasını	bekliyorlardı.	Ortaya	çıkmadıklarında	meraklanmaya	başlamışlardı. </p>
<p class="calibre1">Jon	yemek	ateşlerinin	etrafında	kaygılı	konuşmalar	duyuyordu	ve	konuşan	sadece Efkârlı	Edd	değildi.	Sör	Ottyn	Wythers	bir	an	önce	Kara	Kale’ye	geri	çekilmeye niyetliydi.	Sör	Mallador	Locke,	Qhorin’in	izlerini	takip	edip	Gölge	Kule’ye</p>
<p class="calibre1"><a id="p565"></a>gitmek,	Yarımel’in	başına	neler	geldiğini	öğrenmek	istiyordu.	Ve	Thoren Smallwood	dağlara	çıkacağını	söylemişti.	“Mance	Rayder,	Nöbet’le	çarpışmak zorunda	olduğunu	biliyor,”	demişti,	“ama	bizi	bu	kadar	uzak	kuzeyde	aramak aklına	gelmez.	Sütnehri’nin	yukarısına	yürürsek	onu	gafil	avlarız.	O	daha	neler olduğunu	fark	edemeden	ordusunu	parçalara	ayırırız.” </p>
<p class="calibre1">“Adamlarının	sayısı	bizden	çok	fazla,”	diyerek	itiraz	etti	Sör	Ottyn.	“Craster, Rayder’in	çok	büyük	bir	ordu	topladığını	söylemişti.	Binlerce	adam.	Bizse Qhoroin	olmadan	sadece	iki	yüz	kişiyiz.” </p>
<p class="calibre1">“Bin	koyunun	içine	iki	yüz	kurt	salın	ve	neler	olduğunu	izleyin	sör,”	diye karşılık	verdi	Smallwood	kendinden	emin	bir	şekilde. </p>
<p class="calibre1">“O	koyunların	arasında	keçiler	de	var	Thoren,”	diye	uyardı	Jarman	Buckwell. </p>
<p class="calibre1">“Belki	birkaç	da	aslan.	Çıngıraklı,	Köpekbaşlı	Harma,	Alfyn	Kargakatili...” </p>
<p class="calibre1">“Onları	ben	de	en	az	senin	kadar	iyi	tanıyorum	Buckwell,”	dedi	Thoren Smallwood.	“Ve	hepsinin	başını	almaya	niyetliyim.	Bunlar	 <i class="calibre4">yabanıl. </i>	Asker	değil. </p>
<p class="calibre1">Kadınların,	çocukların	ve	kölelerin	arasında	birkaç	yüz	sarhoş	kahraman.	Onları siler	süpürür,	inletip	ağıllarına	geri	yollarız.” </p>
<p class="calibre1">Saatlerce	tartışmış	ve	bir	sonuca	varamamışlardı.	Yaşlı	Ayı	geri çekilemeyecek	kadar	inatçıydı	ama	apar	topar	Sütnehri’ne	çıkıp	çarpışmaya	da niyeti	yoktu.	Sonunda,	Gölge	Kule’den	gelecek	adamları	birkaç	gün	daha beklemeye	ve	gelmedikleri	takdirde	tekrar	konuşmaya	karar	vermişlerdi. </p>
<p class="calibre1">Gelmişlerdi,	yani	karar	daha	fazla	geciktirilemezdi.	Jon	bu	kadarı	için	bile mutluydu.	Mance	Rayder’le	savaşacaklarsa	bunun	bir	an	önce	olmasını	tercih ediyordu. </p>
<p class="calibre1">Efkârlı	Edd’i	ateş	başında,	ormandaki	korucuların	borusu	habire	öterken uyumanın	imkânsızlığından	şikâyet	ederken	buldu.	Jon	adama	şikâyet	etmek	için yeni	bir	sebep	daha	verdi.	Edd’le	birlikte	Hake’i	uyandırdılar.	Hake,	Lord Kumandan’ın	emirlerini	küfürler	ederek	dinledi	ama	kısa	zaman	sonra	bir	düzine adam	çorba	pişirmek	için	sebze	doğramaya	başlamıştı. </p>
<p class="calibre1">Jon	kampın	diğer	tarafına	yürürken	Sam	oflaya	puflaya	geldi.	Siyah	başlığının altındaki	yüzü	solgun	ve	ay	kadar	yuvarlaktı.	“Boruyu	duydum.	Amcan	geri	döndü mü?” </p>
<p class="calibre1">“Sadece	Gölge	Kule’den	gelen	adamlar.”	Benjen	Stark’ın	sağ	salim	geri</p>
<p class="calibre1"><a id="p566"></a>döneceğine	dair	umuda	tutunmak	her	geçen	gün	biraz	daha	güçleşiyordu. </p>
<p class="calibre1">Yumruk’un	eteğinde	bulduğu	pelerin	amcasına	ya	da	onun	adamlarından	birine	ait olabilirdi,	bu	kadarını	Yaşlı	Ayı	bile	kabul	etmişti	ama	ejderhacamlarını	saran pelerin	neden	oraya	gömülmüştü,	kimse	söyleyemiyordu.	“Sam,	gitmek zorundayım.” </p>
<p class="calibre1">Nöbetçiler	gelenlere	yol	açmak	için	çemberduvarın	çevresine	çakılan kazıklardan	birkaçını	yarı	donmuş	topraktan	çıkarıyordu.	Fazla	zaman	geçmeden Gölge	Kule’den	gelen	kardeşler	tepeyi	tırmanmaya	başladı.	Deri	ve	kürke bürünmüşlerdi.	Biraz	çelik	ve	bronz,	sert	yüzlerini	örten	uzun	ve	gür	sakallar, adamları	bindikleri	küçük	atlar	kadar	tüylü	gösteriyordu.	Jon,	bazı	adamların	iki	at sürdüğünü	görünce	şaşırdı.	Yakından	baktığında	pek	çoğunun	yaralı	olduğu	fark etti.  <i class="calibre4">Yolda	sorun	çıkmış. </i></p>
<p class="calibre1">Jon	daha	önce	hiç	karşılaşmadıkları	halde	Qhorin	Yarımel’i	ilk	görüşte	tanıdı. </p>
<p class="calibre1">Büyük	korucu	Nöbet’te	efsane	haline	gelmişti;	ağır	sözlerin	ve	hızlı	hareketlerin adamıydı,	bir	mızrak	kadar	uzun	ve	dikti,	vakur	duruşluydu.	Adamlarının	aksine tıraşlıydı.	Miğferinin	altından	sırtına	düşen	saç	örgüsünde	kırağı	vardı.	Giydiği siyahlar	öyle	solmuştu	ki	artık	gri	oldukları	söylenebilirdi.	Dizgini	tutan	elinde sadece	baş	ve	işaret	parmağı	kalmıştı;	diğer	parmakları	bir	yabanıl	baltasını yakalarken	kopmuştu,	elleriyle	yakalamasa	kafasını	ikiye	ayıracak	bir	balta... </p>
<p class="calibre1">Sakatlanan	elini	yabanılın	yüzüne	gömüp	fışkıran	kanı	adamın	gözlerine	akıttığı söylenirdi,	daha	sonra	kanla	körleşen	adamı	katletmişti.	O	günden	sonra	Sur’un ötesindeki	Yabanıllar,	Qhorin’den	daha	acımasız	bir	düşman	görmemişti. </p>
<p class="calibre1">Jon	adamı	selamladı.	“Lord	Kumandan	Mormont	sizi	hemen	görmek	istiyor. </p>
<p class="calibre1">Sizi	çadırına	götüreceğim.” </p>
<p class="calibre1">Qhorin	eyerinden	aşağı	atladı.	“Adamlarım	aç	ve	atlarımızla	ilgilenilmesi gerek.” </p>
</body>
</html>
