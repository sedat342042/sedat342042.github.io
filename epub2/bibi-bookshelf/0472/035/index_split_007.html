<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Kuzgunlarınızla	kim	ilgileniyor?” </p>
<p class="calibre1">Meera	gülümsedi.	“Kuzgunlar,	Bozsu	Gözcüsü’nü	bulamaz,	tıpkı düşmanlarımız	gibi.” </p>
<p class="calibre1">“Neden?” </p>
<p class="calibre1">“Çünkü	hareket	ediyor,”	dedi	kız. </p>
<p class="calibre1">Bran	daha	önce	hareket	eden	bir	kale	olduğunu	duymamıştı.	Emin	olmayan gözlerle	kıza	baktı	ama	Meera’nın	dalga	geçip	geçmediğini	anlamak	mümkün değildi.	“Kaleyi	görmek	isterim.	Lord	babanız	savaş	bittiğinde	gelip	sizi	ziyaret etmeme	izin	verir	mi?” </p>
<p class="calibre1">“Her	zaman	gelebilirsiniz	prensim,	şimdi	ya	da	sonra.” </p>
<p class="calibre1">“<i class="calibre4">Şimdi</i>	mi?”	Bran	bütün	hayatını	Kışyarı’nda	geçirmişti.	Uzak	yerlere	gitmek için	can	atıyordu.	“Sör	Rodrik	döndüğünde	ona	sorarım.”	Yaşlı	şövalye	bir	takım sorunları	çözmek	için	doğuya	gitmişti.	Roose	Bolton’ın	piçi	hasat	ziyafetinden sonra	evine	dönen	Leydi	Hornwood’u	yakalamış,	leydinin	oğlu	olabilecek	yaşta olmasına	rağmen	aynı	gece	kadınla	evlenmişti.	Leydinin	kalesini	Lord	Manderly almıştı.	Hornwood	arazilerini	Boltonlar’dan	korumak	için,	diye	yazmıştı</p>
<p class="calibre1"><a id="p394"></a>mektubunda	ama	Sör	Rodrik	lorda	da	en	az	piçe	kızdığı	kadar	kızmıştı.	“Sör Rodrik	gelmeme	izin	verebilir.	Üstat	Luwin	asla.” </p>
<p class="calibre1">Büvet	ağacının	altında	bağdaş	kurmuş	oturan	Jojen	her	zamanki ağırbaşlılığıyla,	“Kışyarı’ndan	ayrılmak	senin	için	iyi	olur	Bran,”	dedi. </p>
<p class="calibre1">“Öyle	mi?” </p>
<p class="calibre1">“Evet.	Ve	ne	kadar	erken	olursa	o	kadar	iyi.” </p>
<p class="calibre1">“Kardeşimin	yeşilgörüşü	var,”	dedi	Meera.	“Henüz	olmamış	şeyleri	rüyasında görüyor	ve	gördükleri	bazen	gerçek	oluyor.” </p>
<p class="calibre1">“<i class="calibre4">Bazen</i>	diye	bir	şey	yok	Mecra.”	İki	kardeşin	arasından	bir	bakış	geçti.	Oğlan üzgün,	kız	inatçıydı. </p>
<p class="calibre1">“Bana	neler	olacağını	anlat,”	dedi	Bran. </p>
<p class="calibre1">“Anlatacağım,”	dedi	Jojen.	“Bana	rüyalarından	bahsedersen.” </p>
<p class="calibre1">Tanrı	korusu	sessizleşmişti.	Bran	yaprakların	hışırtısını	ve	sıcak	havuzlarda yüzen	Hodor’un	çıkardığı	su	seslerini	duyabiliyordu.	Altın	adamı	ve	üç	gözlü kargayı	düşündü,	dişlerinin	arasındaki	kemik	kırıntılarını	ve	kanın	bakırımsı	tadını hatırladı.	“Rüya	görmüyorum.	Üstat	Luwin	bana	uyku	şurubu	veriyor.” </p>
<p class="calibre1">“İşe	yarıyor	mu?” </p>
<p class="calibre1">“Bazen.” </p>
<p class="calibre1">“Geceleri	kan	ter	içinde	çığlıklar	atarak	uyandığını	bütün	Kışyarı	biliyor Bran,”	dedi	Meera.	“Kadınlar	kuyu	başında	bunu	konuşuyor,	muhafızlar	da koridorlarda.” </p>
<p class="calibre1">“Seni	neyin	bu	kadar	korkuttuğunu	anlat	bize,”	dedi	Jojen. </p>
<p class="calibre1">“Anlatmak	istemiyorum.	Sonuçta	sadece	rüya	zaten.	Üstat	Luwin	rüyaların	bir anlamı	olmadığını	söylüyor...	ya	da	herhangi	bir	anlamı	olabilirmiş.” </p>
<p class="calibre1">“Benim	kardeşim	de	diğer	insanlar	gibi	rüyalar	görüyor,	onların	herhangi	bir anlamı	olabilir,”	dedi	Meera.	“Ama	yeşil	rüyalar	farklıdır.” </p>
<p class="calibre1">Jojen’in	gözleri	yosun	yeşiliydi.	Bazen	baktığı	yüzü	değil	de	başka	bir	şeyi görüyormuş	gibiydi	bu	gözler.	Şimdi	olduğu	gibi.	“Gri	taş	zincirlerle	yeryüzüne bağlanmış	kanatlı	bir	kurt	gördüm,”	dedi	Jojen.	“Yeşil	rüyaydı,	bu	yüzden	gerçek olduğunu	biliyorum.	Bir	karga	zinciri	gagalıyordu	ama	taş	çok	sertti.” </p>
<p class="calibre1">“Karganın	üç	gözü	mü	vardı?” </p>
<p class="calibre1">Jojen	başıyla	onayladı. </p>
<p class="calibre1"><a id="p395"></a>Yaz,	kafasını	Bran’ın	kucağından	kaldırdı	ve	altın	gözlerini	çamuradama	dikti. </p>
<p class="calibre1">“Küçükken	bozsu	ateşi	yüzünden	neredeyse	ölüyordum.	Karga	bana	o	zaman geldi	işte.” </p>
<p class="calibre1">“Bana	ben	düştükten	sonra	geldi,”	dedi	Bran.	“Uzun	zamandır	uyuyordum. </p>
<p class="calibre1">Bana	uçmamı	ya	da	ölmemi	söyledi.	Uyandım	ama	kırıktım,	uçamıyordum.” </p>
<p class="calibre1">“İstersen	uçabilirsin.”	Meera	ağını	aldı,	son	düğümleri	de	çözüp	katlamaya başladı. </p>
<p class="calibre1">“Kanatlı	kurt	sensin	Bran,”	dedi	Jojen.	“İlk	geldiğimizde	emin	değildim	ama artık	eminim.	Karga	bizi	buraya	zincirlerini	kırmamız	için	gönderdi.” </p>
<p class="calibre1">“Karga,	Bozsu’da	mı?” </p>
<p class="calibre1">“Hayır.	Karga	kuzeyde.” </p>
<p class="calibre1">“Sur’da	mı?”	Bran	her	zaman	Sur’u	görmek	istemişti.	Piç	ağabeyi	Jon oradaydı.	Gece	Nöbetçileri’nin	adamlarından	biriydi. </p>
<p class="calibre1">“Sur’un	ötesinde.”	Meera	Reed	ağı	kemerine	astı.	“Jojen,	lord	babamıza gördüğü	rüyayı	anlatınca	babamız	bizi	Kışyarı’na	gönderdi.” </p>
<p class="calibre1">“Zincirleri	nasıl	kıracağım	Jojen?”	diye	sordu	Bran. </p>
<p class="calibre1">“Gözünü	aç.” </p>
<p class="calibre1">“Gözlerim	 <i class="calibre4">açık. </i>	Görmüyor	musun?” </p>
<p class="calibre1">“İkisi	açık,”	dedi	Jojen	parmağını	uzatarak.	“Bir,	iki.” </p>
<p class="calibre1">“Sadece	 <i class="calibre4">iki</i>	gözüm	var.” </p>
<p class="calibre1">“Üç	gözün	var.	Üçüncü	gözünü	sana	karga	verdi	ama	onu	açmıyorsun.”	Ağır ağır,	yumuşak	bir	sesle	konuşuyordu.	“İki	gözle	yüzümü	görebilirsin,	üç	gözle kalbimi.	İki	gözle	şu	meşe	ağacını	görebilirsin,	üç	gözle	o	ağacın	büyüdüğü	ilk tohumu	ve	yıllar	sonra	dönüşeceği	kökü.	İki	gözle	duvarların	ötesini	göremezsin ama	üç	gözle	Yaz	Denizi’ne	ve	Sur’un	ötesine	bakabilirsin.” </p>
<p class="calibre1">Yaz	ayağa	kalktı.	“O	kadar	uzağı	görmeme	gerek	yok,”	dedi	Bran	gergin	bir gülümsemeyle.	“Kargalar	hakkında	konuşmaktan	yoruldum.	Kurtlardan	bahsedelim ya	da	aslan	kertenkelelerinden.	Hiç	avladın	mı	Meera?	Burada	aslan	kertenkelesi yok.” </p>
<p class="calibre1">Meera	çimenlere	saplanan	mızrağını	çıkardı.	“Onlar	suda	ve	bataklıklarda yaşar...” </p>
<p class="calibre1">Jojen	araya	girdi.	“Rüyanda	aslan	kertenkelesi	ini	gördün? </p>
<p class="calibre1"><a id="p396"></a>“Hayır,”	dedi	Bran.	“Konuşmak	istemediğimi...” </p>
<p class="calibre1">“Bir	kurt	mu	gördün?” </p>
<p class="calibre1">Bran	sinirleniyordu.	“Sana	rüyalarımı	anlatmak	zorunda	değilim.	Ben	prensim. </p>
<p class="calibre1">Kışyarı’nın	Stark’ıyım.” </p>
<p class="calibre1">“Yaz	mıydı?” </p>
<p class="calibre1">“Sus.” </p>
<p class="calibre1">“Hasat	ziyafetinin	olduğu	gece	rüyanda	tanrı	korusunu	gördün	ve	rüyanda Yaz’dın,	değil	mi?” </p>
<p class="calibre1"> <i class="calibre4">“Kes	şunu!” </i>	diye	bağırdı	Bran.	Yaz,	büvet	ağacına	doğru	kaydı,	dişlerini gösteriyordu. </p>
<p class="calibre1">Jojen	Reed	umursamadı.	“Yaz’a	dokunduğumda,	senin	onun	içinde	olduğunu hissettim.	Tıpkı	şimdiki	gibi.” </p>
<p class="calibre1">“Mümkün	değil.	Ben	yataktaydım,	uyuyordum.” </p>
<p class="calibre1">“Sen	tanrı	korusundaydın,	grilere	bürünmüştün.” </p>
<p class="calibre1">“Sadece	kötü	bir	rüyaydı...” </p>
<p class="calibre1">Jojen	ayağa	kalktı.	“Seni	hissettim.	Düştüğünü	hissettim.	Seni	korkutan	şey	bu mu?	Düşmek?” </p>
<p class="calibre1"> <i class="calibre4">Düşmek, </i>	diye	düşündü	Bran,  <i class="calibre4">ve	altın	adam,	kraliçenin	kardeşi,	o	da	beni</i> <i class="calibre4">korkutuyor	ama	daha	çok	düşmek. </i>	Aklından	geçenleri	söylemedi.	Nasıl söyleyebilirdi?	Sör	Rodrik’e	ya	da	Üstat	Luwin’e	bile	söyleyememişti,	Reedler’e nasıl	anlatacaktı?	Eğer	olanlar	hakkında	konuşmazsa	unuturdu	belki.	Hatırlamayı hiç	istememişti.	Hatırladığı	şey	gerçek	bile	olmayabilirdi. </p>
<p class="calibre1">“Her	gece	düşüyor	musun	Bran?”	diye	sordu	Jojen. </p>
<p class="calibre1">Yaz’ın	gırtlağından	hafif	bir	hırlama	yükseldi	ve	bu	sefer	oyun	değildi.	İleri doğru	yürümeye	başladı,	dişleri	açıktaydı	ve	gözleri	alev	alevdi.	Meera	kurtla kardeşinin	arasına	girdi,	mızrağı	elindeydi.	“Onu	uzak	tut	Bran.” </p>
<p class="calibre1">“Jojen	onu	kızdırıyor.” </p>
<p class="calibre1">Meera	ağını	eline	aldı. </p>
<p class="calibre1">“Bu	senin	öfken	Bran,”	dedi	Jojen.	“Senin	korkun.” </p>
<p class="calibre1">“Değil.	Ben	bir	kurt	değilim.”	Ama	geceleri	kurtlarla	birlikte	uluyor,	kurt rüyalarında	kanın	tadını	alıyordu. </p>
<p class="calibre1">“Senin	bir	yanın	Yaz	ve	Yaz’ın	bir	yanı	sensin.	Bunu	sen	de	biliyorsun	Bran.” </p>
<p class="calibre1"><a id="p397"></a>Yaz	ileri	atıldı	ama	Meera	mızrağıyla	dürterek	hayvanı	engelledi.	Ulu	kurt yana	kaçtı,	çember	çizerek	kızın	arkasına	geçti.	Meera	yüzünü	kurda	döndü.	“Ona çekilmesini	söyle	Bran.” </p>
<p class="calibre1">“Yaz!”	diye	bağırdı	Bran.	“Yaz,	bana	gel!”	Elini	bacağına	vurdu,	avcunun sızlamasına	rağmen	bacağı	hiçbir	şey	hissetmemişti. </p>
<p class="calibre1">Ulu	kurt	tekrar	ve	tekrar	hamle	yaptı,	Meera	mızrağını	savurdu.	Yaz,	mızraktan kaçtı,	çemberler	çizdi,	geriledi.	Çalılıklar	hışırdadı	ve	büvet	ağacının	arkasından çıkan	güçlü	siyah	bir	şekil	ağır	adımlarla	yanlarına	geldi.	Koku	çok	keskindi, kardeşinin	öfkesini	koklayabiliyordu.	Bran,	ensesindeki	tüylerin	ürperdiğini hissetti.	Meera	kardeşinin	yanında	durdu,	kurtlar	iki	yanlarındaydı.	“Bran,	onları gönder.” </p>
<p class="calibre1"> <i class="calibre4">“Yapamam!” </i></p>
<p class="calibre1">“Jojen,	ağaca	tırman.” </p>
<p class="calibre1">“Gerek	yok.	Öleceğim	gün	bugün	değil.” </p>
<p class="calibre1"> <i class="calibre4">“Tırman!” </i>	diye	çığlık	attı	kız.	Jojen,	büvet	ağacının	yüzünü	basamak	olarak kullanıp	tırmanmaya	başladı.	Kurtlar	iyice	yaklaşmıştı,	Meera	mızrağını	ve	ağını yere	atıp	sıçradı,	ağacın	en	yakın	dalını	yakaladı.	Kendini	yukarı	çekerken Tüylüköpek’in	çenesi	tam	dizinin	arkasında	kapanmıştı.	Yaz	arka	ayaklarının üstüne	oturup	ulumaya	başladı. </p>
<p class="calibre1">Bran	birdenbire	yalnız	olmadıklarını	hatırladı.	Ellerini	ağzının	iki	yanına götürüp,	“Hodor!”	diye	bağırdı.  <i class="calibre4">“Hodor,	Hodor!” </i>	Son	derece	korkmuş	ve	garip bir	şekilde	utanmıştı.	“Hodor’u	asla	incitmezler,”	dedi	ağaçtaki	arkadaşlarına. </p>
<p class="calibre1">Melodisiz	mırıldanmayı	duyduklarında	birkaç	saniye	geçmişti.	Sıcak havuzlardan	gelen	Hodor	yarı	giyinikti	ve	çamur	içindeydi.	Bran,	Hodor’u gördüğüne	daha	önce	hiç	bu	kadar	sevinmemişti.	“Hodor,	bana	yardım	et.	Kurtları gönder,	onları	kovala.” </p>
<p class="calibre1">Hodor	elini	kolunu	sallayarak,	ayağını	yere	vurarak	kurtlara	doğru	yürüyüp, </p>
<p class="calibre1">“Hodor!	Hodor!”	diye	bağırmaya	başladı.	İlk	kaçan,	Tüylüköpek	oldu.	Son	bir hırlamayla	çalılıkların	arasına	girdi.	Yaz,	bir	süre	direndikten	sonra	Bran’ın yanına	gidip	oturdu. </p>
<p class="calibre1">Meera	ağaçtan	inip	mızrağını	ve	ağını	aldı.	Jojen	gözlerini	Yaz’dan ayırmıyordu.	“Tekrar	konuşacağız,”	diye	söz	verdi	Bran’a. </p>
<p class="calibre1"><a id="p398"></a> <i class="calibre4">Ben	değildim,	kurtlardı. </i>	Neden	bu	kadar	vahşileştiklerini	anlayamıyordu. </p>
<p class="calibre1"> <i class="calibre4">Belki	Üstat	Luwin	onları	tanrı	korusuna	kapatmakla	doğru	şeyi	yaptı. </i>	“Hodor,” </p>
<p class="calibre1">dedi,	“beni	Üstat	Luwin’e	götür.” </p>
<p class="calibre1">Üstadın	kuşluğun	altındaki	küçük	kulesi	Bran’ın	en	sevdiği	yerdi.	Yaşlı	adam umutsuzca	dağınıktı	ama	kitap	yığınları,	parşömenler,	şişeler	Bran	için	tanıdıktı	ve en	az	üstadın	kel	kafası,	geniş	kollu	cübbesi	kadar	huzur	veriyorlardı.	Bran kuzgunları	da	seviyordu. </p>
<p class="calibre1">Üstat	Luwin’i	yüksek	bir	sandalyeye	oturmuş	yazı	yazarken	buldu.	Sör Rodrik’in	gidişiyle	kalenin	bütün	yönetimi	yaşlı	adamın	omuzlarına	yıkılmıştı. </p>
<p class="calibre1">“Prensim,”	dedi	Hodor	içeri	girdiğinde,	“bugün	derse	erken	geldin.”	Üstat	her	gün öğleden	sonra	uzun	saatler	boyunca	Bran’a,	Rickon’a	ve	Walderlar’a	ders veriyordu. </p>
<p class="calibre1">“Hodor,	kıpırdama.”	Bran	duvardaki	meşale	demirlerinden	birine	tutunarak kendini	sepetten	dışarı	çekti.	Hodor	onu	sandalyeye	oturtmadan	önce	bir	süre havada	asılı	kaldı.	“Meera	kardeşinin	yeşilgörüşlü	olduğunu	söylüyor.” </p>
<p class="calibre1">Üstat	Luwin	tüy	kalemin	ucuyla	burnunun	kenarını	kaşıdı.	“Öyle	mi?” </p>
<p class="calibre1">Bran	başıyla	onayladı.	“Ormanın	çocuklarının	da	yeşilgörüşlü	olduğunu söylemiştiniz.	Hatırlıyorum.” </p>
<p class="calibre1">“Bazılarının	bu	güce	sahip	olduğu	söylenirdi.	Onların	bilge	adamlarına <i class="calibre4">yeşilgörenler</i>	denirdi.” </p>
<p class="calibre1">“Sihir	miydi?” </p>
<p class="calibre1">“Daha	renkli	bir	kelime	kullanmak	istiyorsan	öyle	de	diyebilirsin	ama	sadece farklı	bir	bilgelikti.” </p>
<p class="calibre1">“Neydi?” </p>
<p class="calibre1">Luwin	kalemini	masaya	bıraktı.	“Kimse	gerçekten	bilmiyor	Bran.	Çocuklar	bu dünyadan	ayrıldı	ve	bilgelikleri	de	onlarla	birlikte	kayboldu.	Büvet	ağaçlarındaki yüzlerle	bir	ilgisi	olduğu	düşünülür.	İlk	İnsanlar,	yeşilgörenlerin	ağaçlardaki gözlerle	baktıklarına	inanırdı.	Ormanın	çocuklarıyla	yaptıkları	savaşlar	sırasında ağaçları	kesmelerinin	sebebi	budur.	Rivayete	göre	yeşilgörenler	ormandaki canavarları,	kuşları	ve	ağaçları	da	kontrol	edebiliyordu.	Hatta	balıkları.	Reed oğlanı	bu	çeşit	güçleri	olduğunu	iddia	etmeye	hazır	mı?” </p>
<p class="calibre1">“Hayır,	sanmıyorum.	Ama	Meera,	kardeşinin	bazen	gerçekleşen	rüyalar</p>
<p class="calibre1"><a id="p399"></a>gördüğünü	söylüyor.” </p>
<p class="calibre1">“Hepimizin	gördüğü	rüyalar	bazen	gerçek	olur.	Lord	babanı	mahzen	mezarda gördüğün	rüyayı	hatırlıyor	musun?	Henüz	ölüm	haberini	almamıştık.” </p>
<p class="calibre1">“Rickon	da	görmüştü.	Aynı	rüyayı	görmüştük.” </p>
<p class="calibre1">“Eğer	istiyorsan	adına	yeşilgörüş	de...	ama	Rickon’un	ve	senin	on	binlerce <i class="calibre4">gerçekleşmemiş</i>	rüya	gördüğünüzü	de	unutma.	Sana	üstatların	taktığı	zincirler hakkında	öğrettikleri	mi	hatırlıyor	musun?” </p>
<p class="calibre1">Bran	hatırlamaya	çalışarak	bir	an	düşündü.	“Bir	üstat	zincirinin	halkalarını Eski	Şehir’deki	Hisar’da	döker.	Zincirdir	çünkü	üstat	hizmet	vermek	için	yemin eder.	Zincirin	her	halkası	farklı	bir	metalden	yapılır	çünkü	üstat	diyara	hizmet	eder ve	diyarda	birbirinden	farklı	insanlar	yaşar.	Üstat	edindiği	her	yeni	bilgi	için zincirine	bir	halka	ekler.	Siyah	demir	halka	kuşçuluk	için,	gümüş	halka	şifacılık için,	altın	halka	hesap	ve	sayılar	için	takılır.	Bütün	metalleri	hatırlayamıyorum.” </p>
<p class="calibre1">Luwin	parmağını	zincirinin	halkalarından	birine	geçirdi.	Zinciri	santim	santim döndürmeye	başladı.	Üstadın	boynu	bedenine	göre	kalındı	ve	zincir	dardı	ama birkaç	çekişten	sonra	döndü.	“Bu	Valyria	çeliği,”	dedi	Luwin,	koyu	gri	halka boğazının	tam	ortasına	geldiğinde.	“Yüz	üstattan	sadece	biri	bu	metalden	yapılmış</p>
<p class="calibre1">bir	halka	takar.	Bu	halka,	benim	Hisar’da	 <i class="calibre4">yüksek	sırlar</i>	–daha	güzel	bir	kelime istersen	sihir	de	diyebilirsin–	konusunda	eğitildiğimi	gösterir.	Büyüleyici	bir	ilgi alanıdır	ama	çok	işe	yaramaz.	İşte	bu	yüzden	çok	az	üstat	bu	halka	için	zahmete girer. </p>
<p class="calibre1">Yüksek	sırlar	eğitimi	alan	üstatlar	eninde	sonunda	kendi	gizemli	güçleri	olsun isterler.	İtiraf	etmeliyim	ki	ben	de	aynı	hevese	kapılmıştım.	Hangi	delikanlı	gizli güç	sahibi	olmayı	arzu	etmez	ki?	Onca	denemenin	ve	emeğin	ardından,	ben	ve benden	önceki	binlerce	çocuk	öğrendik	ki	sihir	işe	yaramıyor.	Üzgünüm.” </p>
<p class="calibre1">“Bazen	yarıyor,”	diye	itiraz	etti	Bran.	“Ben	o	rüyayı	gördüm.	Rickon	da	aynı rüyayı	gördü.	Doğuda	büyücüler	ve	sihirbazlar	var...” </p>
<p class="calibre1">“Büyücü	ve	sihirbaz	olduğunu	 <i class="calibre4">iddia</i>	eden	insanlar	var,”	diye	karşılık	verdi Üstat	Luwin.	“Hisar’da,	kulağının	arkasından	güller	çıkarabilen	bir	arkadaşım vardı	ve	benden	daha	fazla	sihirli	gücü	yoktu.	Ah,	anlayamadığımız	pek	çok	şeyin olduğu	da	bir	gerçek.	Yüzlerce,	binlerce	yıl	geçiyor	ve	bir	insan	birkaç	yaz	ve kıştan	başka	ne	görüyor?	Dağlara	bakıp	sonsuz	olduklarını	söylüyoruz,	öyle</p>
<p class="calibre1"><a id="p400"></a>görünüyorlar...	ama	zamanın	akışı	içinde	dağlar	yükseliyor	ve	düşüyor,	nehirlerin yatakları	yön	değiştiriyor,	gökyüzündeki	yıldızlar	kayıyor,	kocaman	şehirler	sulara gömülüp	yok	oluyor.	Tanrılar	bile	ölüyor.	Her	şey	değişiyor. </p>
<p class="calibre1">Belki	sihir	dediğimiz	şey	bir	zamanlar	önemli	bir	güçtü	ama	artık	değil.	O	eski güçten	geriye	kalanlar,	büyük	bir	yangının	ardından	gökyüzüne	yükselen	dumanlara benziyor.	Duman	bile	bir	süre	sonra	kayboluyor.	Valyria	son	közdü,	artık	yok. </p>
<p class="calibre1">Ejderhalar	gitti.	Devler	öldü.	Ormanın	çocukları	bütün	bilgelikleriyle	birlikte unutuldu. </p>
<p class="calibre1">Hayır	prensim.	Jojen	Reed	gerçeğe	dönüştüğüne	inandığı	birkaç	rüya	görmüş</p>
<p class="calibre1">olabilir	ama	onun	yeşilgörüşü	yok.	Yaşayan	hiçbir	insan	bu	güce	sahip	değil.” </p>
<p class="calibre1">Bran,	akşam	vakti	penceresinin	önünde	otururken	ziyaretine	gelen	Meera Reed’e	üstattan	duyduklarını	anlattı.	“Kurtlar	öyle	davrandığı	için	üzgünüm.	Yaz, Jojen’e	zarar	vermeyi	denememeliydi	ama	Jojen	de	rüyalarım	hakkında	o	sözleri söylememeliydi.	Karga	uçabileceğimi	söylemişti	ama	yalandı,	kardeşin	de	yalan söylüyor.” </p>
<p class="calibre1">“Ah,	belki	de	üstadın	yanılıyordur.” </p>
<p class="calibre1">“Yanılmıyor.	Babam	bile	onun	tavsiyelerini	dinlerdi.” </p>
<p class="calibre1">“Baban	dinlerdi,	bundan	şüphem	yok	ama	sonuçta	kendi	kararını	kendi	verirdi. </p>
<p class="calibre1">Bran,	sen	ve	himaye	altındaki	kardeşlerinle	ilgili	gördüğüm	rüyayı	anlatmama	izin verir	misin?” </p>
<p class="calibre1">“Walderlar	benim	kardeşlerim	değil.” </p>
<p class="calibre1">Meera,	Bran’ın	söylediği	şeyi	duymazdan	geldi.	“Akşam	yemeği	sofrasında oturuyordunuz	ama	yemeği	hizmetçiler	yerine	Üstat	Luwin	getiriyordu.	Kızartılmış</p>
<p class="calibre1">etin	lord	porsiyonunu	sana	servis	etti.	Et	az	pişmişti,	kanlıydı.	Etten	yükselen	koku herkesin	ağzını	sulandırdı.	Freyler’e	servis	ettiği	et	bayattı,	grileşmişti,	ölüydü. </p>
<p class="calibre1">Buna	rağmen,	onlar	yemeklerini	senden	çok	daha	fazla	zevk	alarak	yedi.” </p>
<p class="calibre1">“Anlamıyorum.” </p>
<p class="calibre1">“Kardeşim	anlayacağını	söylüyor.	O	zaman	tekrar	konuşacağız.” </p>
<p class="calibre1">Bran	o	gece	yemek	sofrasına	oturmaktan	korktu	ama	oturduğunda	önüne getirilen	güvercin	dolmasıydı.	Herkese	aynı	yemek	servis	edildi	ve	Walderlar’ın yemeğinde	hiçbir	tuhaflık	yoktu.  <i class="calibre4">Üstat	Luwin	doğru	söylüyor, </i>	dedi	kendine.	Jojen tam	tersini	iddia	etse	de	Kışyarı’na	yaklaşan	bir	kötülük	yoktu.	Bran	rahatlamıştı... </p>
<p class="calibre1"><a id="p401"></a>ve	bir	şekilde	hayal	kırıklığına	uğramıştı.	Sihir	var	olduğu	sürece	her	şey mümkündü.	Hayalet	yürüyebilir,	ağaçlar	konuşabilir	ve	kırık	çocuklar	büyüyüp şövalye	olabilirdi.	“Ama	yok,”	dedi	yüksek	sesle,	karanlıkta	yatağında	yatarken. </p>
<p class="calibre1">“Sihir	diye	bir	şey	yok	ve	hikâyeler	sadece	hikâye.” </p>
<p class="calibre1">Asla	yürüyemeyecekti,	uçamayacaktı	ve	asla	bir	şövalye	olamayacaktı. </p>
<p class="calibre1"><a id="p402"></a>Tyrion</p>
<p class="calibre1">Çıplak	ayaklarının	altındaki	hasır	halı	kaşındırıyordu.	“Kuzenim	ziyaret	için garip	bir	saat	seçmiş,”	dedi,	lordunu	bu	saatte	uyandırdığı	için	kızartılacağından emin	gibi	görünen,	uyku	yüzünden	kafası	karışık	haldeki	kâhyası	Podrick	Payne’e. </p>
<p class="calibre1">“Onu	çalışma	odama	al	ve	birazdan	yanında	olacağımı	söyle.” </p>
<p class="calibre1">Pencereden	görünen	zifiri	karanlığa	bakarak	vaktin	gece	yarısını	epey geçtiğini	tahmin	etti.  <i class="calibre4">Lancel	beni	bu	saatte	sersemlemiş	ve	aklımı	kullanamaz</i> <i class="calibre4">halde	bulmayı	mı	düşünüyordu? </i>	diye	merak	etti.  <i class="calibre4">Hayır,	Lancel	herhangi	bir	şey</i> <i class="calibre4">düşünemez,	bu	Cersei’nin	işi. </i>	Ablası	hayal	kırıklığına	uğrayacaktı.	Tyrion	yatakta olduğu	zamanlarda	bile,	titreyen	bir	mum	alevinin	ışığında	sabahın	ilk	saatlerine kadar	çalışıyordu.	Gözleri	ağrıyıp	bulanık	görmeye	başlayıncaya	dek	Varys’in raporlarını,	Serçeparmak’ın	hesap	defterlerini,	inceliyordu. </p>
<p class="calibre1">Yatağının	yanındaki	çanakta	yüzünü	yıkadı	ve	gece	serinliği	çıplak	tenine vururken	tuvalete	yöneldi.	Sör	Lancel	on	altı	yaşındaydı	ve	sabrıyla	ünlü	olduğu söylenemezdi.	Bırak	beklesin	ve	beklerken	tedirginliği	artsın.	Bağırsaklarını boşalttıktan	sonra	üstüne	bir	sabahlık	geçirip	incelmiş	sarı	saçlarını	eliyle	dağıttı; uykusundan	uyandırılmış	gibi	görünmesi	için	gerekli	olan	şey	buydu. </p>
<p class="calibre1">Lancel	sönmüş	şöminenin	önünde	volta	atıyordu.	Siyah	ipek	astarlı	kırmızı kadife	bir	takım	giymişti.	Kılıç	kemerinden	mücevher	kakmalı	bir	hançer	ve	altın yaldızlı	bir	kılıç	kını	sarkıyordu.	“Kuzenim,”	dedi	Tyrion.	“Beni	sık	ziyaret	ettiğin söylenemez.	Hak	etmediğim	bu	mutluluğu	neye	borçluyum?” </p>
<p class="calibre1">“Majesteleri	Vekil	Kraliçe,	beni	buraya	Yüce	Üstat	Pycelle’in	serbest bırakılmasını	emretmem	için	yolladı.”	Sör	Lancel,	Tyrion’a	kırmızı	bir	parşömen gösterdi.	Altın	muma	Cersei’nin	aslanlı	mührü	basılmıştı.	“İşte,	emir	burada.” </p>
<p class="calibre1">“Öyle	olsun,”	diyerek	elini	salladı	Tyrion.	“Umarım	sevgili	ablacığım	tam olarak	iyileşmeden	kendisini	yormuyordur.	Rahatsızlığının	nüksetmesi	büyük talihsizlik	olur.” </p>
<p class="calibre1">“Majesteleri	gayet	iyi,”	dedi	Lancel	sertçe. </p>
<p class="calibre1">“Bu	haber	kulağıma	müzik	gibi	geldi.”  <i class="calibre4">Çok	sevdiğim	bir	melodi	olduğunu</i></p>
<p class="calibre1"><a id="p403"></a> <i class="calibre4">söyleyemem	gerçi.	Daha	yüksek	bir	doz	vermeliydim. </i>	Tyrion,	Cersei’nin ayakaltında	olmayacağı	birkaç	gün	daha	kazanmayı	ummuştu	ama	ablasının	bu kadar	hızlı	iyileşmesi	onu	şaşırtmamıştı	da.	Cersei	sonuçta	Jaime’nin	ikiziydi. </p>
<p class="calibre1">Nazikçe	gülümsedi.	“Pod,	bizim	için	ateş	yak.	Hava	benim	için	serin.	Benimle birlikte	bir	kadeh	içki	içer	misin	Lancel?	Sıcak	şarapla	uykuya	rahat	dalıyorum.” </p>
<p class="calibre1">“Benim	uykuya	dalmak	için	bir	şey	almama	gerek	yok,”	diye	karşılık	verdi	Sör Lancel.	“Buraya	Majesteleri’nin	emrini	iletmek	için	geldim,	seninle	içki	içmek için	değil	İblis.” </p>
<p class="calibre1">Şövalyelik	unvanının	delikanlıyı	küstahlaştırdığını	düşündü	Tyrion,	bir	de onun	Kral	Robert’ın	ölümündeki	rolünü.	“Şarabın	da	kendine	göre	tehlikeleri	var tabi,”	dedi.	Kadehini	doldururken	gülümsedi.	“Üstat	Pycelle’e	gelince...	eğer sevgili	ablam	üstat	için	o	kadar	endişeleniyor	olsaydı	bizzat	gelirdi	diye düşünüyorum.	Ama	seni	yollamış.	Bundan	ne	sonuç	çıkarmalıyım?” </p>
<p class="calibre1">“Tutukluyu	serbest	bıraktığın	sürece	istediğin	sonucu	çıkarabilirsin.	Üstat Pycelle,	Vekil	Kraliçe’nin	sadık	bir	dostudur	ve	onun	koruması	altındadır.” </p>
<p class="calibre1">Delikanlınn	dudaklarından	ince	bir	gülümseme	geçti,	eğleniyordu.  <i class="calibre4">Derslerini</i> <i class="calibre4">Cersei’den	alıyor. </i>	“Majesteleri	bu	hakarete	asla	razı	gelmiyor.	Size,	Joffrey’nin vekilinin	 <i class="calibre4">kendisi</i>	olduğunu	hatırlatmamı	söyledi.” </p>
<p class="calibre1">“Ben	de	Joffrey’nin	El’iyim.” </p>
<p class="calibre1">“El	hizmet	eder,”	diye	bilgilendirdi	genç	şövalye.	“Vekil,	kral	yeterli	yaşa gelene	kadar	 <i class="calibre4">hükmeder. </i>” </p>
<p class="calibre1">“Belki	bunları	benim	için	bir	kâğıda	yazmalısın,	böylece	daha	iyi	hatırlarım.” </p>
<p class="calibre1">Ateş	mutlu	çıtırtılar	çıkararak	yanıyordu.	“Çekilebilirsin	Pod,”	dedi	Tyrion kâhyaya.	Pod	odadan	çıktığında	Lancel’e	döndü.	“Başka	bir	şey	var	mıydı?” </p>
<p class="calibre1">“Evet.	Majesteleri,	kral	adına	Sör	Jacelyn	Bywater’a	verdiği	bir	emre	karşı çıkıldığını	söylememi	istedi.” </p>
<p class="calibre1"> <i class="calibre4">Demek	ki	Cersei,	Bywater’a	Pycelle’i	serbest	bırakmasını	söyledi	ve	bu</i> <i class="calibre4">emre	karşı	gelindi. </i>	“Anlıyorum.” </p>
<p class="calibre1">“Bywater’ın	görevden	alınmasını	ve	vatan	hainliği	suçlamasıyla tutuklanmasını	istiyor.	Sizi	uyarıyorum...” </p>
<p class="calibre1">Tyrion	kadehini	masaya	bıraktı.	“Senden	herhangi	bir	uyarı	alacak	değilim evlat.” </p>
<p class="calibre1"><a id="p404"></a> <i class="calibre4">“Sör,” </i>	diye	düzeltti	Lancel.	Kılıcına	dokundu,	belki	de	Tyrion’a	bir	kılıç taşıdığını	hatırlatmak	istemişti.	“Benimle	nasıl	konuştuğuna	dikkat	et	İblis.” </p>
<p class="calibre1">Delikanlının	etkileyici	bir	şekilde	konuşmak	istediğine	şüphe	yoktu	ama	dudağının üstündeki	tuhaf	görünümlü	tüyler	etkiyi	mahvediyordu. </p>
<p class="calibre1">“Ah,	elini	kılıcından	çek.	Shagga’nın	içeri	dalıp	seni	öldürmesi	için	tek çığlığım	yeterli	olur.	Üstelik	bir	baltayla,	şarap	matarasıyla	değil.” </p>
<p class="calibre1">Lancel’in	yüzü	kızardı.	Robert’ın	ölümünde	oynadığı	rolün	fark edilmeyeceğini	düşünecek	kadar	aptal	mıydı	gerçekten?	“Ben	bir	şövalyeyim...” </p>
<p class="calibre1">“O	kadarını	anladım.	Söyle	bana,	Cersei	seni	yatağına	almadan	önce	mi, aldıktan	sonra	mı	şövalye	ilan	etti?” </p>
<p class="calibre1">Lancel’in	yeşil	gözlerindeki	pırıltı	Tyrion	için	yeterli	cevaptı.	Varys	doğruyu söylemişti.  <i class="calibre4">Kimse	ablamın	ailesini	sevmediğini	iddia	edemez. </i>	“Ne?	Söyleyecek bir	şeyin	yok	mu?	Beni	daha	fazla	uyarmayacak	mısın	sör?” </p>
<p class="calibre1">“Bu	iğrenç	suçlamanı	geri	alacaksın,	yoksa...” </p>
<p class="calibre1">“Lütfen.	Joffrey’ye	babasını	öldürdüğünü	ve	annesiyle	yattığını	söylediğimde neler	olacağını	düşündün	mü?” </p>
<p class="calibre1">“Öyle	olmadı!”	diye	itiraz	etti	Lancel	dehşete	düşmüş	halde. </p>
<p class="calibre1">“Hayır	mı?	Daha	çok	av	gibi	miydi?” </p>
<p class="calibre1">“Bana	sert	şarabı	kraliçe	verdi!	Sizin	babanız,	Lord	Tywin	beni	kralın	yaveri yaparken	kraliçenin	her	isteğini	yerine	getirmemi	emretmişti.” </p>
<p class="calibre1">“Sana	kraliçeyi	becermeni	de	söylemiş	miydi?”  <i class="calibre4">Şuna	bak;	çok	uzun	sayılmaz,</i> <i class="calibre4">yüz	hatları	vasat,	saçları	altın	rengi	değil	kum	sarısı	ama	yine	de...	Jaime’nin</i> <i class="calibre4">kötü	bir	kopyası	bile	boş	bir	yataktan	daha	iyi	sanırım. </i>	“Ben	de	söylediğini düşünmemiştim.” </p>
<p class="calibre1">“Benim	amacım	asla...	Ben	sadece	bana	emredileni	yaptım.	Ben...” </p>
<p class="calibre1">“...her	anından	nefret	ettin.	Buna	inanmamı	mı	bekliyorsun?	Konseyde	itibarlı bir	yer,	şövalyelik,	ablamın	senin	için	açılan	bacakları,	ah	evet,	çok	zor	durumda olmalısın	Lancel.”	Tyrion	ayağa	kalktı.	“Burada	bekle.	Majesteleri	bunu	duymak isteyecektir.” </p>
<p class="calibre1">Kibir,	Lancel’i	o	anda	bıraktı.	Genç	şövalye	dizlerinin	üstüne	düştüğünde küçük	ve	korkak	bir	çocuktu.	“Merhamet	edin	lordum,	size	yalvarıyorum.” </p>
<p class="calibre1">“Bunları	Joffrey’ye	sakla.	İyi	yalvarışları	sever	o.” </p>
<p class="calibre1"><a id="p405"></a>“Lordum,	ablanızın	emriydi,	kraliçenin.	Ama	Majesteleri,	sizin	de söylediğiniz	gibi	bunu	asla	anlamayacaktır.” </p>
<p class="calibre1">“Gerçekleri	kraldan	saklamamı	mı	istiyorsun	benden?” </p>
<p class="calibre1">“Babamın	hatırına!	İsterseniz	şehirden	ayrılırım,	hiçbir	şey	olmamış	gibi. </p>
<p class="calibre1">Yemin	ederim,	buna	son	vereceğim...” </p>
<p class="calibre1">Gülmemek	çok	zordu.	“Vermeyeceksin.” </p>
<p class="calibre1">Delikanlı	kaybolmuş	gibi	görünüyordu	şimdi.	“Lordum?” </p>
<p class="calibre1">“Beni	duydun.	Babam	sana	ablama	itaat	etmeni	mi	söyledi?	Çok	güzel,	ona itaat	et.	Yakınında	dur,	onun	güvenini	kazan,	o	ne	zaman	isterse	yatağına	gir. </p>
<p class="calibre1">Kimsenin	bilmesine	gerek	yok...	bana	sadık	olduğun	sürece.	Cersei’nin	neler yaptığını	bilmek	istiyorum.	Nereye	gittiğini,	kimleri	gördüğünü,	nelerden bahsettiğini,	ne	planlar	yaptığını.	Her	şeyi.	Bütün	bunları	bana	sen	anlatacaksın, öyle	değil	mi?” </p>
<p class="calibre1">“Evet	lordum.”	Lancel	bir	an	bile	tereddüt	etmeden	konuşmuştu.	Tyrion bundan	hoşlandı.	“Yapacağım.	Yemin	ederim.	Nasıl	emrederseniz.” </p>
<p class="calibre1">“Ayağa	kalk.”	Tyrion	ikinci	kadehi	de	doldurup	delikanlıya	uzattı. </p>
<p class="calibre1">“Anlaşmamızın	şerefine	içelim.	Bildiğim	kadarıyla	bu	kalede	yaşayan	yaban domuzu	yok.”	Lancel	kadehi	alıp	tedirgince	içti.	“Gülümse	kuzen.	Ablam	güzel	bir kadın	ve	her	şey	diyarın	iyiliği	için.	Bu	işten	kârlı	çıkabilirsin.	Şövalyelik	hiçbir şey.	Yeterince	akıllı	olursan	işimiz	bittiğinde	benden	bir	lordluk	unvanı	alırsın.” </p>
<p class="calibre1">Tyrion	kadehindeki	şarabını	çevirdi.	“Cersei’nin	sana	tam	anlamıyla	güvenmesini istiyorum.	Ona	git	ve	beni	affetmesini	rica	ettiğimi	söyle.	Senin	beni	korkuttuğunu, aramızda	sorun	olmasını	istemediğimi	ve	bundan	sonra	onun	onayını	almadan hiçbir	şey	yapmayacağımı	anlat.” </p>
<p class="calibre1">“Peki	ya...	emirleri?” </p>
<p class="calibre1">“Ah,	ona	Pycelle’i	vereceğim.” </p>
<p class="calibre1">“Verecek	misiniz?”	Lancel	şaşkın	görünüyordu. </p>
<p class="calibre1">Tyrion	gülümsedi.	“Adamı	sabaha	serbest	bırakacağım.	Saçının	teline	bile zarar	vermedim	demek	isterdim	ama	yalan	olur.	Yeterince	iyi	durumda	sayılır	ama zindeliğine	kefil	olamam.	Kara	hücreler	onun	yaşında	bir	adam	için	sağlıklı	yerler sayılmaz.	Cersei	onu	evcil	hayvanı	olarak	besleyebilir	ya	da	Sur’a	gönderebilir. </p>
<p class="calibre1">Ne	yapacağı	umrumda	değil	ama	yaşlı	adam	bundan	sonra	konseyde	olmayacak.” </p>
<p class="calibre1"><a id="p406"></a>“Ya	Sör	Jacelyn?” </p>
<p class="calibre1">“Ablama,	zaman	içinde	Sör	Jacelyn’i	kendi	tarafına	çekebileceğini	söyle.	Bu fikir	onu	bir	süre	oyalar.” </p>
<p class="calibre1">“Emredersiniz.”	Lancel	şarabını	bitirdi. </p>
<p class="calibre1">“Son	bir	şey	daha.	Kral	Robert	ölmüşken	kraliçenin	karnının	büyümesi	son derece	utanç	verici	olur.” </p>
<p class="calibre1">“Lordum.	Ben...	biz...	kraliçe,	bana	içine...”	Kulaklarına	kadar	Lannister kırmızısına	kesilmişti.	“Ben	tohumlarımı	karnına	boşaltıyorum	lordum.” </p>
<p class="calibre1">“Çok	güzel	bir	karnı	olduğundan	eminim.	Onu	istediğin	kadar	ıslatabilirsin ama	dikkat	et	çiylerin	başka	bir	yere	girmesin.	Başka	yeğen	istemiyorum,	anlaşıldı mı?” </p>
<p class="calibre1">Sör	Lancel	reverans	yapıp	ayrıldı. </p>
<p class="calibre1">Tyrion	bir	an	için	delikanlıya	üzüldü.  <i class="calibre4">Bir	aptal	daha	ama	benim	ve</i> <i class="calibre4">Cersei’nin	ona	yaptıklarımızı	hak	etmiyor. </i>	Amcası	Kevan’ın	iki	oğlunun	daha olması	iyiydi;	bu	çocuk	yılın	sonunu	göremeyecekti.	Cersei,	kendisine	ihanet ettiğini	öğrendiği	anda	delikanlıyı	öldürtecekti,	eğer	merhamet	eder	de öldürtmezse	Jaime	Lannister,	Kral	Toprakları’na	döndüğü	gün	genç	şövalyenin hayatı	bitecekti.	Tek	soru	vardı.	Delikanlı,	Jaime	tarafından	kıskançlık	sonucu	mu katledilecekti,	yoksa	Jaime’nin	her	şeyi	öğrenmesinden	korkan	Cersei	tarafından mı	öldürülecekti?	Tyrion,	Cersei	üstüne	bahse	girerdi. </p>
<p class="calibre1">Tyrion’ı	bir	huzursuzluk	kaplamıştı.	Bu	gece	uyuyamayacağını	biliyordu. </p>
<p class="calibre1"> <i class="calibre4">Burada	değil,	hiçbir	şekilde. </i>	Podrick	Payne’i	çalışma	odasının	kapısındaki sandalyede	uyur	halde	buldu	ve	çocuğun	omzunu	sarstı.	“Bronn’u	çağır,	ahıra	koş</p>
<p class="calibre1">ve	iki	at	hazırlat.” </p>
<p class="calibre1">Kâhyanın	gözleri	uykuyla	bulutlanmıştı.	“Atlar.” </p>
<p class="calibre1">“Elma	seven	büyük	kahverengi	hayvanlar.	Onları	daha	önce	de	gördüğüne eminim.	Kuyruklu	ve	dört	bacaklı	olurlar.	Ama	önce	Bronn’u	bul.” </p>
<p class="calibre1">Paralı	askerin	gelmesi	uzun	sürmedi.	“Çorbana	kim	işedi?”	diye	sordu. </p>
<p class="calibre1">“Her	zamanki	gibi	Cersei.	Şimdiye	kadar	tadına	alışmış	olmam	gerekirdi. </p>
<p class="calibre1">Neyse,	boşver.	Sevgili	ablacığım	beni	Ned	Stark’la	karıştırıyor.” </p>
<p class="calibre1">“O	adamın	senden	uzun	olduğunu	duymuştum.” </p>
<p class="calibre1">“Joff	başını	kestirdikten	sonra	değildi.	Daha	kalın	giyinmeliydin.	Hava</p>
<p class="calibre1"><a id="p407"></a>soğuk.” </p>
<p class="calibre1">“Bir	yere	mi	gidiyoruz?” </p>
<p class="calibre1">“Bütün	paralı	askerler	senin	kadar	zeki	mi?” </p>
<p class="calibre1">Şehrin	caddeleri	tehlikeliydi	ama	Tyrion	yanında	Bronn	varken	yeterince güvende	hissediyordu.	Kuzey	duvarındaki	yan	kapıdan	çıkıp	Karagölge Sokağı’ndan	Yüksek	Aegon	Tepesi’nin	eteğine	indiler,	oradan	Domuzyolu Sokağı’na	devam	ettiler.	Yan	yana	dizilmiş	kırık	camlı	ahşap	ve	taş	binaların	üst katları	dar	sokağa	doğru	öyle	eğimliydi	ki	çatıları	neredeyse	öpüşüyordu. </p>
<p class="calibre1">Bacaların	arasında	saklambaç	oynayan	ay,	iki	adamı	takip	ediyor	gibiydi. </p>
<p class="calibre1">Kuyruğundan	tuttuğu	ölü	bir	kediyi	taşıyan	yaşlı	kadından	başka	kimseye rastlamadılar.	Kadın,	akşam	yemeğini	çalacaklarmış	gibi	korkuyla	Bronn	ve Tyrion’a	baktı,	tek	kelime	etmeden	gölgelerin	arasında	kayboldu. </p>
<p class="calibre1">Tyrion	kendinden	önce	El	olan	ve	kraliçenin	kurnazlıklarıyla	baş	edemeyen adamları	düşündü.  <i class="calibre4">Nasıl	yapabilirlerdi	ki?	Onlar	gibi	adamlar...	yaşayamayacak</i> <i class="calibre4">kadar	dürüst,	sıçamayacak	kadar	soylu.	Cersei	böyle	adamları	sabahları</i> <i class="calibre4">kahvaltı	niyetine	yer.	Ablamı	yenmenin	tek	yolu	onun	oyununu	oynamak.	Ned</i> <i class="calibre4">Stark	ve	Jon	Arryn	bunu	asla	yapmazdı. </i>	Tyrion	kendini	hayat	dolu	hissederken iki	lordun	ölü	olması	şaşılacak	şey	değildi.	Kısa	bacakları	yüzünden	hasat festivalinde	komik	duruma	düşebilirdi	ama	bu	dansı	iyi	biliyordu. </p>
<p class="calibre1">Saat	geç	olmasına	rağmen	genelev	kalabalıktı.	Chataya	iki	adamı	nezaketle karşıladı	ve	ortak	salona	götürdü.	Bronn,	Dorne’dan	gelen	siyah	gözlü	bir	kızla	üst kata	çıktı	ama	Alayaya	eğlenmekle	meşguldü.	“Geldiğinizi	duyunca	çok sevinecek,”	dedi	Chataya.	“Kule	odasını	sizin	için	hazırlatayım.	Lordum beklerken	bir	kadeh	şarap	içmek	ister	mi?” </p>
<p class="calibre1">“İçerim,”	dedi	Tyrion. </p>
<p class="calibre1">Kalede	servis	edilen	Arbor	kırmızısıyla	kıyaslandığında	vasat	bir	şaraptı. </p>
<p class="calibre1">“Beni	affedin	lordum,	son	zamanlarda	ne	fiyat	verirseniz	verin	iyi	şarap bulunmuyor.” </p>
<p class="calibre1">“Bu	sıkıntında	yalnız	değilsiniz	korkarım.” </p>
<p class="calibre1">Chataya,	Tyrion’la	bir	süre	daha	dertleştikten	sonra	müsaade	isteyip	ayrıldı. </p>
<p class="calibre1"> <i class="calibre4">Güzel	kadın, </i>	diye	düşündü	Tyrion	kadının	arkasından	bakarken.	Bu	asaleti, zarafeti	çok	az	fahişede	görmüştü.	Kadının	kendini	fahişeden	çok	rahibe	olarak</p>
<p class="calibre1"><a id="p408"></a>kabul	ettiğini	de	unutmamak	gerekirdi.  <i class="calibre4">Belki	de	öğrenmemiz	gereken	sır	bu. </i></p>
<p class="calibre1"> <i class="calibre4">Önemli	olan	ne	yaptığımız	değil,	onu	nasıl	yaptığımız. </i>	Bu	düşünce	nedense Tyrion’ı	rahatlatmıştı. </p>
<p class="calibre1">Diğer	müşterilerden	birkaçı	yan	gözle	Tyrion’ı	süzüyordu.	Buraya	son gelişinde	bir	adam	üstüne	tükürmüştü...	daha	doğrusu	denemişti.	Tükürük	Tyrion yerine	Bronn’a	isabet	etmişti.	Adam	bundan	sonra	dişsiz	ağzıyla	tükürecekti. </p>
<p class="calibre1">“Lordum	sevgisiz	mi	kaldı?”	Dancy,	Tyrion’ın	kucağına	oturdu	ve	kulağını dişlemeye	başladı.	“Bunun	ilacını	biliyorum.” </p>
<p class="calibre1">Tyrion	gülümseyerek	başını	iki	yana	salladı.	“Kelimelerle	anlatılamayacak kadar	güzelsin	tatlım	ama	ben	Alayaya’nın	ilacını	seviyorum.” </p>
<p class="calibre1">“Ama	benimkini	hiç	denemediniz.	Lordum,	Yaya’dan	başkasını	seçmiyor.	O</p>
<p class="calibre1">iyidir	ama	ben	daha	iyiyim,	görmek	istemez	misiniz?” </p>
<p class="calibre1">“Belki	bir	dahaki	sefere.”	Kızın	ele	avuca	sığmaz	hayat	dolu	bir	güzellik olduğu	inkâr	edilemezdi.	Düğme	burnu,	çilleri,	beline	kadar	inen	gür	kızıl	saçları vardı,	yerinde	duramıyordu	ama	Shae	evde	Tyrion’ı	bekliyordu. </p>
<p class="calibre1">Dancy	kıkırdayarak	elini	Tyrion’ın	bacaklarının	arasına	götürdü	ve	sıktı. </p>
<p class="calibre1">“Bence	 <i class="calibre4">bu	adam</i>	bir	dahaki	sefere	kadar	beklemek	istemiyor,”	dedi.	“Yukarı	çıkıp bütün	çillerimi	saymak	istiyor.” </p>
<p class="calibre1">“Dancy.”	Alayaya	girişte	duruyordu.	Tiril	tiril	yeşil	ipeklerin	içinde	koyu	ve küstahtı.	“Lordum	buraya	beni	ziyaret	etmek	için	geldi.” </p>
<p class="calibre1">Tyrion	kendini	nazikçe	diğer	kızdan	kurtararak	ayağa	kalktı.	Dancy umursamıyormuş	gibi	görünüyordu,	Tyrion’ın	başparmağını	emerek,	“Bir	dahaki sefere,”	diye	hatırlattı. </p>
<p class="calibre1">Yukarı	çıkarlarken,	“Zavallı	Dancy,”	dedi	Alayaya.	“Lordumun	onu	seçmesi için	sadece	on	beş	günü	kaldı.	Seçilmezse	siyah	incilerini	Marei’ye	vermek zorunda.” </p>
<p class="calibre1">Marei;	açık	tenli,	solgun,	narin	bir	kızdı,	Tyrion’ın	dikkatini	birkaç	kez çekmişti.	Yeşil	gözler	ve	porselen	gibi	bir	ten,	uzun	ve	dümdüz	gümüş	saçlar,	göz alan	bir	güzellik	ama	fazla	ağırbaşlı.	“Zavallı	çocuğun	benim	yüzümden	incilerini kaybetmesini	istemem.” </p>
<p class="calibre1">“O	halde	onu	üst	kata	çıkarın.” </p>
<p class="calibre1">“Belki	çıkarırım.” </p>
<p class="calibre1"><a id="p409"></a>Alayaya	gülümsedi.	“Sanmıyorum	lordum.” </p>
<p class="calibre1"> <i class="calibre4">Haklı, </i>	diye	düşündü	Tyrion.  <i class="calibre4">Yapamam.	Shae	sadece	bir	fahişe	olabilir	ama</i> <i class="calibre4">ben	prensiplerim	gereği	ona	sadığım. </i></p>
<p class="calibre1">Kule	odasındaki	gardırobun	kapağını	açtığında	merakla	Alayaya’ya	baktı. </p>
<p class="calibre1">“Ben	gittiğimde	ne	yapıyorsun?” </p>
<p class="calibre1">Kız	kollarını	açıp	siyah	bir	kedi	gibi	gerindi.	“Uyuyorum.	Sizin	ziyaretleriniz başladığından	beri	her	zamankinden	iyi	dinleniyorum	lordum.	Marei	bize	okuma öğretiyor,	belki	kısa	zaman	içinde	boş	vaktimi	kitap	okuyarak	geçirebilirim.” </p>
<p class="calibre1">“Uyku	iyidir,”	dedi	Tyrion.	“Ve	kitaplar	daha	iyidir.”	Kızı	hafifçe	yanağından öpüp	merdivenleri	indi	ve	tünele	girdi. </p>
<p class="calibre1">İğdiş	edilmiş	ata	binip	ahırdan	çıktığında	çatıların	üzerinde	uçuşan	müzik sesini	duydu.	Bu	katliam	ve	kıtlığın	ortasında	bile	insanların	hâlâ	şarkı	söylediğini düşünmek	hoştu.	Kafası	hatırladığı	notalarla	doldu	ve	Tysha’nın	yarım	ömür	önce kulağına	fısıldadığı	şarkıyı	duyar	gibi	oldu.	Dizginlerini	çekip	şarkıyı	dinledi; melodi	yanlıştı,	sözleri	duyamıyordu.  <i class="calibre4">O	zaman	farklı	bir	şarkı,	neden	olmasın? </i></p>
<p class="calibre1">Tatlı	ve	masum	Tysha	baştan	sona	bir	yalandı,	Tyrion’ı	erkek	yapması	için	Jaime tarafından	kiralanan	bir	fahişeydi	sadece. </p>
<p class="calibre1"> <i class="calibre4">Artık	Tysha’dan	kurtuldum, </i>	diye	düşündü.  <i class="calibre4">Ömrümün	yarısında	gölgesi</i> <i class="calibre4">benimleydi	ama	ona	ihtiyacım	yok	artık.	Alayaya’ya,	Dancy’ye,	Marei’ye	ya	da</i> <i class="calibre4">yıllardır	yatağıma	giren	yüzlercesine	ihtiyacım	olmadığı	gibi.	Artık	Shae’e</i> <i class="calibre4">sahibim.	Shae. </i></p>
<p class="calibre1">Shae’in	evinin	kapısı	kapalı	ve	kilitliydi.	Tyrion	bronz	göz	açılana	kadar kapıyı	yumrukladı.	“Benim.”	Onu	içeri	alan	Varys’in	sevimli	dostlarından	biriydi; şaşı	gözlü,	tavşan	dudaklı,	Braavoslu	bir	hançerci.	Tyrion,	Shae’in	etrafında	genç ve	yakışıklı	muhafızlar	olmasını	istemiyordu.	“Bana	yaşlı,	çirkin	ve	tercihen iktidarsız	adamlar	bul,”	demişti	hadıma.	“Erkeklerle	yatmayı	tercih	eden	erkekler ya	da	koyun	âşıkları.”	Varys	koyun	âşıkları	bulmayı	becerememişti	ama	bir	hadım ve	birbirlerini	baltalarını	sevdikleri	kadar	seven	iki	İbbenli	bulmayı	başarmıştı. </p>
<p class="calibre1">Diğerleri,	her	biri	öbüründen	daha	çirkin	paralı	askerlerdi.	Varys	bulduğu adamları	Tyrion’a	gösterirken,	Tyrion	fazla	ileri	gittiğinden	endişe	etmişti	ama Shae	tek	bir	şikâyet	cümlesi	kurmamıştı.  <i class="calibre4">Neden	şikâyet	edecekti	ki?	Ben</i> <i class="calibre4">muhafızların	hepsinden	daha	mide	bulandırıcıyım	ve	benden	de	şikâyet	etmiyor. </i></p>
<p class="calibre1"><a id="p410"></a> <i class="calibre4">Belki	çirkinliği	görmüyor	bile. </i></p>
<p class="calibre1">Tyrion	kısa	zaman	içinde	dağ	adamlarından	birkaçını	Shae’in	korumasına vermeyi	düşünüyordu.	Kara	Kulaklar’dan	Chella	ya	da	Ay	Kardeşleri’nden	biri olabilirdi.	Dağ	adamlarının	sadakatine	ve	onur	anlayışına,	paralı	askerlerin	aç gözlülüğünden	fazla	güveniyordu.	Bununla	beraber	risk	çok	büyüktü.	Dağ</p>
<p class="calibre1">adamlarının	ona	ait	olduğunu	bütün	Kral	Toprakları	biliyordu.	Kara	Kulaklar’ı buraya	gönderdiği	an	bütün	şehir	Kral	Eli’in	bir	kapatması	olduğunu	öğrenirdi. </p>
<p class="calibre1">İbbenliler’den	biri	atını	aldı.	“Onu	uyandırdınız	mı?”	diye	sordu	Tyrion. </p>
<p class="calibre1">“Hayır	lordum.” </p>
<p class="calibre1">“Güzel.” </p>
<p class="calibre1">Yatak	odasındaki	ateş	köze	dönüşmüştü	ama	oda	hâlâ	ılıktı.	Shae	uyurken üstündeki	battaniyeyi	ve	örtüleri	atmıştı.	Kuştüyü	yatakta	çıplak	yatıyordu. </p>
<p class="calibre1">Şömineden	gelen	loş	ışık	bedeninin	kıvrımlarında	parlıyordu.	Tyrion	kapıda	durdu ve	kızın	görüntüsünü	içti.  <i class="calibre4">Marei’den	genç,	Dancy’den	tatlı,	Alayaya’dan	güzel. </i></p>
<p class="calibre1"> <i class="calibre4">İhtiyacım	olan	her	şey	ve	daha	fazlası. </i>	Bir	fahişenin	nasıl	bu	kadar	temiz,	masum ve	tatlı	görünebildiğini	merak	etti. </p>
<p class="calibre1">Kızı	rahatsız	etmek	istememişti	ama	gördüğü	şey	sertleşmesi	için	yeterliydi. </p>
<p class="calibre1">Kıyafetlerini	çıkardı,	yatağa	tırmandı,	kızın	bacaklarını	araladı	ve	kasıklarını öpmeye	başladı.	Shae	uykusunda	mırıldandı.	Tyrion	tekrar	öptü,	kızın	saklı tatlığını	yaladı,	sakalları	ıslanana	kadar	devam	etti.	Shae	yumuşak	bir	inlemeyle titrediğinde	yukarı	kaydı	ve	kızın	içine	girdi.	Girdiği	anda	boşalmıştı. </p>
<p class="calibre1">Shae	gözlerini	açtı.	Tyrion’ın	başını	okşayıp,	“Az	önce	dünyanın	en	tatlı rüyasını	gördüm	lordum,”	dedi. </p>
<p class="calibre1">Tyrion	kızın	sert	göğüs	ucunu	ısırıp	başını	omzuna	koydu.	Hâlâ	Shae’in içindeydi,	hep	içinde	kalmak	istiyordu.	“Bu	bir	rüya	değil,”	dedi.  <i class="calibre4">Bu	gerçek,</i> <i class="calibre4">hepsi, </i>	diye	düşündü.  <i class="calibre4">Savaşlar,	entrikalar,	bu	kanlı	oyun	ve	hepsinin	ortasında</i> <i class="calibre4">ben...	cüce,	canavar,	küçümseyip	alay	ettikleri	adam.	Ama	artık	her	şey	benim</i> <i class="calibre4">elimde:	Şehir,	güç,	kadın.	Ben	bunlar	için	yaratıldım	ve	tanrılar	affetsin	ama</i> <i class="calibre4">bunu	seviyorum... </i></p>
<p class="calibre1"> <i class="calibre4">Ve	Shae’i.	Ve	Shae’i. </i></p>
<p class="calibre1"><a id="p411"></a>Arya</p>
<p class="calibre1">Kara	Harren’ın	kulelere	verdiği	isimler	çoktan	unutulmuştu.	Kulelerin	şimdiki adları	Azap	Kulesi,	İnleyen	Kule,	Hayalet	Kulesi,	Dul	Kulesi	ve	Kralateşi Kulesi’ydi.	Arya,	İnleyen	Kule’nin	altındaki	mağara	gibi	mahzende,	saman	bir yatağın	üstünde	uyuyordu.	İstediği	zaman	banyo	yapacak	suyu	ve	sabunu	vardı.	İşi zordu	ama	her	gün	millerce	yol	yürümekten	daha	meşakkatli	sayılmazdı.	Gelincik, karnını	doyurmak	için	Arry	gibi	solucan	ve	böcek	bulmak	zorunda	değildi;	her	gün ekmek	ve	havuçlu	soğanlı	arpa	haşlaması	vardı.	Hatta	on	beş	günde	bir	biraz	et bile	yiyebiliyordu. </p>
<p class="calibre1">Al	Turta	daha	da	güzel	besleniyordu.	Ait	olduğu	yerde,	mutfaktaydı...	kubbeli, yuvarlak,	kendi	başına	bir	dünyaymış	gibi	görünen	taş	binada.	Arya	yemeklerini mahzendeki	ahşap	masada	Weese	ve	emrindekilerle	birlikte	yiyordu.	Bazen	yemek servisi	için	görevlendiriliyor,	mutfakta	çalışan	Al	Turta’yla	birkaç	dakika	sohbet edebiliyordu.	Al	Turta,	Arry’nin	artık	Gelincik	olduğunu	her	seferinde	unutuyor, bir	kız	olduğunu	artık	bilmesine	rağmen	ona	eski	adıyla	sesleniyordu.	Bir keresinde	Arya	için	sıcak	bir	elma	turtası	aşırmaya	kalkmıştı	ama	bu	işi	öyle büyük	beceriksizlikle	yapmıştı	ki	aşçılara	yakalanıp	büyük	tahta	kaşıklarla dövülmüştü. </p>
<p class="calibre1">Gendry	dökümhaneye	gönderilmişti.	Arya	delikanlıyı	neredeyse	hiç görmüyordu.	Birlikte	çalıştığı	insanların	isimlerini	bile	bilmek	istemiyordu;	onları tanımak,	öldüklerinde	çok	daha	fazla	üzülmek	anlamına	geliyordu.	Çoğu	Arya’dan büyüktü,	ona	ilişmiyorlardı. </p>
<p class="calibre1">Harrenhal	uçsuz	bucaksızdı	ve	çoğu	yeri	çürüyordu.	Kale,	Tully	Hanedanı’nın sancak	beylerinden	olan	Leydi	Whent’in	makamıydı	ama	leydi	sadece	iki	kulenin ilk	üçer	katını	kullanmış,	geri	kalanının	harabeye	dönmesine	izin	vermişti.	Leydi Whent’in	kaçışıyla	azalan	kale	ahalisi	Lord	Tywin’in	şövalyeleri,	lordları	ve soylu	tutsaklarıyla	ilgilenmek	için	yeterli	değildi.	Bu	yüzden	Lannisterlar	yeni hizmetçiler,	malzemeciler	ve	yağmacılar	bulmak	zorundaydı.	Lord	Tywin’in Harrenhal’u	eski	ihtişamlı	günlerine	döndüreceği	ve	savaş	bittiğinde	kaleyi</p>
<p class="calibre1"><a id="p412"></a>makamı	olarak	kullanacağı	konuşuluyordu. </p>
<p class="calibre1">Weese,	Arya’yı	getir	götür	işlerinde	kullanıyor,	su	ve	yemek	taşıtıyor	ve	bazen de	cephaneliğin	üstündeki	Kışla	Salonu’nda	yemek	yiyen	askerlere	servis yapmaya	gönderiyordu	ama	kızın	asıl	işi	temizlikti.	İnleyen	Kule’nin	zemin katında	ardiyeler	ve	ambarlar	vardı.	Zeminden	sonraki	iki	kat	garnizona	ev sahipliği	yapıyordu	ama	daha	yukarıdaki	katlar	seksen	yıldır	hiç	kullanılmamıştı. </p>
<p class="calibre1">Lord	Tywin	o	katların	tekrar	yaşanır	hale	getirilmesini	emretmişti.	Fırçalanacak zeminler,	kalıplaşmış	tozdan	arındırılacak	pencereler,	odalardan	çıkarılması gereken	kırık	sandalyeler	ve	çürümüş	yataklar	vardı.	Kulenin	en	üst	katı,	Whent Hanedanı’nın	armasındaki	dev	siyah	yarasaların	yuvalarıyla	sarılmıştı.	Fareler	de vardı...	ve	hayaletler.	Kara	Harren	ve	oğullarının	hayaletleri	oldukları söyleniyordu. </p>
<p class="calibre1">Arya	bunun	aptalca	olduğunu	düşünüyordu.	Harren	ve	oğulları	Kralateşi Kulesi’nde	ölmüştü.	Kuleye	bu	adın	verilmesinin	sebebi	de	buydu.	Neden	avluyu geçip	Arya’yı	yakalamaya	çalışacaklardı	ki?	İnleyen	Kule	sadece	rüzgâr	kuzeyden estiğinde	inliyordu.	Bunun	tek	sebebi	de	yangında	çatlamış	taşların	arasına	giren havaydı.	Harrenhal’da	gerçekten	hayaletler	varsa	bile	Arya’yı	hiç	rahatsız etmemişlerdi.	Onu	ürküten	yaşayan	insanlardı:	Weese,	Sör	Gregor	Clegane	ve Kralateşi	Kulesi’nde	kalan	Lord	Tywin	Lannister.	Kralateşi	Kulesi	en	yüksek kuleydi,	taşların	ağırlığıyla	yana	eğilmişti,	yarı	erimiş	dev	bir	siyah	muma benzemesine	rağmen	hâlâ	diğerlerinden	daha	uzun	ve	daha	görkemli	duruyordu. </p>
<p class="calibre1">Gidip	Arya	Stark	olduğunu	itiraf	etse	Lord	Tywin’in	ne	yapacağını	merak ediyordu	ama	lorda	asla	o	kadar	yaklaşamayacağını	biliyordu.	Yaklaşıp konuşabilse	bile	lord	ona	inanmazdı.	Arya,	Weese’den	kanlı	bir	dayak	yediğiyle kalırdı. </p>
<p class="calibre1">Weese	de	Sör	Gregor	kadar	ürkütücü	sayılırdı.	Yürüyen	Dağ	insanları	birer sinek	gibi	ezip	geçerdi	ama	çoğu	zaman	sineklerin	farkına	varmadan	yapardı	bunu. </p>
<p class="calibre1">Weese	orada	olduğunuzu,	ne	yaptığınızı	ve	hatta	ne	düşündüğünüzü	 <i class="calibre4">her	zaman</i> bilirdi.	Çok	kolay	öfkeleniyordu	ve	en	az	onun	kadar	zalim	bir	köpeği	vardı; benekli	dişi,	Arya’nın	o	güne	kadar	gördüğü	en	pis	kokulu	köpekti.	Weese	bir keresinde,	köpeğini	kendisini	kızdıran	tuvaletçi	çocuğun	üstüne	salmış,	köpek çocuğun	baldırından	büyük	bir	parça	koparırken	kahkahalarla	gülmüştü. </p>
<p class="calibre1"><a id="p413"></a>Weese’in,	Arya’nın	gece	duasında	onurlu	bir	yer	kazanması	sadece	üç	gün sürmüştü.	“Weese,”	diye	fısıldıyordu	ilk	önce.	“Dunsen,	Chiswyck,	Polliver,	Tatlı Raff,	Vadeci	ve	Tazı.	Sör	Gregor,	Sör	Amory,	Sör	İlyn,	Sör	Meryn,	Kral	Joffrey ve	Kraliçe	Cersei.”	Tekinin	bile	adını	unutmamalıydı,	yoksa	onları	nasıl	bulup öldürürdü? </p>
<p class="calibre1">Arya	yoldayken	kendini	koyun	gibi	hissediyordu	ama	Harrenhal	onu	bir	fareye dönüştürmüştü.	Yün	elbisesinin	içinde	gri	bir	fareye	benziyordu	ve	bir	fare	gibi kalenin	karanlık	deliklerinde	saklanıp	kudretlilerin	önüne	çıkmıyordu. </p>
<p class="calibre1">Bazen,	bu	kalenin	kalın	duvarlarının	arasındaki	 <i class="calibre4">herkesin</i>	fare	olduğunu düşünüyordu,	şövalyelerin	ve	lordların	bile.	Kalenin	büyüklüğü	yanında	Sör Gregor	Clegane	dahi	küçük	görünüyordu.	Harrenhal,	Kışyarı’nın	kapladığı arazinin	üç	katı	büyüklüğünde	bir	alan	üstüne	kurulmuştu	ve	binaları Kışyarı’nınkilerle	kıyas	götürmezdi.	Ahırlar	bin	atı	barındıracak	genişlikteydi. </p>
<p class="calibre1">Tanrı	korusu	yirmi	dönümlük	bir	araziyi	kaplıyordu.	Mutfak,	Kışyarı’nın	Büyük Salon’undan	daha	büyüktü	ve	Harrenhal’ın	Yüz	Şömineli	Salon	denen	büyük salonunda	Lord	Tywin’in	bütün	ordusu	aynı	anda	yemeğe	oturabilirdi.	Gerçi salonda	sadece	otuz	küsur	şömine	vardı.	Arya	iki	kez	saymayı	denemişti,	ilkinde otuz	üç,	ikincisinde	otuz	beş	çıkmıştı.	Duvarlar,	kapılar,	koridorlar,	merdivenler öyle	insanüstü	büyüklükteydi	ki	Arya,	Yaşlı	Dadı’nın	anlattığı	Sur’un	ötesinde yaşayan	devleri	hatırlamadan	edemiyordu. </p>
<p class="calibre1">Lordlar	ve	leydiler	ayaklarının	altındaki	küçük	gri	farelere	dikkat	etmediği için,	Arya	görevini	yerine	getirirken	kulaklarını	iyice	açıp	her	türden	sır duyabiliyordu.	Mandırada	çalışan	Sevimli	Pia	kaledeki	bütün	şövalyelerle	yatan bir	sürtüktü.	Zindancının	karısı	hamileydi	ama	bebeğin	gerçek	babası	ya	Sör	Alyn Stackspear	ya	da	kendisine	Bayazgülüşlü	Wat	diyen	şarkıcıydı.	Lord	Lefford	diğer insanların	yanındayken	hayaletlerle	dalga	geçiyordu	ama	her	gece	yatarken başucuna	bir	mum	yakıyordu.	Sör	Dunaver’in	yaveri	Jodge	altını	tutamıyor, uyurken	yatağını	ıslatıyordu.	Aşçılar,	Sör	Harys	Swyft’ten	nefret	ediyordu,	adamın bütün	yemeklerinin	içine	tükürüyorlardı.	Üstat	Tothmure’un	hizmetçisi	erkek kardeşiyle	konuşurken	Arya	kulak	kabartmış,	üstada	gelen	bir	mektupta	Joffrey’in piç	olduğundan	ve	tahtta	haksız	oturduğundan	bahsedildiğini	duymuştu.	“Lord Tywin	üstada	mektubu	yakmasını	ve	bu	pislik	hakkında	asla	konuşmamasını</p>
<p class="calibre1"><a id="p414"></a>söyledi,”	diye	fısıldamıştı	kız. </p>
<p class="calibre1">Kral	Robert’ın	erkek	kardeşleri	Stannis	ve	Renly’nin	savaşa	girdiklerini	de öğrenmişti.	“Şimdi	her	ikisi	de	kral,”	demişti	Weese.	“Diyardaki	kralların	sayısı kaledeki	farelerin	sayısından	fazla.”	Lannister	adamları	bile	Joffrey’nin	ne	kadar zaman	daha	tahtta	kalabileceğini	tartışıyordu.	Arya	birkaç	lordun,	“Delikanlının	şu altın	pelerinlilerden	başka	ordusu	yok.	Bir	hadım,	bir	cüce	ve	bir	kadın	tarafından yönetiliyor,”	diye	fısıldaştıklarına	şahit	olmuştu.	“Onlar	gibiler	bir	savaş</p>
<p class="calibre1">mücadelesi	sırasında	ne	işe	yarar?”	Sürekli	Beric	Dondarrion’dan bahsediliyordu.	Okçulardan	biri,	Kanlı	Oyuncular’ın	lordu	katlettiğini	söylemişti ama	dinleyenler	buna	gülmüştü.	“Sör	Lorch	onu	Kızgın	Şelale’de	öldürdü. </p>
<p class="calibre1">Yürüyen	Dağ	ise	iki	kez	katletti.	Bu	sefer	de	ölü	kalmayacağına	bahse	girerim.” </p>
<p class="calibre1">Arya,	Kanlı	Oyuncular’ın	kim	olduğunu	on	beş	gün	sonra,	hayatında	gördüğü en	tuhaf	adamlar	Harrenhal’a	geldiğinde	öğrenmişti.	Saç	örgülerine	ziller	takılmış</p>
<p class="calibre1">bakır	renkli	adamlar,	kanlı	boynuzları	olan	siyah	keçili	bir	sancağın	altında	at sürüyordu.	Mızraklı	süvariler	siyah-beyaz	çizgili	atlara	biniyordu.	Yanakları pudralı	okçular;	devasa	kalkanlar	taşıyan	iri,	kıllı	adamlar;	tüylü	pelerinler	giyen siyah	tenli	adamlar;	yeşil	pembe	kostümü	içinde	bir	soytarı;	çatal	uçlu	sakalları mora,	yeşile,	gümüş	rengine	boyanmış	kılıçlı	askerler;	yanakları	yara	izleriyle renklenmiş	mızrakçılar;	rahip	kıyafeti	içinde	ince	uzun	bir	adam;	gri	üstat	cübbesi giyen	başka	bir	adam	ve	deri	cübbeli,	hasta	görünüşlü,	uzun	sarı	perçemli	bir adam	daha. </p>
<p class="calibre1">Başlarındaki	adam	sopa	gibi	ince	ve	uzundu.	Neredeyse	beline	kadar	inen siyah	sakalları,	bir	deri	bir	kemik	kalmış	uzun	yüzünü	daha	da	uzun	gösteriyordu. </p>
<p class="calibre1">Eyerinden	sarkan	miğferi	siyah	çelikten	dökülmüş,	keçi	başı	şeklinde	dövülmüştü. </p>
<p class="calibre1">Boynuna	çeşitli	ebat	ve	türde	sikkelerin	birleştirilmesiyle	meydana	getirilmiş	bir zincir	takmıştı.	Bu	adam	da	tuhaf	siyah-beyaz	atlardan	birini	sürüyordu. </p>
<p class="calibre1">“Bu	cinsi	tanımak	istemezsin	Gelincik,”	demişti	Weese,	Arya’nın	keçi	başı miğferli	adama	baktığını	görünce.	Lord	Leford’ın	askerlerinden	iki	içki arkadaşıyla	birlikteydi. </p>
<p class="calibre1">“Kim	bunlar?”	diye	sordu	Arya. </p>
<p class="calibre1">Askerlerden	biri	kahkaha	attı.	“Ayakadamları	kızım.	Keçi	Parmakları.	Lord Tywin’in	Kanlı	Oyuncular’ı.” </p>
<p class="calibre1"><a id="p415"></a>“Kızın	aklını	başından	alırsan	kahrolası	merdivenleri	 <i class="calibre4">sen</i>	ovalarsın,”	dedi Weese.	“Bunlar	paralı	askerler	Gelincik	kız.	Kendilerine	Cesur	Dostlar	diyorlar. </p>
<p class="calibre1">Duyduğun	diğer	isimleri	onların	duyabileceği	yerlerde	söyleme,	canını	kötü yakarlar.	Keçi	başlı	miğferi	olan	adam	onların	kumandanı,	Lord	Vargo	Hoat.” </p>
<p class="calibre1">“O	herif	bir	lord	değil,”	dedi	ikinci	asker.	“Sör	Amory	öyle	söyledi.	Adam kendini	abartmaktan	hoşlanan	ağzı	salyalı	bir	paralı	asker	sadece.” </p>
<p class="calibre1">“Olabilir,”	dedi	Weese.	“Ama	kız	tek	parça	halinde	kalmak	istiyorsa	adama <i class="calibre4">lordum</i>	demeli.” </p>
<p class="calibre1">Arya	tekrar	Vargo	Hoat’a	baktı.  <i class="calibre4">Lord	Tywin’in	kaç	canavarı	var? </i></p>
<p class="calibre1">Cesur	Dostlar,	Dul	Kulesi’ne	yerleşti.	Böylece	Arya	onlara	hizmet	etmek zorunda	kalmamıştı.	Bu	durumdan	memnundu.	Adamların	kaleye	geldikleri	ilk gece,	paralı	askerler	ve	Lannister	muhafızları	arasında	kavga	çıkmıştı.	Sör	Harys Swyft’in	yaveri	ölümüne	bıçaklanmış,	Kanlı	Oyuncular’dan	iki	kişi	ağır yaralanmıştı.	Ertesi	sabah	Lord	Tywin	iki	paralı	askeri	Lord	Lydden’in okçularından	biriyle	birlikte	kapı	kulübesinin	duvarına	astırdı.	Weese	kavgayı başlatanın	okçu	olduğunu	söylemişti;	adam	paralı	askerleri	Beric	Dondarrion konusunda	tahrik	etmişti.	Asılan	adamlar	can	verip	havayı	tekmelemeyi	bıraktıktan sonra	Vargo	Hoat	ve	Sör	Harys	sarılıp	öpüşmüşler,	birbirlerini	daima seveceklerine	dair	yemin	etmişlerdi.	Lord	Tywin	izliyordu.	Arya,	Vargo	Hoat’un peltek	konuşmasını	ve	salyalı	ağzını	komik	bulmuştu	ama	gülmemesi	gerektiğini bilecek	kadar	akıllıydı. </p>
<p class="calibre1">Kanlı	Oyuncular,	Harrenhal’da	fazla	kalmadı	ama	ayrılmadan	önce	içlerinden biri,	Üç	Dişli	Mızrak’ın	kızıl	geçidinin	Roose	Bolton	komutasındaki	kuzey	ordusu tarafından	ele	geçirildiğini	anlattı.	Arya	konuşmayı	duymuştu.	“Eğer	nehri geçmeye	kalkarsa	Lord	Tywin	onu	tıpkı	Yeşil	Çatal’da	ezdiği	gibi	ezer,”	dedi Lannister	okçularından	biri	ama	arkadaşlarının	kahkahaları	adamı	susturdu. </p>
<p class="calibre1">“Bolton,	Genç	Kurt	kuzeyli	adamlarıyla	ve	ulu	kurduyla	birlikte	Nehirova’dan gelene	kadar	nehrin	karşısına	geçmez.” </p>
<p class="calibre1">Arya	ağabeyinin	bu	kadar	yakınlarda	olduğunu	bilmiyordu.	Nehirova, Kışyarı’ndan	çok	daha	yakındı	ama	Arya	tam	olarak	nerede	olduğunu,	Harrenhal’a uzaklığını	tahmin	edemiyordu.  <i class="calibre4">Bir	şekilde	öğrenmeliyim,	öğrenebileceğimi</i> <i class="calibre4">biliyorum,	bir	kaçabilsem. </i>	Robb’u	tekrar	görebileceğini	düşününce	dudağını</p>
<p class="calibre1"><a id="p416"></a>ısırdı.  <i class="calibre4">Jon’u	da	görmek	istiyorum,	Bran’ı	da,	Rickon’u	da.	Ve	annemi,	hatla</i> <i class="calibre4">Sansa’yı...	Ona	sarılıp	bir	leydiye	yakışır	şekilde	özür	dileyeceğim,	bundan	çok</i> <i class="calibre4">hoşlanır. </i></p>
<p class="calibre1">Avludaki	dedikodulardan,	Yeşil	Çatal’daki	mücadele	sırasında	yakalanan	otuz altı	esirin	Azap	Kulesi’nin	üst	katlarındaki	odalarda	kaldığını	öğrenmişti. </p>
<p class="calibre1">Esirlerin	pek	çoğu	kaçma	girişiminde	bulunmayacaklarına	dair	yemin	ettikten sonra	kale	içinde	dolaşabilme	özgürlüğüne	kavuşmuştu.  <i class="calibre4">Kaçmamaya	yemin</i> <i class="calibre4">ettiler, </i>	dedi	Arya	kendine,  <i class="calibre4">ama	kaçmam	için	bana	yardım	etmeyeceklerine	yemin</i> <i class="calibre4">etmediler. </i></p>
<p class="calibre1">Tutsaklar	yemeklerini	Yüz	Şömineli	Salon’daki	masalarında	yiyor	ve	sık	sık kale	içinde	dolaşmaya	çıkıyorlardı.	İçlerindeki	dört	erkek	kardeş	her	sabah Akantaş	Avlusu’nda	tahta	kılıçlar	ve	kalkanlarla	talim	yapıyordu.	Çocuklardan üçü	Geçit’teki	Freyler’dendi,	diğeri	de	piç	kardeşleriydi.	Harrenhal’da	uzun	süre kalmadılar.	Çocukların	iki	ağabeyi	bir	sabah	barış	sancağı	altında	ve	bir	sandık altınla	birlikte	kaleye	geldi.	Kardeşlerini	esir	alan	şövalyeye	fidye	ödediler.	Altı Frey,	Harrenhal’dan	ayrıldı. </p>
<p class="calibre1">Kuzeyli	adamlar	için	fidye	ödemeye	gelen	yoktu.	Al	Turta,	şişman	bir	lordun et	aramak	için	sürekli	mutfağa	geldiğini	söylemişti.	Adamın	bütün	ağzını	örten	çalı gibi	bir	bıyığı	vardı	ve	pelerininin	yakasına	üç	dişli	mızrak	şeklinde	yapılmış</p>
<p class="calibre1">gümüş-safir	bir	broş	takıyordu.	Adam	Lord	Tywin’e	aitti.	Ama	beyaz	güneş</p>
<p class="calibre1">desenli	siyah	peleriniyle	siperlerde	tek	başına	yürümeyi	seven	sakallı	genç	adam, zengin	olmayı	hayal	eden	vasıfsız	bir	şövalye	tarafından	esir	alınmıştı.	Sansa	hem genç	adamın,	hem	de	şişman	lordun	kim	olduğunu	hemen	anlayabilirdi	ama	Arya rütbelere	ve	armalara	hiç	ilgi	duymamıştı.	Rahibe	Mordane	hanedanların tarihlerini	anlatmaya	başladığında	bir	rüya	âlemine	dalar,	dersin	sonunun gelmesini	beklerdi. </p>
<p class="calibre1">Buna	rağmen	Lord	Cerwyn’i	 <i class="calibre4">hatırlıyordu. </i>	Arazileri	Kışyarı’na	yakındı.	Bu yüzden	kendisi	ve	oğlu	Cley	sık	sık	kaleye	ziyarete	gelirlerdi.	Kaderin	oyunu	olsa gerek,	hiç	ortalıkta	görünmeyen	tek	tutsak	Lord	Cerwyn’di.	Yaralıydı	ve	bir	kule hücresinde	yatıyordu.	Arya	günlerce	kapıdaki	nöbetçileri	atlatıp	lordla konuşabilmenin	bir	yolunu	aradı.	Adam	Arya’nın	kim	olduğunu	bilse	seve	seve yardım	ederdi.	Bir	lordun	mutlaka	altını	olurdu.	Arya’yı	Nehirova’ya	götürmeleri</p>
<p class="calibre1"><a id="p417"></a>için	Lord	Tywin’in	paralı	askerlerine	altın	verebilirdi.	Lord	Eddard,	bir	paralı askerin	yeterli	altın	karşılığında	ihanet	etmeyeceği	kimse	olmadığını	söylerdi. </p>
<p class="calibre1">Arya	bir	sabah,	gri	cübbeler	giyen	sessiz	rahibelerin	at	arabasına	bir	ceset yüklediklerini	gördü.	Ceset,	üzerinde	savaş	baltası	arması	olan	ipek	bir	pelerine sarılmıştı.	Arya	ölen	adamın	kim	olduğunu	sorduğunda,	nöbetçilerden	biri	Lord Cerwyn	olduğunu	söyledi.	Duydukları	midesine	atılan	bir	tekme	gibiydi.  <i class="calibre4">Sana</i> <i class="calibre4">zaten	yardım	edemezdi, </i>	diye	düşündü	sessiz	rahibelerin	arabası	kale	kapısından çıkarken.  <i class="calibre4">O	kendine	bile	yardım	edemedi,	seni	aptal	fare. </i></p>
<p class="calibre1">Ondan	sonrası	yine	yerleri	fırçalamak,	camları	ovalamak	ve	kapıları dinlemekti.	Lord	Tywin’in	kısa	zaman	içinde	Nehirova’ya	yürüyeceğini	duydu. </p>
<p class="calibre1">Belki	de	güneye,	Yüksek	Bahçe’ye	giderdi,	bu	herkesi	şaşırtırdı.	Hayır,	Kral Toprakları’na	gidip	orayı	savunmalıydı,	en	büyük	tehdit	Stannis’ti.	Gregor Clegane	ve	Vargo	Hoat’u,	Roose	Bolton’ı	yok	edip	sırtındaki	hançeri	almaları için	yollayacaktı.	Kartal	Yuvası’na	kuzgunlar	göndermişti.	Leydi	Lysa’yla	evlenip Vadi’yi	ele	geçirmeyi	planlıyordu.	Sihirli	kılıçlar	döktürmek	için	bir	ton	gümüş</p>
<p class="calibre1">almıştı.	O	kılıçlarla	kuzeyli	askerleri	katledecekti.	Leydi	Stark’a	barış	mektubu yazıyordu.	Kral	Katili’nin	serbest	bırakılması	an	meselesiydi. </p>
<p class="calibre1">Kaleye	her	gün	kuzgunlar	gelip	gidiyordu	ama	Lord	Tywin	vaktinin	çoğunu kapalı	kapıların	ardında	savaş	konseyiyle	birlikte	geçiriyordu.	Arya	bazen	lordu görüyordu	ama	hep	çok	uzaktan;	bir	kere,	üç	üstat	ve	çalı	bıyıklı	şişman	adamla birlikte	siperlerde	yürürken,	bir	kez	sancak	beyleriyle	birlikte	kamp	alanına	doğru at	sürerken	ama	genelde,	üstü	kapalı	sekiliğin	sütunlarından	birinin	yanında	durup avluda	talim	yapan	askerleri	izlerken.	Ellerini	kılıcının	altın	kabza	topuzunda birleştirip	ayakta	duruyordu.	Lord	Tywin’in	en	çok	sevdiği	şeyin	altın	olduğu söyleniyordu,	hatta	altın	 <i class="calibre4">sıçıyordu; </i>	yaverlerden	biri	söylemişti.	Kel	kafalı	ve	altın sakallı	Lord	Tywin	yaşlı	bir	adam	için	güçlü	görünüyordu.	Yüzünde	Arya’ya babasını	hatırlatan	bir	şeyler	vardı,	birbirlerine	hiç	benzememelerine	rağmen.  <i class="calibre4">Bir</i> <i class="calibre4">lordun	yüzüne	sahip,	hepsi	bu, </i>	dedi	kendi	kendine.	Annesinin,	Lord	Eddard’a lord	yüzünü	giyinmesini	ve	bir	meseleyle	uğraşmasını	söylediği	anları	hatırladı. </p>
<p class="calibre1">Babası	bunu	duyunca	gülerdi.	Arya,	Lord	Tywin’i	gülerken	hayal	edemiyordu. </p>
<p class="calibre1">Bir	öğleden	sonra	kuyu	başında	sıra	beklerken	doğu	kapısının	menteşelerinin gıcırdadığını	duydu.	Bir	kafile	yivli	kapının	altından	kaleye	giriyordu.	Kafilenin</p>
<p class="calibre1"><a id="p418"></a>liderinin	kalkanındaki	mantikor	armasını	görünce	Arya’nın	içinden	bıçak keskinliğinde	bir	nefret	duygusu	geçti. </p>
<p class="calibre1">Sör	Amory	Lorch’un	yüzü	gündüz	gözüyle	meşale	alevlerinin	ışığında	olduğu kadar	korkutucu	görünmüyordu	ama	gözleri	tıpkı	Arya’nın	hatırladığı	gibi	domuz gözleriydi.	Kadınlardan	biri,	Amory’nin	adamlarının	göl	çevresi	boyunca	Beric Dondarrion’ı	kovaladığını	ve	karşılarına	çıkan	bütün	isyancıları	katlettiğini söyledi.  <i class="calibre4">Bizler	isyancı	değildik, </i>	diye	düşündü	Arya.  <i class="calibre4">Biz	Gece	Nöbetçileri’ydik;</i> <i class="calibre4">Nöbet	taraf	tutmaz. </i>	Sör	Amory’nin	adamlarının	sayısı	Arya’nın	hatırladığından daha	azdı	ve	çoğu	yaralıydı.  <i class="calibre4">Umarım	yaraları	iltihaplanır,	umarım	hepsi	ölür. </i></p>
<p class="calibre1">Ve	sonra,	kafilenin	sonundaki	üç	kişiyi	gördü. </p>
<p class="calibre1">Rorge	siyah	bir	yarım	miğfer	giyiyordu.	Miğferin	çelik	burunluğu	sayesinde burnu	olmadığı	anlaşılmıyordu.	Isırgan,	ağırlığı	altında	yıkılacakmış	gibi	görünen bir	savaş	atının	sırtında,	Rorge’un	yanındaydı.	Vücudundaki	yarı	iyileşmiş</p>
<p class="calibre1">yanıklar	adamı	olduğundan	bile	korkunç	gösteriyordu. </p>
<p class="calibre1">Ama	Jaqen	H’ghar	yine	gülümsüyordu.	Kıyafetleri	hâlâ	leş	gibi	ve	perişandı ama	saçlarını	yıkayıp	taramaya	fırsat	bulmuştu;	kızıl	ve	beyaz	parlak	saçları omuzlarına	dökülüyordu.	Arya,	Jaqen’i	gören	kızların	hayranlıkla	kıkırdağını duydu. </p>
<p class="calibre1"> <i class="calibre4">Alevlerin	içinde	yanmalarına	izin	vermeliydim.	Gendry	söylemişti,	onu</i> <i class="calibre4">dinlemeliydim. </i>	Baltayı	arabaya	atmasaydı	şimdi	üç	adam	da	ölü	olacaktı.	Arya bir	an	için	korktu	ama	adamlar	onun	farkına	varmadan	yanından	geçip	gitti. </p>
<p class="calibre1">Sadece	Jaqen	H’ghar,	Arya’nın	olduğu	tarafa	doğru	bakmış,	ona	dikkat	etmeden kafasını	çevirmişti.  <i class="calibre4">Beni	tanımadı, </i>	diye	düşündü	Arya.  <i class="calibre4">Arry	kılıçlı	ve	öfkeli	bir</i> <i class="calibre4">erkek	çocuğuydu,	bense	kova	taşıyan	gri	bir	fare	kızım. </i></p>
<p class="calibre1">Günün	geri	kalanını	İnleyen	Kule’nin	merdivenlerini	fırçalayarak	geçirdi. </p>
<p class="calibre1">Akşam	çöktüğünde	elleri	kanamaya	başlamıştı.	Temizlik	kovasını	ardiyeye	geri götürürken	kolları	ağrıdan	titriyordu.	Yemek	bile	yiyemeyecek	kadar	yorgundu. </p>
<p class="calibre1">Weese’den	yalvararak	izin	alıp	saman	dolu	şiltesine	uzandı.	“Weese,”	dedi esnerken.	“Dunsen,	Chiswyck,	Polliver,	Tatlı	Raff,	Vadeci	ve	Tazı.	Sör	Gregory, Sör	Amory,	Sör	İlyn,	Sör	Meryn,	Kral	Joffrey,	Kraliçe	Cersei.”	Duasına	üç	isim daha	ekleyebileceğini	düşündü	ama	hangi	isimler	olacağına	bu	gece	karar veremeyecek	kadar	yorgundu. </p>
<p class="calibre1"><a id="p419"></a>Güçlü	ve	kararlı	bir	el,	pürüzsüz	ve	ılık	bir	taş	gibi	ağzının	üstüne kapandığında,	Arya	rüyasında	ormanda	çılgınca	koşan	kurtları	görüyordu. </p>
<p class="calibre1">Kıvranıp	debelenerek	uyandı.	“Bu	kız	hiçbir	şey	söylemeyecek,”	diye	fısıldadı kulağının	dibindeki	ses.	“Bu	kız	dudaklarını	kapalı	tutacak.	Kimse	duymayacak	ve dostlar	gizlice	konuşacak.	Tamam	mı?” </p>
<p class="calibre1">Arya	deli	gibi	çarpan	kalbinden	fırsat	bulup	başıyla	onaylamayı	başardı. </p>
<p class="calibre1">Jaqen	H’ghar	elini	çekti.	Mahzen	zifiri	karanlıktı.	Adamın	yüzü	sadece	birkaç santim	uzakta	olmasına	rağmen	görünmüyordu.	Ama	Arya	adamın	kokusunu alabiliyordu;	teni	sabun	kokuyordu	ve	saçlarına	parfüm	sürmüştü.	“Oğlan	kıza dönüşmüş,”	diye	mırıldandı	Jaqen. </p>
<p class="calibre1">“Ben	 <i class="calibre4">her	zaman</i>	kızdım.	Beni	görmediğini	sanmıştım.” </p>
<p class="calibre1">“Bu	adam	görür.	Bu	adam	bilir.” </p>
<p class="calibre1">Jaqen’den	nefret	ettiğini	hatırladı	Arya.	“Beni	korkuttun.	Sen	artık	 <i class="calibre4">onlardan</i> birisin.	Yanmana	izin	vermeliydim.	Burada	ne	işin	var?	Git,	yoksa	Weese’i çağırırım.” </p>
<p class="calibre1">“Bu	adam	borcunu	öder.	Bu	adamın	üç	borcu	var.” </p>
<p class="calibre1">“Üç?” </p>
<p class="calibre1">“Kırmızı	Tanrı’ya	borçlusun	tatlı	kız	ve	hayatın	bedelini	sadece	ölüm ödeyebilir.	Bu	kız	ona	ait	üç	can	aldı,	karşılığında	üç	can	vermeli.	İsimleri	söyle, gerisini	bu	adam	halledecek.” </p>
<p class="calibre1"> <i class="calibre4">Bana	yardım	etmek	istiyor, </i>	dedi	Arya	içinden,	aniden	beliren	umut	başını döndürmüştü.	“Beni	Nehirova’ya	götür.	Çok	uzakta	değil,	eğer	iki	at çalabilirsek...” </p>
<p class="calibre1">Jaqen	parmağını	Arya’nın	dudaklarına	götürdü.	“Benden	üç	can	isteyebilirsin. </p>
<p class="calibre1">Ne	daha	çok,	ne	daha	az.	Üç	ve	işimiz	biter.	Yani	bu	kız	iyi	düşünmeli.” </p>
<p class="calibre1">Yumuşakça	Arya’nın	saçlarını	öptü.	“Ve	fazla	zaman	harcamamalı.” </p>
<p class="calibre1">Arya	mumu	yaktığında	Jaqen’den	geriye	sadece	hafif	bir	tarçın	ve	karanfil kokusu	kalmıştı.	Yandaki	taş	kovukta	uyuyan	kadın	dönüp	ışıktan	şikâyet	edince Arya	mumu	söndürdü.	Gözlerini	kapadığında	önünde	yüzen	yüzler	gördü.	Joffrey ve	annesi,	İlyn	Payne	ve	Meryn	Trant,	Sandor	Clegane...	ama	onlar	yüzlerce	mil uzakta,	Kral	Toprakları’ndaydı.	Sör	Gregor	yağma	için	tekrar	yola	çıkmadan	önce sadece	birkaç	gün	kalede	kalmıştı.	Vadeci	ve	Chiswyck	de	onunla	beraber</p>
<p class="calibre1"><a id="p420"></a>gitmişti.	Ama	Sör	Amory	Lorch	kaledeydi.	Arya	ondan	da	en	az	diğerleri	kadar nefret	ediyordu.	Ediyor	muydu?	Emin	değildi.	Ve	elbette	Weese	vardı. </p>
<p class="calibre1">Ertesi	sabah	uykusuzluktan	esnerken	yine	adamı	düşündü.	“Gelincik,”	diye kükredi	Weese.	“O	dilini	bir	kez	daha	dışarıda	görürsem	koparıp	köpeğime yediririm.”	İyice	duyduğundan	emin	olmak	istiyormuş	gibi	Arya’nın	kulağını	çekip büktü	ve	merdivenleri	temizlemeye	devam	etmesini	söyledi.	Akşam	karanlığı çökene	kadar	üç	katın	merdivenlerinin	pırıl	pırıl	olmasını	istiyordu. </p>
<p class="calibre1">Ölmelerini	istediği	insanları	düşündü	Arya	çalışırken.	Yüzlerini	basamaklarda görüyormuş	gibi	yapıp	yok	olmaları	için	bütün	gücüyle	fırçalıyordu.	Starklar, Lannisterlar’la	savaşıyordu.	Arya	bir	Stark’tı,	yani	mümkün	olduğunca	fazla Lannister	öldürmeliydi.	Savaşın	kuralı	buydu	ama	Jaqen’e	güvenebileceğinden emin	değildi.  <i class="calibre4">Onları	kendim	öldürmeliyim. </i>	Babası	ne	zaman	bir	adamı	ölüme mahkûm	etse,	infazı,	kılıcı	Buz’la	kendisi	gerçekleştirirdi.	“Bir	adamın	canını alacaksan,	onun	gözlerine	bakıp	son	sözlerini	dinleyecek	cesaretin	de	olmalı,” </p>
<p class="calibre1">demişti	Robb	ve	Jon’a. </p>
<p class="calibre1">Ertesi	gün	Jaqen	H’ghar’la	karşılaşmamaya	özen	gösterdi,	ondan	sonraki	gün de.	Zor	değildi.	Arya	küçüktü.	Harrenhal	ise	çok	büyük,	bir	farenin saklanabileceği	sayısız	delikle	doluydu. </p>
<p class="calibre1">Ve	sonra	Sör	Gregor	döndü,	beklendiğinden	erken	gelmişti.	Bu	sefer	bir	insan sürüsü	değil	keçi	sürüsü	getirmişti.	Arya,	Sör	Gregor’un	adamlarından	dördünün Lord	Beric’in	gece	akınlarından	birinde	öldüğünü	duydu	ama	asıl	nefret	ettiği adamlar	burunları	bile	kanamadan	geri	gelmiş,	İnleyen	Kule’nin	ikinci	katına yerleşmişlerdi.	Weese	hepsine	yeterince	içki	ikram	etti.	“Bu	adamların	susuzluğu kolay	geçmez,”	diye	homurdandı.	“Gelincik,	yukarı	çıkıp	tamir	edilecek kıyafetleri	olup	olmadığını	sor.	Kadınlar	o	işi	halletsin.” </p>
<p class="calibre1">Arya	kendi	elleriyle	ovduğu	merdivenleri	çıktı.	İçeri	girdiğinde	kimse	onu umursamadı.	Chiswyck	elinde	bir	bira	kupasıyla	şöminenin	başında	oturmuş</p>
<p class="calibre1">yanındakilere	komik	hikâyeler	anlatıyordu.	Arya	adamların	konuşmasını	bölmedi, dudağı	patlasın	istemiyordu. </p>
<p class="calibre1">“Kral	Eli	turnuvasından	sonraydı,	savaştan	önce,”	diyordu	Chiswyck.	“Sör Gregor’la	birlikte	yedi	kişi	batıya	dönüyorduk.	Raff	benimleydi	ve	turnuvada Sör’ün	yaverliğini	yapan	genç	Joss	Stilwood.	Yağmur	yüzünden	iyice	kabarmış</p>
<p class="calibre1"><a id="p421"></a>nehre	vardık.	Karşıya	geçmenin	bir	yolu	yoktu,	biz	de	yakındaki	bir	birahanede konaklamaya	karar	verdik.	Sör,	biracıya	gürleyip	nehrin	suları	durulana	kadar kupalarımızı	dolu	tutmasını	söyledi.	Gümüş	sikkeyi	görünce	adamın	domuz gözlerinin	nasıl	parladığını	görmeliydiniz.	Adam	kızıyla	birlikte	aralıksız	bira getiriyordu	ama	bira	kötüydü,	kahverengi	sidiğe	benziyordu,	Sör	de	en	az	benim kadar	hoşnutsuzdu.	Şu	biracı,	bizi	orada	ağırlamaktan	ne	kadar	mutlu	olduğunu söyleyip	duruyordu,	yağmurlar	yüzünden	gelen	giden	azalmış.	Aptal	herif	çenesini bir	türlü	kapamıyordu	ama	Sör’ün	tek	kelime	ettiği	yoktu,	şu	süt	çocuğu	şövalyenin turnuvada	yaptığı	oyunu	düşünüyordu.	Dişlerini	nasıl	sıktığını	görebiliyorduk,	ben ve	diğer	adamlar	Sör’e	tek	kelime	etmememiz	gerektiğini	biliyorduk	ama	biracı konuştukça	konuştu,	hatta	mızrak	müsabakasının	nasıl	geçtiğini	bile	sordu.	Sör adama	şöyle	bir	baktı.”	Chiswyck	kıkır	kıkır	güldü,	birasının	üstündeki	köpüğü elinin	tersiyle	alıp	yere	attı.	“O	arada	biracının	kızı	bira	getirmeye	devam ediyordu,	on	sekiz	yaşlarında	şişmanca	bir	kız...” </p>
<p class="calibre1">“On	üç	yaşında	gibi	görünüyordu,”	diye	araya	girdi	Tatlı	Raff. </p>
<p class="calibre1">“Öyle	de	olabilir,”	dedi	Chiswyck.	“Bakılacak	bir	kız	değildi	ama	Eggon	iyi içmişti	ve	kızı	ellemeye	başladı.	Ben	de	biraz	ellemiş	olabilirim.	Raff,	bizim	genç Stilwood’a	kızı	yukarı	çıkarıp	erkekliğini	göstermesi	gerektiğini	söylüyordu, delikanlıyı	cesaretlendiriyordu.	Sonunda	Joss	uzanıp	kızın	eteğini	yukarı	sıyırdı. </p>
<p class="calibre1">Kız	çığlık	atıp	bira	sürahisini	düşürdü,	koşarak	mutfağa	kaçtı.	Mesele	orada sonlanabilirdi	ama	aptal	biracı,  <i class="calibre4">Sör</i>’e	gidip	kutsanmış	bir	şövalye	olarak,	kızını rahat	bırakmamızı	emretmesini	istedi. </p>
<p class="calibre1">“Sör	Gregor	o	ana	kadar	bizim	eğlencemizle	ilgilenmiyordu	ama	şimdi <i class="calibre4">bakıyordu, </i>	nasıl	baktığını	bilirsiniz.	Kızın	yanına	getirilmesini	emretti.	Biracı	kızı mutfaktan	dışarı	sürüklemek	zorunda	kaldı.	Bu	tamamen	kendi	suçuydu.	Sör	şöyle bir	bakıp,	‘O	kadar	umursadığın	fahişe	bu	yani,’	dedi.	Yaşlı	aptal,	‘Benim Layna’m	fahişe	değil,’	diye	karşılık	verdi,	Sör	Gregor’un	yüzüne.	Sör	gözünü	bile kırpmadan,	‘Artık	öyle,’	dedi.	Adamın	yüzüne	bir	gümüş	sikke	daha	attı,	kızın elbisesini	yırttı,	babasının	gözlerinin	önünde	masaya	yatırıp	kıza	oracıkta	sahip oldu.	Kız	tavşan	gibi	çırpınıp	garip	sesler	çıkarıyordu.	Ben	biracının	yüzündeki ifadeyi	görünce	öyle	bir	güldüm	ki	bira	burnumdan	dışarı	çıktı.	Sesleri	duyan	bir delikanlı	geldi	sonra,	sanırım	biracının	oğluydu,	Ruff	çocuğun	karnına	bıçak</p>
<p class="calibre1"><a id="p422"></a>sokmak	zorunda	kaldı.	O	arada	Sör	işini	bitirmiş,	tekrar	birasını	içmeye koyulmuştu.	Kız	bize	kaldı.	Tobbot’u	bilirsiniz,	kızı	ters	çevirip	arkadan	girdi. </p>
<p class="calibre1">Sıra	bana	geldiğinde	kız	direnmeyi	bırakmıştı,	belki	de	bu	işten	zevk	aldığına karar	vermişti.	Doğrusunu	isterseniz	biraz	bağırması	hoşuma	giderdi.	Hikâyenin en	iyi	kısmı	şimdi	geliyor...	herkes	işini	bitirdiğinde,	Sör	Gregor	biracıya	dönüp para	üstünü	istediğini	söyledi.	Kız	bir	gümüş	etmezmiş...	size	yemin	ederim	ki yaşlı	biracı	bir	avuç	dolusu	bakır	sikke	çıkardı,	af	diledi	ve	Sör	Gregor’a <i class="calibre4">alışveriş	için	teşekkür	etti. </i>” </p>
<p class="calibre1">Adamlar	kükreyerek	kahkaha	attı,	en	çok	Chiswyck’in	sesi	çıkıyordu. </p>
<p class="calibre1">Burnundan	çıkan	biralar	gri	sakalına	damlarken	kendi	anlattığı	hikâyeye gülüyordu.	Arya	merdiven	boşluğunun	gölgesinde	durarak	adamı	izledi.	Tek kelime	etmeden	sessizce	ardiyeye	döndü.	Kıyafetleri	sormadan	geri	döndüğünü öğrenen	Weese,	Arya’nın	elbisesini	sıyırıp	kan	çıkana	kadar	baldırlarını	sopaladı ama	Arya	gözlerini	kapamış	ve	Syrio’dan	öğrendiği	cümleleri	tekrar	etmişti, dayağı	neredeyse	hissetmemişti. </p>
<p class="calibre1">İki	gece	sonra	yemek	servisi	yapmak	için	Kışla	Salonu’na	gönderildi.	Salonun diğer	ucunda	oturan	Jaqen	H’ghar’ı	gördüğünde	taşıdığı	şarap	sürahisiyle kadehleri	dolduruyordu.	Dudaklarını	ısırdı,	Weese’in	ortalıkta	olmadığından	emin olmak	için	endişeli	gözlerle	etrafına	bakındı.  <i class="calibre4">Korku	kılıçtan	derin	keser, </i>	dedi kendine. </p>
<p class="calibre1">Bir	adım	attı,	sonra	bir	adım	daha,	her	adımda	farelikten	uzaklaştığını hissediyordu.	Şarap	kadehlerini	doldura	doldura	sıranın	sonuna	kadar	gitti.	Rorge, Jaqen’in	sağında	oturuyordu,	körkütük	sarhoştu,	Arya’ya	dikkat	etmedi.	Arya eğildi	ve,	“Chiswyck,”	diye	fısıldadı	Jaqen’in	kulağına.	Lorathlı	adam	söyleneni duyduğuna	dair	bir	işaret	vermedi. </p>
<p class="calibre1">Şarap	sürahisi	boşaldığında	Arya	kilere	koşup	sürahiyi	tekrar	doldurdu	ve aceleyle	salona	dönüp	şarap	servisine	devam	etti.	Kilerde	olduğu	kısa	zaman içinde	kimse	susuzluktan	ölmemişti	ve	kimse	onun	yokluğunun	farkına	da varmamıştı. </p>
<p class="calibre1">Ertesi	gün	hiçbir	şey	olmadı,	ondan	sonraki	gün	de.	Üçüncü	gün	Weese’le birlikte	yemek	almak	için	mutfağa	gitti.	“Yürüyen	Dağ’ın	adamlarından	biri	dün gece	siper	merdivenlerinden	düşüp	boynunu	kırmış,”	dedi	Weese	aşçıya. </p>
<p class="calibre1"><a id="p423"></a>“Sarhoş	muymuş?” </p>
<p class="calibre1">“Her	zamankinden	çok	değil.	Harren’ın	hayaletinin	işi	olduğu	söyleniyor.” </p>
<p class="calibre1">Böyle	söylentiler	hakkındaki	düşüncesini	belirtmek	için	aşağılama	dolu	bir	ses çıkardı. </p>
<p class="calibre1"> <i class="calibre4">Harren	değildi, </i>	demek	istedi	Arya.  <i class="calibre4">Bendim. </i>	Chiswyck’i	bir	fısıltıyla öldürmüştü	ve	iki	kişiyi	daha	öldürecekti.  <i class="calibre4">Harrenhal’daki	hayalet	benim, </i>	diye düşündü.	Ve	o	gece,	duasından	bir	isim	eksildi. </p>
<p class="calibre1"><a id="p424"></a>Catelyn</p>
<p class="calibre1">Buluşma	yeri	beyaz	mantarlar	ve	kesilmiş	ağaçların	kökleriyle	beneklenmiş</p>
<p class="calibre1">bir	çimenlikti. </p>
<p class="calibre1">“İlk	gelen	biziz	leydim,”	dedi	Hallis	Mollen	ağaç	köklerinin	ortasında,	iki ordunun	arasında	dizginlerini	çekerlerken.	Stark	Hanedanı’nın	ulu	kurt	armalı sancağı	Hallis’in	taşıdığı	direğin	üstünde	dalgalanıyordu.	Catelyn	buradan	denizi göremiyordu	ama	çok	yakında	olduğunu	hissedebiliyordu.	Doğudan	esen	şiddetli rüzgârda	ağır	tuz	kokusu	vardı. </p>
<p class="calibre1">Stannis	Baratheon’ın	atlı	avcıları,	kuşatma	kuleleri	ve	mancınıklar	için ağaçları	kesmişti.	Catelyn	kesilen	ağaçların	kaç	yaşında	olduğunu	ve	Ned’in Fırtına	Burnu	kuşatmasını	kırmak	için	güneye	giderken	o	ağaçların	altında	dinlenip dinlenmediğini	merak	etti.	Ned	o	gün	büyük	bir	zafer	kazanmıştı.	Kan	dökülmeden kazanıldığı	için	bütün	zaferlerden	büyüktü. </p>
<p class="calibre1"> <i class="calibre4">Tanrılar,	benim	de	aynısını	yapmama	izin	verin, </i>	diye	dua	etti.	Sancak beyleri,	Catelyn’in	buraya	gelmekle	delilik	ettiğini	düşünüyordu.	“Bu	bizim kavgamız	değil	leydim,”	demişti	Sör	Wendel	Manderly.	“Kralımız,	annesinin hayatının	tehlikede	olmasını	istemez.” </p>
<p class="calibre1">“Hepimiz	tehlikedeyiz,”	demişti	Catelyn,	belki	de	fazlaca	sert	bir	şekilde. </p>
<p class="calibre1"> <i class="calibre4">Nehirova’da	ölüm	döşeğindeki	babamın	yanında	olmalıydım,	Kışyarı’nda</i> <i class="calibre4">oğullarımın	yanında. </i>	“Robb,	beni	onun	adına	konuşmam	için	güneye	gönderdi	ve ben	de	konuşacağım.”	İki	kardeşi	barış	yapmaya	ikna	etmek	kolay	iş	değildi, Catelyn	bunu	biliyordu	ama	diyarın	iyiliği	için	denenmesi	gerekiyordu. </p>
<p class="calibre1">Yağmurla	ıslanmış	arazilerin	ve	kayalık	tepelerin	arkasında	gökyüzüne yükselen,	sırtı	denize	dönük	Fırtına	Burnu	Kalesi’ni	görebiliyordu.	Gri	taş</p>
<p class="calibre1">kütlesini	çevreleyen	Stannis	Baratheon	ordusu	sancak	taşıyan	fareler	kadar	küçük ve	önemsiz	görünüyordu. </p>
<p class="calibre1">Şarkılar,	Fırtına	Burnu	Kalesi’nin,	ilk	Fırtına	Kralı	Durran	tarafından	eski çağlarda	yaptırıldığını	anlatırdı.	Durran,	deniz	tanrısı	ve	rüzgâr	tanrıçasının kızları	güzel	Elenei’in	kalbini	kazanmıştı.	Elenei	düğün	gecesinde	bekâretini	bir</p>
<p class="calibre1"><a id="p425"></a>ölümlüye	vermiş	ve	bir	ölümlüye	dönüştürülerek	lanetlenmişti.	Elenei’in	kederli anne	ve	babası	kaleye	fırtına	ve	dalgalar	göndererek	gazaplarını	salmış,	Durran’in arkadaşları,	erkek	kardeşi	ve	konukları	yıkılan	duvarlar	altında	ezilmiş,	dalgaların arasında	boğulmuşlardı.	Elenei,	Durran’i	kollarının	arasına	alarak	korumuş	ve zarar	görmesini	engellemişti.	Durran	şafak	vakti	tanrılara	karşı	savaş	ilan	etmiş	ve kaleyi	tekrar	inşa	edeceğine	dair	ant	içmişti. </p>
<p class="calibre1">Her	biri	bir	öncekinden	daha	büyük	ve	daha	sağlam	beş	kale	inşa	ettirmiş	ve Gemikıran	Koyu’nu	kabartan	boraların	duvarları	suya	gömmesini	izlemişti. </p>
<p class="calibre1">Lordlar,	kaleyi	iç	arazilere	inşa	ettirmesi	için	Durran’i	ikna	etmeye	çalışmış, rahipler	tanrılardan	af	dileyip	Elenei’yi	denize	geri	vermesini	söylemiş,	halk merhamet	için	yalvarmıştı	ama	Durran	kimseyi	dinlememişti.	Yaptırdığı	yedinci kale	bütün	kalelerden	daha	büyüktü.	Bazıları,	ormanın	çocuklarının	kalenin yapımına	yardım	ettiğini,	taşları	sihirle	oyduklarını	söylerdi.	Bazıları	da	küçük	bir çocuğun	Durran’e	akıl	verdiğini	anlatırdı;	o	çocuk,	büyüdüğünde	Mimar	Brandon olacaktı.	Hikâye	nasıl	anlatılırsa	anlatılsın	sonu	hep	aynıydı.	Tanrılar	fırtına üstüne	fırtına	göndermiş	ama	yedinci	kale	her	seferinde	ayakta	kalmıştı.	Güzel Elenei	ve	Durran	Tanrıkederi,	son	günlerine	kadar	kalede	birlikte	yaşamışlardı. </p>
<p class="calibre1">Tanrılar	unutmuyordu.	Dar	Deniz’den	hâlâ	öfkeli	boralar	geliyordu.	Ama Fırtına	Burnu	dayanıyordu,	benzersiz	kale	asırlardır,	bin	yıllardır	dayanıyordu. </p>
<p class="calibre1">Kalenin	otuz	metrelik	perde	duvarı,	okçu	pencereleriyle	ya	da	yan	kapılarla	delik deşik	değildi.	Köşeleri	olmayan	duvar,	yuvarlaktı,  <i class="calibre4">pürüzsüzdü. </i>	Taşlar	birbirlerine öyle	özenli	bir	incelikle	yapıştırılmıştı	ki	aralarında	en	küçük	bir	çatlak,	açı, rüzgârın	girebileceği	herhangi	bir	boşluk	yoktu.	Duvarın	iç	kısımda	kalan	en	ince bölümümün	on	iki	metre	kalınlığında	olduğu	söyleniyordu,	denize	bakan	tarafı yirmi	beş	metre	kalınlığındaydı.	Çift	katmanlı	duvarın	içi,	kum	ve	taş	dolgulu	bir çekirdekle	güçlendirilmişti.	Bu	kudretli	siper	duvarının	arkasındaki	avlular, ahırlar,	mutfaklar	fırtınalardan	güvenle	korunuyordu.	Kalenin	yalnızca	bir	kulesi vardı,	denize	bakan	yüzünde	pencere	yoktu.	Devasa	yivli	burçlarla	taçlanan	ve uzaktan	dikenli	yumruğunu	havaya	kaldırmış	bir	kol	gibi	görünen	kule	o	kadar büyüktü	ki;	barakalar,	ambarlar,	ziyafet	salonu,	lord	daireleri	rahatlıkla	aynı	yerde toplanmıştı. </p>
<p class="calibre1">“Leydim,”	diye	seslendi	Hal	Mollen.	Kalenin	dibine	kurulmuş	küçük	kamptan</p>
<p class="calibre1"><a id="p426"></a>çıkan	iki	atlı	ağır	adımlarla	onlara	doğru	geliyordu.	“Bu	Kral	Stannis	olmalı.” </p>
<p class="calibre1">“Şüphesiz.”	Catelyn	gelenleri	izledi.  <i class="calibre4">Stannis	olmalı	ama	bu	Baratheon</i> <i class="calibre4">sancağı	değil. </i>	Sancak	parlak	sarıydı,	Renly’nin	altın	rengi	sancaklarından	değildi ve	üzerinde	kırmızı	bir	arma	vardı.	Catelyn	armanın	ne	olduğunu	göremiyordu. </p>
<p class="calibre1">Renly	en	son	gelecekti,	yanından	ayrılırken	Catelyn’e	söylemişti.	Ağabeyini yolda	görene	dek	atına	binmeye	niyeti	yoktu.	İlk	gelen,	diğerlerini	beklemek zorundaydı	ve	beklemek	Renly’nin	işi	değildi.  <i class="calibre4">Bir	çeşit	kral	oyunu, </i>	diye	düşündü Catelyn.	O	kral	değildi,	bu	oyunu	oynamasına	gerek	yoktu	ve	beklemek	konusunda deneyimliydi. </p>
<p class="calibre1">Stannis	yaklaşınca	Catelyn	adamın	kafasındaki	kırmızı	altından	yapılmış,	alev şekilleriyle	süslenmiş	tacı	gördü.	Kemerine	lal	taşları	ve	sarı	topazlar	kakılmıştı. </p>
<p class="calibre1">Kılıcının	kabzasında	kare	şeklinde	kesilmiş	kocaman	bir	yakut	vardı.	Kıyafeti sadeydi;	kapitone	takımının	üstüne	deri	bir	yelek	giymiş	ve	kahverengi	yün tozluklar	takmıştı,	çizmeleri	aşınmıştı.	Güneş	sarısı	sancağın	üstündeki	arma, turuncu	alevlerle	çevrelenmiş	kırmızı	bir	kalpti.	Taçlı	erkek	geyik	de	sancaktaydı, evet...	küçülmüş	ve	kalbin	içine	kapatılmıştı.	Daha	da	garip	olan	sancaktardı; baştan	ayağa	kırmızılara	bürünmüş,	yüzü	kırmızı	başlığının	altında	kaybolmuş	bir kadın.  <i class="calibre4">Bir	kırmızı	rahibe, </i>	diye	düşündü	Catelyn	merakla.	Uzak	doğuda,	Özgür Şehirler’de	yaygın	olan	bu	inancın	Yedi	Krallık’ta	çok	az	mensubu	vardı. </p>
<p class="calibre1">“Leydi	Stark,”	dedi	Stannis	Baratheon	dizginlerini	çekerken,	soğuk	bir nezaketle.	Hafifçe	başını	eğdi.	Catelyn’in	hatırladığından	daha	keldi. </p>
<p class="calibre1">“Lord	Stannis,”	diye	karşılık	verdi	Catelyn. </p>
<p class="calibre1">Kısa	kesilmiş	sakalının	altındaki	çenesi	kenetlenmişti	ama	yeni	sıfatıyla	ilgili bir	düzeltme	yapmadı.	Catelyn	buna	memnun	olmuştu.	“Sizi	Fırtına	Burnu’nda bulacağımı	düşünmemiştim.” </p>
<p class="calibre1">Lordun	çukurlu	gözleri	rahatsız	bir	şekilde	Catelyn’e	baktı.	Bu	adam	kolay nezaketler	için	yaratılmamıştı.	“Lord	eşinizin	ölümü	için	üzgünüm,”	dedi,	“ama Lord	Eddard	dostum	değildi.” </p>
<p class="calibre1">“Düşmanınız	da	değildi	lordum.	Lord	Tyrell	ve	Lord	Redwyne	sizi	kalenizin içinde	esir	ettiğinde	yardıma	gelip	kuşatmayı	kıran	Eddard	Stark’tı.” </p>
<p class="calibre1">“Ağabeyimin	emriyle	yaptı	bunu,	bana	olan	sevgisinden	değil,”	diye	karşılık verdi	Stannis.	“Lord	Eddard	görevini	yerine	getirdi,	bunu	inkâr	edecek	değilim. </p>
<p class="calibre1"><a id="p427"></a>Ben	daha	azını	mı	yaptım?	Robert’ın	El’i	 <i class="calibre4">ben</i>	olmalıydım.” </p>
<p class="calibre1">“Bu	ağabeyinizin	arzusuydu,	Ned	asla	istememişti.” </p>
<p class="calibre1">“Ama	yine	de	kabul	etti.	Benim	hakkımı	aldı.	Her	şeye	rağmen	size	söz veriyorum;	ölümüyle	ilgili	adalet	sağlayacağım.” </p>
<p class="calibre1"> <i class="calibre4">Kral	olmak	isteyen	adamlar	sözler	vermeyi	nasıl	da	seviyorlar. </i>	“Kardeşiniz de	aynı	sözü	verdi	bana.	Doğrusunu	isterseniz,	adaleti	tanrılara	bırakıp	bir	an önce	kızlarımı	geri	almayı	tercih	ederim.	Kızım	Sansa	hâlâ	Cersei’nin	elinde	ve Robert’ın	öldüğü	günden	beri	Arya’dan	haber	yok.” </p>
<p class="calibre1">“Şehri	ele	geçirdiğimde	kızlarınız	bulunursa	onları	size	göndereceğim.”  <i class="calibre4">Ölü</i> <i class="calibre4">ya	da	diri, </i>	diyordu	sesinin	tonu. </p>
<p class="calibre1">“Ve	bu	ne	zaman	olacak	Lord	Stannis?	Kral	Toprakları,	Ejderha	Kayası’na daha	yakın	ama	sizi	burada	buldum.” </p>
<p class="calibre1">“Açık	sözlüsünüz	Leydi	Stark.	Pekâlâ,	ben	de	size	açık	sözlülükle	cevap vereceğim.	Şehri	alabilmek	için	güneyli	lordların	kuvvetine	ihtiyacım	var.	Onları kardeşimden	almalıyım.” </p>
<p class="calibre1">“O	adamlar	istedikleri	yere	biat	ettiler	lordum.	Robert’a	ve	Baratheon Hanedanı’na	bağlılık	yemini	verdiler.	Siz	ve	kardeşiniz,	aranızdaki	anlaşmazlığı çözebilirseniz...” </p>
<p class="calibre1">“Renly’yle	aramda	bir	anlaşmazlık	yok,	bana	karşı	olan	sorumluluğunu	yerine getirirse.	Ben	onun	büyüğüyüm	ve	kralıyım.	Ben	sadece	yasalar	önünde	zaten	bana ait	olanı	istiyorum.	Renly’nin	bana	sadakat	ve	itaat	borcu	var	ve	bunları	almaya kararlıyım.	Hem	Renly’den,	hem	de	diğer	lordlardan.”	Catelyn’in	yüzünü	inceledi. </p>
<p class="calibre1">“Sizi	buraya	getiren	şey	nedir	leydim?	Stark	Hanedanı	kardeşimin	yanında	yer almaya	mı	karar	verdi?	Bu	mu?” </p>
<p class="calibre1"> <i class="calibre4">Bu	adam	asla	eğilmez, </i>	diye	düşündü	Catelyn,	buna	rağmen	denemeliydi.	Çok fazla	şey	tehlikedeydi.	“Oğlum,	halkımızın	ve	lordlarımızın	arzusuyla	Kuzey	Kralı olarak	hükmediyor.	Kimsenin	önünde	diz	çökmeye	niyeti	yok	ama	herkese	dostluk eli	uzatıyor.” </p>
<p class="calibre1">“Kralların	dostu	yoktur,”	dedi	Stannis.	“Sadece	tebaaları	ve	hasımları	vardır.” </p>
<p class="calibre1">“Ve	kardeşleri,”	dedi	Catelyn’in	arkasından	gelen	neşeli	bir	ses.	Catelyn döndü,	Renly’nin	binek	atı	ağaç	köklerinin	arasında	ilerliyordu.	Yeşil	kadife takımı	ve	yakası	kürklü	saten	pelerini	içindeki	genç	Baratheon	göz	alıcı</p>
<p class="calibre1"><a id="p428"></a>görünüyordu.	Altın	güllerle	çevrelenmiş	tacı	şakaklarına	kadar	iniyordu.	Yeşim taşından	kesilmiş	geyik	başı	alnının	tam	ortasına	denk	geliyordu.	Uzun	siyah saçları	omuzlarına	dökülüyordu.	Kılıç	kemerine	siyah	elmaslar	kakılmıştı. </p>
<p class="calibre1">Zümrütlerle	süslenmiş	altın	bir	zincir	boynunu	sarıyordu. </p>
<p class="calibre1">Renly	de	sancaktar	olarak	bir	kadını	tercih	etmişti	ama	Brienne’in	zırh arkasına	gizlenmiş	yüzü	ve	bedeni	cinsiyetine	dair	bir	ipucu	vermiyordu.	Taşıdığı dört	metre	uzunluğundaki	direğin	ucundaki	Baratheon	sancağı	denizden	esen rüzgârla	dalgalanıyordu. </p>
<p class="calibre1">Stannis’in	selamı	kısa	ve	sertti.	“Lord	Renly.” </p>
<p class="calibre1">“<i class="calibre4">Kral</i>	Renly.	Bu	gerçekten	sen	misin	Stannis?” </p>
<p class="calibre1">Stannis	kaşlarını	çattı.	“Başka	kim	olabilir?” </p>
<p class="calibre1">Renly	umursamazca	omuz	silkti.	“Sancağını	görünce	emin	olamadım.	Kimin sancağını	taşıyorsun?” </p>
<p class="calibre1">“Kendi	sancağımı.” </p>
<p class="calibre1">Kırmızılara	bürünmüş	rahibe	konuştu.	“Kral,	arma	olarak	Işık	Tanrısı’nın alevli	kalbini	seçti.” </p>
<p class="calibre1">Renly	eğleniyormuş	gibi	görünüyordu.	“İyi	olmuş.	İkimiz	de	aynı	sancağı kullanıyor	olsaydık	savaş	meydanında	büyük	karışıklık	yaşanırdı.” </p>
<p class="calibre1">“Umalım	ki	bir	savaş	olmasın.	Bizi	yok	etmek	isteyen	ortak	bir	düşmana sahibiz,”	dedi	Catelyn. </p>
<p class="calibre1">Stannis	gülümsemeden	Catelyn’e	baktı.	“Demir	Taht’ın	gerçek	sahibi	benim. </p>
<p class="calibre1">Bunu	inkâr	eden	herkes	benim	düşmanımdır.” </p>
<p class="calibre1">“Bunu	bütün	diyar	inkâr	ediyor	sevgili	ağabeyim,”	dedi	Renly.	“Yaşlı	adamlar ölüm	döşeklerinde,	doğmamış	bebekler	analarının	rahminde	inkâr	ediyor. </p>
<p class="calibre1">Dorne’daki	insanlar	inkâr	ediyor	ve	Sur’dakiler...	Kimse	seni	kral	olarak	görmek istemiyor.	Üzgünüm.” </p>
<p class="calibre1">“Bu	aptallık,”	dedi	Catelyn	sertçe.	“Lord	Tywin	yirmi	bin	kılıçla Harrenhal’da	bekliyor.	Kral	Katili’nin	ordusundan	geri	kalanlar	Altın	Diş’te tekrar	birleşiyor.	Casterly	Kayası’nda	yepyeni	bir	Lannister	ordusu	daha kuruluyor.	Kral	Toprakları	ve	o	çok	kıymetli	Demir	Taht’ınız	Cersei’yle	oğlunun elinde.	İkiniz	de	kendinize	 <i class="calibre4">kral</i>	diyorsunuz	ama	krallık	kanıyor	ve	oğlumdan	başka kimse	kılıcını	kaldırıp	krallığı	savunmuyor.” </p>
<p class="calibre1"><a id="p429"></a>Renly	omuz	silkti.	“Oğlunuz	birkaç	mücadele	kazandı.	Ben	savaşı kazanacağım.	Lannisterlar	benim	keyfimi	bekleyebilir.” </p>
<p class="calibre1">“Sunulacak	bir	teklifin	varsa	sun,”	dedi	Stannis.	“Yoksa	gideceğim.” </p>
<p class="calibre1">“Pekâlâ,”	dedi	Renly.	“Atından	inmeni,	dizinin	üstüne	çökmeni	ve	bağlılık yemini	etmeni	teklif	ediyorum.” </p>
<p class="calibre1">Stannis	öfkeden	nefessiz	kalmıştı.	“Bu	asla	olmayacak.” </p>
<p class="calibre1">“Robert’a	hizmet	etmiştin,	bana	neden	etmeyesin?” </p>
<p class="calibre1">“Robert	ağabeyimdi.	Sen	benden	küçüksün.” </p>
<p class="calibre1">“Küçük	ama	daha	cesur	ve	 <i class="calibre4">çok</i>	daha	alımlı...” </p>
<p class="calibre1">“...ve	bunların	yanı	sıra	bir	hırsız	ve	işgalci.” </p>
<p class="calibre1">Renly	yine	omuz	silkti.	“Targaryenlar,	Robert’a	İşgalci	diyordu.	O	bu	utanca katlanabildiyse	ben	de	katlanabilirim.” </p>
<p class="calibre1"> <i class="calibre4">Bu	bir	işe	yaramıyor. </i>	“Kendinizi	bir	dinleyin!	Eğer	benim	oğullarım olsaydınız	kafalarınızı	birbirine	vurur,	öz	kardeşler	olduğunuzu	hatırlayana	kadar sizi	odalarınıza	kilitlerdim.” </p>
<p class="calibre1">Stannis	çatık	kaşlarla	Catelyn’e	baktı.	“Çok	fazla	farz	ediyorsunuz	Leydi Stark.	Ben	gerçek	kralım	ve	sizin	oğlunuz	da	tıpkı	benim	kardeşim	gibi	bir	hain. </p>
<p class="calibre1">Onun	da	günü	gelecek.” </p>
<p class="calibre1">Stannis’in	açık	tehdidi	Catelyn’in	öfkesini	kabartmıştı.	“Başkalarına	hain demekte	özgürsünüz	lordum	ama	sizin	onlardan	farkınız	ne?	Tek	başınıza	gerçek kral	olduğunuzu	söylüyorsunuz	ama	hatırladığım	kadarıyla	Robert’ın	iki	oğlu	var. </p>
<p class="calibre1">Yedi	Krallık’ın	bütün	yasalarına	göre	Joffrey	ilk	veliaht	ve	onun	ardından Tommen	geliyor...	ve	biz,  <i class="calibre4">hepimiz</i>	vatan	hainleriyiz	ama	geçerli	sebeplerimiz var.” </p>
<p class="calibre1">Renly	güldü.	“Leydi	Catelyn’i	bağışlamalısın	Stannis.	Nehirova’dan	buraya kadar	at	sırtında	uzun	bir	yol	geldi.	Sanırım	senin	şu	küçük	mektubunu	görmedi.” </p>
<p class="calibre1">“Joffrey	benim	ağabeyimin	tohumu	değil,”	dedi	Stannis	sertçe.	“Tommen	da değil,	onlar	piç.	Kız	da	öyle.	Üçü	de	zelil.” </p>
<p class="calibre1"> <i class="calibre4">Cersei	bu	kadar	çıldırmış	olabilir	mi? </i>	Catelyn	sözsüz	kalmıştı. </p>
<p class="calibre1">“Çok	tatlı	bir	hikâye	değil	mi	leydim?”	diye	sordu	Renly.	“Lord	Tarly	mektubu aldığında	ben	Boynuz	Tepe’de	kamptaydım.	İtiraf	etmeliyim	ki	haberler	soluğumu kesti.”	Ağabeyine	gülümsedi.	“Senin	bu	kadar	zeki	olacağını	tahmin	etmezdim</p>
<p class="calibre1"><a id="p430"></a>Stannis.	Bu	hikâye	gerçek	olsaydı	Robert’ın	haklı	veliahtı	sen	olurdun.” </p>
<p class="calibre1">“<i class="calibre4">Gerçek</i>	olsaydı	mı?	Sen	bana	yalancı	mı	diyorsun?” </p>
<p class="calibre1">“Bu	masalın	tek	kelimesini	kanıtlayabilir	misin?” </p>
<p class="calibre1"> <i class="calibre4">Robert	bunları	bilmiyordu, </i>	diye	düşündü	Catelyn.  <i class="calibre4">Bilseydi	Cersei’nin	başını</i> <i class="calibre4">alırdı. </i>	“Lord	Stannis,	kraliçenin	böyle	korkunç	bir	suçu	olduğunu	biliyorduysanız neden	sessiz	kaldınız?” </p>
<p class="calibre1">“Sessiz	kalmadım,”	dedi	Stannis.	“Şüphelerimi	Lord	Arryn’la	paylaştım.” </p>
<p class="calibre1">“Ağabeyinizle	paylaşmak	yerine	mi?” </p>
<p class="calibre1">“Ağabeyim	beni	bir	görevi	yerine	getirir	gibi	severdi,”	dedi	Stannis.	“Böyle bir	suçlamanın	benden	gelmesi	hırçınlık	ve	bencillik	olarak	görünürdü	ve	taht sırasında	yükselmeye	çalışıyormuşum	gibi	algılanırdı.	Robert	bu	suçlamaları	çok sevdiği	Lord	Arryn’dan	duyarsa	ikna	olabilirdi.” </p>
<p class="calibre1">“Ah,”	dedi	Renly.	“Yani	elimizde	ölü	bir	adamın	sözleri	var.” </p>
<p class="calibre1">“Lordun	ölümünün	tesadüf	olduğunu	mu	sanıyorsun,	seni	kör	aptal?	Onu	Cersei zehirletti.	Gerçeği	açıklayacağından	korkmuştu.	Lord	Jon	kesin	kanıtlar topluyordu...” </p>
<p class="calibre1">“...ve	o	kanıtlar	lordla	birlikte	gömüldü.	Ne	kadar	uygun.” </p>
<p class="calibre1">Catelyn	hatırlamaya,	parçaları	birleştirmeye	başlamıştı.	“Kardeşim	Lysa, Kışyarı’na	gönderdiği	bir	mektupta	Kraliçe	Cersei’yi	kocasını	öldürmekle suçluyordu,”	diye	itiraf	etti.	“Daha	sonra	Kartal	Yuvası’nda	cinayeti	kraliçenin kardeşi	Tyrion	Lannister’ın	üstüne	yıktı.” </p>
<p class="calibre1">Stannis	homurdandı.	“Bir	yılan	yuvasına	bastığınızda	hangi	yılan	tarafından sokulduğunuzun	önemi	kalır	mı?” </p>
<p class="calibre1">“Bu	ensest	ve	yılan	hikâyeleri	çok	eğlenceli	ama	hiçbir	şeyi	değiştirmiyor. </p>
<p class="calibre1">Senin	iddian	benimkinden	büyük	olabilir	ama	daha	büyük	orduya	sahip	olan	hâlâ benim.”	Renly	elini	pelerininin	içine	götürdü.	Stannis	hareketi	gördü,	kabzasına uzandı	kılıcını	çekmeye	fırsat	bulamadan	Renly’nin	eli	bir	şeftaliyle	birlikte	dışarı çıktı.	“Bir	tane	de	sen	ister	misin	ağabey?”	diye	sordu	Renly	gülümseyerek. </p>
<p class="calibre1">“Yüksek	Bahçe’den.	Daha	önce	bu	kadar	tatlı	bir	meyve	yememişsindir.” </p>
<p class="calibre1">Şeftaliden	bir	ısırık	aldı,	meyvenin	suyu	ağzının	kenarından	akıyordu. </p>
<p class="calibre1">“Buraya	meyve	yemeye	gelmedim,”	dedi	Stannis,	öfke	tütüyordu. </p>
<p class="calibre1"> <i class="calibre4">“Lordlarım!” </i>	dedi	Catelyn.	“Karşılıklı	sataşma	cümleleri	kuracağımıza	bir</p>
<p class="calibre1"><a id="p431"></a>birliğin	şartlarını	konuşuyor	olmalıydık.” </p>
<p class="calibre1">“Bir	adam	şeftali	teklifini	asla	geri	çevirmemeli,”	dedi	Renly	şeftalinin çekirdeğini	fırlatırken.	“Bu	şansı	bir	daha	asla	yakalayamayabilir.	Hayat	kısa Stannis.	Starklar	hep	ne	der?	Kış	geliyor.”	Elinin	tersiyle	ağzını	sildi. </p>
<p class="calibre1">“Buraya	tehdit	edilmeye	de	gelmedim.” </p>
<p class="calibre1">“Tehdit	edilmedin	zaten,”	diye	parladı	Renly.	“Tehdit	ettiğimde	anlarsın. </p>
<p class="calibre1">Dürüst	olmam	gerekirse	seni	hiçbir	zaman	sevmedim	Stannis	ama	sen	benim <i class="calibre4">kanımsın</i>	ve	seni	katletmek	istemiyorum.	Eğer	istediğin	Fırtına	Burnu’ysa	al...	bir kardeş	hediyesi.	Robert	bana	vermişti	ben	de	sana	veriyorum.” </p>
<p class="calibre1">“Sana	ait	değil	ki	veresin.	Yasalar	önünde	Fırtına	Burnu	zaten	benim.” </p>
<p class="calibre1">Renly	içini	çekerek	eyerinde	döndü.	“Bu	ağabeyimle	ne	yapacağım	ben Brienne?	Şeftalimi	reddediyor,	kalemi	reddediyor,	düğünüme	bile	gelmedi...” </p>
<p class="calibre1">“Düğününün	bir	fars	olduğunu	ikimiz	de	biliyoruz.	Daha	bir	yıl	önce, evlendiğin	kızı	Robert’ın	fahişelerinden	biri	yapmaya	çalışıyordun.” </p>
<p class="calibre1">“Bir	yıl	önce,	evlendiğim	kızı	Robert’ın	kraliçesi	yapmaya	çalışıyordum,” </p>
<p class="calibre1">dedi	Renly.	“Ama	ne	fark	eder?	Domuz,	Robert’ı	aldı	ben	de	Margaery’yi.	Bana bir	bakire	olarak	geldiğini	bilmek	seni	memnun	eder	sanırım.” </p>
<p class="calibre1">“Senin	yatağında	o	şekilde	ölür	zaten.” </p>
<p class="calibre1">“Ah,	bir	yıl	içinde	bir	erkek	evlat	sahibi	olmayı	planlıyorum.	Senin	kaç	oğlun var	Stannis?	Ah,	evet,	hiç.”	Renly	masumca	gülümsedi.	“Kızına	gelince,	eğer benim	karım	da	seninki	gibi	görünseydi,	ona	hizmet	etmesi	için	ben	de	soytarımı gönderirdim” </p>
<p class="calibre1"> <i class="calibre4">“Yeter!” </i>	diye	kükredi	Stannis.	“Yüzüme	karşı	benimle	alay	etmene	izin vermeyeceğim,	duyuyor	musun?  <i class="calibre4">Vermeyeceğim! </i>”	Uzunkılıcını	kınından	çıkardı. </p>
<p class="calibre1">Çelik,	güneş	ışığında	tuhaf	bir	şekilde	parıldıyordu;	bazen	sarı,	bazen	kırmızı	ve şimdi	de	alev	alev	bir	beyaz.	Kılıcın	etrafındaki	hava	dalgalanıyordu,	sıcakmış</p>
<p class="calibre1">gibi. </p>
<p class="calibre1">Catelyn’in	atı	kişneyip	bir	adım	geri	çekildi	ama	Brienne	kılıcını	çekip	iki kardeşin	arasına	girdi.	“Kılıcını	bırak!”	diye	bağırdı	Stannis’e. </p>
<p class="calibre1"> <i class="calibre4">Cersei	Lannister	soluksuz	kalana	kadar	gülüyordur	şimdi, </i>	diye	düşündü Catelyn	endişeyle. </p>
<p class="calibre1">Stannis	parlak	kılıcının	ucunu	kardeşine	doğrulttu.	“Ben	merhametsiz</p>
<p class="calibre1"><a id="p432"></a>değilim,”	diye	kükredi	merhametsizliğiyle	ünlü	adam.	“Işık	Getiren’i	kardeş</p>
<p class="calibre1">kanıyla	yıkamak	da	istemiyorum.	Bizi	dünyaya	getiren	annemizin	hatırına	bu saçmalığı	iyice	düşünmen	için	sana	bu	geceyi	veriyorum.	Şafak	sökmeden sancağını	indirip	bana	gelirsen,	seni	Fırtına	Burnu’yla	ve	konseyimde	itibarlı	bir yerle	ödüllendirir,	hatta	bir	oğlum	olana	kadar	veliahtım	ilan	ederim.	Aksi takdirde	seni	yok	ederim.” </p>
<p class="calibre1">Renly	güldü.	“Stannis,	bu	çok	sevimli	bir	kılıç	ama	pırıltısı	gözlerini	kör	etmiş</p>
<p class="calibre1">sanırım.	Şu	araziye	bir	bak	ağabey,	sancakları	görebiliyor	musun?” </p>
<p class="calibre1">“Kumaş	parçalarının	seni	kral	yapabileceğini	mi	düşünüyorsun?” </p>
<p class="calibre1">“Beni	Tyrell	kılıçları	kral	yapacak.	Rowan,	Tarly	ve	Caron	beni	kral	yapacak; baltalarla,	savaş	çekiçleriyle,	gürzlerle.	Tarth	okları	ve	Penrose	mızrakları, Fossoway,	Cuy,	Mullendore,	Estermont,	Selmy,	Hightower,	Oakheart,	Crane, Caswell,	Blackbar,	Morringen,	Beesbury,	Shermer,	Dunn,	Footly...	hatta	Florent Hanedanı,	senin	karının	erkek	kardeşleri	ve	amcaları,	beni	onlar	kral	yapacak. </p>
<p class="calibre1">Güneyin	bütün	kahramanları	benimle	birlikte	ve	onlar	gücümün	sadece	bir	kısmı. </p>
<p class="calibre1">Piyadelerim	arkamdan	geliyor,	yüz	bin	kılıç	ve	mızrak.	Ve	sen	beni	 <i class="calibre4">yok	edeceksin,</i> öyle	mi?	Neyle,	duayla	mı?	Kale	duvarının	dibinde	gördüğüm	değersiz	ayak takımıyla	mı?	Beş	bin	kişiler	desem	cömert	davranmış	olurum,	morina	balıkları, soğan	şövalyeleri	ve	paralı	askerler.	Yarısı,	daha	savaş	başlamadan	benim tarafıma	geçecek.	Dört	yüzden	az	atlın	var,	istihbarat	aldım,	çelik	zırhların karşısında	direnemeyecek	deri	yelekli	hürsüvariler.	Çok	iyi	bir	savaşçı	olduğunu düşünmen	benim	umrumda	bile	değil	Stannis.	Şu	senin	ordun,	öncü	kuvvetimin	ilk saldırısına	bile	dayanamaz.” </p>
<p class="calibre1">“Göreceğiz	sevgili	kardeşim.”	Stannis	kılıcını	tekrar	kınına	soktuğunda dünyadaki	ışığın	bir	parçası	yok	olmuş	gibi	göründü.	“Şafak	vakti	gel,	göreceğiz.” </p>
<p class="calibre1">“Umarım	yeni	tanrın	merhametlidir	ağabey.” </p>
<p class="calibre1">Stannis	öfkeyle	dörtnala	uzaklaştı,	kibirliydi.	Kırmızı	rahibe	bir	an	oyalandı. </p>
<p class="calibre1">“Kendi	günahlarınıza	bakın	Lord	Renly,”	dedi	atını	çevirirken. </p>
<p class="calibre1">Catelyn	ve	Renly	binlerce	adamın	beklediği	kamp	alanına	birlikte	döndüler. </p>
<p class="calibre1">“Bu	görüşme	çok	kârlı	sayılmasa	da	son	derece	eğlenceliydi,”	dedi	Renly.	“Öyle bir	kılıcı	nereden	alabileceğimi	merak	ediyorum.	Gerçi,	savaştan	sonra	Loras	o kılıcı	bana	hediye	eder.	İşin	bu	raddeye	gelmesi	beni	üzüyor.” </p>
<p class="calibre1"><a id="p433"></a>“Üzüntünüzü	çok	eğlenceli	bir	şekilde	gösteriyorsunuz,”	dedi	endişesi hafiflemeyen	Catelyn. </p>
<p class="calibre1">“Öyle	mi?”	dedi	Renly	omzunu	silkerek.	“Öyle	olsun.	İtiraf	etmeliyim	ki Stannis	çok	sevilen	bir	kardeş	değildi.	Anlattığı	hikâye	doğru	mu	sizce?	Eğer Joffrey,	Kral	Katili’nin...” </p>
<p class="calibre1">“...ağabeyiniz	tahtın	haklı	veliahtı	olur.” </p>
<p class="calibre1">“Yaşadığı	sürece,”	diye	kabul	etti	Renly.	“Ama	bu	çok	aptalca	bir	kanun,	siz de	benimle	aynı	fikirde	değil	misiniz?	Neden	en	uygun	erkek	yerine	en	yaşlı	erkek veliaht	olur?	Taç,	Stannis’e	hiç	yakışmayacağı	kadar	yakışır	bana.	Büyük	bir	kral olmak	benim	içimde	var.	Güçlü	fakat	cömertim,	zekiyim,	adilim,	çalışkanım, dostlarıma	sadık	düşmanlarıma	karşı	acımasızım	ama	affetmeyi	de	bilirim, sabırlıyım...” </p>
<p class="calibre1">“...ve	alçak	gönüllü?”	diye	tamamladı	Catelyn. </p>
<p class="calibre1">Renly	güldü.	“Bir	kralın	da	bazı	kusurları	olmasına	izin	vermelisiniz	leydim.” </p>
<p class="calibre1">Catelyn	kendini	çok	yorgun	hissediyordu.	Bütün	yorgunluğu	bir	hiç	uğrunaydı. </p>
<p class="calibre1">Oğlu,	Lannisterlar’la	tek	başına	mücadele	ederken	Baratheon	kardeşler birbirlerinin	kanını	akıtacaklardı	ve	Catelyn’in	bunu	engellemek	için	yapabileceği hiçbir	şey	yoktu.  <i class="calibre4">Nehirova’ya	dönüp	babamın	gözlerini	kapama	vaktim	geldi	de</i> <i class="calibre4">geçiyor	bile, </i>	diye	düşündü.  <i class="calibre4">En	azından	bu	kadarını	yapabilirim.	Kötü	bir	elçi</i> <i class="calibre4">olabilirim	ama	iyi	yas	tutarım.	Tanrılar	bana	yardım	etsin. </i></p>
<p class="calibre1">Kamp,	kuzeyden	güneye	doğru	uzanan	kayalık	bir	bayırın	tepesine	kurulmuştu. </p>
<p class="calibre1">Mander’daki	kamptan	çok	daha	düzenli	olmasına	rağmen	orasının	dörtte	biri büyüklüğündeydi.	Renly,	ağabeyi	Stannis’in	Fırtına	Burnu’nu	kuşattığını öğrendiğinde,	Robb’un	İkizler’de	yaptığına	benzer	şekilde,	kuvvetini	bölmüştü. </p>
<p class="calibre1">Ordusunun	büyük	bölümünü	Acı	Köprü’de	kraliçesinin	yanında	bırakmıştı.	At	ve öküz	arabaları,	yük	hayvanları	ve	savaş	makineleri	de	oradaydı.	Renly	ve şövalyeleri	seri	bir	şekilde	doğuya	doğru	yola	çıkmıştı. </p>
<p class="calibre1">Ağabeyi	Robert’a	nasıl	da	benziyordu,	bu	konuda	bile...	ama	Robert’ın yanında	her	zaman	Eddard	Stark	vardı.	Robert’ın	gözü	karalığını	özenle törpülüyordu.	Ned	Stark	olsa,	Robert’ı	 <i class="calibre4">bütün</i>	ordusuyla	birlikte	Fırtına	Burnu’na gidip,	kuşatmacıları	kuşatmak	konusunda	ikna	ederdi.	Bir	an	önce	ağabeyiyle yüzleşmek	telaşında	olan	Renly	bu	seçeneği	görmezden	gelmişti.	Malzeme	hattını</p>
<p class="calibre1"><a id="p434"></a>çok	geride	bırakmış,	bütün	erzağının	ve	atlı	avcılarının,	katırlarının,	öküzlerinin ve	arabalarının	günlerce	uzağına	gelmişti.	Ya	bir	an	önce	çarpışmaya	başlayacaktı ya	da	 <i class="calibre4">aç</i>	kalacaktı. </p>
<p class="calibre1">Catelyn,	Renly’yle	birlikte	kampın	ortasındaki	kraliyet	çadırına	giderken	Hal Mollen’i	atlarıyla	ilgilenmeye	gönderdi.	Çadırın	duvarları	yeşil	ipekle kaplanmıştı.	Lordlar	ve	şövalyeler	görüşmenin	sonucunu	öğrenmek	için bekliyordu.	“Ağabeyim	hiç	değişmemiş,”	dedi	genç	kral,	Brienne	tacını	başından alıp	pelerininin	yakasını	açarken.	“Kale	ve	nezaket	onu	tatmin	etmedi,	kan	istiyor. </p>
<p class="calibre1">İstediğini	vermeye	hazırım.” </p>
<p class="calibre1">“Majesteleri,	bir	çarpışmaya	gerek	olduğunu	düşünmüyorum,”	dedi	Lord Mathis	Rowan.	“Kale	gayet	iyi	korunuyor.	Fazlasıyla	erzak	stoğu	var.	Sör	Cortnay Penrose	tecrübeli	bir	kumandan.	Fırtına	Burnu’nun	duvarını	aşabilecek	bir mancınık	da	kurulmadı.	Bırakın	Lord	Stannis	kuşatmasını	sürdürsün.	O	burada, soğuk	ve	açlıkla	mücadele	ederek	vakit	geçirirken	biz	Kral	Toprakları’nı	alalım.” </p>
<p class="calibre1">“İnsanların	Stannis’le	yüzleşmekten	korktuğumu	söylemelerine	izin	mi verelim?” </p>
<p class="calibre1">“Böyle	bir	şeyi	sadece	soytarılar	söyleyebilir,”	dedi	Lord	Mathis. </p>
<p class="calibre1">Renly	diğer	adamlara	baktı.	“Sizler	neler	diyeceksiniz?” </p>
<p class="calibre1">“Ben,	Stannis’in	sizin	için	bir	tehlike	olduğunu	düşünüyorum,”	dedi	Lord Randyll	Tarly.	“Onun	kanını	şimdi	dökmezsek,	biz	savaşta	kuvvet	kaybederken	o güçlenir.	Lannisterlar	bir	gün	içinde	yenilmeyecek,	onlarla	işimiz	bittiğinde	Lord Stannis	sizin	kadar	güçlü	duruma	gelmiş	olabilir...	belki	de	daha	güçlü.” </p>
<p class="calibre1">Diğer	lordlardan	da	onaylama	dolu	sesler	yükseldi.	Kral	memnun görünüyordu.	“O	halde	savaşacağız.” </p>
<p class="calibre1"> <i class="calibre4">Robb’u	da	tıpkı	Ned	gibi	yarı	yolda	bıraktım, </i>	diye	düşündü	Catelyn. </p>
<p class="calibre1">“Lordum,”	dedi	yüksek	sesle.	“Eğer	savaşmaya	karar	verdiyseniz	benim	buradaki işim	bitmiş	demektir.	Nehirova’ya	dönmek	için	müsaadenizi	istiyorum.” </p>
<p class="calibre1">“Vermiyorum,”	dedi	Renly,	bir	kamp	sandalyesine	oturdu. </p>
<p class="calibre1">Catelyn	kaskatı	kesildi.	“Ben	barış	yapmanız	için	yardımda	bulunabileceğimi düşünmüştüm	lordum.	Savaşmanız	için	değil.” </p>
<p class="calibre1">Renly	omuzlarını	silkti.	“Yanınızdaki	yirmi	beş	adam	olmadan	da savaşabileceğimizi	söyleyebilirim	leydim.	Çarpışmada	yer	almanızı	istemiyorum, </p>
<p class="calibre1"><a id="p435"></a>sadece	izlemenizi	istiyorum.” </p>
<p class="calibre1">“Ben	Fısıltılı	Orman’daydım	lordum.	Yeterince	katliam	gördüm.	Buraya	bir elçi	olarak	geldim...” </p>
<p class="calibre1">“Ve	bir	elçi	olarak	ayrılacaksınız,”	dedi	Renly.	“Ama	geldiğinizden	çok	daha akıllı	bir	halde.	İsyancıların	başına	neler	geldiğini	gözlerinizle	görmelisiniz	ki oğlunuz	olanları	sizin	ağzınızdan	duyabilsin.	Endişe	etmeyin,	güvende	olmanızı sağlayacağız.”	Görev	dağılımını	yapmak	için	adamlarına	döndü.	“Lord	Mathis, ana	saldırının	merkezini	siz	komuta	etmelisiniz.	Bryce,	sen	solu	alacaksın.	Sağ</p>
<p class="calibre1">kanat	benim.	Lord	Estermont,	siz	yedek	kuvveti	komuta	edeceksiniz.” </p>
<p class="calibre1">“Sizi	hayal	kırıklığına	uğratmayacağım	Majesteleri,”	dedi	Lord	Estermont. </p>
<p class="calibre1">Lord	Mathis	Rowan	konuştu.	“Öncü	kuvveti	kim	alacak?” </p>
<p class="calibre1">“Majesteleri,	bu	onur	için	size	yalvarıyorum,”	dedi	Sör	Jon	Fossoway. </p>
<p class="calibre1">“İstediğin	kadar	yalvar,”	diyerek	lafa	karıştı	Sör	Yeşil	Guyard.	“İlk	saldırıyı yapacak	kişinin	yedi	şövalyeden	biri	olması	kanundur.” </p>
<p class="calibre1">“Kalkanlardan	oluşmuş	bir	duvarı	devirmek	için	parlak	pelerinler	yetmez,” </p>
<p class="calibre1">dedi	Randyll	Tarly.	“Sen	daha	annenin	memesini	emerken	ben	Mace	Tyrell’in öncü	kuvvetini	komuta	ediyordum	Guyard.” </p>
<p class="calibre1">Çadır,	göreve	talip	adamların	sesleriyle	doldu.  <i class="calibre4">Yaz	şövalyeleri, </i>	diye	düşündü Catelyn.	Renly	elini	kaldırdı.	“Bu	kadarı	yeterli	lordlarım.	Bir	düzine	öncü kuvvetim	olsaydı	hepinize	kumandanlık	verirdim	ama	geleneklere	göre	öncü kuvvetin	başında	en	kahraman	şövalye	olmalı.	İlk	darbeyi	Sör	Loras	vuracak.” </p>
<p class="calibre1">“Memnuniyetle	Majesteleri.”	Çiçek	Şövalyesi	kralın	önünde	diz	çöktü.	“Beni dualarınızla	ve	yanımda	sancağınızı	taşıyacak	bir	şövalyeyle	kutsayın.	Gül	ve geyik	çarpışmaya	omuz	omuza	girsin.” </p>
<p class="calibre1">Renly	çadırın	içine	göz	attı.	“Brienne.” </p>
<p class="calibre1">“Majesteleri?”	Miğferini	çıkartmıştı	ama	hâlâ	mavi	zırhının	içindeydi. </p>
<p class="calibre1">Kalabalık	çadır	çok	sıcaktı,	kızın	saman	saçları	terden	geniş	yüzüne	yapışmıştı. </p>
<p class="calibre1">“Benim	yerim	sizin	yanınız.	Ben	sizin	yeminli...” </p>
<p class="calibre1">“Yedi	şövalyemden	birisin,”	diye	hatırlattı	kral.	“Endişe	etme,	şövalye kardeşlerinden	dördü	çarpışma	sırasında	yanımda	olacak.” </p>
<p class="calibre1">Brienne	dizlerinin	üstüne	çöktü.	“Eğer	sizden	ayrılmak	zorundaysam Majesteleri,	en	azından	zırhınızı	giydirme	onurunu	bana	verin.” </p>
<p class="calibre1"><a id="p436"></a>Catelyn	kızın	arkasından	gülüşüldüğünü	duydu.  <i class="calibre4">Zavallı	çocuk,	onu	seviyor,</i> diye	düşündü	hüzünle.  <i class="calibre4">Sadece	ona	dokunabilmek	için	yaver	rolü	oynamak	istiyor</i> <i class="calibre4">ve	diğerlerinin	bir	aptal	olduğunu	düşünmesini	umursamıyor	bile. </i></p>
<p class="calibre1">“Öyle	olsun,”	dedi	Renly.	“Şimdi	beni	yalnız	bırakın,	hepiniz.	Krallar	bile	bir çarpışmadan	önce	dinlenmelidir.” </p>
<p class="calibre1">“Lordum,”	dedi	Catelyn.	“Geçtiğimiz	son	kasabada	küçük	bir	sept	vardı. </p>
<p class="calibre1">Nehirova’ya	dönmeme	izin	vermiyorsanız,	oraya	gidip	dua	etmeme	müsaade edin.” </p>
<p class="calibre1">“Nasıl	isterseniz.	Sör	Robar,	leydiye	septe	kadar	eşlik	edin...	ama	şafaktan önce	geri	dönmüş	olun.” </p>
<p class="calibre1">“Sizin	de	dua	etmeniz	iyi	olur,”	diye	ekledi	Catelyn. </p>
<p class="calibre1">“Zafer	için	mi?” </p>
<p class="calibre1">“Akıl	için.” </p>
<p class="calibre1">Renly	güldü.	“Loras,	yanımda	kal	ve	dua	okumama	yardım	et.	O	kadar	uzun zaman	önce	bıraktım	ki	nasıl	yapıldığını	hatırlamıyorum.	Geri	kalanlar,	sabahın ilk	ışığıyla	herkesin	zırhlı,	silahlı	ve	atlı	bir	şekilde	yerinde	olmasını	istiyorum. </p>
<p class="calibre1">Stannis’e	asla	unutamayacağı	bir	şafak	yaşatmalıyız.” </p>
<p class="calibre1">Catelyn,	yanında	Sör	Robar	Royce’la	birlikte	çadırdan	ayrılığında	akşam olmak	üzereydi.	Şövalyeyi	iyi	tanıdığı	söylenemezdi;	Bronz	Yohn’un	oğullarından biriydi,	kaba	saba	ama	cana	yakın	bir	delikanlıydı,	tanınan	bir	turnuva savaşçısıydı.	Renly	delikanlıya	gökkuşağı	pelerin	ve	kan	kırmızısı	bir	zırh	hediye etmiş,	onu	yedi	şövalyesinden	biri	olarak	seçmişti.	“Vadi’den	çok	uzaklardasınız sör,”	dedi	Catelyn. </p>
<p class="calibre1">“Siz	de	Kışyarı’ndan	leydim.” </p>
<p class="calibre1">“Beni	buraya	getiren	sebebin	ne	olduğunu	biliyorum	ama	siz	niye	geldiniz?	Bu sizin	savaşınız	değil.	Benim	savaşım	olmadığı	gibi.” </p>
<p class="calibre1">“Renly’yi	kral	olarak	kabul	ettiğim	anda	bu	benim	savaşım	oldu.” </p>
<p class="calibre1">“Roycelar,	Arrynlar’ın	sancak	beyidir.” </p>
<p class="calibre1">“Babam,	Leydi	Lysa’ya	bağlı,	ağabeyim	de	öyle	ama	ikinci	erkek	evlat,	zaferi istediği	yerde	aramakta	özgürdür.”	Sör	Robar	omuz	silkti.	“Bir	erkek	eninde sonunda	turnuvalardan	bıkıyor.” </p>
<p class="calibre1">Delikanlının	yirmi	bir	yaşından	büyük	olamayacağını	düşündü	Catelyn. </p>
<p class="calibre1"><a id="p437"></a>Kralıyla	aynı	yaştaydı...	Ama	Catelyn’in	kralı	on	beş	yaşındaki	Robb,	bu delikanlının	asla	sahip	olamayacağı	bir	bilgeliğe	sahipti.	Ya	da	öyle	olması	için dua	etti	Catelyn. </p>
<p class="calibre1">Shadd,	kampın	Catelyn’e	ait	küçük	köşesinde	bir	kazanın	içine	havuç doğruyordu.	Hal	Mollen,	Kışyarı’ndan	üç	adamla	zar	oynuyordu	ve	Lucas Blackwood	hançerini	bileyliyordu.	“Leydim,”	dedi	Lucas,	Catelyn’i	gördüğünde. </p>
<p class="calibre1">“Mollen	şafak	vakti	bir	çarpışma	olacağını	söylüyor.” </p>
<p class="calibre1">“Doğru	söylüyor,”	diye	cevapladı	Catelyn.  <i class="calibre4">Görünüşe	göre	çok	uzun	bir	dili</i> <i class="calibre4">var. </i></p>
<p class="calibre1">“Savaşacak	mıyız,	gidecek	miyiz?” </p>
<p class="calibre1">“Dua	edeceğiz	Lucas,”	dedi	Catelyn.	“Dua	edeceğiz.” </p>
<p class="calibre1"><a id="p438"></a>Sansa</p>
<p class="calibre1">“Onu	ne	kadar	çok	bekletirsen	senin	için	o	kadar	kötü	olur,”	diye	uyardı Sandor	Clegane. </p>
<p class="calibre1">Sansa	acele	etmeye	çalışıyordu	ama	düğmeleri	ve	kopçaları	kapatmaya uğraşırken	parmakları	dolanıyordu.	Tazı	her	zaman	sert	dilliydi	ama	bugün bakışındaki	bir	şeyler	Sansa’yı	dehşetle	dolduruyordu.	Joffrey,	Sansa’nın	Sör Dontos’la	buluştuğunu	öğrenmiş	miydi?  <i class="calibre4">Lütfen,	hayır, </i>	dedi	içinden	saçlarını fırçalarken.	Sör	Dontos	onun	tek	umuduydu.  <i class="calibre4">Güzel	görünmek	zorundayım.	Joffrey</i> <i class="calibre4">güzel	görünmemden	hoşlanıyor.	Bu	elbisemi	her	zaman	beğenmiştir,	bu	rengi. </i></p>
<p class="calibre1">Elbisesini	düzeltti,	göğüs	kısmı	dardı. </p>
<p class="calibre1">İşi	bittiğinde,	yüzünün	yanık	tarafını	görmemek	için	Tazı’nın	soluna	geçip yürümeye	başladı.	“Ne	yaptığımı	söyleyin.” </p>
<p class="calibre1">“Sen	değil,	kral	ağabeyin	yaptı.” </p>
<p class="calibre1">“Robb	bir	vatan	haini.”	Sansa	bu	cümleyi	ezbere	söylüyordu	artık.	“Her	ne yaptıysa	benimle	ilgisi	yok.”  <i class="calibre4">Tanrılar	merhamet	edin.	Kral	Katili	olmasın. </i>	Eğer Robb,	Jaime	Lannister’a	zarar	verdiyse	bu	Sansa’nın	hayatına	mal	olurdu.	Sör İlyn’i	düşündü	ve	adamın	çiçek	bozuğu	yüzündeki	acımasız	bakışlı	sulu	gözlerini. </p>
<p class="calibre1">Tazı	güldü.	“Seni	iyi	eğitmişler	küçük	kuş.”	Sansa’yı	alt	avluya	götürdü. </p>
<p class="calibre1">Avludaki	ok	hedefinin	etrafında	insanlar	toplanmıştı.	Kalabalık,	Sansa	ve	Tazı’nın geçmesi	için	yol	açtı.	Lord	Gyles’ın	öksürüğünü	duydu	Sansa.	Aylak	aylak	dolaşan seyisler	küstahça	ona	bakıyordu	ama	Sör	Horas	Redwyne,	Sansa	önünden geçerken	başını	başka	tarafa	çevirdi.	Kardeşi	Hobber,	Sansa’yı	görmemiş	gibi davrandı.	Kaburgalarının	arasına	ok	saplanmış	sarı	bir	kedi	yürek	parçalayan sesler	çıkararak	yerde	yatıyordu.	Sansa	hayvanın	etrafından	dolaştı,	kendini	hasta hissediyordu. </p>
<p class="calibre1">Turnuva	sırasında	savaş	atına	binemeyecek	kadar	sarhoş	olan	Sör	Dontos, süpürge	sopasından	yapılmış	atının	sırtında	Sansa’ya	yaklaştı;	kral	eski şövalyenin	asla	atsız	dolaşmamasını	emretmişti.	Kolunu	hafifçe	sıkarken,	“Cesur olun,”	diye	fısıldadı	Sansa’ya, </p>
<p class="calibre1"><a id="p439"></a>Joffrey	kalabalığın	tam	ortasında	durmuş	işlemeli	yayını	geriyordu.	Sör	Boros ve	Sör	Meryn	yanındaydı.	Adamların	görüntüsü	Sansa’nın	bağırsaklarının düğümlenmesine	yetiyordu. </p>
<p class="calibre1">“Majesteleri.”	Dizlerinin	üstüne	çöktü. </p>
<p class="calibre1">“Diz	çökmek	seni	kurtarmayacak,”	dedi	kral.	“Ayağa	kalk.	Ağabeyinin	son hainliğinin	hesabını	vermek	için	buradasın.” </p>
<p class="calibre1">“Majesteleri,	ağabeyimin	yaptıklarında	benim	bir	rolüm	yok.	Bunu biliyorsunuz.	Size	yalvarıyorum,	lütfen...” </p>
<p class="calibre1"> <i class="calibre4">“Şunu	ayağa	kaldırın!” </i></p>
<p class="calibre1">Tazı,	çok	da	kaba	olmayan	bir	şekilde	Sansa’yı	çekip	ayağa	kaldırdı. </p>
<p class="calibre1">“Sör	Lancel,”	dedi	Joff.	“Sansa’ya	ağabeyinin	kabul	edilemez	suçunu	anlatın.” </p>
<p class="calibre1">Sansa,	Sör	Lancel’in	nazik	ve	cana	yakın	biri	olduğunu	düşünmüştü	her	zaman ama	delikanlının	gözlerinde	acıma	ya	da	nezaket	yoktu.	“Ağabeyiniz	Robb	bir çeşit	kara	büyü	kullanarak	kurtlardan	oluşan	bir	orduyla	Sör	Stafford	Lannister’ın üstüne	yürüdü,	Lannis	Limanı’na	üç	günlük	mesafede.	Binlerce	iyi	adam uykularında	katledildi,	kılıçlarını	çekip	kendilerini	savunacak	şansları	bile olmadı.	Katliamdan	sonra,	kuzeyli	adamlar	ölülerin	etleriyle	karınlarını	doyurdu.” </p>
<p class="calibre1">Korkunun	soğuk	elleri	Sansa’nın	boğazını	sıkıyordu. </p>
<p class="calibre1">“Söyleyecek	bir	şeyin	yok	mu?”	diye	sordu	Joffrey. </p>
<p class="calibre1">“Majesteleri,	zavallı	kızın	aklı	şaşkınlıktan	uçup	gitti,”	diye	mırıldandı	Sör Dontos. </p>
<p class="calibre1">“Sessiz	ol	soytarı,”	dedi	Joffrey.	Yayını	kaldırıp	oku	Sansa’nın	yüzüne doğrulttu.	“Siz	Starklar	da	en	az	kurtlarınız	kadar	tuhafsınız.	Canavarının	beni nasıl	parçaladığını	unutmadım.” </p>
<p class="calibre1">“O,	Arya’nın	kurduydu,”	dedi	Sansa.	“Leydi	size	zarar	vermedi	ama	yine	de öldürdünüz	onu.” </p>
<p class="calibre1">“Hayır,	baban	öldürdü,”	dedi	Joffrey.	“Ben	babanı	öldürttüm.	Keşke	kendi elimle	yapsaydım.	Geçen	gece	babandan	çok	daha	iri	bir	adamı	öldürdüm.	Kale kapısına	yığılmış,	sanki	ben	bir	 <i class="calibre4">fırıncıymışım</i>	gibi	benden	ekmek	istiyorlardı. </p>
<p class="calibre1">Derslerini	verdim.	Sesi	en	çok	çıkan	adamı	boğazından	vurdum.” </p>
<p class="calibre1">“Öldü	mü?”	Okun	çelik	ucu	yüzüne	doğrultulmuşken	söyleyecek	başka	bir	şey düşünememişti. </p>
<p class="calibre1"><a id="p440"></a>“Elbette	öldü,	okum	boğazına	girdi.	Taş	atan	bir	kadın	vardı,	onu	da	vurdum ama	kolundan.”	Kaşlarını	çatarak	yayı	yere	indirdi.	“Seni	de	vururdum	ama	annem sana	bir	şey	olursa	Jaime	dayımın	öldürüleceğini	söylüyor.	O	yüzden	seni cezalandırmakla	yetineceğim.	Eğer	bağlılık	yemini	etmezse	sana	neler	olacağını da	ağabeyine	bildireceğim.	Tazı,	vur	ona.” </p>
<p class="calibre1">“İzin	verin	kızı	ben	döveyim!”	dedi	Sör	Dontos	ileri	fırlayarak.	Baş	kısmı kavundan	yapılmış	bir	‘gürz’	taşıyordu.  <i class="calibre4">Benim	Florian’ım. </i>	Şövalyeyi	o	anda öpebilirdi;	lekeli	tenini,	çatlak	damarlarını,	her	yerini.	Bindiği	süpürge	sopasını Sansa’nın	etrafında	sürükleyerek,	“Vatan	haini,	vatan	haini,”	diye	bağırmaya başladı,	kavun	başlı	gürzüyle	Sansa’nın	kafasını	dürtüyordu.	Sansa	elleriyle yüzünü	kapatmaya	çalışıyor,	kavun	kafasına	her	çarptığında	sendeliyordu.	Saçları meyvenin	suyuyla	yapış	yapış	olmuştu.	İnsanlar	gülüyordu.	Kavun	parçalara ayrıldı.  <i class="calibre4">Gül	Joffrey. </i>	Kavun	suları	suratından	mavi	ipek	elbisesine	akarken	dua ediyordu.  <i class="calibre4">Gül	ve	tatmin	ol. </i></p>
<p class="calibre1">Joffrey	sadece	sırıtıyordu.	“Boros.	Meryn.” </p>
<p class="calibre1">Sör	Meryn,	Dontos’u	kolundan	yakalayıp	sertçe	yana	itti.	Kırmızı	yüzlü soytarı;	süpürge	sopası,	kavunu	ve	her	şeyiyle	birlikte	yalpalayarak	gitti.	Sör Boros,	Sansa’yı	yakaladı. </p>
<p class="calibre1">“Yüzüne	dokunmayın.	Yüzünün	güzel	görünmesini	istiyorum.” </p>
<p class="calibre1">Sör	Boros,	Sansa’nın	karnına	bir	yumruk	attı.	Sansa	iki	büklüm	öne	eğilince şövalye	saçlarını	yakaladı	ve	başını	kaldırıp	kılıcını	çekti.	Sansa,	korku	dolu	bir an	boyunca	boğazının	kesileceğinden	emindi.	Şövalye	kılıcının	kör	tarafıyla Sansa’nın	baldırına	vurdu.	Sansa	darbenin	şiddetiyle	bacaklarının	kırılacağını düşündü.	Çığlık	attı.	Gözlerinden	yaşlar	boşanıyordu.  <i class="calibre4">Birazdan	sona	erecek. </i>	Bir süre	sonra	darbelerin	sayısını	karıştırmıştı. </p>
<p class="calibre1">Tazı’nın,	“Yeter,”	diye	kükrediğini	duydu. </p>
<p class="calibre1">“Yetmez,”	dedi	kral.	“Boros,	şunun	kıyafetlerini	çıkar.” </p>
<p class="calibre1">Boros	şişman	elini	Sansa’nın	elbisesinin	göğsüne	sokarak	sertçe	çekti.	İpek yırtılarak	bedeninden	ayrıldı,	Sansa	beline	kadar	çıplak	kalmıştı.	Elleriyle göğüslerini	örttü.	Zalim	kahkahaları	duyabiliyordu.	“Kan	çıkana	kadar	vurun,” </p>
<p class="calibre1">dedi	Joffrey.	“Bakalım	ağabeyi...” </p>
<p class="calibre1"> <i class="calibre4">“Bütün	bunlar	ne	anlama	geliyor?” </i></p>
<p class="calibre1"><a id="p441"></a>İblis’in	sesi	kamçı	gibi	yankılandı	ve	Sansa	o	anda	özgür	kaldı.	Kolları göğsüne	sarılmış	halde	dizlerinin	üstüne	düştü,	zor	nefes	alıyordu.	“Sizin kahramanlık	anlayışınız	bu	mu	Sör	Boros?”	diye	sordu	Tyrion	Lannister	öfkeyle. </p>
<p class="calibre1">Paralı	askeri	ve	vahşi	adamlarından	biri	yanındaydı,	yanık	gözlü	olanı.	“Ne	çeşit bir	şövalye	savunmasız	genç	kızları	döver?” </p>
<p class="calibre1">“Krala	hizmet	eden	çeşit,	İblis.”	Sör	Boros	kılıcını	havaya	kaldırdı	ve	Sör Meryn	de	şövalyenin	hemen	yanına	geldi,	kılıcını	kınından	çıkardı. </p>
<p class="calibre1">“Bunlarla	oynarken	dikkatli	olun,”	dedi	İblis’in	paralı	askeri.	“Gösterişli beyaz	pelerinlerinizin	kan	lekesi	olmasını	istemezsiniz.” </p>
<p class="calibre1">“Kıza	örtünebileceği	bir	şeyler	verin,”	dedi	İblis.	Sandor	Clegane	pelerinini çıkarıp	Sansa’ya	attı.	Sansa	pelerini	yakalayıp	göğsüne	bastırdı,	parmaklarını beyaz	yüne	geçirdi.	Kaba	dokuma	tenine	batıyordu	ama	daha	önce	hiçbir	kadife	bu kadar	iyi	hissettirmemişti. </p>
<p class="calibre1">“Bu	kız	senin	kraliçen	olacak,”	dedi	İblis,	Joffrey’ye.	“Onun	onurunu	hiç	mi düşünmüyorsun?” </p>
<p class="calibre1">“Onu	cezalandırıyorum.” </p>
<p class="calibre1">“Hangi	suçtan	ötürü?	Ağabeyinin	savaşlarında	o	dövüşmüyor.” </p>
<p class="calibre1">“Onda	kurt	kanı	var.” </p>
<p class="calibre1">“Sende	de	bir	ördeğin	aklı.” </p>
<p class="calibre1">“Benimle	bu	şekilde	konuşamazsın.	Kral	istediği	her	şeyi	yapabilir.” </p>
<p class="calibre1">“Aerys	Targaryen	da	istediği	her	şeyi	yaptı.	Ona	neler	olduğunu	anlattı	mı annen	sana?” </p>
<p class="calibre1">Sör	Boros	Blount	ateş	püskürerek,	“Kimse	Kral	Muhafızları’nın	önüne Majesteleri’ni	tehdit	edemez,”	dedi. </p>
<p class="calibre1">Tyrion	Lannister	tek	kaşını	kaldırdı.	“Kralı	tehdit	etmiyorum	sör,	yeğenimi eğitiyorum.	Bronn,	Timett!	Ağzını	tekrar	açarsa	öldürün	Sör	Boros’u!”	Cüce gülümsedi.	“İşte	 <i class="calibre4">bu</i>	bir	tehditti	sör.	Aradaki	farkı	anlayabiliyor	musunuz?” </p>
<p class="calibre1">Sör	Boros’un	yüzü	koyu	kırmızıya	dönüştü.	“Kraliçe	bu	olanları	duyacak!” </p>
<p class="calibre1">“Duyacak	şüphesiz.	Neden	bekliyoruz	ki?	Joffrey,	anneni	buraya	çağırtmalı mıyız?” </p>
<p class="calibre1">Kral	kızardı. </p>
<p class="calibre1">“Cevap	vermeyecek	misiniz	Majesteleri?”	diye	devam	etti	İblis.	“Güzel, </p>
<p class="calibre1"><a id="p442"></a>kulaklarını	daha	fazla,	dilini	daha	az	kullanmayı	öğrenmelisin,	aksi	takdirde hükümdarlığın	benim	boyumdan	bile	kısa	sürer.	Sebepsiz	zulüm,	halkının	sevgisini kazanmana	yardım	etmez...	ya	da	kraliçen	olacak	kızın.” </p>
<p class="calibre1">“Annem	korkunun	sevgiden	daha	önemli	olduğunu	söylüyor.”	Eliyle	Sansa’yı işaret	etti.	“O	benden	korkuyor.” </p>
<p class="calibre1">İblis	içini	çekti.	“Evet,	anlıyorum.	Stannis	ve	Renly’nin	de	on	iki	yaşında	birer kız	çocuğu	olmamaları	üzücü	bir	durum	elbet.	Bronn,	Timett,	kızı	getirin.” </p>
<p class="calibre1">Sansa	bir	rüyanın	içindeymişçesine	hareket	ediyordu.	İblis’in	adamlarının	onu Maegor	Hisarı’ndaki	odasına	götüreceklerini	düşünmüştü	ama	El	Kulesi’ne	doğru gitmişlerdi.	Sansa	babasının	ölümünden	beri	bu	kuleye	adım	atmamıştı	ve	o basamakları	tekrar	tırmanmak	bayılacak	gibi	hissetmesine	sebep	olmuştu. </p>
<p class="calibre1">İki	hizmetçi	kız,	titremesini	geçirmek	amacıyla	boş	teselli	sözleri	söyleyerek Sansa’yla	ilgilendi.	Biri	parçalanmış	kıyafetlerini	ve	iç	çamaşırlarını	çıkardı, diğeri	banyo	yaptırıp	yapış	yapış	olmuş	saçlarını	yıkadı.	Hizmetçi	kızlar	sabun	ve ılık	suyla	vücudunu	ovarken	Sansa’nın	görebildiği	tek	şey	avludaki	yüzlerdi. </p>
<p class="calibre1"> <i class="calibre4">Şövalyeler	güçsüz	olanı	savunmak,	kadınları	korumak	ve	adalet	uğruna</i> <i class="calibre4">savaşmak	için	yemin	ederler	ama	hiçbiri	kılını	bile	kıpırdatmadı. </i>	Sadece	Sör Dontos	yardım	etmeye	çalışmıştı	ama	o	bir	şövalye	değildi	artık.	İblis	de	şövalye değildi!	Tazı	da...	Tazı,	şövalyelerden	nefret	ediyordu.  <i class="calibre4">Onlardan	da	nefret</i> <i class="calibre4">ediyorum, </i>	diye	düşündü	Sansa.  <i class="calibre4">Hiçbiri	gerçek	şövalye	değil,	biri	bile. </i></p>
<p class="calibre1">Sansa	temizlendikten	sonra	kızıl	kafalı	Üstat	Frenken	geldi.	Üstat,	bacaklarının arkasındaki	kırmızı	kılıç	izlerine	merhem	sürerken	Sansa	yüzünü	yatağa	gömdü. </p>
<p class="calibre1">Yaşlı	adam	daha	sonra	rüya	şarabı	hazırlayıp,	kolay	yutulması	için	içine	bal	kattı. </p>
<p class="calibre1">“Biraz	uyu	çocuğum.	Uyandığında	bütün	bunlar	kötü	bir	rüyadan	ibaret	olacak.” </p>
<p class="calibre1"> <i class="calibre4">Hayır	olmayacak	seni	aptal	adam, </i>	diye	düşündü	Sansa	ama	yine	de	şarabı içti	ve	uyudu. </p>
<p class="calibre1">Nerede	olduğunu	anlamadan	uyandığında	hava	kararmıştı.	Oda	tuhaf	bir şekilde	hem	yabancı	hem	de	çok	tanıdıktı.	Kalkmaya	çalıştığında	bacaklarında bıçak	gibi	bir	ağrı	hissetti	ve	her	şeyi	hatırladı.	Gözleri	yaşlarla	doldu.	Biri yatağının	kenarına	bir	sabahlık	bırakmıştı.	Sansa	sabahlığı	giyip	kapıyı	açtı. </p>
<p class="calibre1">Kapının	dışında	kahverengi	derili,	sert	yüzlü	bir	kadın	bekliyordu.	Kadının	cılız boynunda	üç	kolye	vardı;	biri	altın,	biri	gümüş	ve	üçüncüsü	insan	kulaklarından</p>
<p class="calibre1"><a id="p443"></a>yapılmıştı.	“Bu	küçük	hanım	nereye	gittiğini	sanıyor?”	diye	sordu	kadın	uzun mızrağına	yaslanarak. </p>
<p class="calibre1">“Tanrı	korusuna.”	Sör	Dontos’u	bulmalı,	onu	şimdi,	daha	geç	olmadan	evine götürmesi	için	yalvarmalıydı. </p>
<p class="calibre1">“Yarımadam	odandan	çıkmaman	gerektiğini	söyledi,”	dedi	kadın.	“Burada	dua et,	tanrılar	duyar.” </p>
<p class="calibre1">Sansa	boyun	eğerek	gözlerini	yere	indirdi	ve	tekrar	odaya	girdi.  <i class="calibre4">Beni</i> <i class="calibre4">Arya’nın	eski	odasına	getirmişler,	babam	Kral	Eli’yken	kaldığı	odaya.	Arya’nın</i> <i class="calibre4">bütün	eşyaları	gitmiş,	bazı	şeylerin	yeri	değişmiş	ama	yine	de	aynı... </i></p>
<p class="calibre1">Kısa	bir	zaman	sonra	hizmetçi	kızlardan	biri	odaya	peynir	tabağı,	zeytin, ekmek	ve	bir	sürahi	soğuk	su	getirdi.	“Geri	götür,”	dedi	Sansa	ama	kız	tepsiyi masaya	bıraktı.	Sansa	susadığını	fark	etti,	attığı	her	adımda	bacaklarına	bıçak saplanıyormuş	gibi	hissediyordu	ama	odanın	diğer	ucuna	kadar	yürümeyi	başardı. </p>
<p class="calibre1">İki	bardak	su	içti,	kapı	çaldığında	bir	zeytini	kemiriyordu. </p>
<p class="calibre1">Gergin	bir	şekilde	kapıya	döndü,	sabahlığını	düzeltti.	“Evet?” </p>
<p class="calibre1">Kapı	açıldı	ve	Tyrion	Lannister	içeri	girdi.	“Leydim,	umarım	sizi	rahatsız etmiyorum.” </p>
<p class="calibre1">“Sizin	esiriniz	miyim?” </p>
<p class="calibre1">“Misafirimsiniz.”	Birbirine	bağlanmış	altın	ellerden	oluşan	El	zincirini takıyordu.	“Konuşabileceğimizi	düşündüm.” </p>
<p class="calibre1">“Lordum	nasıl	emrederse.”	Sansa	cücenin	yüzüne	bakmaktan	alamıyordu kendini.	Adamın	yüzünün	çirkinliği	Sansa’yı	tuhaf	bir	şekilde	büyülüyordu. </p>
<p class="calibre1">“Yiyecekler	ve	giysi	sizi	memnun	etti	mi?”	diye	sordu.	“Bir	şeye	ihtiyaç duyarsanız	istemeniz	yeterli.” </p>
<p class="calibre1">“Çok	naziksiniz.	Ve	bu	sabah...	bana	yardım	etmeniz	büyük	incelikti.” </p>
<p class="calibre1">“Joffrey’nin	neden	o	kadar	öfkeli	olduğunu	bilmeye	hakkınız	var.	Ağabeyiniz altı	gece	önce	amcam	Stafford’ın	tepesine	bindi,	Casterly	Kayası’ndan	üç	gün kadar	uzaktaki	Öküzağzı	Kasabası’nda	kamp	kurmuştu.	Kuzeyliler	ezici	bir	zafer kazandı.	Haberi	bu	sabah	aldık.” </p>
<p class="calibre1"> <i class="calibre4">Robb	hepinizi	öldürecek, </i>	diye	düşündü	Sansa,	iftiharla.	“Bu...	bu	çok	korkunç lordum.	Benim	ağabeyim	bir	vatan	haini.” </p>
<p class="calibre1">Cüce	belli	belirsiz	gülümsedi.	“Küçük	bir	geyik	yavrusu	değil,	bunu	yeterince</p>
<p class="calibre1"><a id="p444"></a>açık	bir	şekilde	gösterdi.” </p>
<p class="calibre1">“Sör	Lancel,	Robb’un	bir	kurt	ordusuna	komuta	ettiğini	söylemişti...” </p>
<p class="calibre1">İblis	havlamaya	benzeyen	alaylı	bir	kahkaha	attı.	“Sör	Lancel	matara şövalyesidir,	bir	kurtla	kuzuyu	birbirinden	ayıramaz.	Ağabeyinizin	ulu	kurdu yanındaymış,	korkarım	ki	hepsi	bu.	Kuzeyli	askerler	amcamın	kamp	alanına gizlice	yanaşıp	atlı	hattını	kesmiş.	Robb	da	kurdunu	atların	arasına	salmış.	En	iyi eğitimli	savaş	atları	bile	çılgına	dönmüş.	Şövalyeler	çadırlarının	içinde	ezilip ölmüş.	Ayaktakımı	da	korkuyla	uyanıp	kaçmış,	daha	hızlı	koşabilmek	için silahlarını	bile	atmışlar.	Sör	Stafford	atının	peşinden	koşarken	öldürülmüş.	Lord Richard	Karstark’ın	göğsüne	bir	mızrak	saplamış.	Sör	Rubert	Brax	da	ölmüş,	Sör Lymond	Vikary,	Lord	Crakehall	ve	Lord	Jast	da...	Elliden	fazla	adam	esir	alınmış. </p>
<p class="calibre1">Jast’ın	oğulları	ve	yeğenim	Martyn	Lannister	da	esir	alınanlar	arasında. </p>
<p class="calibre1">Kurtulmayı	başaranlar,	eski	kuzey	tanrılarının	ağabeyinizle	birlikte	yürüdüğüne dair	çılgın	hikâyeler	anlatıyorlar.” </p>
<p class="calibre1">“Yani...	büyü	yokmuş?” </p>
<p class="calibre1">Lannister	güldü.	“Aptal	adamlar	kendi	kifayetsizliklerinin	tadını	bastırmak için	başarısızlıklarının	üstüne	büyü	hikâyelerinden	hazırlanmış	bir	sos	dökerler. </p>
<p class="calibre1">Görünüşe	göre	benim	koyun	kafalı	amcam	kampın	dışına	nöbetçi	askerler yerleştirmeye	bile	zahmet	etmemiş.	Ordusu	çırak	çocuklardan,	madencilerden, tarla	işçilerinden,	balıkçılardan	ve	Lannis	Limanı’ndaki	süprüntülerden oluşuyordu.	Buradaki	tek	esrar,	ağabeyinizin	orduya	nasıl	ulaştığı.	Lannister kuvveti	Altın	Diş’teki	karakolu	hâlâ	elinde	tutuyor	ve	ağabeyinizin	oradan geçmediğine	dair	yemin	ediyorlar.”	Cüce	gergin	bir	şekilde	omuz	silkti.	“Neyse, Robb	Stark	babamın	sorunu,	Joffrey	de	benim.	Söyleyin	bana,	kral	yeğenimle ilgili	ne	hissediyorsunuz?” </p>
<p class="calibre1">“Onu	bütün	kalbimle	seviyorum,”	dedi	Sansa	bir	çırpıda. </p>
<p class="calibre1">“Gerçekten	mi?”	İblis	ikna	olmuş	gibi	görünmüyordu.	“Şimdi	bile	mi?” </p>
<p class="calibre1">“Majesteleri’ne	olan	aşkım	her	zamankinden	daha	büyük.” </p>
<p class="calibre1">İblis	yüksek	sesle	güldü.	“Birileri	size	iyi	yalan	söylemeyi	öğretmiş.	Bir	gün bu	yetenek	için	şükran	duyabilirsiniz	çocuğum.	Hâlâ	bir	 <i class="calibre4">çocuksunuz</i>	değil	mi? </p>
<p class="calibre1">Yoksa	çiçek	açtınız	mı?” </p>
<p class="calibre1">Sansa	kızardı.	Bu	çok	kaba	bir	soruydu	ama	insanların	ortasında	çırılçıplak</p>
<p class="calibre1"><a id="p445"></a>kalmakla	kıyaslanınca	hiçbir	şeydi.	“Hayır	lordum.” </p>
<p class="calibre1">“İşte	bu	iyi.	Eğer	bilmek	sizi	rahatlatacaksa,	Joffrey’yi	sizinle	evlendirmeye niyetim	yok.	Olan	bunca	şeyden	sonra,	Lannisterlar	ve	Starklar’ın	arasını	hiçbir evlilik	düzeltemez	korkarım.	Bu	evlilik	Kral	Robert’ın	iyi	fikirlerinden	biriydi ama	Joffrey	her	şeyi	mahvetti.” </p>
<p class="calibre1">Sansa	bir	şeyler	söylemesi	gerektiğini	biliyordu	ama	kelimeler	boğazında düğümlenmiş	gibiydi. </p>
<p class="calibre1">“Sessizleştiniz,”	dedi	Tyrion	Lannister.	“İstediğiniz	şey	bu	mu?	Nişanınızın bozulması?” </p>
<p class="calibre1">“Ben...”	Sansa	ne	diyeceğini	bilemiyordu.  <i class="calibre4">Bu	bir	tuzak	mı?	Gerçeği</i> <i class="calibre4">söylersem	beni	cezalandıracak	mı? </i>	Cücenin	dışarı	fırlamış	alın	kemiğine,	sert bakışlı	siyah	gözüne	ve	yeşil	renkli	diğerine,	çarpık	dişlerine,	tel	gibi	sakallarına baktı.	“Ben	sadece	sadık	olmak	istiyorum.” </p>
<p class="calibre1">“Sadık	olmak,”	dedi	cüce	eğleniyormuş	gibi.	“Ve	Lannisterlar’dan olabildiğince	uzak.	Sizi	bunun	için	suçlayamam.	Sizin	yaşınızdayken	ben	de	aynı şeyi	istiyordum.”	Gülümsedi.	“Bana	her	gün	tanrı	korusuna	gittiğinizi	söylediler. </p>
<p class="calibre1">Ne	için	dua	ediyorsunuz	Sansa?” </p>
<p class="calibre1"> <i class="calibre4">Robb’un	zafer	kazanması	ve	Joffrey’in	ölmesi	için...	ve	eve	dönmek	için. </i></p>
<p class="calibre1">“Savaşın	bir	an	önce	bitmesi	için	dua	ediyorum.” </p>
<p class="calibre1">“Çok	yakında	bitecek.	Lord	babam	ve	ağabeyiniz	Robb	arasında	bir	çarpışma olacak	ve	o	çarpışma	meseleyi	çözecek.” </p>
<p class="calibre1"> <i class="calibre4">Robb	onu	yenecek, </i>	diye	düşündü	Sansa.  <i class="calibre4">Amcanı	ve	ağabeyin	Jaime’yi	yendi,</i> <i class="calibre4">babanı	da	yenecek. </i></p>
<p class="calibre1">Cüce,	Sansa’nın	aklından	geçenleri	kitap	okurmuş	gibi	okumuştu	sanki. </p>
<p class="calibre1">“Öküzağzı’nı	fazla	ciddiye	almayın	leydim,	o	sadece	bir	çarpışmaydı,”	dedi, nezaketini	bozmamıştı.	“Çarpışma,	savaş	değildir	ve	babamın	da	amcam Stafford’a	benzediği	söylenemez.	Tanrı	korusuna	bir	dahaki	gidişinizde, ağabeyinizin	akıllanıp	diz	çökmesi	için	dua	edin.	Kuzeyde	kral	huzuru sağlandığında	sizi	evinize	göndermek	niyetindeyim.”	Sandalyeden	aşağı	atladı. </p>
<p class="calibre1">“Bu	gece	burada	uyuyun.	Sizi	korumaları	için	kendi	adamlarımı	bırakacağım,	Taş</p>
<p class="calibre1">Kargalar’dan	birini...” </p>
<p class="calibre1">“Hayır,”	dedi	Sansa	dehşet	içinde.	Eğer	Kral	Eli	Kulesi’nde,	cücenin</p>
<p class="calibre1"><a id="p446"></a>adamlarıyla	sarılmış	halde	kalırsa	Sör	Dontos	onu	nasıl	özgürlüğüne kavuşturabilirdi? </p>
<p class="calibre1">“Kara	Kulakları	mı	tercih	edersiniz?	Eğer	bir	kadın	tarafından	korunmak	daha rahat	hissetmenizi	sağlayacaksa	size	Chella’yı	veririm.” </p>
<p class="calibre1">“Bir	an	önce	kendi	yatağıma	dönmeyi	tercih	ederim.”	Yalan	aniden	aklına gelmişti	ama	o	kadar	 <i class="calibre4">gerçek</i>	gibiydi	ki	bir	anda	ağzından	çıkıvermişti.	“Babamın adamları	bu	kulede	katledildi.	Hayaletleri	bana	korkunç	kâbuslar	verir	ve	ne	yana baksam	onların	kanını	görürüm.” </p>
<p class="calibre1">Tyrion	Lannister,	Sansa’nın	yüzünü	inceledi.	“Ben	kâbuslara	yabancı	değilim Sansa.	Belki	de	sen	düşündüğümden	daha	akıllısın.	En	azından	seni	güvenle	odana götürmeme	izin	ver.” </p>
<p class="calibre1"><a id="p447"></a>Catelyn</p>
<p class="calibre1">Kasabayı	bulduklarında	hava	tamamen	kararmıştı.	Catelyn	bu	yerin	bir	adı olup	olmadığını	merak	ediyordu.	Bir	adı	varsa	da	septteki	mumlar	dâhil,	sahip oldukları	her	şeyi	toplayıp	kaçan	kasaba	halkı	bu	bilgiyi	de	alıp	götürmüştü. </p>
<p class="calibre1">Septin	yedi	duvarı	da	çatlak	ve	eğri	büğrüydü.  <i class="calibre4">Tanrı	birdir, </i>	demişti	Rahip Osmynd,	Catelyn	küçük	bir	kızken.  <i class="calibre4">Yedi	siması	vardır,	tıpkı	septin	yedi	duvarlı</i> <i class="calibre4">tek	bir	yapı	oluşu	gibi. </i>	Şehirlerdeki	varlıklı	septlerde	Yedi’nin	heykelleri	ve	her heykelin	kendi	mihrabı	olurdu.	Rahip	Chayle,	Kışyarı’ndaki	septin	duvarlarına tanrıların	maskelerini	asmıştı.	Catelyn	bu	kasabanın	septindeki	duvarlarda	sadece kömürle	çizilmiş	resimler	olduğunu	gördü.	Sör	Wendel	kapının	hemen	yanındaki meşale	demirine	kendi	meşalesini	yerleştirdi	ve	Robar	Royce’la	birlikte beklemek	için	dışarı	çıktı. </p>
<p class="calibre1">Catelyn	yüzleri	inceledi.	Baba	her	zaman	olduğu	gibi	sakallıydı.	Anne gülümsüyordu,	sevgi	dolu	ve	korumacı.	Savaşçı’nın	yüzünün	hemen	altına	bir	kılıç resmi	çizilmişti,	Demirci’ninkine	bir	çekiç.	Bakire	güzeldi	ve	Yaşlı	Hatun	bilge. </p>
<p class="calibre1">Ve	yedinci	surat...	Yabancı	ne	kadındı	ne	de	erkek...	her	ikisiydi	aynı	zamanda. </p>
<p class="calibre1">Hep	dışlanan,	uzaklardan	gelen,	neredeyse	insan,	bilinmeyen	ve	asla bilinemeyecek	olan.	Bu	septteki	yüzü	siyah	ve	ovaldi.	Gözlerinin	yerinde	yıldızlar vardı.	Catelyn	huzursuz	olmuştu.	Aradığı	teselli	bu	suratta	değildi. </p>
<p class="calibre1">Anne’nin	önünde	diz	çöktü.	“Bu	savaşa	bir	annenin	gözleriyle	bakın	leydim,” </p>
<p class="calibre1">dedi.	“Onların	hepsi	evlat.	Onların	canını	bağışlayın.	Benim	oğullarımın	canını da.	Robb’a,	Bran’a,	Rickon’a	göz	kulak	olun,	ben	yanlarındaymışım	gibi.” </p>
<p class="calibre1">Anne’nin	sol	gözünün	altında	bir	çatlak	vardı.	Ağlıyormuş	gibi	görünüyordu. </p>
<p class="calibre1">Catelyn,	Sör	Wendel’in	yüksek	sesini	ve	Sör	Robar’ın	fısıltılı	cevaplarını duyabiliyordu,	önlerindeki	mücadele	hakkında	konuşuyorlardı.	Bunun	dışında gece	sakindi,	bir	cırcır	böceği	sesi	bile	duyulmuyordu	ve	tanrılar	sessizliklerini koruyordu.  <i class="calibre4">Eski	tanrılar	sana	hiç	yanıt	verdi	mi	Ned? </i>	diye	düşündü.  <i class="calibre4">Yürek</i> <i class="calibre4">ağacının	önünde	diz	çöktüğünde	seni	duydular	mı? </i></p>
<p class="calibre1">Meşalenin	ışığı	duvarlarda	dans	ediyordu.	Yüzler	yarı	canlı	gibi	görünüyordu; </p>
<p class="calibre1"><a id="p448"></a>hareket	ediyor,	değişiyorlardı.	Büyük	septlerdeki	tanrı	heykellerinin	yüzleri	taş</p>
<p class="calibre1">ustaları	tarafından	oyulurdu	ama	bu	küçük	septteki	kabaca	çizilmiş	simalar herhangi	birilerine	ait	olabilirdi.	Babanın	yüzü	Catelyn’e	Nehirova’da	ölüm döşeğinde	yatan	babasını	hatırlattı.	Savaşçı,	Renly	ve	Stannis’ti,	Robb	ve Robert’tı,	Jaime	Lannister	ve	Jon	Kar’dı.	Çizgilerin	arasında	bir	an	için	Arya’yı bile	gördü.	Sonra	kapıdan	esen	rüzgârla	meşale	sönecek	gibi	oldu	ve	benzerlikler turuncu	pırıltılar	arasında	kayboldu. </p>
<p class="calibre1">Duman	gözlerini	yakıyordu,	yaralı	elleriyle	gözlerini	ovuşturdu.	Başını kaldırıp	tekrar	Anne’ye	baktığında	gördüğü	kendi	annesiydi.	Leydi	Minisa	Tully, Lord	Hoster’a	ikinci	bir	erkek	evlat	vermeye	çalışırken	doğum	yatağında	ölmüştü. </p>
<p class="calibre1">Bebek	de	annesiyle	birlikte	yok	olmuş	ve	babanın	canından	bir	parça	da	onlarla birlikte	gitmişti.  <i class="calibre4">Her	zaman	sakindi, </i>	diye	düşündü	annesinin	yumuşak	ellerini, sıcak	gülümsemesini	hatırlayan	Catelyn.  <i class="calibre4">Eğer	yaşasaydı	hayatlarımız	bambaşka</i> <i class="calibre4">olurdu. </i>	Leydi	Minisa,	önünde	diz	çöken	büyük	kızı	hakkında	ne	düşünürdü	acaba? </p>
<p class="calibre1"> <i class="calibre4">Binlerce	fersah	yol	geldim	ve	ne	uğruna?	Kime	bir	faydam	oldu?	Kızlarımı</i> <i class="calibre4">kaybettim,	Robb	beni	istemiyor,	Bran	ve	Rickon	dünyanın	en	soğuk,	en</i> <i class="calibre4">umursamaz	annesi	olduğumu	düşünüyorlardır.	Öldüğünde	Ned’in	yanında	bile</i> <i class="calibre4">değildim... </i></p>
<p class="calibre1">Başı	dönüyordu,	sept	hareket	ediyormuş	gibi	hissediyordu.	Gölgeler	salınıp yer	değiştirdi,	çatlak	duvarların	üstünde	sinsi	hayvanlar	koşuyordu.	Catelyn	bugün hiçbir	şey	yememekle	akılsızlık	etmişti	belki.	Kendi	kendine	yemek	için	vakit bulamadığını	söyledi	ama	gerçek;	Ned’in	olmadığı	bir	dünyada	bütün	yiyeceklerin tadını	kaybetmiş	olmasıydı.  <i class="calibre4">Onun	başını	kestiklerinde	beni	de	öldürdüler. </i></p>
<p class="calibre1">Arkasındaki	meşale	cızırdadı.	Catelyn’in	duvarda	gördüğü	yüz,	kardeşi Lysa’nın	yüzüydü	bu	sefer	ama	gözleri	hatırladığından	daha	sertti;	Lysa’nın	değil Cersei’nin	gözleriydi.  <i class="calibre4">Cersei	de	bir	anne.	O	çocukların	babası	kim	olursa	olsun</i> <i class="calibre4">karnındaki	tekmeleri	hissetti,	onları	acı	ve	kan	içinde	dünyaya	getirdi,	emzirdi. </i></p>
<p class="calibre1"> <i class="calibre4">Eğer	çocuklar	gerçekten	Jaime’ninse... </i></p>
<p class="calibre1">“Cersei	de	size	dua	ediyor	mu	leydim?”	diye	sordu	Catelyn,	Anne’ye.	Kraliçe Lannister’ın	kibirli,	soğuk	ve	güzel	yüz	hatlarını	pürüzlü	duvarda	görebiliyordu. </p>
<p class="calibre1">Çatlak	hâlâ	oradaydı;	Cersei	bile	çocukları	için	gözyaşı	dökebilirdi.	“Yedi’nin her	biri,	bünyesinde	bütün	Yedi’yi	barındırır,”	demişti	Rahip	Osmynd.	Yaşlı</p>
<p class="calibre1"><a id="p449"></a>Hatun’da	da	Bakire’de	olduğu	kadar	güzellik	vardı.	Anne,	çocukları	tehlikedeyken Savaşçı’dan	daha	vahşi	olabilirdi.  <i class="calibre4">Evet... </i></p>
<p class="calibre1">Robert	Baratheon’ın	Joffrey’ye	karşı	şefkat	beslemediğini	Kışyarı’nda anlamıştı	Catelyn.	Robert,	çocuğun	Jaime’nin	tohumu	olduğunu	öğrenseydi	onu	da annesiyle	birlikte	ölüme	gönderirdi	ve	bu	yaptığını	çok	az	insan	ayıplardı.	Piç sahibi	olmak	yaygındı	ama	ensest	eski	ve	yeni	tanrıların	gözünde	günahların	en büyüğüydü.	Böyle	bir	kötülükten	doğmuş	çocuklar	hem	septlerde	hem	tanrı korularında	zelil	olarak	anılırdı.	Ejderha	kralları	kendi	kız	kardeşleriyle	evlenirdi ama	Targaryenlar	farklı	dinlerin	kabul	gördüğü	eski	Valyria’nın	kanını	taşırdı	ve onlar	ne	insanlara	ne	de	tanrılara	hesap	verirdi. </p>
<p class="calibre1">Ned	biliyor	olmalıydı	ve	ondan	önce	de	Jon	Arryn.	Kraliçe’nin	her	iki	adamı birden	öldürtmesi	şaşırtıcı	değildi.  <i class="calibre4">Ben	olsam	daha	azını	mı	yapardım? </i>	Catelyn, oğlunu	suikastçiden	korumaya	çalışırken	hançerle	kemiklerine	kadar	parçalanmış</p>
<p class="calibre1">ellerini	birbirine	kenetledi.	“Bran	da	biliyor,”	diye	fısıldadı	başını	öne	eğerken. </p>
<p class="calibre1"> <i class="calibre4">Tanrılar,	merhamet	edin.	Bir	şey	görmüş	olmalı,	bir	şey	duymuş	olmalı.	Onu	bu</i> <i class="calibre4">yüzden	hasta	yatağında	öldürmeye	çalıştılar. </i></p>
<p class="calibre1">Yorgun	ve	kafası	karmakarışık	Catelyn	Stark	kendini	tanrılarına	bıraktı.	Kırık şeyleri	tamir	eden	Demirci’nin	önünde	diz	çöktü	ve	tatlı	Bran’ın	güvende	olması için	dua	etti.	Bakire’ye	gidip	Sansa	ve	Arya’ya	cesaret	vermesi,	masumiyetlerini koruması	için	yalvardı.	Baba’dan	adalet	istedi;	arayabilmek	için	güç	ve	bilmek için	akıl.	Savaşçı’dan	Robb	için	kuvvet	ve	kalkan.	En	son,	elinde	bir	fener	taşıyan Yaşlı	Hatun’a	döndü.	“Bana	akıl	verin	leydim,”	dedi.	“Bana	yürümem	gereken yolu	gösterin	ve	önümde	uzanan	karanlık	patikada	tökezleyip	düşmemem	için yardım	edin.” </p>
</body>
</html>
