<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="p737"></a>muhafız	ayakta	olurdu,	kucağında	teberiyle	basamakta	oturur	halde	değil–	ama gelenleri	gördüğünde	kalktı,	onları	içeri	almak	için	kapıyı	açtı. </p>
<p class="calibre1">Kraliçe’nin	Balo	Salonu,	Büyük	Salon’un	onda	biri	büyüklüğünde	bile	değildi, Kral	Eli	Kulesi’ndeki	Küçük	Salon’un	yarısı	kadardı,	buna	rağmen	yüz	kişi alıyordu	ve	şıklığı	küçüklüğünü	telafi	ediyordu.	Bütün	apliklerin	arkasında gümüşten	dövülmüş	aynalar	vardı,	böylece	meşaleler	iki	kat	parlak	yanıyordu. </p>
<p class="calibre1">Duvarlar	oymalı	ahşap	panellerle	kaplıydı,	yerde	mis	kokulu	hasırlar	seriliydi. </p>
<p class="calibre1">Yukarıdaki	sekilikten	flütlerin	ve	kemanların	neşeli	sesleri	akıyordu.	Güney duvarı	boyunca	bir	dizi	kemerli	pencere	vardı	ama	ağır	perdelerle	örtülmüşlerdi. </p>
<p class="calibre1">Kalın	kadife	kumaşlar	içeri	ışık	girmesine	izin	vermiyordu	ve	hem	duaların	hem de	savaşın	seslerini	boğuyordu.  <i class="calibre4">Bir	şey	değişmez, </i>	diye	düşündü	Sansa.  <i class="calibre4">Savaş</i></p>
<p class="calibre1"> <i class="calibre4">bizimle. </i></p>
<p class="calibre1">Şehirdeki	soylu	kadınların	hemen	hepsi	uzun	ahşap	masalarda	oturuyordu, yanlarında	küçük	çocuklar	ve	birkaç	yaşlı	adam	vardı.	Kadınlar	eşti,	evlattı, anneydi,	kardeşti.	Erkekleri	Lord	Stannis’le	çarpışmaya	gitmişti.	Birçoğu	geri dönmeyecekti.	Hava	bunu	bilmekle	ağırlaşmıştı.	Sansa,	Joffrey’nin	nişanlısı olmasından	ötürü,	kraliçenin	sağındaki	itibarlı	yerde	oturacaktı.	Arka	duvardaki gölgelerin	arasında	duran	adamı	gördüğünde	platforma	çıkıyordu.	Adamın	üstünde yağlanmış	örgü	zincirden	yapılmış,	uzun,	siyah	bir	zırhlı	yelek	vardı,	kılıcını önünde	tutuyordu:	Lord	Eddard’ın	büyük	kılıcı,	Buz,	neredeyse	adam	kadar	uzun. </p>
<p class="calibre1">Ucu	yerdeydi,	adamın	sert	ve	kemikli	parmakları	balçağın	her	iki	ucunun	etrafında kıvrılmıştı.	Sansa’nın	nefesi	kesildi.	Bakışı	hissetmiş	gibi	görünen	Sör	İlyn	Payne çiçek	bozuğu	zayıf	yüzünü	Sansa’ya	çevirdi. </p>
<p class="calibre1">“<i class="calibre4">Onun</i>	burada	ne	işi	var?”	diye	sordu	Sansa,	Osfryd	Karakazan’a.	Kraliçenin yeni	kırmızı	pelerinlilerinin	kumandanıydı	adam. </p>
<p class="calibre1">Osfryd	sırıttı.	“Majesteleri	gece	bitmeden	ona	ihtiyaç	duyabileceğini düşünüyor.” </p>
<p class="calibre1">Sör	İlyn,	Kral	Adaleti’ydi.	Ona	yalnızca	bir	görev	için	ihtiyaç	duyulabilirdi. </p>
<p class="calibre1"> <i class="calibre4">Kraliçe	kimin	kafasını	istiyor? </i></p>
<p class="calibre1">“Majesteleri	için	ayağa	kalkın,	Lannister	Hanedanı’ndan	Cersei,	Vekil	Kraliçe ve	Diyar’ın	Koruyucusu,”	diye	bağırdı	kraliyet	kâhyası. </p>
<p class="calibre1">Cersei’nin	elbisesi	kar	beyazı	ketenden	dikilmişti,	Kral	Muhafızları’nın</p>
<p class="calibre1"><a id="p738"></a>pelerinleri	kadar	beyazdı.	Elbisenin	yarasa	kesimli	uzun	kollarının	içinden	altın renkli	saten	astar	görünüyordu.	Parlak	sarı	saçları	iri	dalgalar	halinde	çıplak omuzlarına	düşüyordu.	Zarif	boynuna	elmaslar	ve	zümrütlerle	süslenmiş	bir	kolye takmıştı.	Beyaz	renk	tuhaf	bir	şekilde	masum	gösteriyordu	kadını,	neredeyse	bir bakire	gibi	ama	yanaklarında	renk	vardı. </p>
<p class="calibre1">“Oturun,”	dedi	kraliçe	platforma	çıktığında.	“Hoş	geldiniz.”	Osfryd	Karakazan kraliçenin	sandalyesini	çekti,	bir	uşak	da	aynı	şeyi	Sansa	için	yaptı.	“Solgun görünüyorsun	Sansa,”	dedi	Cersei.	“Kırmızı	çiçeğin	hâlâ	açıyor	mu?” </p>
<p class="calibre1">“Evet.” </p>
<p class="calibre1">“Ne	kadar	da	uygun.	Adamlar	dışarıda	kanayacak,	sen	ise	burada.”	Kraliçe	ilk yemeklerin	getirilmesi	için	işaret	verdi. </p>
<p class="calibre1">“Sör	İlyn	neden	burada?”	diye	soruverdi	Sansa. </p>
<p class="calibre1">Kraliçe	dilsiz	cellada	baktı.	“Hainlikle	baş	etmek	için,	gerekli	olduğu	takdirde bizi	savunmak	için.	Bir	cellat	olmadan	önce	bir	şövalyeydi	o.”	Kaşığıyla	salonun sonunu	gösterdi,	ahşap	kapılar	kapatılıp	sürgülenmişti.	“Şu	kapılara	balta darbeleri	inerken	onun	varlığından	mutluluk	duyabilirsin.” </p>
<p class="calibre1"> <i class="calibre4">Onun	yerine	Tazı	olsaydı	daha	mutlu	olurdum, </i>	diye	düşündü	Sansa.	Ne	kadar kaba	birisi	olursa	olsun	Sandor	Clegane’in	ona	herhangi	bir	zarar	gelmesine	izin vereceğine	inanmıyordu.	“Muhafızlarınız	bizi	korumayacak	mı?” </p>
<p class="calibre1">“Bizi	muhafızlarımdan	kim	koruyacak?”	Kraliçe	yan	gözle	Osfyrd’e	baktı. </p>
<p class="calibre1">“Sadık	paralı	askerler,	bakire	fahişeler	kadar	enderdir.	Mücadeleyi	kaybedersek, muhafızlarım	üzerlerindeki	kırmızı	pelerinleri	çıkarmak	için	telaş	ederken tökezleyip	düşecekler.	Değersiz	postlarını	kurtarmak	için	çalabildikleri	her	şeyi alıp,	servis	yapan	adamlarla,	çamaşırcı	kadınlarla	ve	ahırlarda	çalışan	oğlanlarla birlikte	kaçacaklar.	Bir	şehir	yağmalanırken	neler	olduğuna	dair	bir	fikrin	var	mı Sansa?	Hayır,	yok,	öyle	değil	mi?	Hayatla	ilgili	bildiğin	her	şeyi	şarkılardan öğrendin.	Yağmalarla	ilgili	iyi	şarkı	kıtlığı	var.” </p>
<p class="calibre1">“Gerçek	şövalyeler	kadınlara	ve	çocuklara	asla	zarar	vermez.”	Bu	kelimeler, söylediği	anda	bile	boş	geliyordu	kulağına. </p>
<p class="calibre1">“Gerçek	şövalyeler.”	Kraliçe	bunu	çok	eğlenceli	bulmuş	gibi	görünüyordu. </p>
<p class="calibre1">“Haklısın	şüphesiz.	O	halde,	iyi	bir	kız	olup	çorbanı	iç	ve	Symeon	Yıldızgöz’le Ejderha	Şövalyesi	Prens	Aemon’ın	gelip	seni	kurtarmasını	bekle	tatlım.	Fazla</p>
<p class="calibre1"><a id="p739"></a>uzun	sürmeyeceğinden	eminim.” </p>
<p class="calibre1"><a id="p740"></a>Davos</p>
<p class="calibre1">Karasu	Koyu	rüzgârlı	ve	çalkantılıydı,	her	yerde	köpüklü	dalgalar	vardı.  <i class="calibre4">Kara</i> <i class="calibre4">Hayat</i>	kabaran	dalganın	üstünde	kaydı,	rüzgâr	yön	değiştirdikçe	yelkenleri çatırdayıp	şaklıyordu...  <i class="calibre4">Hortlak</i>	ve	 <i class="calibre4">Leydi	Marya</i>	onun	yanında	yol	alıyordu, gövdelerinin	arasında	yirmi	metreden	fazla	mesafe	yoktu.	Oğulları	hizada	durmayı başarıyordu.	Davos	gurur	duydu. </p>
<p class="calibre1">Denizin	karşısında	savaş	boruları	uludu;	gemiden	gemiye	tekrar	eden inlemeler,	canavarımsı	kornetlerin	çıkardığı	pes	çağrılara	benziyordu.	“Ariya yelken,”	diye	komut	verdi	Davos.	“Direği	yatırın.	Kürekçiler	küreklere.”	Oğlu Matthos	emirleri	tekrarladı.	Mürettebat,	nerede	dururlarsa	dursunlar	sürekli	ayak altındaymış	gibi	görünen	askerleri	iterek	işe	koyulmak	için	koştururken	 <i class="calibre4">Kara</i> <i class="calibre4">Hayat</i>’ın	güvertesi	çalkalanıyordu.	Sör	Imry	nehre	sadece	küreklerle	girmeye karar	vermişti;	yelkenler,	Kral	Toprakları’nın	duvarlarındaki	akrep mancınıklarına	ve	ateş	toplarına	maruz	kalmayacaktı	böylece. </p>
<p class="calibre1">Davos	güneydoğu	yönünde,	epey	açıktaki	 <i class="calibre4">Hiddet</i>’i	seçebiliyordu.	Geminin yelkenleri	aşağı	indirilirken	altın	ışıltılarla	parıldıyordu,	üzerlerine Baratheonlar’ın	taçlı	erkek	geyiği	işlenmişti.	Stannis	Baratheon	on	altı	yıl	önce, Ejderha	Kayası’na	düzenlenen	saldırıyı	 <i class="calibre4">Hiddet</i>’in	güvertesinden	komuta	etmişti ama	bu	defa	ordusuyla	birlikte	at	sürmeyi	tercih	etmişti.	Donanmasının	ve <i class="calibre4">Hiddet</i>’in	komutasını	karısının	kardeşine;	Lord	Alester	ve	diğer	Florentler’le birlikte	Fırtına	Burnu’na	gelip	Stannis’in	tarafına	geçen	Sör	Imry’ye	bırakmıştı. </p>
<p class="calibre1">Davos,  <i class="calibre4">Hiddet</i>’i	kendi	gemileri	kadar	iyi	tanıyordu.	Üç	yüz	küreğin	hemen üstündeki	güverte	tamamen	akreplerle	doluydu.	Baş	ve	kıç	kasarasına,	ziftle	dolu yanan	variller	fırlatabilecek	kadar	büyük	mancınıklar	yerleştirilmişti.	Son	derece heybetli	ve	bir	o	kadar	hızlı	bir	gemiydi	ama	Sör	Imry	geminin	pruvasını	zırhlı şövalyeler	ve	silahlı	askerlerle	doldurmuştu.	Bu	durum	sürati	kesiyordu. </p>
<p class="calibre1">Savaş	boruları	tekrar	duyuldu,  <i class="calibre4">Hiddet</i>’ten	emirler	yankılanıyordu.	Davos kesik	parmaklarının	karıncalandığını	hissetti.	“Puta	kürek,”	diye	bağırdı, </p>
<p class="calibre1">“Muharebe	düzeni.”	Kürekçi	başının	davulu	gümlemeye	başladığında	yüz	kürek</p>
<p class="calibre1"><a id="p741"></a>sulara	girdi.	Çıkan	ses,	kocaman	ve	ağır	vuruşlu	bir	kalbin	çarpışına	benziyordu ve	yüz	adam	tek	kişi	gibi	hareket	ediyordu. </p>
<p class="calibre1"> <i class="calibre4">Hortlak</i>	ve	 <i class="calibre4">Leydi	Marya</i>’dan	da	ahşap	kanatlar	çıktı.	Üç	kadırga,	kürekleri suları	döverken	aynı	hızda	ilerliyordu.	“Yavaş	seyir,”	diye	bağırdı	Davos.	Lord Velaryon’un	gümüş	gövdeli	 <i class="calibre4">Akıntıtaşı	Gururu,	Hortlak’</i>ın	solunda	durum	aldı. </p>
<p class="calibre1"> <i class="calibre4">Cesur	Kahkaha</i>	hızla	yetişiyordu	ama	 <i class="calibre4">Harridan</i>	küreklerini	suya	yeni	indirmişti ve	 <i class="calibre4">Denizatı</i>	hâlâ	direğini	yatırmak	için	uğraşıyordu.	Davos	geminin	kıç	tarafına baktı.	Evet,	oradaydı,	kuzeyde,	bu	yalnızca	 <i class="calibre4">Kılıç	Balığı</i>	olabilirdi,	her	zamanki gibi	geride	kalmıştı.	Gemi	iki	yüz	küreğe	ve	donanmadaki	en	büyük	mahmuza sahipti	ama	Davos’un	kaptanla	ilgili	ciddi	endişeleri	vardı. </p>
<p class="calibre1">Askerlerin	birbirlerine	cesaret	verici	sözlerle	bağırdıklarını	duyuyordu. </p>
<p class="calibre1">Adamlar	Fırtına	Burnu’ndan	beri	daha	dengeli	ve	zaferden	emin	bir	halde düşmanın	tepesine	binmeye	hevesliydi.	Amiralleri,	Lord	Yüksek	Kaptan	Sör	Imry Florent’le	tek	zihin	olmuşlardı. </p>
<p class="calibre1">Amiral	üç	gün	önce,	donanma	Ağırsu’nun	ağzında	demir	attığında,	taktik düzenini	bildirmek	üzere	bütün	kaptanlarını	 <i class="calibre4">Hiddet</i>’te	düzenlediği	savaş	konseyine çağırmıştı.	Davos	ve	oğulları	ikinci	savaş	hattına	atanmıştı,	tehlikeli	sağ	kanadın açığına.	“İtibarlı	bir	konum,”	demişti	Allard,	cesaretini	kanıtlama	şansı	bulduğu için	memnundu.	“Tehlikeli	bir	konum,”	diye	düzeltmişti	Davos.	Oğulları	ona acıyan	gözlerle	bakmışlardı,	genç	Maric	dâhil.  <i class="calibre4">Soğan	Şövalyesi	yaşlı	bir	kadına</i> <i class="calibre4">dönüşmüş, </i>	diye	düşündüklerini	duyabiliyordu	Davos,  <i class="calibre4">özünde	hâlâ	bir	kaçakçı. </i></p>
<p class="calibre1">Sonuncusu	doğruydu,	Davos	bunun	için	özür	dilemeyecekti.  <i class="calibre4">Seaworth</i>’ün kulağa	soylu	gelen	bir	tınısı	vardı	ama	o	hâlâ	Bit	Çukuru’ndan	gelen	Davos’tu.	Üç tepenin	üstüne	kurulmuş	bu	şehre,	evine	dönüyordu.	Gemiler,	yelkenler	ve	kıyılar hakkında	Yedi	Krallık’taki	her	adamdan	fazla	şey	biliyordu.	Islak	güvertelerde, kılıç	kılıca	umutsuz	dövüşlerden	payına	düşeni	almıştı.	Ama	bu	çeşit	bir mücadelede	bakir	sayılırdı,	heyecanlıydı	ve	korkuyordu.	Kaçakçılar	savaş	borusu öttürüp	sancak	açmazdı.	Tehlike	kokusu	aldıklarında	yelkenlerini	şişirir	ve rüzgârdan	hızlı	kaçarlardı. </p>
<p class="calibre1">Eğer	amiral	kendisi	olsaydı	her	şeyi	çok	farklı	yapardı.	İlk	önce;	aceleyle darbe	vurmak	yerine,	nehrin	yukarısını	araştırmak	ve	onların	neyin	beklediğini görmek	için	en	hızlı	gemilerinden	birkaç	tanesini	yollardı.	Bunu	Sör	Imry’ye</p>
<p class="calibre1"><a id="p742"></a>önerdiğinde,	Lord	Yüksek	Kaptan	nazikçe	teşekkür	etmişti	ama	bakışları	o	kadar nazik	sayılmazdı.  <i class="calibre4">Bu	soysuz	korkak	da	kim? </i>	diye	soruyordu	o	bakışlar. </p>
<p class="calibre1"> <i class="calibre4">Şövalyeliğini	soğanla	satın	alan	adam	bu	mu? </i></p>
<p class="calibre1">Sör	Imry,	çocuk	kralın	sahip	olduğundan	dört	kat	fazla	gemisi	varken	tedbire ya	da	aldatıcı	taktiklere	ihtiyaç	duymamıştı.	Donanmayı	on	savaş	hattına tertiplemişti,	her	hatta	yirmi	gemi.	İlk	iki	hat,	Joffrey’nin	küçük	donanmasını	ya	da Sör	Imry’nin	lord	kaptanlarını	eğlendirmek	için	dediği	gibi	“oğlanın oyuncaklarını”	sıkıştırıp	yok	etmek	üzere	nehri	süpürecekti.	Diğerleri,	şehir duvarlarına	okçu	ve	mızrakçı	birlikleri	çıkardıktan	sonra	nehirdeki	mücadeleye katılacaktı.	Salladhor	Saan’ın	 <i class="calibre4">Lysli</i>’si	tarafından	korunacak	olan	geri	hattaki	daha küçük	ve	daha	yavaş	gemiler,	Stannis’in	ordusunun	ana	bölümünü	nehrin	güney kıyısından	taşıyacaktı.  <i class="calibre4">Lysli, </i>	Lannisterlar’ın	kıyı	boyunca	gizlenmiş	başka gemileri	olması	ihtimaline	karşı	koyun	açıklarında	kalacak,	böyle	bir	durumda gemilere	arkadan	saldırmak	için	bekleyecekti. </p>
<p class="calibre1">Adil	olmak	gerekirse,	Sör	Imry’nin	bu	acelesinin	bir	sebebi	vardı.	Fırtına Burnu’nda	başlayan	sefer	boyunca	rüzgâr	dostça	davranmamıştı.	Daha	yelken açtıkları	ilk	gün,	Gemikıran	Koyu	iki	gökeyi	yutmuştu,	talihsiz	bir	başlangıçtı. </p>
<p class="calibre1">Myrli	kadırgalardan	biri	Tarth	Boğazı’nda	batmıştı	ve	Kanal’a	girerken yakalandıkları	fırtına,	donanmayı	Dar	Deniz’e	dağıtmıştı.	Sonunda	on	iki	gemi Massey	Kancası’nın	korunaklı	omurgasının	arkasında,	Karasu	Koyu’nun	sakin sularında	bir	araya	toplanmıştı	fakat	hatırı	sayılır	bir	vakit	kaybetmişlerdi. </p>
<p class="calibre1">Stannis,	Karasu	Nehri’ne	günlerce	önce	ulaşabilirdi.	Kral	Yolu,	Fırtına Burnu’ndan	dümdüz	Kral	Toprakları’na	çıkıyordu	ve	deniz	yolundan	çok	daha	kısa bir	güzergâhtı.	Bunun	yanı	sıra,	Stannis’in	ordusunun	büyük	bölümü	atlıydı; yaklaşık	yirmi	bin	şövalye,	hafif	atlılar	ve	hürsüvariler;	Renly’nin,	ağabeyine bıraktığı	gönülsüz	miras.	Yolu	kısa	vakitte	alabilirlerdi	ama	zırhlı	savaş	atları	ve on	iki	metrelik	mızraklar	Karasu	Nehri’nin	derin	sularına	ve	şehrin	yüksek	taş</p>
<p class="calibre1">duvarlarına	karşı	çok	az	işlerine	yarardı.	Stannis	lordlarıyla	birlikte	nehrin	güney kıyısında	kamp	kurmuştu,	sabırsızlıkla	köpürüyor	ve	Sör	Imry’nin	donanmasına	ne yaptığını	merak	ediyordu	şüphesiz. </p>
<p class="calibre1">İki	gün	önce,	Merling	Kayası’nın	açıklarında	altı	balıkçı	sandalı	görmüşlerdi. </p>
<p class="calibre1">Balıkçılar	kaçmaya	çalışmıştı	ama	teker	teker	yakalanıp	gemiye	alınmışlardı.	“Bir</p>
<p class="calibre1"><a id="p743"></a>kaşık	zafer,	mücadeleden	önce	mideyi	bastırmaya	birebir,”	demişti	Sör	Imry mutlulukla.	“Daha	büyük	bir	yemek	için	adamların	iştahını	açıyor.”	Ama	Davos, adamların	Kral	Toprakları’nın	savunması	hakkında	söyleyeceği	şeylerle	daha	çok ilgileniyordu.	İblis,	nehrin	ağzını	kapatmak	için	bir	çeşit	set	inşa	ettiriyordu	ama balıkçılar	setin	tamamlanıp	tamamlanmadığından	emin	değildi.	Davos tamamlanmış	olmasını	dilerken	yakaladı	kendini.	Eğer	nehir	kapalı	olursa,	Sör Imry	durmak	ve	durum	değerlendirmesi	yapmak	zorunda	kalırdı. </p>
<p class="calibre1">Deniz	seslerle	doluydu:	Bağrışmalar,	çağrılar,	savaş	boruları,	davullar, binlerce	kürek	inip	kalktıkça	suyu	döven	ahşabın	sesi.	“Hattı	koruyun,”	diye bağırdı	Davos.	Sert	bir	rüzgâr	eski	pelerinini	çekiştirdi.	Bütün	zırhı,	kaynatılmış</p>
<p class="calibre1">deriden	yapılmış	bir	yelekten	ve	bir	büyük	miğferden	ibaretti.	Ağır	metallerin denizde	insanın	canına	mal	olacağına	inanıyordu.	Sör	Imry	ve	diğer	soylu kaptanlar	Davos’un	bu	görüşüne	katılmıyordu;	güvertelerinde	volta	atarken	ışıl ışıl	parlıyorlardı. </p>
<p class="calibre1"> <i class="calibre4">Harridan</i>	ve	 <i class="calibre4">Denizatı</i>	artık	yerlerine	geçmişti	ve	Lord	Celtigar’ın	 <i class="calibre4">Kızıl</i> <i class="calibre4">Pençe</i>’si	onların	arkasındaydı.	Allard’ın	 <i class="calibre4">Leydi	Marya</i>’sının	sancak	tarafında, Stannis’in	talihsiz	Lord	Sunglass’tan	aldığı	 <i class="calibre4">Züht,	Dua</i>	ve	 <i class="calibre4">İbadet</i>	vardı.  <i class="calibre4">Kılıç</i> <i class="calibre4">Balığı</i>	bile	yaklaşıyordu,	hem	yelkenlerini	hem	küreklerini	kullanarak	kabaran denizde	hantalca	ilerliyordu.  <i class="calibre4">Bu	sayıda	küreğe	sahip	bir	geminin	çok	daha	hızlı</i> <i class="calibre4">olması	gerekir, </i>	diye	düşündü	Davos.  <i class="calibre4">Şu	tanıdığı	mahmuz,	çok	büyük,	geminin</i> <i class="calibre4">dengesi	yok. </i></p>
<p class="calibre1">Rüzgâr	güneyden	kuvvetli	esiyordu	ama	kürek	çekerken	bunun	bir	önemi	yoktu. </p>
<p class="calibre1">Kabarmış	dalgaları	iterek	ilerleyeceklerdi,	nehrin	akıntısı	Lannisterlar’ın	lehine olacaktı.	Karasu	Nehri	denizle	buluştuğu	yerde	şiddetli	ve	hızlı	akıyordu.  <i class="calibre4">İlk</i> <i class="calibre4">taarruz	kaçınılmaz	şekilde	düşmana	hizmet	edecek.	Onlarla	Karasu	Nehri’nde</i> <i class="calibre4">karşılaşacağımız	için	aptalız, </i>	diye	düşündü	Davos.	Açık	denizdeki	herhangi	bir çarpışmada,	savaş	hatları	düşman	donanmasını	her	iki	kanattan	ablukaya	alabilir ve	imha	etmek	için	içeri	doğru	çekebilirdi.	Ama	nehirde,	Sör	Imry’nin	gemilerinin sayısı	ve	ağırlığı	o	kadar	işe	yaramayacaktı.	Küreklerin	birbirine	çarpma tehlikesinden	ötürü	yirmiden	fazla	gemiyi,	yan	yana	dizemezlerdi. </p>
<p class="calibre1">Savaş	gemilerinin	oluşturduğu	hattın	ötesinde,	Yüksek	Aegon	Tepesi’nin üstündeki	Kızıl	Kale’yi	görebiliyordu	Davos.	Nehrin	karşısındaki	güney	kıyısı</p>
<p class="calibre1"><a id="p744"></a>askerlerle	ve	atlarla	kararmıştı,	yaklaşan	gemileri	görmüşlerdi	ve	sinirli	bir karınca	sürüsü	gibi	hareket	ediyorlardı.	Stannis	onları	sallar	inşa	ettirerek,	okları dengelettirerek	oyalamış	olmalıydı	ama	beklemek	her	şeye	rağmen	dayanılması zor	bir	işti.	Kıyıdakiler	borazanlarını	öttürdüler,	tiz	ve	yüksek.	Borazanların	sesi bir	an	sonra	binlerce	adamın	kükremeye	benzer	bağrışıyla	boğuldu.	Davos	sakat elini,	içinde	parmak	kemikleri	olan	keseye	götürüp	şans	için	sessiz	bir	dua	okudu. </p>
<p class="calibre1"> <i class="calibre4">Hiddet, </i>	ilk	savaş	hattının	merkezinde	duracaktı,	iki	yüz	kürekli	 <i class="calibre4">Lord	Staffon</i> ve	 <i class="calibre4">Deniz	Boynuzu</i>	geminin	iki	yanında	yer	alacaktı.	Sancak	ve	iskele	kanadında yüzlerce	gemi	olacaktı:	 <i class="calibre4">Leydi	Harra,	Parlakbalık,	Gülen	Lord,	Deniz	Şeytanı,</i> <i class="calibre4">Boynuzlu	Onur,	Perişan	Jenna,	Üçlü	Çatal,	Hızlı	Kılıç,	Prenses	Rhaenys,	Köpek</i> <i class="calibre4">Burnu,	Asa,	İnançlı,	Kızıl	Kuzgun,	Kraliçe	Alysanne,	Kedi,	Yiğit	ve</i> <i class="calibre4">Ejderfelaketi. </i>	Her	pupada	Ateş	Tanrısı’nın	alevli	kalbi	dalgalanıyordu;	kırmızı, sarı	ve	turuncu.	Davos	ve	oğullarının	arkasından,	şövalyeler	ve	lord	kaptanlar tarafından	komuta	edilen,	yüzlerce	gemiden	oluşan	başka	bir	hat	geliyordu	ve onların	da	arkasında,	en	fazla	seksen	kürekli,	daha	küçük	ve	daha	ağır	Myr gemileri	yol	alıyordu.	Daha	geride	yelkenliler,	karaklar	ve	hantal	gökeler	vardı. </p>
<p class="calibre1">Ve	en	arkada	Salladhor	Saan’ın	gururu	 <i class="calibre4">Valyrialı</i>	yüzüyordu;	üç	yüz	kürekli muazzam	gemiye	Saan’ın	diğer	kadırgaları	eşlik	ediyordu.	Gövdelerine	göz	alıcı şeritler	boyanmıştı. </p>
<p class="calibre1"> <i class="calibre4">Ahooooooooooooooo. </i>	Çağrı,	Hiddetin	üst	güvertesinden	yükselip	beyaz köpüklere	ve	suları	çalkalayan	küreklere	ulaştı:	Sör	Imry	saldırıyı	başlatıyordu. </p>
<p class="calibre1"> <i class="calibre4">Ahooooooooooooooo,	ahooooooooooooooo. </i></p>
<p class="calibre1"> <i class="calibre4">Kılıç	Balığı</i>	sonunda	hatta	katılmıştı,	yelkenleri	hâlâ	açıktı.	“Hızlı	seyir,”	diye bağırdı	Davos.	Davul	daha	hızlı	vurmaya	başladı	ve	kürekler	hemen	ritme	uydu. </p>
<p class="calibre1">Sular	yarılıyordu.	Güvertedeki	askerler	kılıçlarını	kalkanlarına	vururken,	okçular sessizce	yaylarını	geriyor	ve	kemerlerine	asılı	ok	çantalarından	ilk	oklarını çıkarıyorlardı.	İlk	savaş	hattı	görüşünü	engelleyince	Davos	daha	iyi	bir	yer bulabilmek	için	güverteyi	dolaştı.	Bir	set	göremedi;	ağzı	açık	nehir	hepsini	yutmak istiyordu	sanki.	Yalnız... </p>
<p class="calibre1">Kaçakçılık	yaptığı	günlerde,	Kral	Toprakları’nı	avcunun	içinden	daha	iyi bildiğini,	çünkü	hayatının	büyük	bir	bölümünü	sinsice	avcunun	içine	girip çıkmakla	geçirmediğini	söyleyerek	şaka	yapardı	Davos.	Karasu	Nehri’nin</p>
<p class="calibre1"><a id="p745"></a>ağzında,	birbirinin	tam	karşısında	duran,	yeni	taşlardan	inşa	edilmiş	kısa	kuleler Sör	Imry	Florent	için	bir	şey	ifade	etmiyor	olabilirdi	ama	Davos	için	sakat	elinde iki	yeni	parmak	çıkması	gibi	bir	şeydi. </p>
<p class="calibre1">Elini,	batıya	dönen	güneşe	karşı	gözlerine	siper	ederek	kulelere	daha	dikkatli baktı.	Bir	garnizon	barındıramayacak	kadar	küçüktüler.	Kuzey	kıyısındaki	kulenin sırtı	uçuruma	dayanmıştı,	Kızıl	Kale	kaşlarını	çatmış	kuleye	bakıyordu,	güney kıyısındaki	ikizinin	ayakları	sudaydı.  <i class="calibre4">Kıyı	boyunca	bir	kanal	kazmışlar, </i>	hemen anlamıştı.	Bu,	kalelere	saldırmayı	zorlaştırırdı;	saldıran	taraf	suyun	içinden geçmek	ya	da	kanalın	üzerine	köprü	kurmak	zorunda	kalırdı.	Stannis	aşağıya	yaylı adamlar	yerleştirmişti,	başını	siperlerin	arkasından	kaldıracak	kadar	gözüpek davranan	müdafaacılara	ok	fırlatıyorlardı	ama	bunun	dışında	bir	rahatsızlıkları yoktu. </p>
<p class="calibre1">Koyu	sular	kulenin	temelinde	çalkalanınca	derinde	bir	şey	pırıldadı.	Çeliğe vuran	güneş	ışığıydı	ve	Davos’a	bilmesi	gereken	her	şeyi	söylüyordu.  <i class="calibre4">Bir	zincir</i> <i class="calibre4">set...	ama	nehrin	ağzını	kapatmamışlar.	Neden? </i></p>
<p class="calibre1">Bu	konuda	da	bir	tahmin	yürütebilirdi	ama	soruyu	düşünecek	vakit	yoktu. </p>
<p class="calibre1">İlerideki	gemilerden	birinden	bir	bağırış	yükseldi	ve	savaş	boruları	tekrar	öttü: Düşman	önlerindeydi. </p>
<p class="calibre1">Davos,	Asa’nın	ve	İnançlı’nın	hızla	hareket	eden	küreklerinin	arasından, nehrin	üzerine	çekilmiş	ince	bir	çizgiye	benzeyen	kadırga	hattını	gördü.	Gemilerin altın	rengine	boyalı	gövdelerinden	güneş	ışığı	yansıyordu.	Bu	gemileri kendininkiler	kadar	iyi	tanıyordu	Davos.	Kaçakçıyken,	ufuk	çizgisinde	gördüğü geminin	hızlı	mı	yoksa	yavaş	mı	olduğunu	bilmek	kendini	daha	güvende hissetmesini	sağlardı,	geminin	kaptanının	zafere	aç	genç	bir	adam	mı,	yoksa emekliliğini	bekleyen	bir	ihtiyar	mı	olduğunu	bilmek	de	öyle. </p>
<p class="calibre1"> <i class="calibre4">Ahooooooooooooooo, </i>	diye	öttü	savaş	boruları.	“Mücadele	hızı,”	diye	bağırdı Davos.	Dale	ve	Allard’ın	sancakta	ve	iskelede	aynı	komutu	tekrarladığını	duydu. </p>
<p class="calibre1">Davullar	çılgınca	gümlemeye	başladı,	kürekler	inip	kalkıyordu.  <i class="calibre4">Kara	Hayat</i>	ileri atıldı.	Davos,  <i class="calibre4">Hortlak</i>’a	doğru	baktığında	Dale	selam	verdi.  <i class="calibre4">Kılıç	Balığı</i>	bir	kez daha	geride	kalıyordu,	iki	yanındaki	daha	küçük	gemilerin	arkasında debeleniyordu.	Bunun	dışında,	hat	bir	kalkan	duvarı	kadar	düzdü. </p>
<p class="calibre1">Uzaktan	daracık	görünen	nehir	şimdi	deniz	kadar	genişti	ama	şehir	de</p>
<p class="calibre1"><a id="p746"></a>devleşiyordu	bir	yandan.	Yüksek	Aegon	Tepesi’nden	öfkeyle	aşağı	bakan	Kızıl Kale,	yaklaşanları	görüyordu.	Demir	taçlı	siperleri,	devasa	kuleleri	ve	kalın, kırmızı	duvarları	yüzünden,	nehrin	ve	caddelerin	üstüne	eğilmiş	gaddar	bir canavar	gibi	görünüyordu.	Üstüne	çömeldiği	uçurumlar	dik	ve	kayalıktı,	eğri	büğrü ağaçlarla	ve	ciğer	otlarıyla	yamalanmıştı.	Donanma,	limana	ve	arkasındaki	şehre ulaşmak	için	kalenin	altından	geçecekti. </p>
<p class="calibre1">İlk	hat	nehirdeydi	artık	fakat	düşman	kadırgaları	geri	çekiliyordu.  <i class="calibre4">Bizi	içeri</i> <i class="calibre4">çekmek	niyetindeler.	Sıkışmamızı,	daralmamızı,	etraflarında	hareket	edecek</i> <i class="calibre4">alanımızın	olmamasını...	ve	zincir	setin	arkamızda	kalmasını	istiyorlar. </i></p>
<p class="calibre1">Joffrey’nin	donanmasını	daha	iyi	görebilmek	için	boynunu	uzatarak	güverteyi arşınladı.	Oğlanın	oyuncakları	arasında	hantal	 <i class="calibre4">İnayet, </i>	yaşlı	ve	yavaş	 <i class="calibre4">Prens</i> <i class="calibre4">Aemon,	İpek	Leydisi</i>	ve	kız	kardeşi	 <i class="calibre4">Günahkâr	Leydi,	Asi	Yel,	Kralkarası,</i> <i class="calibre4">Akyürek,	Mızrak</i>	ve	 <i class="calibre4">Denizgülü</i>	vardı.	Ama	 <i class="calibre4">Aslanyıldız</i>	neredeydi?	Kral Robert’ın,	çok	sevdiği	ve	kaybettiği	bakirenin	ardından	isimlendirdiği	güzel	 <i class="calibre4">Leydi</i> <i class="calibre4">Lyanna</i>	neredeydi?	Ve	 <i class="calibre4">Kral	Robert’ın	Çekici</i>	neredeydi?	Dört	yüz	küreğiyle kraliyet	donanmasının	en	büyük	savaş	kadırgası	oydu,	çocuk	kralın	sahip	olduğu savaş	gemilerinin	içinde,  <i class="calibre4">Hiddet</i>’i	yenebilecek	tek	gemiydi.	Kanunlara	göre herhangi	bir	savunmanın	kalbini	o	gemi	oluşturmalıydı. </p>
<p class="calibre1">Davos	tuzak	tadı	alıyordu	ama	arkalarında	düşmandan	eser	yoktu,	Stannis’in büyük	donanması	ıslak	ufuk	çizgisine	yayılıyordu.  <i class="calibre4">Zinciri	yukarı	kaldırıp	bizi</i> <i class="calibre4">ikiye	mi	bölecekler? </i>	Bunun	ne	işe	yarayabileceğini	anlamıyordu.	İkiye	bölünseler bile,	koyun	dışında	bırakılan	gemiler	şehrin	kuzeyine	adam	çıkarabilirdi;	daha ağır	ama	daha	güvenli	bir	geçiş. </p>
<p class="calibre1">Kaleden	turuncu	bir	kuş	sürüsü	kanatlandı,	yirmi	ya	da	otuz	kuş;	yanan	zift	dolu çömlekler,	arkalarında	alevlerden	şeritler	bırakarak	nehirden	havalanıyordu. </p>
<p class="calibre1">Sular	çoğunu	yuttu	ama	bazıları	ilk	savaş	hattındaki	kadırgaların	güvertelerine ulaşmayı	başardı,	kırıldıkları	anda	alev	saçıyorlardı.	Silahlı	askerler,  <i class="calibre4">Kraliçe</i> <i class="calibre4">Alysanne</i>’in	güvertesinde	yerde	sürünüyordu	ve	Davos,	kıyıya	en	yakın	gemi	olan <i class="calibre4">Ejderfelaketi</i>’nin	çeşitli	noktalarından	dumanlar	yükseldiğini	görebiliyordu.	O</p>
<p class="calibre1">sırada	ikinci	sürü	de	yola	çıkmıştı,	kulelerin	tepesine	yerleştirilen	okçu yuvalarından	oklar	yağmaya	devam	ediyordu.	Bir	asker,  <i class="calibre4">Kedi</i>’nin	küpeştesinden düştü,	küreklere	çarptı	ve	suda	kayboldu.  <i class="calibre4">Bugünün	ilk	ölümü, </i>	diye	düşündü</p>
<p class="calibre1"><a id="p747"></a>Davos,  <i class="calibre4">ama	sonuncusu	olmayacak. </i></p>
<p class="calibre1">Kızıl	Kale’nin	burçlarında	çocuk	kralın	sancakları	dalgalanıyordu:	Atın zeminde	yürüyen	taçlı	Baratheon	geyiği	ve	kırmızı	üzerinde	kükreyen	Lannister aslanı.	Zift	dolu	çömlekler	uçmaya	devam	ediyordu.	Alevler	 <i class="calibre4">Yiğit</i>’in	güvertesine yayılırken	çığlık	atan	adamları	duyuyordu	Davos.	Geminin	kürekçileri,	kendilerini alevli	ziftten	koruyan	yarım	güvertenin	altında	güvendeydi	ama	yukarıdaki	silahlı askerler	o	kadar	talihli	değildi.	Asıl	hasarı,	tam	da	Davos’un	korktuğu	gibi, sancak	kanadı	alıyordu.  <i class="calibre4">Birazdan	bizim	sıramız	gelecek, </i>	diye	hatırlattı	kendine, huzursuzca.	Kuzey	kıyısındaki	altıncı	gemi	olan	 <i class="calibre4">Kara	Hayat</i>	ateş	çömleklerinin menzili	içindeydi.	Sancak	tarafında	sadece	Allard’ın	 <i class="calibre4">Leydi	Marya</i>’sı,	dengesiz <i class="calibre4">Kılıç	Balığı</i>,	–gemi	o	kadar	geride	kalmıştı	ki,	üçüncü	hatta	ikinciden	daha	yakındı artık–	ve	zayıflıkları	yüzünden	tanrıların	mutlak	müdahalesine	ihtiyaçları	olan <i class="calibre4">Züht,	Dua</i>	ve	 <i class="calibre4">İbadet</i>	vardı. </p>
<p class="calibre1">İkinci	savaş	hattı	kuleleri	geçtiğinde	Davos	daha	dikkatlice	baktı.	İnsan kafasından	daha	büyük	olmayan	deliklerden	çıkıp	su	altında	gözden	kaybolan	üç sıralı	devasa	zinciri	görebiliyordu.	Kulelerin	birer	kapısı	vardı,	yerden	en	az	altı metre	yukarı	yerleştirilmişlerdi.	Kuzey	kulesinin	çatısına	konumlanan	okçular, <i class="calibre4">Dua</i>	ve	 <i class="calibre4">İbadet</i>’i	hedef	almıştı.  <i class="calibre4">İbadet</i>’in	okçuları	karşılık	veriyordu.	Göğsünden isabet	alan	bir	adamın	çığlığı	duyuldu. </p>
<p class="calibre1">“Kaptan	sör.”	Oğlu	Matthos	hemen	yanında	belirdi.	“Miğferiniz.”	Davos miğferi	aldı	ve	kafasına	geçirdi.	Miğferin	siperi	yoktu;	Davos	görüşünün kısıtlanmasından	nefret	ediyordu. </p>
<p class="calibre1">Zift	çömlekleri	etraflarına	düşmeye	başlamıştı	artık.	Bir	tanesinin	 <i class="calibre4">Leydi</i> <i class="calibre4">Marya</i>’nın	güvertesinde	parçalandığını	gördü,	neyse	ki	Allard’ın	mürettebatı alevleri	çabucak	söndürdü.	İskele	tarafında,  <i class="calibre4">Akıntıtaşı	Gururu</i>’nun	güvertesinden savaş	borularının	sesi	yükseldi.	Küreklerin	her	darbesi	havaya	su	zerrecikleri saçıyordu.	Bir	akrebin	fırlattığı	bir	metrelik	mızrak	Matthos’un	iki	adım	önüne düştü	ve	geminin	ahşap	güvertesine	gömüldü.	Öndeki	ilk	savaş	hattı	düşman yaylarının	menziline	girmişti;	oklar,	gemilerin	arasında	yılanlar	gibi	tıslayarak gidip	geliyordu. </p>
<p class="calibre1">Karasu’nun	güneyinde,	dalgalanan	binlerce	sancağın	altında	sıralanıp	durum alan	askerleri	ve	ilkel	salları	suya	doğru	çeken	adamları	gördü	Davos.	Alevli	kalp</p>
<p class="calibre1"><a id="p748"></a>her	yerdeydi	ama	alevlerin	arasına	hapsedilmiş	erkek	geyik	seçilemeyecek	kadar küçüktü.  <i class="calibre4">Taçlı	erkek	geyiği	dalgalandırmalıydık, </i>	diye	düşündü.	Geyik,	Kral Robert’ın	armasıydı,	şehir	o	armayı	gördüğünde	canlanırdı.  <i class="calibre4">Bu	yabancı	sancaklar</i> <i class="calibre4">insanları	aleyhimize	döndürmekten	başka	bir	işe	yaramıyor. </i></p>
<p class="calibre1">Davos,	Melisandre’nin	Fırtına	Burnu’nun	altındaki	karanlıkta	doğurduğu gölgeyi	düşünmeden	bakamıyordu	alevli	kalbe.  <i class="calibre4">En	azından	bu	mücadeleyi</i> <i class="calibre4">aydınlıkta	yapacağız,	dürüst	adamların	silahlarıyla, </i>	dedi	kendine.	Kırmızı	kadın ve	onun	karanlık	çocukları	bu	mücadelenin	bir	parçası	olmayacaklardı.	Stannis, Melisandre’yi	piç	yeğeni	Edric	Fırtına’yla	birlikte	Ejderha	Kayası’na	geri yollamıştı.	Kaptanları	ve	sancak	beyleri,	savaşta	bir	kadına	yer	olmadığını söyleyerek	ısrar	etmişlerdi.	Bu	fikre	sadece	kraliçenin	adamları	muhalif	olmuştu ama	seslerini	fazla	yükseltememişlerdi.	Kralın	kendisi	de	sancak	beylerinin ısrarını	reddedecekken,	Lord	Bryce,	“Majesteleri,	büyücü	kadın	bizimle	birlikte gelirse,	insanlar	zaferin	size	değil	ona	ait	olduğunu	söyleyecekler.	Tacınızı	o kadının	büyülerine	borçlu	olduğunuzu	konuşacaklar.”	dedi.	Bu,	dalgaların	yönünü değiştirmişti.	Davos	bu	tartışmalar	sırasında	dilini	tutmuştu	ama	doğruyu söylemek	gerekirse,	kadının	gittiğini	görmek	onu	hiç	üzmemişti.	Ne Melisandre’yle	ne	de	onun	tanrısıyla	işi	olsun	istiyordu. </p>
<p class="calibre1">Sancak	tarafında,  <i class="calibre4">İbadet</i>	kıyıya	yaklaşıyordu.	Gövdesinden	dışarı	bir	iskele tahtası	uzatılmıştı.	Okçular	sığ	sulara	atladılar,	sicimlerinin	ıslanmaması	için yaylarını	başlarının	üzerine	kaldırdılar.	Dik	kayalıkların	altındaki	dar	koridordan karaya	çıktılar.	Kaleden,	adamları	ezmek	için	taşlar	fırlatılıyordu,	oklar	ve mızraklar	da	yağıyordu	ama	açı	dikti	ve	fırlatılanlar	pek	isabet	etmiyor	gibi görünüyordu. </p>
<p class="calibre1"> <i class="calibre4">Dua, </i>	nehrin	yirmi	beş	metre	kadar	yukarısına	çıktı.	Savaş	atlarının	sırtındaki müdafaacılar	sığ	suları	köpürterek	nehir	kıyısına	inerken,  <i class="calibre4">Züht</i>	sahile	yanaşıyordu. </p>
<p class="calibre1">Şövalyeler	okçuların	arasına	karıştı,	tavukların	arasına	girmiş	kurtlar	gibiydiler; okçular	henüz	bir	ok	bile	fırlatamadan	onları	suya	ve	gemilere	geri	itiyorlardı. </p>
<p class="calibre1">Silahlı	askerler,	kılıçları	ve	baltalarıyla	okçuların	yardımına	koştular;	ortalık	göz açıp	kapayıncaya	kadar	kan	içen	bir	keşmekeşe	dönüşmüştü.	Davos,	Tazı’nın kafasındaki	köpek	başlı	miğferi	tanıdı.	Clegane,	atını	 <i class="calibre4">Dua</i>’dan	sarkan	iskele tahtasının	üstüne	sürerken	beyaz	pelerini	omuzlarından	akıyordu,	gücünün	yettiği</p>
<p class="calibre1"><a id="p749"></a>derecede	yaklaşmak	hatasını	yapan	herkesi	biçiyordu	adam. </p>
<p class="calibre1">Kalenin	ötesinde,	tepenin	üstünde,	kendisini	çevreleyen	duvarların	arkasında Kral	Toprakları	yükseliyordu.	Nehir	kıyısı	kapkara	bir	viraneydi;	Lannisterlar kıyıdaki	her	şeyi	yakmış,	Çamur	Kapısı’nın	ardına	çekilmişti.	Batık	ambar gemilerin	kömürleşmiş	direkleri	sığ	sularda	oturuyordu;	uzun,	taş	rıhtımlara çıkmayı	engelliyorlardı.  <i class="calibre4">Oradan	çıkamayız. </i>	Davos,	Çamur	Kapısı’nın arkasındaki	üç	muazzam	mancınığın	tepelerini	görebiliyordu.	Visenya Tepesi’ndeki	Yüce	Baelor	Septi’nin	yedi	kristal	kulesinde	güneş	ışıkları parıldıyordu. </p>
<p class="calibre1">Davos	mücadelenin	başlangıcını	görmedi	ama	duydu;	iki	kadırga	birbirine çarparken	çıkan,	kulakları	yırtan	bir	çatırtı.	Hangi	iki	gemi	olduğunu	bilmiyordu. </p>
<p class="calibre1">Bir	an	sonra	nehrin	üstünde	ikinci	çarpışma	yankılandı	ve	sonra	üçüncüsü. </p>
<p class="calibre1">Kıymıklara	ayrılan	ahşabın	tiz	çığlıklarının	arasından,  <i class="calibre4">Hiddet</i>’in	baş	tarafındaki büyük	mancınığın	gümlemesi	duyuldu.  <i class="calibre4">Deniz	Boynuzu, </i>	Joffrey’nin	kadırgalarından birini	temiz	bir	kesikle	ikiye	böldü	ama	 <i class="calibre4">Köpek	Burnu</i>	yanıyordu.  <i class="calibre4">İpek	Leydisi</i>’yle <i class="calibre4">Günahkâr	Leydi</i>’nin	arasında	sıkışmış	 <i class="calibre4">Kraliçe	Alysanne</i>’in	mürettebatı korkulukların	üstünden	düşmanla	dövüşüyordu. </p>
<p class="calibre1">Davos	tam	karşıda,	düşmana	ait	 <i class="calibre4">Kralkarası</i>’nın,  <i class="calibre4">İnançlı</i>’yla	 <i class="calibre4">Asa</i>’nın	arasına girdiğini	gördü.	Kürekçi	başı,	çarpışmadan	hemen	önce	geminin	sancak tarafındaki	küreklerini	yoldan	çekti	ama	 <i class="calibre4">Asa</i>’nın	iskele	kürekleri,  <i class="calibre4">Kralkarası</i> geminin	gövdesine	sürtünürken	kıvılcımlar	çıkararak	parçalandı.	“Bırak,”	diye komut	verdi	Davos	ve	okçular	suyun	karşısına	kuru	bir	ok	yağmuru	gönderdi. </p>
<p class="calibre1">Davos,  <i class="calibre4">Kralkarası</i>’nın	kaptanının	düştüğünü	gördü,	adamın	adını	hatırlamaya çalıştı. </p>
<p class="calibre1">Karada,	devasa	mancınıkların	bir,	iki,	üç	kolu	kalktı	ve	yüzlerce	taş	sarı gökyüzüne	havalandı.	Taşların	her	biri	insan	başı	kadar	büyüktü;	düştükleri	yerde suları	havaya	fışkırtıyor,	ahşabı	kırıp	geçiyor	ve	canlı	adamları	kemiğe,	ete, kıkırdağa	çeviriyorlardı.	İlk	savaş	hattı	nehir	boyunca	savaşıyordu.	Kancalı halatlar	fırlatılıyor,	demirden	gemi	mahmuzları	ahşap	gövdeleri	yarıyor,	düşman askerleri	gemilere	akın	ediyor,	savrulan	dumanların	içinde	oklar	birbirleriyle fısıldaşıyor	ve	adamlar	ölüyordu...	ama	Davos’un	adamları	değil,	şimdilik. </p>
<p class="calibre1"> <i class="calibre4">Kara	Hayat</i>	nehrin	yukarısına	çıktı.	Kürekçi	başının	davulu,	geminin	mahmuzu</p>
<p class="calibre1"><a id="p750"></a>için	uygun	bir	kurban	arayan	gemi	kaptanının	kafasının	içinde	gümlüyordu.	Kapana kısılmış	 <i class="calibre4">Kraliçe	Alysanne, </i>	Lannisterlar’ın	savaş	gemilerinin	arasında	tutsaktı,	üç gemi	kancalarla	ve	halatlarla	birbirlerine	kenetlenmişti. </p>
<p class="calibre1"> <i class="calibre4">“Mahmuz	hızı!” </i>	diye	bağırdı	Davos. </p>
<p class="calibre1">Davulların	ritmi,	uzun	ve	hararetli	çekiç	vuruşlarına	dönüştü	ve	 <i class="calibre4">Kara	Hayat</i> uçtu,	pruvasının	yardığı	sular	süt	beyazı	kesiliyordu.	Aynı	fırsatı	Allard	da görmüştü;  <i class="calibre4">Leydi	Marya,	Kara	Hayat</i>’ın	hemen	yanında	coşuyordu.	İlk	savaş	hattı, münferit	mücadelelerden	oluşan	bir	karmaşada	dağılmıştı.	Birbirine	dolanmış	üç gemi	önlerinde	göründü,	dönüyorlardı.	Birbirlerine	kılıçlarla	ve	baltalarla saldıran	adamlar,	gemilerin	güvertelerini	kıpkırmızı	bir	keşmekeşe	çevirmişti. </p>
<p class="calibre1"> <i class="calibre4">Biraz	daha, </i>	diye	yalvardı	Davos	Seaworth,	Savaşçı’ya,  <i class="calibre4">onu	biraz	daha	döndür,</i> <i class="calibre4">onun	bordasını	göster	bana. </i></p>
<p class="calibre1">Savaşçı	dinliyor	olmalıydı.  <i class="calibre4">Kara	Hayat</i>	ve	 <i class="calibre4">Leydi	Marya;	Günahkâr</i> <i class="calibre4">Leydi</i>’nin	bordasına	hemen	hemen	aynı	anda	girdiler,	geminin	başını	ve	kıçını öyle	büyük	bir	kuvvetle	mahmuzlamışlardı	ki,	üç	gemi	ilerideki	 <i class="calibre4">İpek	Leydisi</i>’nin güvertesindeki	adamlar	suya	savrulmuştu.	Dişleri	birbirine	vurduğunda	az	kalsın kendi	dilini	koparıyordu	Davos.	Ağzındaki	kanı	tükürdü.  <i class="calibre4">Bir	dahaki	sefere	ağzını</i> <i class="calibre4">kapat	aptal. </i>	Denizde	tam	kırk	yıl	geçirmişti	ama	ilk	kez	bir	gemiyi mahmuzluyordu.	Okçuları	ok	salmaya	devam	ediyordu. </p>
<p class="calibre1">“Geri,”	diye	komut	verdi.  <i class="calibre4">Kara	Hayat</i>	küreklerini	ters	çevirdiğinde,	nehir suyu	mahmuzun	açtığı	deliğe	hücum	etti	ve	 <i class="calibre4">Günahkâr	Leydi, </i>	Davos’un	gözlerinin önünde	parçalara	ayrıldı,	düzinelerce	adam	nehre	döküldü;	canlıların	bazısı yüzdü,	ölülerin	bazısı	suyun	yüzünde	sürüklendi,	ağır	zırhların	içindeki	adamlar dibe	battı;	hem	canlılar,	hem	ölüler.	Boğulan	adamların	yalvarışları	Davos’un kulağında	yankılanıyordu. </p>
<p class="calibre1">Yeşil	bir	patlama	gözünü	aldı,	solda	ve	uzakta.	Ve	 <i class="calibre4">Kraliçe	Alysanne</i>’in	kıç tarafından,	tıslayarak	yanan	zümrüt	yılanlar	yükseldi.	Sadece	bir	an	sonra	dehşet dolu	bir	çığlık	duydu	Davos,	“Çılgınateş!” </p>
<p class="calibre1">Yüzünü	buruşturdu.	Yanan	zift	başka	bir	şeydi,	çılgınateş	başka.	Şeytani	bir karışımdı,	neredeyse	söndürülemezdi.	Üstüne	pelerin	kapatıp	boğmaya	çalışsan pelerin	tutuşurdu,	avcunun	içiyle	bir	zerresine	dokunsan	elin	alev	alırdı. </p>
<p class="calibre1">“Çılgınateşin	üstüne	işe,	aletin	küle	dönsün,”	derdi	eski	denizciler.	Ama	Sör	Imry, </p>
<p class="calibre1"><a id="p751"></a>simyacıların	iğrenç	 <i class="calibre4">maddesinin</i>	tadına	bakabileceklerine	dair	uyarmıştı kaptanları.	Neyse	ki	çok	az	gerçek	alev	kehanetçisi	kalmıştı.  <i class="calibre4">Yakında	hiç</i> <i class="calibre4">kalmayacak. </i>	Sör	Imry	böyle	demişti. </p>
<p class="calibre1">Davos	gerekli	emirleri	sıraladı;	bir	sıra	kürek	gemiyi	geri	iterken	diğer	sıra suya	ters	girdi	ve	kadırga	yön	değiştirdi.  <i class="calibre4">Leydi	Marya</i>	da	dönmüştü.	İyi	giden	bir şey	daha	vardı.	Çılgınateş,  <i class="calibre4">Kraliçe	Alysanne</i>	ve	düşmanlarının	üstünde,	Davos’un mümkün	olabileceğine	inanamadığı	bir	hızla	yayılıyordu.	Yeşil	alevlerin	içinde bükülen	adamlar	suya	atlıyordu.	Çığlıklarında	insana	dair	hiçbir	şey	yoktu.	Kral Toprakları’nın	duvarlarındaki	ateş	topları	ölüm	kusuyordu	ve	Çamur	Kapısı’nın arkasındaki	dev	mancınıklar	kaya	blokları	fırlatıyordu.	Bir	öküz	boyutundaki	kaya parçası	 <i class="calibre4">Kara	Hayat</i>’la	 <i class="calibre4">Hortlak</i>’ın	arasına	düştü,	her	iki	gemi	de	şiddetle	sallandı ve	güvertelerdeki	bütün	adamlar	sırılsıklam	oldu.	İlkinden	çok	da	küçük	olmayan başka	bir	kaya,  <i class="calibre4">Cesur	Kahkaha</i>’yı	buldu.	Velaryon	kadırgası,	bir	kulenin tepesinden	aşağı	düşen	bir	oyuncak	gibi	parçalandı,	etrafa	saçılan	kıymıklar	insan kolu	büyüklüğündeydi. </p>
<p class="calibre1">Davos,	kapkara	dumanın	ve	yeşil	alevlerin	arasından,	nehrin	aşağısına	doğru yönelen	küçük	tekneleri	gördü,	sürü	gibiydiler:	Yolcu	tekneleri,	patalyalar, mavnalar,	futalar,	sandallar	ve	yüzemeyecek	kadar	çürük	görünen	ambar	gemiler. </p>
<p class="calibre1">Bu	teknelerin	hareketi	çaresizlik	kokuyordu;	suların	üstünde	sürüklenen	bu	ahşap parçaları	savaşın	akışını	değiştiremezdi,	sadece	ayakaltında	dolaşmış	olurlardı. </p>
<p class="calibre1">Davos,	savaş	hatlarının	umutsuzca	karıştığını	gördü.	İskele	tarafında;  <i class="calibre4">Lord</i> <i class="calibre4">Steffon,	Perişan	Jenna</i>	ve	 <i class="calibre4">Hızlı	Kılıç</i>	taarruza	geçmiş,	nehrin	yukarısını süpürüyordu.	Sancak	kanadındaki	mücadele	hararetliydi.	Bununla	birlikte, mancınıkların	fırlattığı	taşların	altında	kalan	ana	hat	dağılmıştı.	Kaptanların bazıları	nehrin	aşağısına	dönüyordu,	diğerleri	iskeleye	dümen	kırıyordu, gemilerini	parçalayan	yağmurdan	kaçmak	için	yapabilecekleri	ne	varsa yapıyorlardı.  <i class="calibre4">Hiddet</i>’in	kıç	tarafındaki	mancınık	şehre	doğru	dönmüştü	ama menzili	yeterli	değildi;	zift	dolu	variller	şehir	duvarlarının	dibinde parçalanıyordu.	Asa	küreklerinin	çoğunu	kaybetmişti,  <i class="calibre4">İnançlı</i>	mahmuzlanmış	ve yana	yatmaya	başlamıştı.	Davos,  <i class="calibre4">Kara	Hayat</i>’ı	iki	geminin	arasına	götürdü; Kraliçe	Cersei’nin,	şekerlemeler	yerine	askerle	dolu	olan	oymalı	ve	yaldızlı	zevk mavnasına	güçlü	bir	yan	darbe	vurdu.	Çarpışma	askerlerin	yarısı	nehre	döktü, </p>
<p class="calibre1"><a id="p752"></a> <i class="calibre4">Hayat</i>’ın	okçuları	suyun	üstünde	kalmaya	çalışanları	avladı. </p>
<p class="calibre1">Matthos’un	bağırışı	Davos’u	soldan	gelen	tehlikeye	karşı	uyardı;	Lannister kadırgalarından	biri	 <i class="calibre4">Kara	Hayat</i>’ı	mahmuzlamak	üzere	yaklaşıyordu.	“Kuvvetle sancak,”	diye	bağırdı	Davos.	Adamların	bazıları	kürekleri	kullanarak	mavnadan kurtulurken	diğerleri	de	kadırgayı	çevirdi.	Hücuma	geçen	 <i class="calibre4">Akyürek</i>’in	pruvasıyla yüz	yüze	kalmışlardı.	Davos	bir	an	için	çok	yavaş	hareket	ettiğinden	ve	batmak üzere	olduğundan	korktu	ama	akıntı	 <i class="calibre4">Kara	Hayat</i>’ın	dönmesine	yardım	etti; çarpışmayı	hafif	bir	yan	darbeyle	atlattılar,	iki	geminin	gövdesi	birbirine	sürttü	ve her	ikisinin	de	kürekleri	kırıldı.	Sivri	uçlu	bir	kürek	parçası	Davos’un	kafasının üstünden	uçtu,	herhangi	bir	mızrak	kadar	keskindi.	“Gemiye	çıkın!”	diye	bağırdı Davos.	Ucu	kancalı	halatlar	atıldı.	Davos	kılıcını	çekti	ve	küpeştelerin	üstünden atlayıp	adamlarına	yol	gösterdi. </p>
<p class="calibre1"> <i class="calibre4">Akyürek</i>’in	mürettebatı,	onları	küpeştede	karşıladı	ama	Kara	Hayat’ın	silahlı askerleri	çelikten	bir	dalga	gibi	adamların	üstüne	bindi.	Davos	kalabalığı	yarıp ilerledi,	kaptanı	arıyordu	ama	adam	ölmüştü.	Davos	cesedin	tepesinde	dururken, biri	arkasından	baltayla	saldırdı.	Miğferi	darbeyi	tuttu,	kafatası	ikiye	ayrılmış</p>
<p class="calibre1">olabilirdi	ama	beynindeki	korkunç	bir	çınlamayla	kurtuldu.	İyice	sersemlemişken yapabildiği	tek	şey	yana	yuvarlanmak	oldu.	Saldırgan	çığlık	atarak	tekrar	üstüne atıldı.	Davos	kılıcını	iki	eliyle	birden	kavrayıp	ucunu	adamın	karnına	sapladı. </p>
<p class="calibre1">Adamlarından	biri	Davos’u	çekip	ayağa	kaldırdı.	“Kaptan	sör,  <i class="calibre4">Akyürek</i> bizim.”	Doğruydu,	Davos	görebiliyordu.	Düşmanın	çoğu	ölmüştü,	ölmek	üzereydi, teslim	oluyordu.	Miğferini	çıkardı,	ölülerden	dökülen	bağırsaklarla	kayganlaşmış</p>
<p class="calibre1">ahşabın	üstünde	dikkatle	yürüdü.	Matthos	elini	uzattı,	Davos’un	küpeştenin üstünden	kendi	gemisine	atlamasına	yardım	etti. </p>
<p class="calibre1">Birkaç	dakika	boyunca,  <i class="calibre4">Kara	Hayat</i>	ve	 <i class="calibre4">Akyürek</i>	fırtınanın	ortasında	sakince durdular.	Hâlâ	birbirlerine	kenetlenmiş	halde	olan	 <i class="calibre4">Kraliçe	Alysanne</i>	ve	 <i class="calibre4">İpek</i> <i class="calibre4">Leydisi</i>	yeşil	cehennemlere	dönüşmüştü,	nehrin	aşağısına	doğru	sürükleniyor	ve <i class="calibre4">Günahkâr	Leydi</i>’nin	parçalarını	da	beraberlerinde	götürüyorlardı.	Myr kadırgalarından	biri	gemilere	çarptı,	artık	o	da	alevler	içindeydi.  <i class="calibre4">Kedi, </i>	hızla batan	 <i class="calibre4">Yiğit</i>’in	güvertesindeki	adamları	alıyordu.  <i class="calibre4">Ejderfelaketi</i>’nin	kaptanı, gemisini	iki	rıhtımın	arasına	almıştı,	geminin	kıç	tarafında	bağırıyordu; mürettebat,	duvara	hücum	eden	silahlı	askerlere	katılmak	için	karaya	dökülüyordu. </p>
<p class="calibre1"><a id="p753"></a> <i class="calibre4">Kızıl	Kuzgun</i>	mahmuzlanmıştı,	ağır	ağır	batıyordu.  <i class="calibre4">Deniz	Boynuzu</i>	aynı	anda	hem alevlerle	hem	de	güvertesindeki	düşman	askerleriyle	savaşıyordu	ama	Joffrey’nin <i class="calibre4">Sadık	Adam</i>’ında	alevli	kalp	dalgalanıyordu.	Bir	kaya	bloğu	yüzünden	pruvası	içe göçen	 <i class="calibre4">Hiddet,	İnayet</i>’le	çarpışıyordu.	Davos,	Lord	Velaryon’un	 <i class="calibre4">Akıntıtaşı</i> <i class="calibre4">Gururu</i>’nu	gördü;	iki	Lannister	teknesinin	arasındaydı,	tekini	deviriyor,	diğerini alevli	oklarla	aydınlatıyordu.	Nehrin	güney	kıyısında,	şövalyeler	atlarını	gökelere bindiriyordu.	Silahlı	askerlerle	dolu	daha	küçük	kadırgalar	kuzey	kıyısına geçmeye	başlamışlardı	bile.	Batan	gemilerin	ve	yayılan	çılgınateşin	arasında dikkatle	yol	almak	zorundaydılar.	Kral	Stannis’in	bütün	donanması	nehirdeydi artık,	Salladhor	Saan’ın	 <i class="calibre4">Lysli</i>’si	dışında.	Karasu	yakın	vakitte	onların	kontrolünde olacaktı.  <i class="calibre4">Sör	Imry	istediği	zafere	kavuşacak, </i>	diye	düşündü	Davos,  <i class="calibre4">ve	Stannis</i> <i class="calibre4">ordusunu	karşıya	geçirecek,	ama	tanrılar	affetsin,	bütün	bunların	bedeli... </i></p>
<p class="calibre1">“Kaptan	sör!”	Matthos,	Davos’un	koluna	dokundu. </p>
<p class="calibre1"> <i class="calibre4">Kılıç	Balığı</i>’nın	iki	sıra	küreği	suya	batıp	çıkıyordu.	Yelkenlerini	hiç indirmemişti	ve	yanan	zift	halatlarını	tutuşturmuştu.	Davos	gemiyi	izlerken	alevler yayıldı,	iplere	ve	yelkenlere	tırmandı.	Şeklini	geminin	adından	alan	dengesiz demir	mahmuz	nehrin	yüzeyini	yarıyordu.  <i class="calibre4">Kılıç	Balığı</i>’nın	tam	önünde,	dönerek ona	doğru	sürüklenen	ve	çok	cazip	görünen	bir	hedef	vardı,	Lannisterlar’ın	ambar gemilerinden	biriydi,	suya	gömülmüş	halde	yüzüyordu.	Bordalarının	arasından, yeşil	ve	koyu	kan	sızıyordu. </p>
<p class="calibre1">Davos	bunu	gördüğünde	kalbi	durdu. </p>
<p class="calibre1">“Hayır,”	dedi.	“Hayır,  <i class="calibre4">HAYIIIIIIR! </i>”	Bağrışmaların	ve	savaşın	gürültüsünün içinde	onu	Matthos’tan	başka	kimse	duymadı.  <i class="calibre4">Kılıç	Balığı</i>’nın	kaptanının duymadığı	muhakkaktı,	sonunda,	gemisinin	şişman	ve	dengesiz	mahmuzuyla	bir şey	deleceği	için	hevesliydi.  <i class="calibre4">Kılıç	Balığı</i>	mücadele	hızına	geçti.	Davos,	sakat elini,	parmak	kemiklerini	sakladığı	deri	keseyi	tutmak	için	yukarı	kaldırdı. </p>
<p class="calibre1"> <i class="calibre4">Kılıç	Balığı; </i>	bileyen,	parçalayan,	yırtan	bir	darbeyle	çürük	ambar	gemisini ikiye	böldü.	Gemi,	fazla	olgunlaşmış	bir	meyve	gibi	patladı	ama	hiçbir	meyve	bu ahşap	çığlığı	gibi	bir	çığlık	atmış	olamazdı.	Davos,	geminin	içindeki	binlerce kırık	kavanozdan	akan	yeşil	iltihabı	gördü;	ölmek	üzere	olan	bir	canavarın bağırsaklarından	dökülen	zehir	gibi	parlıyor,	ışıldıyor,	nehrin	yüzeyine yayılıyordu... </p>
<p class="calibre1"><a id="p754"></a>“Geri,”	diye	kükredi.	“Uzağa.	Ondan	uzaklaşın.	Geri,	geri!”	Kancalı	halatlar kesildi.  <i class="calibre4">Kara	Hayat,	Akyürek</i>’ten	ayrılırken,	Davos	ayaklarının	altında	güvertenin hareket	ettiğini	hissetti.	Kürekler	suya	girdi. </p>
<p class="calibre1">Sonra	kısa	bir	 <i class="calibre4">puf</i>	sesi	duydu,	sanki	biri	kulağına	üflemişti.	Yarım	kalp	atımı zaman	sonra	kükreme	geldi.	Altındaki	güverte	kayboldu	ve	kara	sular	yüzüne çarptı,	ağzı	ve	burnu	suyla	doldu.	Batıyordu,	boğuluyordu.	Kör	bir	panik	içinde, hangi	tarafın	yukarı	olduğunu	anlayamadan	nehirle	boğuşuyordu	ve	aniden	yüzeye çıktı.	Su	kustu,	ciğerlerini	havayla	doldurdu,	en	yakınındaki	moloz	parçasını yakaladı	ve	tutundu. </p>
<p class="calibre1"> <i class="calibre4">Kılıç	Balığı</i>	ve	ambar	gemi	gitmişti,	kararmış	gövdeleri	nehrin	aşağısına doğru	sürükleniyordu,	zor	nefes	alan	adamlar,	üstünden	duman	tüten	ahşap parçalarına	tutunuyordu.	On	beş	metre	yüksekte,	yeşil	alevlerden	vücut	bulmuş	bir canavar	nehrin	üzerinde	dans	ediyordu.	Canavarın	bir	düzine	eli	vardı	ve	her elinde	bir	kamçı,	dokunduğu	her	şeyi	tutuşturuyordu.  <i class="calibre4">Kara	Hayat</i>’ın	ve	onun	iki tarafındaki	 <i class="calibre4">Akyürek</i>	ve	 <i class="calibre4">Sadık	Adam</i>’ın	yandığını	gördü	Davos.  <i class="calibre4">Züht,	Kedi,	Yiğit,</i> <i class="calibre4">Asa,	Kızıl	Kuzgun,	Harridan,	İnançlı,	Hiddet, </i>	hepsi	havaya	uçmuştu,  <i class="calibre4">Kralkarası</i> ve	 <i class="calibre4">İnayet</i>	de	öyle;	canavar	kendine	ait	olanı	da	yiyordu.	Lord	Velaryon’un	parlak <i class="calibre4">Akıntıtaşı	Gururu</i>	dönmeye	çalışıyordu	ama	canavar,	yeşil	parmaklarından	birini geminin	gümüşi	küreklerine	değdirdi	ve	kürekler	sıradan	mumlar	gibi	alev	aldı. </p>
<p class="calibre1"> <i class="calibre4">Akıntıtaşı</i>	bir	an	için,	nehrin	sularında	iki	sıra	meşaleyle	yol	alıyormuş	gibi göründü. </p>
<p class="calibre1">Akıntı	Davos’u	dişlerinin	arasına	almıştı,	döndürüp	duruyordu.	Suyun	üstünde yüzen	çılgınateş	yamasından	kurtulmak	için	tekme	attı.  <i class="calibre4">Oğullarım, </i>	diye	düşündü ama	kükreyen	cehennemin	ortasında	onları	aramanın	yolu	yoktu.	Arkasında, çılgınateşle	dolu	başka	bir	ambar	gemi	daha	havaya	uçtu.	Karasu,	yatağında kaynıyor	gibiydi.	Yanan	direkler,	yanan	insanlar	ve	kırılmış	gemilerin	parçaları havada	uçuşuyordu. </p>
<p class="calibre1"> <i class="calibre4">Koya	doğru	sürükleniyorum. </i>	Orası	daha	iyi	olmalıydı,	kıyıya	ulaşabilirdi belki,	güçlü	bir	yüzücüydü.	Salladhor	Saan’ın	gemileri	de	koydaydı.	Sör	Imry onlara	açıkta	beklemelerini	emretmişti... </p>
<p class="calibre1">Akıntı	onu	tekrar	döndürdü	ve	Davos	nehrin	aşağısında	onu	neyin	beklediğini gördü. </p>
<p class="calibre1"><a id="p755"></a>Zincir,	tanrılar	bizi	koruyun,  <i class="calibre4">zinciri	kaldırdılar. </i></p>
<p class="calibre1">Nehrin	Karasu	Koyu’na	doğru	genişlediği	yerde	zincir	iyice	gerilmişti,	suyun en	fazla	bir	metre	üzerindeydi.	Bir	düzine	kadırga	zincire	takılmıştı	bile	ve	akıntı diğer	kadırgaları	da	onların	üstüne	itiyordu.	Hemen	hepsi	alevler	içindeydi,	geri kalanlarda	çok	yakında	alev	alacaktı.	Davos,	Salladhor	Saan’ın	gemilerinin	şeritli gövdelerini	seçebiliyordu	ama	onlara	asla	ulaşamayacağını	biliyordu.	Kırmızı	ve sıcak	çelikten,	alazlanmış	ahşaptan	ve	girdap	gibi	gibi	dönen	yeşil	alevlerden oluşan	bir	duvar	önüne	çekilmişti.	Karasu	Nehri’nin	ağzı,	cehennemin	ağzıydı şimdi. </p>
<p class="calibre1"><a id="p756"></a>Tyrion</p>
<p class="calibre1">Tyrion	Lannister	bir	burcun	tepesinde	tek	dizinin	üstüne	çömelmişti,	bir gargoyle	kadar	hareketsizdi.	Çamur	Kapısı’nın	ve	bir	zamanlar	balık	pazarı	ve rıhtım	olan	harabenin	arkasındaki	nehir	tutuşmuş	gibi	görünüyordu.	Stannis’in ordusunun	yarısı	alevler	içindeydi,	Joffrey’nin	gemilerinin	çoğuyla	birlikte. </p>
<p class="calibre1">Çılgınateşin	öpücüğü	gururlu	gemileri	cenaze	ateşlerine,	adamları	canlı meşalelere	çevirmişti.	Hava	dumanla,	oklarla	ve	çığlıklarla	doluydu. </p>
<p class="calibre1">Nehrin	aşağısında,	hem	sıradan	halk	hem	de	soylu	lordlar,	Karasu’nun akıntısıyla	karaklarına,	teknelerine,	sallarına	doğru	ilerleyen	yeşil	ve	sıcak	ölümü görebiliyorlardı.	Yön	değiştirmeye	çalışan	Myr	kadırgalarının	uzun	ve	beyaz kürekleri	çıldırmış	bir	çıyanın	bacakları	gibi	görünüyordu	ama	çabaları	işe yaramıyordu.	Çıyanların	kaçacak	yeri	yoktu. </p>
<p class="calibre1">Şehir	duvarlarının	altında,	yanan	ziftle	dolu	fıçıların	patladığı	yerlerde onlarca	büyük	yangın	vardı	ama	çılgınateş,	cayır	cayır	yanan	bir	evin	içindeki mum	alevlerine	çevirmişti	onları;	turuncu	ve	kızıl	kanatları,	yeşim	rengi	bir soykırımın	karşısında	zavallıca	çırpınıyordu.	Alçak	bulutlar,	yanan	nehrin	rengini yakalamış	ve	gökyüzünü	yeşilin	farklı	tonlarıyla	örten	bir	çatıya	dönüşmüştü,	tuhaf ve	ürkütücü	bir	şekilde	güzeldi.  <i class="calibre4">Korkunç	bir	güzellik.	Ejderha	alevi	gibi. </i>	Fatih Aegon’ın,	Ateş	Tarlası’nın	üstünde	uçarken	böyle	hissedip	hissetmediğini	merak etti	Tyrion. </p>
<p class="calibre1">Sıcak	rüzgâr	kırmızı	pelerinini	savurup	çıplak	yüzüne	vurdu	ama	Tyrion	başka tarafa	dönemiyordu.	Altın	pelerinlilerin	siperlerdeki	setlerden	gelen	neşeli seslerinin	hayal	meyal	farkındaydı.	Onlara	eşlik	edecek	sesi	yoktu.	Yarım	bir zaferdi	bu.  <i class="calibre4">Yetmez. </i></p>
<p class="calibre1">Kral	Aerys’in	kararsız	meyveleriyle	doldurduğu	ambar	gemilerden	birini gördü.	Nehirden	yeşil	bir	alev	pınarı	fışkırdı,	öyle	parlaktı	ki	ellerini	gözlerine siper	etmek	zorunda	kaldı.	On,	belki	on	iki	metre	yükseldiğindeki	alev	sütunları suyun	üstünde	dans	ediyordu,	çıtırdayıp	tıslayarak.	Bir	an	için	çığlıkları bastırdılar.	Suyun	içinde	yüzlerce	insan	vardı,	boğuluyor	ya	da	yanıyorlardı,	belki</p>
<p class="calibre1"><a id="p757"></a>her	ikisi	birden. </p>
<p class="calibre1"> <i class="calibre4">Çığlıklarını	duyabiliyor	musun	Stannis?	Yandıklarını	görebiliyor	musun? </i></p>
<p class="calibre1"> <i class="calibre4">Bu,	benim	olduğu	kadar	senin	de	marifetin. </i>	Karasu’nun	kuzeyinde,	üstünden duman	tüten	insan	yığının	arkasında	bir	yerde	Stannis	de	izliyordu,	Tyrion biliyordu.	Stannis’te,	ağabeyi	Robert’ın	savaş	iştahı	olmamıştı	hiçbir	zaman.	Artçı kuvveti	komuta	edecekti,	yedek	kuvveti,	tıpkı	Lord	Tywin	gibi.	Şu	anda	bir	savaş</p>
<p class="calibre1">atının	sırtında	oturuyordu	büyük	ihtimalle,	parlak	bir	zırh	kuşanmıştı,	tacı başındaydı.  <i class="calibre4">Kırmızı	altından	yapılmış	bir	taç,	uçlarının	alev	şeklinde	olduğunu</i> <i class="calibre4">söylemişti	Varys. </i></p>
<p class="calibre1">“Gemilerim,”	diye	çatladı	Joffrey’nin	sesi	yürüme	yolundan	bağırdığında, muhafızlarıyla	birlikte	siperlerin	arkasına	saklanmıştı.	Krallığının	işareti	olan altın	çember,	savaş	miğferini	süslüyordu.	“<i class="calibre4">Kralkarası</i>	yanıyor.  <i class="calibre4">Kraliçe	Cersei,</i> <i class="calibre4">Sadık	Adam. </i>	Bak,  <i class="calibre4">Denizgülü</i>	orada.”	Yeni	kılıcının	ucuyla	gösterdi;	yeşil	alevler <i class="calibre4">Denizgülü</i>’nün	altın	renkli	gövdesini	yalıyor	ve	küreklerine	tırmanıyordu.	Kaptan gemiyi	nehrin	yukarısına	doğru	çevirmeye	çalışmıştı	ama	çılgınateşten kaçabilecek	kadar	hızlı	değildi. </p>
<p class="calibre1">Gemi	lanetlenmişti,	Tyrion	biliyordu.  <i class="calibre4">Başka	bir	yol	yoktu.	Onlarla	yüzleşmek</i> <i class="calibre4">için	öne	çıkmasaydık	Stannis	tuzağı	sezerdi. </i>	Bir	oka	yön	verilebilirdi,	bir mızrağa,	hatta	mancınıktan	fırlatılan	bir	taşa	ama	çılgınateşin	kendi	iradesi	vardı. </p>
<p class="calibre1">Bir	kez	serbest	bırakıldığında	insanların	kontrolünden	çıkardı.	“Yapacak	bir	şey yok,”	dedi	Tyrion	yeğenine.	“Donanmamız	her	halükarda	yok	olacaktı.” </p>
<p class="calibre1">Tyrion,	burcun	tepesinde	durmasına	rağmen	–etrafa	siperlerin	üstünden bakamayacak	kadar	kısaydı,	bu	sebeple	adamları	onu	burca	çıkarmıştı–	alevler	ve duman	yüzünden	nehrin	aşağısında	olanları	göremiyordu	ama	kafasının	içinde binlerce	kez	görmüştü	her	şeyi.	Bronn,	Stannis’in	amiral	gemisi	Kızıl	Kale’nin önünden	geçtiği	anda	öküzleri	kamçılamıştı;	zincir	korkunç	ağırlıktaydı,	devasa bocurgatlar	çatırdayıp	inleyerek	ağır	ağır	dönmüştü.	Suyun	üstünde	metalin	ilk pırıltısı	göründüğünde	düşman	donanmasının	tamamı	zinciri	geçmişti.	Halkalar, üstlerinden	sular	damlayarak,	çamurla	ışıldayarak	teker	teker	ortaya	çıkmıştı, kudretli	zincir	iyice	gerilene	dek.	Kral	Stannis	donanmasını	Karasu’ya	sokmuştu ama	buradan	çıkışı	yoktu. </p>
<p class="calibre1">Buna	rağmen,	bazıları	uzaklaşıyordu.	Nehir	akıntısı	aldatıcı	bir	şeydi	ve</p>
<p class="calibre1"><a id="p758"></a>çılgınateş	Tyrion’ın	umduğu	kadar	eşit	yayılmamıştı.	Ana	kanal	tamamen tutuşmuştu	fakat	Myrli	adamların	çoğu	güney	kıyısına	ulaşmıştı	ve	burunları	bile kanamadan	kaçmayı	başarmış	gibi	görünüyorlardı.	En	az	sekiz	gemi	şehir duvarlarının	altına	yanaşmıştı.  <i class="calibre4">Yanaşmış	ya	da	vurmuş,	ikisi	de	aynı	anlama</i> <i class="calibre4">gelir;	karaya	adam	çıkarıyorlar. </i>	Daha	kötüsü,	ambar	gemiler	bir	cehennem yaratarak	havaya	uçtuğunda	düşmanın	ilk	iki	savaş	hattının	güney	kanadı	nehrin epey	yukarısındaydı.	Kaba	bir	tahminle	Stannis’in	elinde	otuz	ya	da	kırk	kadırga kalacaktı;	bütün	ordusunu	karşıya	geçirmeye	yeterdi	bu	sayı,	adamları cesaretlerini	geri	kazandıklarında. </p>
<p class="calibre1">Cesaret	toplamaları	vakit	alacaktı;	binlerce	arkadaşının	alevler	tarafından yutulduğunu	gördükten	sonra	en	cesur	adam	bile	dehşete	kapılırdı.	Madde	bazen öyle	sıcak	yanardı	ki,	insan	eti	iç	yağı	gibi	erirdi,	Hallyne	söylemişti.	Ama	yine de... </p>
<p class="calibre1">Tyrion	kendi	adamlarıyla	ilgili	hayallere	kapılmıyordu.  <i class="calibre4">Mücadelenin	sert</i> <i class="calibre4">olacağını	anladıkları	anda	kırılacaklar,	kötü	kırılacaklar, </i>	diye	uyarmıştı	Jacelyn Bywater.	Yani,	kazanmanın	tek	yolu	mücadeleyi	baştan	sona	yumuşak	tutmaktı. </p>
<p class="calibre1">Nehrin	kıyısındaki	rıhtımların	enkazlarının	arasında	hareket	eden	koyu	renkli şekilleri	görebiliyordu.  <i class="calibre4">Yeni	bir	hücum	için	vakit	geldi, </i>	diye	düşündü.	Düşman askerlerinin	en	savunmasız	olduğu	an	karaya	çıktıkları	andı.	Düşmana	kuzey kıyısında	toplanacak	kadar	vakit	vermemeliydi. </p>
<p class="calibre1">Burçtan	aşağı	atladı.	“Lord	Jacelyn’e	nehir	kıyısında	düşmanlar	olduğunu bildir,”	dedi	Bywater’ın	ona	tahsis	ettiği	ulaklardan	birine.	Bir	diğerine,	“Sör Arneld’e	saygılarımı	ilet	ve	Fahişeler’i	otuz	derece	batıya	çevirmesini	söyle,” </p>
<p class="calibre1">dedi.	Bu	açı,	suyun	içine	kadar	olmasa	da	daha	uzun	bir	atış	menzili	sağlayacaktı. </p>
<p class="calibre1">“Annem,	Fahişeler’i	kullanabileceğimi	söylemişti,”	dedi	Joffrey.	Kralın miğfer	siperini	yine	açık	görmek	Tyrion’ı	kızdırmıştı.	Çocuğun	bütün	o	ağır çeliklerin	içinde	piştiğine	şüphe	yoktu...	ama	yeğeninin	gözüne	saplanmış	serseri bir	ok	Tyrion’ın	istediği	son	şey	bile	değildi. </p>
<p class="calibre1">Siperi	aşağı	indirdi.	“Bunu	kapalı	tutun	Majesteleri,	tatlı	varlığınız	hepimiz için	çok	kıymetli.”  <i class="calibre4">Bu	sevimli	suratının	mahvolmasını	da	istemezsin. </i>	“Fahişeler senin.”	Uygun	bir	zamandı;	alevler	içindeki	gemilere	daha	fazla	ateş	topu fırlatmanın	anlamı	yoktu.	Boynuzlu	Adamlar	çırılçıplak	ve	birbirlerine</p>
<p class="calibre1"><a id="p759"></a>zincirlenmiş	halde	aşağıdaki	meydandaydı,	boynuzları	kafalarına	çivilenmişti. </p>
<p class="calibre1">Yargılanmak	için	Demir	Taht’ın	önüne	getirildiklerinde,	hepsini	Stannis’e yollayacağına	dair	söz	vermişti	Joff.	İnsan	bedeni	bir	kayadan	ya	da	ziftle	dolu	bir fıçıdan	daha	hafifti	ve	çok	daha	uzağa	fırlatılabilirdi.	Altın	pelerinlilerden bazıları,	vatan	hainlerinin	Karasu’nun	karşısına	kadar	uçup	uçamayacağı	üstüne bahse	girmişlerdi.	“Acele	edin	Majesteleri,”	dedi	Tyrion.	“Kısa	zaman	sonra mancınıklara	tekrar	ihtiyacımız	olacak.	Çılgınateş	bile	sonsuza	dek	yanmaz.” </p>
<p class="calibre1">Joffrey	sevinç	içinde	merdivenlere	koşturdu.	Sör	Meryn	yanındaydı,	Sör Osmund	peşlerinden	gidecekken	Tyrion	adamı	kolundan	yakaladı.	“Ne	olursa olsun	onu	güvende	tutun	ve	 <i class="calibre4">orada	tutun, </i>	anlaşıldı	mı?” </p>
<p class="calibre1">“Emredersiniz,”	dedi	Sör	Osmund	itaatkâr	bir	sesle. </p>
<p class="calibre1">Tyrion,	kral	herhangi	bir	zarar	gördüğü	takdirde	onların	başına	neler geleceğiyle	ilgili	Trant’ı	ve	Karakazan’ı	uyarmıştı	ve	on	iki	tecrübeli	altın pelerinli	Joffrey’yi	merdivenlerin	başında	bekliyordu.  <i class="calibre4">Sefil	piçini	mümkün	olan</i> <i class="calibre4">en	iyi	şekilde	koruyorum	Cersei, </i>	diye	düşündü	Tyrion	acıyla.  <i class="calibre4">Umarım	Alayaya</i> <i class="calibre4">için	aynı	şeyi	yapıyorsundur. </i></p>
<p class="calibre1">Joffrey	gittikten	kısa	bir	vakit	sonra	bir	ulak	nefes	nefese	merdivenlerin başında	belirdi.	“Lordum,	çabuk!”	Tek	dizinin	üstüne	düştü.	“Turnuva	alanına yüzlerce	adam	çıkardılar!	Kral	Kapısı’nın	önüne	bir	koçbaşı	getiriyorlar.” </p>
<p class="calibre1">Tyrion	bir	küfür	savurup	paytak	adımlarıyla	merdivenlere	yöneldi.	Podrick Payne	atlarla	birlikte	aşağıda	bekliyordu.	Nehir	Yolu’ndan	aşağı	dörtnala koşturdular.	Pod	ve	Sör	Mandon	hızla	arkalarından	geliyordu.	Pencereleri	sıkı sıkı	kapatılmış	evler	yeşil	gölgelerle	boğulmuştu	ama	yollarda	kalabalık	yoktu; Tyrion,	muhafızların	bir	kapıdan	diğerine	hızlıca	ulaşabilmesi	için	yolların	açık tutulmasını	emretmişti.	Buna	rağmen,	Kral	Kapısı’na	vardıklarında	duyduğu gümleme	sesleri,	koçbaşının	oyuna	dâhil	edildiğini	anlatıyordu.	Devasa menteşelerin	iniltileri,	ölmek	üzere	olan	bir	devin	feryatlarına	benziyordu.	Kapı kulübesinin	önündeki	meydan	yaralılarla	doluydu	ama	Tyrion	atlılardan	oluşan sıralar	da	görüyordu,	bütün	adamları	zarar	görmemişti;	güçlü	bir	hat	oluşturmaya yetecek	kadar	paralı	asker	ve	altın	pelerinli	vardı.	“Toplanın,”	diye	bağırdı	yere atlarken.	“Burayı	kim	komuta	ediyor.	Dışarı	çıkıyorsun.” </p>
<p class="calibre1">“Hayır.”	Duvarın	gölgesinden	bir	gölge	ayrıldı	ve	koyu	gri	bir	zırh	giyen	uzun</p>
<p class="calibre1"><a id="p760"></a>boylu	bir	adama	dönüştü.	Sandor	Clegane	miğferini	iki	eliyle	birden	çıkarıp	yere attı.	Çelik	ezilmiş	ve	alazlamıştı,	hırlayan	köpeğin	sol	kulağı	kopmuştu.	Tek gözünün	üstündeki	derin	yarıktan	çıkan	kan,	eski	yanık	izlerinin	üstüne	akıyor, yüzünün	yarısını	maskeliyordu. </p>
<p class="calibre1">“Evet,”	diye	karşılık	verdi	Tyrion. </p>
<p class="calibre1">Clegane’in	solukları	düzensizdi.	“Bütün	bunların	canı	cehenneme,	seninki	de.” </p>
<p class="calibre1">Bir	paralı	asker	Tazı’nın	yanına	geldi.	“Dışarı	çıktık.	Tam	üç	kez. </p>
<p class="calibre1">Adamlarımızın	yarısı	öldürüldü	ya	da	yaralandı.	Her	yerde	çılgınateş	patlıyor. </p>
<p class="calibre1">Atlar	insanlar	gibi	çığlık	atıyor,	insanlar	da	atlar	gibi...” </p>
<p class="calibre1">“Sizleri	turnuvada	dövüşmeniz	için	mi	tuttuğumuzu	sanıyordun?	Sana	bir bardak	buzlu	süt	ve	bir	kase	ahududu	getirmemi	ister	misin?	Hayır	mı?	O	halde	şu kahrolası	atına	bin.	Tazı,	sen	de.” </p>
<p class="calibre1">Clegane’in	yüzündeki	kan	kıpkırmızı	parlıyordu	ama	gözlerinin	akı görünüyordu.	Uzunkılıcını	çekti. </p>
<p class="calibre1"> <i class="calibre4">Korkuyor, </i>	diye	fark	etti	Tyrion	şaşkınlıkla.  <i class="calibre4">Tazı	korkuyor. </i>	Durumun	acileyetini açıklamaya	çalıştı.	“Kapıya	bir	koçbaşıyla	yükleniyorlar,	seslerini	duyabilirsin, onları	dağıtmak	zorundayız...” </p>
<p class="calibre1">“Kapıları	aç.	İçeri	doluştuklarında	etraflarını	sar	ve	hepsini	öldür.”	Tazı, uzunkılıcının	ucunu	yere	sapladı,	kabza	topuzuna	tutundu,	ileri	geri	sallanmaya başladı.	“Adamlarımın	yarısını	kaybettim.	Atlarımı	da.	O	ateşin	içine	bir	kez	daha girmem.” </p>
<p class="calibre1">Sör	Mandon	Moore,	Tyrion’ın	yanına	geldi,	beyaz	mineli	kalkanı	lekesizdi. </p>
<p class="calibre1">“Kral	Eli	emrediyor.” </p>
<p class="calibre1">“Kral	Eli’ni	becereyim.”	Tazı’nın	yüzünün	kanla	kaplı	olmayan	yanı	süt	kadar beyazdı.	“Biri	bana	içecek	bir	şey	getirsin.”	Bir	altın	pelerinli	adama	bir	kupa uzattı.	“Su?	Suyunu	becereyim.	Bana	şarap	getir.” </p>
<p class="calibre1"> <i class="calibre4">Tükenmiş. </i>	Tyrion	bunu	görebiliyordu	artık.  <i class="calibre4">Yaraları,	alevler...	işi	bitmiş,</i> <i class="calibre4">başka	birini	bulmak	zorundayım	ama	kim?	Sör	Mandon? </i>	Adama	baktığı	anda	işe yaramayacağını	biliyordu.	Clegane’in	korkusu	hepsini	sarsmıştı.	Bir	lider olmadan	onlar	da	dışarı	çıkmayı	reddedecekti	ve	Sör	Mandon...	tehlikeli	bir adam,	Jaime	söylemişti,	evet	ama	diğer	adamların	takip	edeceği	bir	adam	değildi. </p>
<p class="calibre1">Tyrion	uzaktan	büyük	bir	gümleme	daha	duydu.	Duvarların	üstünde	kararan</p>
<p class="calibre1"><a id="p761"></a>gökyüzü	yeşil	ve	turuncu	ışıklarla	doluydu.	Kapı	daha	ne	kadar	dayanabilirdi? </p>
<p class="calibre1"> <i class="calibre4">Bu	çılgınlık, </i>	diye	düşündü,  <i class="calibre4">ama	çılgınlığı	yenilgiye	tercih	ederim.	Yenilgi</i> <i class="calibre4">ölüm	ve	utanç	demek. </i>	“Pekâlâ,	hücuma	ben	önderlik	edeceğim.” </p>
<p class="calibre1">Tazı’nın	utanıp	cesaretini	tekrar	kazanacağını	düşündüyse	de	yanılmıştı. </p>
<p class="calibre1">Clegane	sadece	güldü.	“Sen?” </p>
<p class="calibre1">Tyrion	adamların	yüzündeki	inanmazlığı	görebiliyordu.	“Ben.	Sör	Mandon,	siz kralın	sancağı	olacaksınız.	Pod,	miğferim.”	Delikanlı	emre	itaat	etmek	için	koştu. </p>
<p class="calibre1">Tazı,	kertilmiş	ve	kana	bulanmış	kılıcına	yaslanıp	kocaman	açılmış	gözleriyle Tyrion’a	baktı.	Sör	Mandon,	Tyrion’ın	atına	binmesine	yardım	etti.  <i class="calibre4">“Toplanın!” </i></p>
<p class="calibre1">diye	bağırdı	Tyrion. </p>
<p class="calibre1">Tyrion’ın	kızıl	aygırına	boyun	ve	baş	zırhı	giydirilmişti.	Sağrısındaki	örgü zırhın	üstüne	kırmızı	ipek	serilmişti.	Eyeri	yaldızlıydı.	Podric	Payne,	Tyrion’a miğferini	ve	kalkanını	uzattı;	küçük	altın	aslanlarla	çevrilmiş	altın	bir	el,	meşeden yapılmış	ağır	kırmızı	kalkanı	süslüyordu.	Tyrion	az	sayıdaki	kuvvetine	bakarak atına	bir	çember	çizdirdi.	Yalnızca	bir	avuç	adam	emrine	itaat	etmişti,	yirmiden fazla	değillerdi.	En	az	Tazı’nınki	kadar	beyaz	yüzleriyle	atlarının	sırtında oturuyorlardı.	Tyrion	aşağılayan	gözlerle	diğer	adamları	süzdü;	Clegane’in komutasındaki	şövalyeler	ve	paralı	askerler.	“Benim	yarım	bir	adam	olduğumu söylüyorlar,”	dedi.	“Ben	yarım	bir	adamsam	sizler	nesiniz?” </p>
<p class="calibre1">Bu	soru	adamları	yeterince	utandırmıştı.	Bir	şövalye	eyerine	bindi,	miğfersiz, diğerlerine	katılmak	için	atını	sürdü.	Bir	çift	paralı	asker	şövalyeyi	takip	etti. </p>
<p class="calibre1">Sonra	diğerleri.	Kral	Kapısı	tekrar	inledi.	Birkaç	dakika	içinde	Tyrion’ın	ekibi	iki katına	çıkmıştı.	Onları	tuzağa	düşürmüştü.  <i class="calibre4">Ben	savaştığım	sürece	onlar	da</i> <i class="calibre4">savaşmak	zorunda,	yoksa	bir	cüce	bile	etmeyecekler. </i></p>
<p class="calibre1">“Beni	Joffrey’nin	adını	haykırırken	duymayacaksınız,”	dedi	adamlara.	“Beni Casterly	Kayası	diye	bağırırken	de	duymayacaksınız.	Stannis’in	işgal	etmeye niyetlendiği	bu	şehir	sizin	ve	yıkmaya	çalıştığı	bu	kapı	size	ait.	Benimle	gelin	ve şu	orospu	çocuğunu	öldürelim!”	Tyrion	baltasını	çıkardı,	atını	çevirdi	ve	karşı taarruz	geçidine	doğru	koşturmaya	başladı.	Adamların	takip	ettiğini	 <i class="calibre4">düşünüyordu</i> ama	arkasına	bakmaya	cesaret	edemedi. </p>
<p class="calibre1"><a id="p762"></a>Sansa</p>
<p class="calibre1">Meşale	alevleri	duvar	apliklerinin	metallerinde	ışıldıyor,	Kraliçe’nin	Balo Salonu’nu	gümüşi	bir	ışıkla	dolduruyordu.	Buna	rağmen	karanlık	vardı	bu	salonda. </p>
<p class="calibre1">Sansa,	arka	kapıda	taş	kadar	kıpırtısız	duran,	hiçbir	şey	yiyip	içmeden	bekleyen Sör	İlyn	Payne’in	gözlerinde	görüyordu	karanlığı.	Lord	Gyles’ın	gergin öksürüğünde,	Cersei’ye	son	havadisleri	vermek	için	salona	giren	Osney Karakazan’ın	fısıltılarında	duyuyordu. </p>
<p class="calibre1">Osney	arka	kapıdan	girip	ilk	kez	geldiğinde	Sansa	çorbasını	bitirmek üzereydi.	Adamın,	ağabeyi	Osfryd’le	konuştuğunu	gördü.	Daha	sonra	platforma çıktı	Osney,	yüksek	koltuğun	önünde	diz	çöktü,	at	kokuyordu,	yanağındaki	dört uzun	ve	ince	sıyrık	kabuk	bağlamıştı,	yakasına	kadar	inen	saçları	gözlerine girmişti.	Adam	fısılyordu	ama	Sansa	kulak	kabartmaktan	alamadı	kendini. </p>
<p class="calibre1">“Donanmalar	çarpışıyor.	Birkaç	okçu	karaya	çıkmayı	başardı	ama	Tazı	onları parçalara	ayırdı	Majesteleri.	Kardeşiniz	kudretli	zinciri	kaldırıyor,	işareti duydum.	Bit	Çukuru’ndaki	bazı	sarhoşlar	kapıları	kırıyor,	pencerelerden	içeri giriyor	ama	Lord	Bywater	altın	pelerinlileri	gönderdi,	icaplarına	bakılacak. </p>
<p class="calibre1">Baelor	Septi	tıka	basa	dolu,	herkes	dua	ediyor.” </p>
<p class="calibre1">“Ya	oğlum?” </p>
<p class="calibre1">“Kralımız,	Yüce	Rahip’in	duasını	almak	için	Baelor’a	gitti.	Şu	anda	El’le birlikte	duvarları	yürüyor,	adamlarımıza	cesur	olmalarını	söylüyor,	morallerini yükseltiyor.” </p>
<p class="calibre1">Cersei	bir	kadeh	şarap	daha	istemek	için	uşağını	çağırdı;	Arbor’dan	gelen altın	hasat	şarabı,	meyveli	ve	yoğun.	Kraliçe	fazlaca	içiyordu	ama	şarap	onu	daha da	güzelleştiriyordu	sanki;	yanakları	pembeleşmişti,	salona	tepeden	bakan gözlerinde	parlak,	ateşli	bir	ısı	vardı.  <i class="calibre4">Çılgınateşin	gözleri, </i>	diye	düşündü	Sansa. </p>
<p class="calibre1">Müzisyenler	şarkılar	çaldı,	jonglörler	gösteri	yaptı.	Ay	Oğlan	uzun	sırıkların üstünde	salonu	dolaşıp	herkesle	alay	ederken	Sör	Dontos	süpürge	sopasından atıyla	hizmetçi	kızları	kovaladı.	Konuklar	güldü	ama	neşesiz	kahkahalardı	bunlar, göz	açıp	kapayıncaya	kadar	hıçkırıklara	dönüşebilecek	kahkahalar.  <i class="calibre4">Bedenleri</i></p>
<p class="calibre1"><a id="p763"></a> <i class="calibre4">burada	ama	akılları	şehir	duvarlarında,	yürekleri	de	öyle. </i></p>
<p class="calibre1">Çorbadan	sonra;	elma,	ceviz	ve	kuru	üzümlü	salata	getirildi.	Başka	bir	vakitte lezzetli	gelebilirdi	ama	bu	gece	bütün	yemeklere	korku	baharatı	katılmıştı.	Hiç iştahı	olmayan	sadece	Sansa	değildi.	Lord	Gyles	yediğinden	fazla	öksürüyordu, Lollys	Stokeworth	kambur	halde	oturmuş	titriyordu	ve	Sör	Lancel’in şövalyelerinden	birinin	genç	gelini	teselli	edilemez	bir	şekilde	ağlıyordu.	Kraliçe, Üstat	Frenken’e	kızı	yatırmasını	ve	rüya	şarabı	vermesini	emretti.	Şövalyenin karısı	salondan	çıkarılırken,	“Gözyaşları,”	dedi	küçümseyerek.	“Kadınların	silahı, leydi	annem	böyle	derdi	eskiden.	Bir	erkeğin	silahı	kılıcıdır.	Ve	bu,	sana	bilmen gereken	her	şeyi	anlatıyor,	değil	mi?” </p>
<p class="calibre1">“Ama	erkekler	cesur	olmak	zorunda,”	dedi	Sansa.	“Herkes	seni	öldürmeye çalışırken	dışarı	çıkıp	kılıçlarla	ve	baltalarla	yüzleşmek...” </p>
<p class="calibre1">“Jaime,	sadece	savaş	meydanında	ve	yatakta	gerçekten	yaşıyormuş	gibi hissettiğini	söylemişti	bana	bir	keresinde.”	Kadehini	kaldırıp	büyük	bir	yudum içti.	Salatasına	dokunmamıştı.	“Bu	korkak	tavuk	sürüsünün	varlığından	keyif alıyormuş	gibi	yapıp	çaresizce	oturmaktansa	kılıçlarla	yüzleşmeyi	tercih	ederim.” </p>
<p class="calibre1">“Onları	buraya	siz	çağırdınız	Majesteleri.” </p>
<p class="calibre1">“Bir	kraliçeden	beklenen	belli	şeyler	vardır.	Eğer	Joffrey’le	evlenirsen	aynı şeyler	senden	de	beklenecek.	Öğrensen	iyi	olur.”	Sıraları	dolduran	eşleri,	kızları, anneleri	inceledi.	“Bu	tavukların	hiçbir	önemi	yok	ama	horozlar	şu	ya	da	bu sebeple	önemli	ve	bazıları	bu	savaştan	sağ	çıkacak.	Bana	yakışan,	kadınlarının güvende	olmasını	sağlamaktır.	Eğer	benim	sefil	cüce	kardeşim	bir	şekilde	başarılı olursa	bu	kadınlar	kocalarına,	babalarına	dönecekler	ve	benim	nasıl	cesur olduğumu,	benim	cesaretimin	onları	nasıl	ayakta	tuttuğunu	ve	zafer kazanacağımızdan	nasıl	bir	an	bile	şüphe	etmediğimi	anlatacaklar.” </p>
<p class="calibre1">“Ya	kale	düşerse?” </p>
<p class="calibre1">“Bunu	çok	isterdin,	öyle	değil	mi?”	Cersei	bir	inkâr	duymak	için	beklemedi. </p>
<p class="calibre1">“Eğer	kendi	muhafızlarımın	ihanetine	uğramazsam	bir	süre	burada	kalabilirim. </p>
<p class="calibre1">Daha	sonra	kale	duvarlarına	gidip	Lord	Stannis’e	bizzat	teslim	olurum.	Bu,	bizi	en kötüsünden	kurtarır.	Ama	Maegor	Hisarı,	Stannis	gelmeden	önce	düşerse konuklarımın	çoğu	tecavüze	maruz	kalır	diyebilirim.	Ve	böyle	zamanlarda; kötürüm	bırakılmayı,	işkenceyi	ve	cinayeti	de	göz	ardı	etmemelisin.” </p>
<p class="calibre1"><a id="p764"></a>Sansa	dehşete	kapılmıştı.	“Bunlar	kadın,	silahsız	ve	hassas	yaratılışlı.” </p>
<p class="calibre1">“Cinsiyetleri	onları	koruyabilir,”	diye	kabul	etti	Cersei,	“ama	düşündüğün kadar	değil.	Bu	kadınların	hepsi	iyi	fidye	eder	ama	bir	mücadele	çılgınlığından sonra	askerler	sikke	değil	et	ister	genelde.	Yine	de,	altın	bir	kalkan	hiç	kalkanın olmamasından	iyidir.	Sokaklardaki	kadınlara,	bize	gösterdikleri	şefkatin	yarısını bile	göstermeyecekler.	Hizmetçilerimize	de.	Leydi	Tanda’nın	hizmetçisi	gibi	güzel kızlar	eğlenceli	bir	gecenin	oyuncağı	olabilir	ama	yaşlıların,	halsizlerin	ve çirkinlerin	kurtulabileceğini	sanma	sakın.	Yeterince	içki,	kör	bir	çamaşırcı	kadını ya	da	domuz	ağılında	çalışan	leş	kokulu	bir	kızı	bile	senin	kadar	alımlı	yapabilir tatlım.” </p>
<p class="calibre1"> <i class="calibre4">“Ben?” </i></p>
<p class="calibre1">“Bir	fare	gibi	konuşmamaya	çalış	Sansa.	Artık	bir	kadın	oldun,	unuttun	mu?	Ve benim	ilk	oğlumla	nişanlısın.”	Kraliçe	bir	yudum	şarap	daha	içti.	“Kapılardaki başka	biri	olsaydı	aklını	çelmeyi	umabilirdim.	Ama	bu	Stannis	Baratheon,	atını baştan	çıkarmak	istesem	daha	çok	şansım	olur.”	Sansa’nın	yüzündeki	ifadeyi görünce	güldü.	“Sizi	şaşırttım	mı	leydim?”	Öne	eğildi.	“Seni	küçük	aptal.	Bir kadının	tek	silahı	gözyaşları	değildir.	Bacaklarının	arasında	bir	silahın	daha	var ve	onu	kullanmayı	öğrensen	iyi	edersin.	Erkeklerin,	kılıçlarını	yeterince	özgürce kullandığını	göreceksin.	Her	iki	kılıcı	da.” </p>
<p class="calibre1">İki	Karakazan	salona	girince	Sansa	cevap	vermekten	kurtuldu.	Sör	Osmund	ve kardeşleri	kalenin	en	sevilen	adamları	olmuşlardı;	gülümsemeleri	ve	şakaları	her daim	hazırdı,	şövalyeler	ve	yaverlerle	olduğu	kadar	seyislerle	ve	avcılarla	da anlaşıyorlardı.	Hepsinden	çok,	hizmetçi	kızlarla	anlaştıkları	söyleniyordu.	Sör Osmund	yakın	zamanda	Tazı’nın	görevini	üstlenmişti,	Joffrey’nin	yanında	o	vardı artık.	Çamaşır	kuyusunun	başındaki	kadınlar,	Osmund’ın	Tazı	kadar	güçlü olduğunu	söylüyordu,	daha	genç	ve	daha	hızlıydı	sadece.	Eğer	gerçekten	böyleyse; Sör	Osmund,	Kral	Muhafızları’na	seçilmeden	önce	Karakazanlar’ı	neden	hiç duymadığını	merak	etti	Sansa. </p>
<p class="calibre1">Kraliçenin	yanında	diz	çökerken	Osmund’ın	yüzünde	güller	açıyordu.	“Ambar gemiler	havaya	uçtu	Majesteleri.	Bütün	Karasu	alevler	içinde.	Yüz	gemi	yanıyor, belki	daha	fazla.” </p>
<p class="calibre1">“Ya	oğlum?” </p>
<p class="calibre1"><a id="p765"></a>“El’le	beraber	Çamur	Kapısı’nda	Majesteleri.	Daha	önce	siperlerdeki setlerde	okçularla	konuştu	ve	onlara	yay	kullanmakla	ilgili	birkaç	sır	verdi,	evet yaptı.	Onun	epey	cesur	bir	delikanlı	olduğu	konusunda	herkes	hemfikir.” </p>
<p class="calibre1">“Epey	 <i class="calibre4">canlı</i>	bir	delikanlı	olarak	kalsa	iyi	olur.”	Cersei,	Osfryd’e	döndü, ağabeyinden	daha	uzun	ve	daha	ciddi	görünümlüydü,	siyah	bir	bıyığı	vardı. </p>
<p class="calibre1">“Evet?” </p>
<p class="calibre1">Osfryd	uzun	siyah	saçlarının	üstüne	bir	miğfer	geçirmişti,	yüzündeki	ifade acımasızdı.	“Majesteleri,”	dedi	sessizce,	“bir	seyis	ve	iki	hizmetçi	kız,	kralımızın atlarından	üçüyle	birlikte	arka	kapıdan	kaçmaya	çalışırken	yakalandı.” </p>
<p class="calibre1">“Gecenin	ilk	hainleri,”	dedi	kraliçe,	“ama	korkarım	sonuncular	olmayacaklar. </p>
<p class="calibre1">Onlarla	Sör	İlyn	ilgilensin,	kafaları	kazığa	geçirilip	ibret	olsun	diye	ahırların önüne	dikilsin.”	Karakazanlar	gittiğinde	Sansa’ya	döndü.	“Oğlumun	yanında oturmak	istiyorsan	öğrenmen	gereken	bir	ders	daha;	böyle	bir	gecede	merhametli davran	ve	etrafın	sert	bir	yağmurdan	sonra	ortaya	çıkan	mantarlar	gibi	ihanetle sarılsın.	İnsanların	sadakatini	kesin	hale	getirmenin	tek	yolu;	senden, düşmanlardan	daha	fazla	korkmalarını	sağlamaktır.” </p>
<p class="calibre1">İnsanların	sadakatine	giden	en	güvenilir	yolun	korku	değil	sevgi	olduğunu duyarak	büyümesine	rağmen,	“Bunu	unutmayacağım	Majesteleri,”	dedi	Sansa. </p>
<p class="calibre1"> <i class="calibre4">Eğer	bir	gün	kraliçe	olursam	insanların	beni	sevmesini	sağlayacağım. </i></p>
<p class="calibre1">Salatayı	yengeç	ayağı	tartları	takip	etti.	Ardından	ekmek	içinde	servis	edilen, pırasa	ve	havuçla	kızartılmış	koyun	eti	geldi.	Lollys	çok	hızlı	yemişti,	midesi bulandı	ve	hem	ablasının	hem	kendi	elbisesinin	üstüne	kustu.	Lord	Gyles	öksürdü, içti,	öksürdü,	içti	ve	sızdı.	Yüzü	tabağına,	eli	bir	şarap	gölcüğüne	gömülmüş	halde masaya	yayılan	adama	tiksinti	dolu	gözlerle	baktı	kraliçe.	“Erkekliği	böyle yaratıklara	vererek	heba	eden	tanrılar	çıldırmış	olmalı	ve	ben	de	bu	sefilin serbest	bırakılmasını	istediğim	için.” </p>
<p class="calibre1">Osfryd	Karakazan	geri	geldi,	kırmızı	pelerini	uçuşuyordu.	“İnsanlar	meydanda toplanıyor	Majesteleri,	kaleye	sığınmak	istiyorlar.	Ayak	takımından	değiller, zengin	tüccarlar	ve	akranları.” </p>
<p class="calibre1">“Onlara	evlerine	dönmelerini	emret,”	dedi	kraliçe.	“Gitmezlerse	okçularımız birkaçını	öldürsün.	Saldırı	olmasın;	kapılar	hiçbir	sebeple	açılmayacak.” </p>
<p class="calibre1">“Emredersiniz.”	Adam	reverans	yapıp	ayrıldı. </p>
<p class="calibre1"><a id="p766"></a>Kraliçenin	yüzü	sert	ve	öfkeliydi.	“Keşke	boyunlarını	kendi	elimle kesebilseydim.”	Dili	dolaşmaya	başlamıştı.	“Küçükken	Jaime’yle	birbirimize	o kadar	çok	benzerdik	ki	babam	bile	bizi	ayırt	edemezdi.	Bazen	şaka	olsun	diye birbirimizin	kıyafetlerini	giyer,	bütün	günü	birimiz	öbürümüzmüş	gibi	davranarak geçirirdik.	Buna	rağmen,	Jaime’ye	ilk	kılıcı	verildiği	gün	benim	için	bir	kılıç getirilmemişti.	‘ <i class="calibre4">Ben</i>	ne	alacağım?’	diye	sorduğumu	hatırlıyorum.	Biz	aynıydık	ve ikimize	neden	o	kadar	 <i class="calibre4">farklı</i>	davranıldığını	asla	anlayamadım.	Jaime	kılıçla, mızrakla	ve	gürzle	dövüşmeyi	öğrenirken;	bana	gülümsemek,	şarkı	söylemek, memnun	etmek	öğretildi.	O,	Casterly	Kayası’nın	varisi	olmak	için	doğmuştu	ve ben	bir	yabancıya	satılmak	için,	bir	at	gibi.	Yeni	sahibim	ne	zaman	isterse	üstüme çıkacaktı	ve	zamanı	gelince	daha	genç	bir	kısrak	yavrusu	için	beni	bir	kenara atacaktı.	Jaime’nin	kaderinde	güç	ve	zafer	vardı,	benimkinde	doğum	ve	kan.” </p>
<p class="calibre1">“Ama	siz	bütün	Yedi	Krallık’ın	kraliçesi	oldunuz,”	dedi	Sansa. </p>
<p class="calibre1">“İş	kılıçlara	gelince	kraliçe	dediğin	bir	kadındır	sadece.” </p>
<p class="calibre1">Cersei’nin	şarap	kadehi	boşalmıştı.	Uşak	tazelemek	için	hareketlendi	ama kraliçe	kadehi	çevirdi	ve	başını	salladı.	“Bu	kadarı	kâfi.	Zihnimin	açık	olması gerek.” </p>
<p class="calibre1">Son	yemek,	kızarmış	elma	dilimleriyle	servis	edilen	keçi	peyniriydi.	Osney Karakazan	kraliçenin	yanında	son	kez	diz	çökerken	salon	tarçın	kokusuyla doluydu.	“Majesteleri,”	diye	mırıldandı	adam,	“Stannis	turnuva	alanına	adam çıkardı	ve	daha	fazlası	da	geliyor.	Çamur	Kapısı	saldırı	altında,	Kral	Kapısı’na bir	koçbaşı	dayadılar.	İblis	düşmanı	dağıtmak	için	dışarı	çıktı.” </p>
<p class="calibre1">“Düşman	korkudan	titreyecek,”	dedi	kraliçe	kuru	bir	sesle.	“Joffrey’yi	yanına almadı	umarım.” </p>
<p class="calibre1">“Hayır	Majesteleri,	kralımız	ağabeyimle	birlikte	Fahişeler’in	yanında, Boynuzlu	Adamlar’ı	nehre	fırlatıyor.” </p>
<p class="calibre1">“Çamur	Kapısı	saldırı	altındayken?	Saçmalık.	Sör	Osmund’a	oğlumu	derhal oradan	çıkarmasını	söyleyin,	çok	tehlikeli.	Onu	kaleye	getirin.” </p>
<p class="calibre1">“İblis	dedi	ki...” </p>
<p class="calibre1">“Seni	ilgilendiren	 <i class="calibre4">benim</i>	ne	dediğim.”	Cersei	gözlerini	kıstı.	“Ağabeyin kendisine	söyleneni	yapacak,	aksi	takdirde	bir	sonraki	hücuma	o	liderlik	eder	ve sen	de	onun	yanında	gidersin.” </p>
<p class="calibre1"><a id="p767"></a>Masalar	temizlendikten	sonra	konukların	çoğu	septe	gitmek	için	izin	istedi. </p>
<p class="calibre1">Cersei	bu	isteği	nezaketle	kabul	etti.	Gidenlerin	arasında	Leydi	Tanda	ve	kızları da	vardı.	Bir	şarkıcı	öne	çıktı	ve	geride	kalanlar	için	salonu	arpının	tatlı	sesiyle doldurdu.	Jonquil	ve	Florian’ı	söyledi,	Ejderha	Şövalyesi	Prens	Aemon’ın,	kendi kardeşinin	kraliçesine	karşı	duyduğu	aşkı,	Nymeria’nın	on	bin	gemisini.	Şarkılar çok	güzeldi	ama	ölümüne	hüzünlüydü.	Kadınların	çoğu	ağlıyordu.	Sansa	da gözlerinin	nemlendiğini	hissetti. </p>
<p class="calibre1">“Çok	iyi	tatlım.”	Kraliçe	Sansa’ya	doğru	eğildi.	“Gözyaşlarını	prova etmelisin.	Kral	Stannis’in	karşısında	gerekecek.” </p>
<p class="calibre1">Sansa	huzursuzca	kıpırdandı.	“Majesteleri?” </p>
<p class="calibre1">“Ah,	şu	boş	nezaketlerini	kendine	sakla.	Adamlarımız	bir	cücenin	liderliğine ihtiyaç	duyuyorsa,	iş	umutsuz	bir	noktaya	varmış	demektir,	yani	sen	de	maskeni çıkarabilirsin	artık.	Tanrı	korusundaki	küçük	hainliğinden	haberim	var.” </p>
<p class="calibre1">“Tanrı	korusu?”  <i class="calibre4">Sör	Dontos’a	bakma,	bakma,	bakma, </i>	dedi	Sansa	kendine. </p>
<p class="calibre1"> <i class="calibre4">Haberi	yok,	kimse	bilmiyor,	Dontos	söz	verdi	bana,	Florian’ım	beni	asla	yarı</i> <i class="calibre4">yolda	bırakmaz. </i>	“Ben	hainlik	yapmadım.	Tanrı	korusuna	dua	etmek	için gidiyorum.” </p>
<p class="calibre1">“Stannis	için.	Ya	da	ağabeyin	için,	aynı	şey.	Yoksa	neden	babanın tanrılarından	yardım	isteyesin?	Bizim	yenilmemiz	için	dua	ediyorsun.	Buna	hainlik denmez	de	ne	denir?” </p>
<p class="calibre1">“Joffrey	için	dua	ediyorum,”	dedi	Sansa	ısrarla. </p>
<p class="calibre1">“Neden,	sana	çok	iyi	davrandığı	için	mi?”	Kraliçe,	tatlı	erik	şarabıyla	dolu sürahiyi	hizmetçi	kızın	elinden	kapıp	Sansa’nın	kadehini	doldurdu.	“İç,”	diye emretti	soğuk	bir	sesle.	“Belki	bir	kez	olsun	gerçekle	yüzleşecek	cesareti	verir sana.” </p>
<p class="calibre1">Sansa	kadehi	dudaklarına	götürüp	bir	yudum	içti.	Şarap	iç	bayıltacak	kadar tatlıydı	ama	çok	sertti. </p>
<p class="calibre1">“Bundan	daha	iyisini	yapabilirsin,”	dedi	Cersei.	“Kraliçen	emrediyor.” </p>
<p class="calibre1">Neredeyse	boğuluyordu	ama	kadehi	boşalttı	Sansa,	yoğun	ve	tatlı	şarap	başını döndürene	dek	içti. </p>
<p class="calibre1">“Biraz	daha?”	diye	sordu	Cersei. </p>
<p class="calibre1">“Hayır,	lütfen.” </p>
<p class="calibre1"><a id="p768"></a>Kraliçe	hoşnutsuz	görünüyordu.	“Bana	Sör	İlyn’i	sorduğunda	sana	yalan söyledim.	Gerçeği	duymak	ister	misin	Sansa?	Onun	aslında	neden	burada olduğunu	öğrenmek	ister	misin?” </p>
<p class="calibre1">Sansa	cevap	vermeye	cesaret	edememişti	ama	bu	önemli	değildi.	Kraliçe	bir yanıt	beklemeden	elini	kaldırdı	ve	çağırdı.	Sansa,	Sör	İlyn’in	salona	geri döndüğünü	bile	görmemişti	ama	adam	oradaydı,	yüksek	masanın	arkasındaki gölgelerden	çıkmıştı	ve	bir	kedi	kadar	sessizce	yaklaşıyordu.	Elinde	Buz	vardı. </p>
<p class="calibre1">Lord	Eddard	bir	adamın	kafasını	aldıktan	sonra	kılıcını	tanrı	korusunda	temizlerdi hep,	Sansa	hatırlıyordu,	ama	Sör	İlyn	o	kadar	titiz	bir	adam	değildi.	Hareli	çelikte kurumaya	yüz	tutmuş	kan	vardı;	kırmızı,	kahverengiye	dönmüştü	bile.	“Leydi Sansa’ya	neden	yanımızda	olduğunu	söyle,”	dedi	Cersei. </p>
<p class="calibre1">Sör	İlyn	ağzını	açtı	ve	boğuk	bir	hırıltı	çıkardı.	Çiçek	bozuğu	suratı	ifadesizdi. </p>
<p class="calibre1">“Bizim	için	burada	olduğunu	söylüyor,”	dedi	kraliçe.	“Stannis	şehri	alabilir, tahtı	alabilir	ama	beni	yargılamakla	yormayacağım	onu.	Bizi	canlı	olarak	ele geçirmesine	müsaade	etmeyeceğim.” </p>
<p class="calibre1"> <i class="calibre4">“Bizi?” </i></p>
<p class="calibre1">“Beni	duydun.	Belki	de	baştan	dua	etmen	gerekiyor	Sansa,	daha	farklı	bir sonuç	için.	Starklar,	Lannister	Hanedanı’nın	düşmesine	sevinemeyecek,	sana	söz veriyorum.	Uzandı	ve	Sansa’nın	saçlarına	nazikçe	dokunarak	boynunu	açıkta bıraktı. </p>
<p class="calibre1"><a id="p769"></a>Tyrion</p>
<p class="calibre1">Miğferindeki	ince	oluk	Tyrion’ın	önünü	rahatça	görmesine	engel	oluyordu	ama başını	çevirdiğinde	turnuva	alanına	yanaşmış	üç	kadırga	gördü.	Ve	dördüncüsü, diğerlerinden	daha	büyük	başka	bir	gemi	de	nehrin	açıklarında	duruyordu. </p>
<p class="calibre1">Güvertesindeki	mancınık,	yanan	zift	dolu	fıçılar	fırlatıyordu. </p>
<p class="calibre1">“Müselles	şekil,”	diye	bağırdı	Tyrion	adamları	karşı	taarruz	geçidinden	dışarı akarken.	Bir	mızrak	başı	şeklinde	durum	aldılar,	Tyrion	mızrağın	ucundaydı.	Sör Mandon	onun	sağına	geçti,	alevler	adamın	beyaz	mineli	zırhında	ışıldıyordu,	ölü gözleri	miğferinin	içinde	tutkusuzca	parlıyordu.	Bembeyaz	koşum	takımı giydirilmiş	kömür	karası	bir	at	sürüyordu.	Kral	Muhafızları’nın	kar	beyazı	kalkanı koluna	bağlanmıştı.	Tyrion	sol	yanında	Podrick	Payne’i	görünce	şaşırdı,	çocuk kılıcını	çekmişti.	“Sen	çok	küçüksün,”	dedi	hemen.	“Geri	dön.” </p>
<p class="calibre1">“Ben	sizin	yaverinizim	lordum.” </p>
<p class="calibre1">Tyrion’ın	tartışmaya	vakti	yoktu.	“O	halde	benimle	kal,	yakınımda	dur.”	Atını mahmuzladı. </p>
<p class="calibre1">Yüksek	duvarları	takip	ederek	diz	dize	at	sürdüler.	Joffrey’nin	sancakları	Sör Mandon’ın	direğinde	kırmızı	ve	altın	ışıltılarla	dalgalanıyordu;	erkek	geyik	ve aslan,	pençe	ve	toynakla	dans	ediyordu.	Geniş	bir	açıyla	kalenin	etrafını	dönerken atlarını	tırısa	kaldırdılar.	Şehir	duvarlarından	oklar	havalanıyordu,	başlarının üstünde	döne	döne	uçan	taşlar	kör	bir	halde	toprağın,	suyun,	etin	ve	çeliğin	üstüne düşüyordu.	İleride	Kral	Kapısı	göründü,	düşman	askerleri	kara	meşeden	yapılmış</p>
<p class="calibre1">demir	topuzlu	bir	koçbaşıyla	cebelleşiyordu.	Gemilerdeki	okçular,	kapı kulübesinin	duvarlarında	görünen	müdafaacıların	üstüne	ok	yağdırmak	için bekliyordu.	“Mızraklar,”	diye	bağırdı	Tyrion.	Atını	eşkin	koşturmaya	başladı. </p>
<p class="calibre1">Zemin,	kan	ve	çamur	yüzünden	ıslak	ve	kaygandı.	Kızıl	aygır,	bir	cesede takılıp	tökezledi,	ayakları	ıslak	toprağa	batıp	çıkarak	kayıyordu.	Tyrion,	daha düşmana	ulaşamadan	eyerinden	düşeceğinden	korkmaya	başlamıştı	ama	bir şekilde	hem	atı,	hem	kendisi	dengede	durmayı	başardı.	Kapının	altındaki	adamlar dönüyordu,	darbeye	hazırlanmak	için	aceleyle	birleşmeye	çalışıyorlardı.	Tyrion</p>
<p class="calibre1"><a id="p770"></a>baltasını	kaldırdı,  <i class="calibre4">“Kral	Toprakları!” </i>	diye	bağırdı.	Diğer	sesler	haykırışı	tekrar etti	ve	mızrak	başı	uçuşa	geçti;	çeliğin	ve	ipeğin,	toynakların	ve	ateşle	öpülmüş</p>
<p class="calibre1">bıçakların	uzun	çığlığıyla. </p>
<p class="calibre1">Sör	Mandon	mümkün	olan	son	anda	mızrağının	başını	düşürdü	ve	Joffrey’nin sancağını	zırhlı	yelek	giyen	bir	adamın	göğsüne	sapladı,	sancak	direği	kırılmadan önce	adamın	ayakları	yerden	kesilmişti.	Tyrion’ın	önünde,	pelerininde	çiçek çemberinin	içinden	burnunu	çıkartmış	tilki	motifi	olan	bir	şövalye	vardı.	Tyrion’ın aklına	gelen	ilk	şey	 <i class="calibre4">Florent</i>	oldu	ama	 <i class="calibre4">miğfersiz</i>	hemen	arkasından	koşuyordu. </p>
<p class="calibre1">Baltasının,	kolunun	ve	atının	bütün	ağırlığıyla	adamın	yüzüne	vurdu,	kafasının yarısını	götürdü.	Darbenin	etkisi	kolunu	uyuşturmuştu.  <i class="calibre4">Shagga	olsa	bana	gülerdi,</i> diye	düşündü	ilerlerken. </p>
<p class="calibre1">Kalkanına	bir	mızrak	çarptı.	Yanlarından	geçen	her	düşmanı	devirerek	Pod’la yan	yana	dörtnala	koşturuyorlardı.	Duvarlardaki	adamların	tezahüratlarını	hayal meyal	duydu.	Koçbaşı	büyük	bir	gümbürtüyle	çamura	düştü	ve	onu	taşıyan	adamlar kaçmak	ya	da	dövüşmek	için	dağıldığı	anda	unutuldu.	Tyrion	bir	okçuyu	ezdi,	bir mızrakçıyı	koltuk	altından	omzuna	kadar	biçti,	denizatıyla	süslenmiş	bir	miğferi havaya	uçurdu.	Koçbaşının	önüne	geldiklerinde	kızıl	aygır	şaha	kalktı	ama	kömür karası	aygır	engelin	üstünden	rahatça	atladı	ve	Sör	Mandon	hızla	Tyrion’ın yanından	geçti,	kar	beyazı	ipeklere	bürünmüş	ölüm	gibiydi.	Kılıcı;	kolları	ve bacakları	kesti,	kafaları	kırdı,	kalkanları	parçalara	ayırdı...	ama	birkaç	düşman askeri,	kalkanları	zarar	görmemiş	halde	nehrin	karşısına	geçmeyi	başarmıştı. </p>
<p class="calibre1">Tyrion	aygırını	koçbaşının	üstünden	atlamaya	zorladı.	Düşman	kaçıyordu. </p>
<p class="calibre1">Başını	sağa	sola	çevirdi,	arkasına	baktı	ama	Podric	Payne’i	göremedi.	Bir	ok, yanağında	kırıldı,	göz	kapağını	bir	santimle	ıskalamıştı.	Ani	panik	duygusu	onu	az kalsın	atından	düşürecekti.  <i class="calibre4">Burada	böyle	kütük	gibi	duracaksam	göğüs</i> <i class="calibre4">kalkanıma	bir	hedef	çizeyim	bari. </i></p>
<p class="calibre1">Atını	mahmuzlayıp	cesetlerin	üstünden	ve	yanından	geçti.	Karasu	Nehri’nin aşağısı	ambar	gemilerle	ve	yanan	kadırgalarla	doluydu.	Çılgınateş	suyun yüzeyinde	yanıyordu	hâlâ,	altı	metrelik	alev	sütunları	döne	döne	havaya yükseliyordu.	Koçbaşıyla	kapıya	saldıran	adamları	dağıtmışlardı	ama mücadelenin	nehir	kıyısı	boyunca	devam	ettiğini	görüyordu	Tyrion.	Sör	Balon Swann’ın	adamları,	belki	de	Lancel’inkiler,	yanan	gemilerden	kıyıya	çıkan</p>
<p class="calibre1"><a id="p771"></a>düşman	askerlerini	suya	geri	püskürtmek	için	uğraşıyordu.	“Çamur	Kapısı’na gidiyoruz,”	diye	emretti	Tyrion. </p>
<p class="calibre1">Sör	Mandon	bağırdı,  <i class="calibre4">“Çamur	Kapısı!” </i>	Ve	tekrar	at	koşturuyorlardı.  <i class="calibre4">“Kral</i> <i class="calibre4">Toprakları!” </i>	diye	bağırıyordu	adamları.	Ve,  <i class="calibre4">“Yarımadam!	Yarımadam!” </i>	diye. </p>
<p class="calibre1">Bunu	kimden	öğrendiklerini	merak	etti	Tyrion.	Çelik	seslerinin	ve	miğferinin altındaki	dolgulu	başlığın	içinden	ızdırap	dolu	çığlıkları,	alevlerin	aç	çıtırtılarını, savaş	borularının	inlemelerini	ve	borazanların	metalik	ötüşlerini	duyabiliyordu. </p>
<p class="calibre1">Her	yerde	alevler	vardı.  <i class="calibre4">Tanrılar	merhamet	edin,	Tazı’nın	korkmasına</i> <i class="calibre4">şaşmamak	gerek.	Alevlerden	korkuyor... </i></p>
<p class="calibre1">At	büyüklüğünde	bir	taş	kadırgalardan	birinin	ortasına	düştüğünde	korkunç	bir çatırtı	Karasu	Nehri	boyunca	yankılandı.  <i class="calibre4">Bizim	kadırgamız	mı,	onlarınki	mi? </i></p>
<p class="calibre1"> <i class="calibre4">Geri	dönmeliydim, </i>	diye	düşündü	ilerlerken. </p>
<p class="calibre1">Elindeki	balta	ağırdı.	Arkasındaki	bir	avuç	adam	hâlâ	onu	takip	ediyordu, diğerleri	ya	ölmüş	ya	da	kaçmıştı.	Atının	başını	doğuya	doğru	tutmak	için cebelleşiyordu.	Bu	büyük	savaş	atı	da	alevleri	Sandor	Clegane’den	fazla sevmiyordu	ama	hayvanı	gütmek	daha	kolaydı. </p>
<p class="calibre1">Nehirden	sürünerek	çıkıyordu	adamlar,	kanayan	ve	yanan	adamlar,	su kusuyorlardı,	yalpalıyorlardı,	ölüyorlardı.	Birliğini	adamların	içine	sürdü,	ayakta duracak	kadar	gücü	kalanlara	daha	hızlı	ve	daha	temiz	bir	ölüm	götürdü.	Savaş, miğferindeki	incecik	göz	oluğuna	sığacak	büyüklükteydi	artık.	Cüssesinin	iki katından	büyük	şövalyeler	ondan	kaçıyordu	ya	da	önünde	durup	ölüyorlardı. </p>
<p class="calibre1">Küçük	ve	korkak	şeyler	gibi	görünüyorlardı.  <i class="calibre4">“Lannister!” </i>	diye	bağırdı	kıyıma devam	ederken.	Kolu,	dirseğine	kadar	kırmızıydı,	nehirden	yansıyan	ışıkla parlıyordu.	Atı	tekrar	şaha	kalktığında	baltasını	yıldızlara	doğru	salladı	ve yıldızların,  <i class="calibre4">“Yarımadam!	Yarımadam!” </i>	diye	bağırdığını	duydu.	Tyrion	kendini sarhoş	hissediyordu. </p>
<p class="calibre1">Savaş	humması.	Jaime	sıkça	bahsederdi	bundan	ama	Tyrion	kendi	başına geleceğini	düşünmemişti	hiç.	Zaman	bulanıklaşmış,	ağırlaşmış,	hatta	durmuştu; şimdiki	andan	başka	bir	şey	kalmayana	dek	yok	olmuştu	geçmiş	ve	gelecek;	korku gitmişti,	düşünce	gitmişti,	hatta	bedeni	gitmişti.	“Yaralarını	hissetmezsin	bile,” </p>
<p class="calibre1">demişti	Jaime.	“Zırhının	ağırlıyla	ağrıyan	sırtını,	gözlerinin	içine	akan	teri hissetmezsin.	Hissetmeyi	bırakırsın,	düşünmeyi	bırakırsın,	sen	olmayı	bırakırsın; </p>
<p class="calibre1"><a id="p772"></a>sadece	dövüş	vardır,	sadece	düşman,	bir	adam,	sonra	bir	diğeri,	sonra	diğeri, sonra	diğeri;	onların	korktuğunu	ve	yorgun	olduğunu	bilirsin	ama	sen	ne yorulursun	ne	de	korkarsın.	Damarında	hayat	akar,	ölümle	sarılmışsındır	ama düşmanın	kılıcı	o	kadar	ağır	hareket	eder	ki	sen	kahkahalar	atarak	aralarında	dans edersin.”  <i class="calibre4">Savaş	humması.	Ben	yarım	bir	adamım	ve	katliamla	sarhoşum,</i> <i class="calibre4">öldürebiliyorlarsa	öldürsünler	beni! </i></p>
<p class="calibre1">Denediler.	Başka	bir	mızrakçı	ona	doğru	koştu.	Tyrion	adamın	etrafında çemberler	çizerek	mızrağın	başını	kesti,	sonra	adamın	elini,	sonra	kolunu.	Yaysız bir	okçu	elindeki	oku	bir	bıçakmış	gibi	tutarak	Tyrion’a	saldırdı.	Savaş	atı baldırlarını	tekmeleyip	adamı	yere	serdi	ve	Tyrion	havlamaya	benzer	bir	kahkaha attı.	Çamura	gömülmüş	bir	sancağın	yanından	geçti;	Stannis’in	alevli	kalplerinden biri,	sancak	direğini	baltasının	tek	darbesiyle	ikiye	ayırdı.	Bir	şövalye	hiç	yoktan önüne	çıktı,	çift	elli	büyük	kılıcını	Tyrion’ın	kalkanına	indirdi,	tekrar	ve	tekrar, başka	biri,	şövalyenin	koluna	bir	hançer	saplayana	kadar.	Tyrion’ın	adamlarından biriydi	belki.	Görmemişti. </p>
<p class="calibre1">“Teslim	oluyorum,”	diye	bağırdı	başka	bir	şövalye	nehrin	aşağısında.	“Teslim oluyorum	sör.	Size	teslim	oluyorum.	Yemin	ediyorum,	işte,	işte.”	Adam	kara	bir	su birikintisinin	içinde	yatıyordu,	pullu	çelik	eldivenini	teslimiyetinin	göstergesi olarak	uzattı.	Tyrion	eldiveni	almak	için	aşağı	eğilmek	zorunda	kaldı,	o	sırada başının	üstünde	bir	kavanoz	çılgınateş	yeşil	alevler	saçarak	patladı.	Tyrion	ani ışıkla	su	birikintisinin	siyah	değil	kırmızı	olduğunu	gördü,	şövalyenin	eli	hala eldivenin	içindeydi.	Eldiveni	geri	attı.	Adam	umutsuzca,	“Teslim	oluyorum,”	diye hıçkırıyordu.	Tyrion	uzaklaştı. </p>
<p class="calibre1">Silahlı	bir	asker	kızıl	aygırın	yularını	yakalayıp	elindeki	hançeri	Tyrion’ın yüzüne	savurdu.	Tyrion	hançeri	savuşturup	baltasını	adamın	ensesine	gömdü. </p>
<p class="calibre1">Baltayı	saplandığı	yerden	kurtarırken	gözünün	ucunda	bir	beyazlık	belirdi.	Sör Mandon’ı	tekrar	yanında	bulacağını	düşünerek	döndü	ama	bu	farklı	bir	beyaz şövalyeydi.	Sör	Balon	Swann	aynı	beyaz	zırhı	giyiyordu	ama	atının	koşum takımında	Swann	Hanedanı’nın	siyah	ve	beyaz	kuğuları	vardı.  <i class="calibre4">Beyazdan	öte</i> <i class="calibre4">benekli	bir	şövalye, </i>	diye	düşündü	Tyrion	anlamsızca.	Sör	Balon’ın	her	bir	yanı kanla	lekenlemiş	ve	ise	bulanmıştı.	Mızrağının	ucuyla	nehrin	aşağısını	işaret	etti. </p>
<p class="calibre1">“Lordum,	bakın.” </p>
<p class="calibre1"><a id="p773"></a>Tyrion,	Karasu’ya	bakmak	için	atını	çevirdi.	Aşağıdaki	nehir	hâlâ	şiddetli	ve kapkara	akıyordu	ama	yüzeyi	kanla	ve	alevlerle	kaplıydı.	Gökyüzü	kırmızıydı, turuncuydu	ve	parlak	yeşildi.	“Ne?”	dedi.	Ve	sonra	gördü. </p>
<p class="calibre1">Çeliğe	bürünmüş	silahlı	askerler,	iskeleye	çarpmış	enkaz	halindeki	bir kadırgadan	dışarı	tırmanıyordu.  <i class="calibre4">Çok	kalabalıklar,	nereden	geliyorlar? </i>	Dumanın ve	alevlerin	arasından	görebilmek	için	gözlerini	kıstı	ve	bakışlarıyla	adamları takip	etti.	Orada,	uç	uca	duran	yirmi	kadırga	vardı,	belki	de	daha	fazla,	saymak zordu.	Kürekleri	bağlanmıştı,	gövdeleri	kancalı	halatlarla	birbirlerine kenetlenmişti,	birbirlerinin	mahmuzlarına	dayanmışlardı,	aşağı	düşen	yelken halatlarının	arasında	kör	düğüm	olmuşlardı.	Daha	küçük	iki	geminin	arasındaki	bir ambar	gemi	havaya	uçtu.	Enkaz	durumundalardı,	ama	birbirlerine	öyle	yakın duruyorlardı	ki	bir	güverteden	diğerine	atlayarak	Karasu’yu	geçmek	mümkündü. </p>
<p class="calibre1">Stannis’in	en	gözü	kara	adamlarının	yüzlercesi	tam	olarak	bunu	yapıyordu. </p>
<p class="calibre1">Tyrion,	aptal	bir	şövalyenin	karşıya	geçmeye	çalıştığını	gördü,	adam	ürkmüş	atını küpeştelerin	ve	küreklerin	üstüne	yürütüp,	kanla	kayganlaşan	ve	yeşil	alevlerle çatırdayan	yana	yatmış	güvertelere	atlamaya	zorluyordu.  <i class="calibre4">Onlar	için	kahrolası	bir</i> <i class="calibre4">köprü	kurduk, </i>	diye	düşündü	Tyrion	dehşetle.	Köprünün	bazı	bölümleri	batıyordu, diğer	tarafları	tutuşmuştu	ve	bütünü,	her	an	havaya	uçacakmış	gibi	çatırdayıp sallanıyordu	ama	bu	durum	askerleri	durdurmuyordu.	Sör	Balon’a,	“Bunlar	cesur adamlar,”	dedi	Tyrion	hayranlıkla.	“Gidip	onları	öldürelim.” </p>
<p class="calibre1">Adamlarını	gürül	gürül	yanan	ateşlerin,	isin	ve	küllerin	arasından	geçirip	nehir kıyısına	götürdü.	Atların	toynakları	uzun	taş	rıhtımı	dövüyordu.	Sör	Balon	hemen arkasındaydı.	Sör	Mandon	da	onlara	yetişti.	Kalkanı	perişan	bir	harabeye dönmüştü.	Havada	köz	ve	duman	uçuşuyordu.	Ve	düşman,	onların	hücumu karşısında	kırıldı;	kendilerini	tekrar	suya	atıyor,	tırmanmak	için	çabalarken birbirlerini	eziyorlardı.	Köprünün	ayağı	yarı	batmış	bir	düşman	kadırgasıydı, pruvasına	 <i class="calibre4">Ejderfelaketi</i>	yazılmıştı,	Tyrion’ın	iki	rıhtım	arasına	yerleştirdiği	ambar gemilerden	biri	kadırganın	kıç	tarafını	koparmıştı.	Celtigar	Hanedanı’nın	kırmızı yengeçli	armasını	taşıyan	bir	mızrakçı,	silahının	ucunu	Balon	Swann’ın	atının göğsüne	sapladı,	şövalye	eyerinden	düştü.	Tyrion	atını	hızla	sürerek	mızrakçının kafasını	uçurdu	ama	dizginleri	çekmek	için	geç	kalmıştı.	Kızıl	aygır	rıhtımın ucunda	ileri	fırladı	ve	parçalanmış	küpeştenin	üstünden	uçarak	gürültüyle	yere</p>
<p class="calibre1"><a id="p774"></a>düştü,	bilek	boyunda	suyun	içinde	çığlıklar	atıyordu.	Önce	savaş	baltası	döne döne	havaya	uçan	Tyrion	havalandı	ve	güverte	yükselip	onu	ıslak	bir	tokatla karşıladı. </p>
<p class="calibre1">Devamı	çılgınlıktı.	Kızıl	aygırın	bacağı	kırılmıştı	ve	hayvan	korkunç	çığlıklar atıyordu.	Tyrion	bir	şekilde	hançerini	çekmeyi	başardı	ve	zavallı	yaratığın boğazını	kesti.	Kan,	kızıl	bir	pınar	gibi	fışkırıyordu,	Tyrion’ın	kolları	ve	göğsü sırılsıklam	olmuştu.	Tekrar	ayağa	kalkıp	tırabzana	doğru	yalpaladı	ve	sonra,	suyla örtülü	eğri	büğrü	güvertede	dövüşüyordu.	Adamlar	üstüne	geliyordu.	Bazısını öldürdü,	bazısını	yaraladı,	bazısı	ondan	kaçtı	ama	bitmiyorlardı.	Hançerini kaybetti	ve	kırık	bir	mızrak	kazandı,	bunun	nasıl	olduğunu	söyleyemezdi.	Mızrağı kavradı,	sapladı,	küfürler	savuruyordu.	Adamlar	kaçtı,	o	kovaladı,	tırabzanların üstünden	atlayarak	bir	gemiden	diğerine	geçiyordu.	İki	beyaz	gölgesi	hep	onunla birlikteydi;	Balon	Swann	ve	Mandon	Moore,	beyaz	zırhlarının	içinde	güzel görünüyorlardı.	Velaryon	mızrakçıları	tarafından	bir	çemberin	içine	alınmışlardı, sırt	sırta	dövüşüyorlardı;	dövüşü	zarif	bir	dansa	çevirmişlerdi. </p>
<p class="calibre1">Onun	cinayetleri	sakarca	şeylerdi.	Sırtı	dönük	bir	adamı	böbreğinden bıçakladı,	bir	diğerini	bacağından	yakalayıp	baş	aşağı	nehre	attı.	Oklar	tıslayarak başının	üstünden	geçiyor,	zırhına	çarpıyordu;	bir	tanesi	göğüs	kalkanıyla	omzunun arasına	saplandı	ama	Tyrion	hissetmedi	bile.	Gökyüzünden	çıplak	bir	adam	düştü ve	güverteye	çarptı;	bedeni,	bir	kulenin	tepesinden	aşağı	atılan	kavun	gibi	patladı. </p>
<p class="calibre1">Adamın	kanı	Tyrion’ın	miğferinin	göz	oluğuna	sıçradı.	Taşlar	yağmaya	başlamıştı, güvertelere	çarpıyor,	adamları	lapaya	çeviriyordu.	Bütün	köprü	titredi,	ayağının altında	zalimce	kıvrıldı	ve	Tyrion	yana	devrildi. </p>
<p class="calibre1">Nehir	miğferinin	içine	doluyordu.	Miğferi	çıkarıp	attı	ve	suyun	sadece boğazına	kadar	geldiği	yere	varana	dek	yan	yatmış	güvertede	kulaç	attı.	Bir	inilti havayı	doldurdu,	devasa	bir	canavarın	ölüm	çığlığına	benziyordu.  <i class="calibre4">Gemi, </i>	diye düşünecek	vakit	buldu,  <i class="calibre4">gemi	parçalanmak	üzere. </i>	Kırık	kadırgalar	parçalanıyordu, köprü	parçalanıyordu.	Bunu	fark	eder	etmez	ani	bir	çatırtı	duydu,	gök	gürültüsü kadar	yüksek,	güverte	sallandı	ve	Tyrion	tekrar	suyun	içine	kaydı. </p>
<p class="calibre1">Eğim	çok	dikti,	bir	halata	tutunarak	kendini	santim	santim	yukarı	çekmek zorunda	kaldı.	Gözünün	ucuyla,	kadırganın	bağlı	olduğu	ambar	geminin	nehrin akıntısıyla	aşağı	doğru	sürüklendiğini	gördü,	adamlar	kaçışırken	gemi	yavaşça</p>
<p class="calibre1"><a id="p775"></a>dönüyordu.	Adamlardan	bazıları	Stannis’in	alevli	kalbini	taşıyordu,	bazıları Joffrey’nin	aslanını	ve	geyiğini,	bazıları	da	diğer	armaları	ama	bunun	önemi yokmuş	gibi	görünüyordu.	Nehrin	aşağısı	ve	yukarısı	yanıyordu.	Tyrion’ın	bir yanında	ateşli	bir	mücadele	vardı;	çırpınan	adamlar	denizinin	üstündeki	parlak sancakların	muazzam	karmaşası,	kurulan	ve	kırılan	kalkan	duvarlar,	kalabalığı yarıp	geçen	atlı	şövalyeler,	toz	ve	çamur,	kan	ve	duman.	Diğer	yanında	Kızıl	Kale dikiliyordu,	ateş	tükürüyordu.	Ama	yanlış	taraflardaydılar.	Tyrion	bir	an	için delirdiğini	düşündü,	Stannis	ve	kale	yer	değirmişti.  <i class="calibre4">Stannis	kuzey	kıyısına	nasıl</i> <i class="calibre4">geçti? </i>	Güvertenin	dönmekte	olduğunu	fark	etti	sonra,	bir	şekilde	o	da	ters dönmüştü	ve	kaleyle	mücadele	taraf	değiştirmişti.  <i class="calibre4">Mücadele,	hangi	mücadele,</i> <i class="calibre4">eğer	Stannis	karşıya	geçmediyse	kiminle	dövüşüyor? </i>	Bütün	bunlardan	bir	anlam çıkarmak	için	uğraşamayacak	kadar	yorgundu	Tyrion.	Kolu	korkunç	şekilde ağrıyordu,	ovuşturmak	için	uzandığında	oku	gördü	ve	hatırladı.  <i class="calibre4">Bu	gemiden</i> <i class="calibre4">çıkmak	zorundayım. </i>	Nehrin	aşağısında	bir	ateş	duvarından	başka	bir	şey	yoktu, gemi	enkazı	sürüklenmeye	başlarsa	akıntı	onu	doğrudan	oraya	götürecekti. </p>
<p class="calibre1">Mücadelenin	gürültüsünün	arasından,	bir	sesin	adını	bağırdığını	duydu.	Tyrion da	bağırmaya	çalıştı.	“Buradayım!	Buradayım,	yardım	et!”	Sesi	öyle	zayıftı	ki kendisi	bile	zor	duyuyordu.	Kendini	yukarı	çekip	tırabzana	tutundu.	Geminin gövdesi	önündeki	kadırgaya	çarptı	ve	şiddetle	geri	tepti,	Tyrion	neredeyse	suya düşüyordu.	Bütün	gücü	nereye	gitmişti?	Yapabildiği	tek	şey	tutunmaktı. </p>
<p class="calibre1"> <i class="calibre4">“LORDUM!	ELİMİ	TUTUN!	TYRION	LORDUM!” </i></p>
<p class="calibre1">İşte,	öndeki	geminin	güvertesinde,	gittikçe	genişleyen	kara	girdabın	karşısında Sör	Mandon	Moore	duruyordu,	elini	uzatmıştı.	Sarı	ve	yeşil	alevler	beyaz	zırhının üstünde	parlıyordu,	pullu	çelik	eldiveni	kanla	yapış	yapış	olmuştu	ama	Tyrion	hiç düşünmeden	elini	uzattı,	kollarının	daha	uzun	olmasını	dilerdi.	Parmak	uçları sonunda	birbirine	değdiğinde	bir	şey	onu	paniğe	sürükledi...	Sör	Mandon	sol	elini uzatıyordu,	neden... </p>
<p class="calibre1">Bu	yüzden	mi	geri	çekilmişti,	yoksa	kılıcı	mı	görmüştü?	Bunu	asla bilemeyecekti.	Kılıcın	ucu	gözlerinin	tam	altını	yardı.	Önce	soğuk	ve	sert dokunuşu,	ardından	acının	alevini	hissetti.	Başı	sert	bir	tokat	yemiş	gibi dönüyordu.	Soğuk	suyun	darbesi	ikinci	tokattı	ve	ilkinden	daha	sarsıcıydı. </p>
<p class="calibre1">Tutunacak	bir	şey	aradı,	suya	gömülürse	geri	çıkamayacağını	biliyordu.	Eli	bir</p>
<p class="calibre1"><a id="p776"></a>şekilde	kırık	bir	okun	kıymıklı	ucunu	buldu.	Umutsuz	bir	âşık	gibi	küreğe	sarıldı, kendini	santim	santim	yukarı	çekti.	Gözleri	su	doluydu,	ağzı	kan	doluydu,	başı korkunç	şekilde	zonkluyordu.  <i class="calibre4">Tanrılar,	bana	güverteye	ulaşacak	kuvvet	verin... </i></p>
<p class="calibre1">Başka	hiçbir	şey	yoktu;	sadece	kürek,	su,	güverte. </p>
<p class="calibre1">Sonunda	yana	yuvarlandı	ve	soluk	soluğa,	tükenmiş	halde	sırtüstü	uzandı.	Yeşil ve	turuncu	alev	topları,	başının	üstünde	uçuyordu,	yıldızların	arasında	çizgiler bırakıyordu.	Sör	Mandon	görüşünü	kapatmadan	önce,	manzaranın	ne	kadar	güzel olduğunu	düşünecek	bir	an	bulmuştu	Tyrion.	Şövalye	beyaz	çelikten	bir	gölgeydi, miğferinin	ardındaki	gözleri	kapkara	ışıldıyordu.	Tyrion	bir	bez	bebek	kadar güçlüydü	ancak.	Sör	Mandon	kılıcının	ucunu	boğazının	çukuruna	dayadı	ve kabzayı	iki	eliyle	birden	kavradı. </p>
<p class="calibre1">Ve	aniden	sola	doğru	yalpaladı,	tırabzana	doğru	sendeledi.	Ahşap	yarıldı	ve Sör	Mandon	bir	çığlık	atarak	suyun	içinde	kayboldu.	Sadece	bir	an	sonra	gövdeler tekrar	birbirine	çarpıyordu,	öyle	şiddetliydi	ki	güvertenin	sıçradığını	sandı Tyrion.	Sonra,	biri	yanında	diz	çöktü.	“Jaime?”	diye	bir	hırıltı	çıktı	boğazından, ağzını	dolduran	kanla	boğulacaktı	neredeyse.	Ağabeyinden	başka	kim	kurtarırdı onu? </p>
<p class="calibre1">“Kımıldamayın	lordum,	kötü	yaralanmışsınız.”  <i class="calibre4">Bir	erkek	çocuğunun	sesi,	çok</i> <i class="calibre4">anlamsız, </i>	diye	düşündü	Tyrion.	Neredeyse	Pod’un	sesi	gibiydi. </p>
<p class="calibre1"><a id="p777"></a>Sansa</p>
<p class="calibre1">Sör	Lancel	Lannister	kraliçeye	mücadelenin	kaybedildiğini	söylediğinde kraliçe	elindeki	boş	şarap	kadehini	çevirdi	ve,	“Kardeşime	söyleyin	sör,”	dedi. </p>
<p class="calibre1">Sesi	mesafeliydi,	sanki	bu	haberin	onun	için	hiçbir	önemi	yoktu. </p>
<p class="calibre1">“Kardeşiniz	muhtemelen	öldü.”	Sör	Lancel’in	pelerini	omzunun	altından	akan kanla	ıslanmıştı.	Salona	girdiği	andaki	görüntüsü	konuklarının	bazılarının	çığlık atmasına	sebep	olmuştu.	“Gemi	köprüsü	parçalandığında	orada	olduğunu düşünüyoruz.	Büyük	ihtimalle	Sör	Mandon	da	gitti.	Tazı’yı	bulamıyoruz.	Tanrılar kahretsin	Cersei,	Joffrey’yi	 <i class="calibre4">neden</i>	kaleye	getirttin?	Yüzlerce	altın	pelerinli mızraklarını	bırakıp	kaçıyor.	Kralın	ayrıldığını	gördüklerinde	bütün	şevklerini kaybettiler.	Karasu	enkazlarla,	alevlerle	ve	cesetlerle	dolu	ama	dayanabilirdik, eğer...” </p>
<p class="calibre1">Osney	Karakazan	şövalyeyi	itip	ön	çıktı.	“Şu	anda	nehrin	her	iki	kıyısında	da mücadele	var	Majesteleri.	Stannis’in	bazı	lordları	birbirleriyle	savaşıyor	olabilir, kimse	emin	değil,	orada	büyük	bir	karmaşa	var.	Tazı	gitti,	nereye,	kimse	bilmiyor, Sör	Balon	şehrin	içine	çekildi.	Nehir	kıyısı	onların.	Tekrar	Kral	Kapısı’na dayandılar.	Ve	Sör	Lancel	haklı,	adamlarınız	duvarları	terk	ediyor	ve	kendi kumandanlarına	saldırıyorlar.	Ayak	takımı,	Demir	Kapı’sında	ve	Tanrı	Kapısı’nda yığıldı,	dışarı	çıkmak	için	dövüşüyorlar.	Bit	Çukuru’nda	sarhoş	isyanı	var.” </p>
<p class="calibre1"> <i class="calibre4">Tanrılar	merhamet	edin, </i>	diye	düşündü	Sansa,  <i class="calibre4">işte	oluyor.	Joffrey’nin	kafası</i> <i class="calibre4">uçacak	ve	benimki	de	öyle. </i>	Gözleri	Sör	İlyn’i	aradı	ama	Kral	Adaleti	ortalıkta görünmüyordu.  <i class="calibre4">Ama	onu	hissedebiliyorum.	Yakınlarda	bir	yerde.	Ondan</i> <i class="calibre4">kaçamayacağım,	kafamı	kesecek. </i></p>
<p class="calibre1">Kraliçe	tuhaf	bir	sakinlikle	Osney’nin	ağabeyi	Osfryd’e	döndü.	“Köprüyü kaldırın	ve	kapıları	sürgüleyin.	Benim	iznim	olmadan	Maegor’a	giriş	ve Maegor’dan	çıkış	yapılmayacak.” </p>
<p class="calibre1">“Dua	etmeye	giden	kadınlar	ne	olacak?” </p>
<p class="calibre1">“Benim	sunduğum	güvenliği	bırakıp	gitmeyi	tercih	ettiler.	Bırakın	dua	etsinler, belki	tanrılar	onları	savunur.	Oğlum	nerede?” </p>
<p class="calibre1"><a id="p778"></a>“Kalenin	kapı	kulübesinde.	Okçuları	komuta	etmek	istedi.	Kalenin	dışında uluyan	isyancılar	var	ve	yarısı	altın	pelerinli,	Çamur	Kapısı’ndan	ayrıldığımızda kralımızla	birlikte	gelenler.” </p>
<p class="calibre1">“Kralı	Maegor’a	getirin,  <i class="calibre4">şimdi. </i>” </p>
<p class="calibre1"> <i class="calibre4">“Hayır!” </i>	Lancel	o	kadar	öfkeliydi	ki	alçak	sesle	konuşmayı	unutmuştu. </p>
<p class="calibre1">Bağırdığında	insanların	kafası	onlara	döndü.	“Çamur	Kapısı’nı	geri	alacağız. </p>
<p class="calibre1">Bırak	olduğu	yerde	kalsın,	o	 <i class="calibre4">kral... </i>” </p>
<p class="calibre1">“O	benim	oğlum.”	Cersei	Lannister	ayağa	kalktı.	“Sen	de	bir	Lannister olduğunu	iddia	ediyorsun	kuzenim,	kanıtla.	Osfryd,	neden	burada	dikiliyorsun? </p>
<p class="calibre1"> <i class="calibre4">Şimdi, </i>	bugün	demek.” </p>
<p class="calibre1">Osfryd	Karakazan	kardeşiyle	birlikte	aceleyle	salondan	çıktı.	Konukların	çoğu da	kapılara	yönelmişti.	Kadınlardan	bazıları	ağlıyor,	bazıları	dua	ediyordu. </p>
<p class="calibre1">Diğerleri	masalarda	oturmaya	devam	ediyor	ve	biraz	daha	şarap	istiyordu. </p>
<p class="calibre1">“Cersei,”	diye	yalvardı	Sör	Lancel,	“eğer	kale	düğerse	Joffrey	öldürülecek	zaten, bunu	biliyorsun.	Bırak	kalsın,	onu	yanımdan	ayırmayacağım,	yemin	ederim...” </p>
<p class="calibre1">“Yolumdan	çekil.”	Cersei	eliyle	şövalyenin	yarasına	vurdu.	Kraliçe	odadan çıkarken	Lancel	acıyla	inledi,	neredeyse	bayılıyordu.	Cersei,	Sansa’nın	yüzüne bile	bakmamıştı.  <i class="calibre4">Beni	unuttu.	Sör	İlyn	beni	öldürecek	ve	kraliçe	hiç</i> <i class="calibre4">umursamayacak. </i></p>
<p class="calibre1">“Ah,	tanrılar,”	diye	feryat	etti	yaşlı	bir	kadın.	“Kaybettik,	mücadeleyi kaybettik,	kraliçe	kaçıyor.”	Pek	çok	çocuk	ağlıyordu.  <i class="calibre4">Korkunun	kokusunu</i> <i class="calibre4">alabiliyorlar. </i>	Sansa	yüksek	masada	tek	başına	buldu	kendini.	Burada	mı kalmalıydı	yoksa	kraliçenin	peşinden	koşup	hayatı	için	yalvarmalı	mıydı? </p>
<p class="calibre1">Neden	ayağa	kalktığını	bilmiyordu	ama	kalkmıştı.	“Korkmayın,”	dedi insanlara,	yüksek	sesle.	“Kraliçe	köprüyü	kaldırttı.	Şehirdeki	en	güvenli	yer burası.	Kalın	duvarlar	var,	hendek,	kazıklar...” </p>
<p class="calibre1">“Neler	oluyor?”	diye	sordu	bir	kadın	talepkâr	bir	tonla.	Sansa	uzaktan tanıyordu	kadını,	önemsiz	bir	lordun	karısıydı.	“Osney	kraliçeye	ne	söyledi?	Kral yaralandı	mı,	şehir	düştü	mü?” </p>
<p class="calibre1"> <i class="calibre4">“Söyleyin	bize,” </i>	diye	bağırdı	bir	başkası.	Bir	kadın	babasını	sordu,	bir	diğeri oğlunu. </p>
<p class="calibre1">Sansa	sessizlik	sağlamak	için	elini	kaldırdı.	“Joffrey	kaleye	geri	döndü.	Yaralı</p>
<p class="calibre1"><a id="p779"></a>değil.	Mücadele	devam	ediyor,	bütün	bildiğim	bu.	Kraliçe	birazdan	geri dönecek.”	Son	söylediği	yalandı	ama	insanları	sakinleştirmesi	gerekiyordu. </p>
<p class="calibre1">Mutfağın	kapısında	bekleyen	soytarıları	gördü.	“Ay	Oğlan,	bizi	güldür.” </p>
<p class="calibre1">Ay	Oğlan	takla	atıp	bir	masanın	üstüne	çıktı.	Dört	tane	şarap	kadehi	alıp havada	döndürmeye	başladı.	Kadehlerden	biri	habire	düşüp	kafasına	çarpıyordu. </p>
<p class="calibre1">Salonda	birkaç	tedirgin	kahkaha	yankılandı.	Sansa,	Sör	Lancel’in	yanına	gidip	diz çöktü.	Kraliçenin	vurduğu	yaradan	taze	kan	akıyordu.	“Çılgınlık,”	diye	mırıldandı şövalye.	“Tanrılar,	İblis	haklıydı,	haklıydı...” </p>
<p class="calibre1">“Ona	yardım	edin,”	diye	emretti	Sansa	uşaklardan	ikisine.	Biri	ona	baktı	ve elindeki	sürahi	ve	her	şeyle	birlikte	kaçtı.	Öbür	hizmetkârlar	da	salonu	terk ediyordu	ama	Sansa’nın	yapabileceği	bir	şey	yoktu.	Sansa	ve	diğer	uşak,	birlikte şövalyeyi	ayağa	kaldırdılar.	“Onu	Üstat	Frenken’e	götür.”	Lancel	 <i class="calibre4">onlardan</i>	biriydi ama	Sansa	onun	ölmesini	dilemeye	zorlayamıyordu	kendini.  <i class="calibre4">Yumuşak,	zayıf	ve</i> <i class="calibre4">aptalım,	tam	da	Joffrey’nin	söylediği	gibi.	Onu	öldürmem	gerekirdi,	ona	yardım</i> <i class="calibre4">etmem	değil. </i></p>
<p class="calibre1">Meşaleler	tükenmeye	başlamıştı,	birkaç	tanesi	titreyerek	söndü.	Kimse yenilerini	getirmeye	niyetlenmedi.	Cersei	geri	dönmedi.	Bütün	gözler	diğer soytarının	üzerindeyken	Sör	Dontos	yüksek	masaya	geldi.	“Odanıza	geri	dönün tatlı	Jonquil,”	diye	fısıldadı.	“Kendinizi	içeri	kilitleyin,	orada	daha	güvende olursunuz.	Mücadele	sona	erdiğinde	sizin	için	geleceğim.” </p>
<p class="calibre1"> <i class="calibre4">Biri	benim	için	gelecek, </i>	diye	düşündü	Sansa,  <i class="calibre4">ama	gelen	sen	mi	olacaksın</i> <i class="calibre4">yoksa	Sör	İlyn	mi? </i>	Çılgın	bir	an	boyunca	Dontos’a	onu	koruması	için	yalvarmayı düşündü.	Bir	zamanlar	Dontos	da	şövalyeydi,	kılıç	eğitimi	almış,	zayıfları korumak	için	yemin	etmişti.  <i class="calibre4">Hayır.	Adamın	ne	gücü	var	ne	de	kabiliyeti.	Onu	da</i> <i class="calibre4">öldürmüş	olurum	sadece. </i>	Tek	isteği	koşarak	kaçmakken,	Kraliçenin	Balo Salonu’ndan	ağır	ağır	yürüyerek	çıkmak	Sansa’nın	bütün	gücünü	almıştı.	Ama merdivenlere	vardığında,	soluksuz	kalıp	başı	dönene	kadar	koştu.	Merdivenlerde muhafızlardan	biriyle	çarpıştı.	Mücevherlerle	süslenmiş	bir	şarap	kadehi	ve	iki gümüş	şamdan	sarıldıkları	kırmızı	pelerinden	dökülüp	basamaklara	çarparak	aşağı düştü.	Muhafız	aceleyle	peşlerinden	koşturdu;	ganimetlerini	almaya çalışmayacağını	anladığında	Sansa’yı	boş	vermişti. </p>
<p class="calibre1">Yatak	odası	zifiri	karanlıktı.	Sansa	kapıyı	sürgüledi	ve	karanlıkta	el</p>
<p class="calibre1"><a id="p780"></a>yordamıyla	pencereye	gitti.	Perdeleri	açtığında	nefesi	boğazında	tıkandı. </p>
<p class="calibre1">Güney	seması	yanardöner	renklerle	doluydu;	aşağıda	yanan	büyük	ateşlerin yansıması.	Uğursuz	yeşil	dalgalar	bulutların	karnında	hareket	ediyordu	ve	turuncu ışık	gölleri	cennetlere	yayılmıştı.	Sıradan	alevlerin	kırmızıları	ve	sarıları, çılgınateşin	zümrütleriyle	ve	yeşimleriyle	savaşıyordu.	Renkler	parıldıyor,	bir	an sonra	ölecek	olan	kısa	ömürlü	bir	gölge	ordusu	doğurup	sönüyordu.	Yeşil	şafaklar göz	açıp	kapayana	dek	turuncu	akşamlara	dönüşüyordu.	Havanın	kendisi	yanık kokuyordu,	ateşte	unutulan	çorba	dolu	bir	kazanın	dibi	tuttuğunda	çıkan	koku	gibi. </p>
<p class="calibre1">Havada	uçuşan	közler	bir	ateş	böceği	sürüsüne	benziyordu. </p>
<p class="calibre1">Sansa	pencereden	ayrıldı,	güvenli	yatağına	doğru	geriledi.  <i class="calibre4">Uyuyacağım, </i>	dedi kendine,  <i class="calibre4">uyandığımda	yeni	bir	gün	doğacak	ve	gökyüzü	tekrar	mavi	olacak. </i></p>
<p class="calibre1"> <i class="calibre4">Mücadele	bitecek	ve	biri	gelip	yaşayıp	yaşamayacağımı	söyleyecek	bana. </i></p>
<p class="calibre1">“Leydi,”	diye	hıçkırdı	hafifçe,	öldüğünde	kurduyla	tekrar	buluşup	buluşmayacağını merak	ederek. </p>
<p class="calibre1">Sonra,	arkasında	bir	şey	hareket	etti	ve	karanlığın	içinden	bir	el	çıkıp	bileğini yakaladı. </p>
<p class="calibre1">Sansa	çığlık	atmak	için	ağzını	açtı	ama	başka	bir	el	yüzüne	kapandı, boğuluyordu.	Adamın	parmakları	nasırlı	ve	sertti,	kanla	yapış	yapıştı.	“Küçük	kuş. </p>
<p class="calibre1">Geleceğini	biliyordum.”	Sarhoş	bir	gıcırtıydı	sesi. </p>
<p class="calibre1">Dışarıda,	zümrüt	ışıktan	bir	mızrak	döne	döne	yıldızlara	yükseldi,	oda	yeşil bir	parıltıyla	doldu.	Sansa	bir	an	için	gördü	adamı,	tamamen	siyah	ve	yeşildi. </p>
<p class="calibre1">Yüzündeki	kan,	zift	kadar	karaydı.	Gözleri	bir	köpeğinkiler	gibi	parlıyordu.	Sonra ışık	yok	oldu	ve	adam	lekeli	beyaz	pelerinin	içindeki	kocaman	bir	gölgeye dönüştü. </p>
<p class="calibre1">“Bağırırsan	seni	öldürürüm.	Bana	inan.”	Elini	Sansa’nın	ağzından	çekti.	Sansa nefes	nefeseydi.	Tazı,	yatağın	başındaki	komodinin	üstüne	bir	şarap	sürahisi koymuştu.	Büyük	bir	yudum	aldı.	“Kimin	kazandığını	öğrenmek	istemiyor	musun küçük	kuş?” </p>
<p class="calibre1">“Kim?”	dedi	Sansa,	adama	karşı	gelmeye	korkuyordu. </p>
<p class="calibre1">Tazı	güldü.	“Sadece	kimin	kaybettiğini	biliyorum.	Ben.” </p>
<p class="calibre1"> <i class="calibre4">Daha	önce	bu	kadar	sarhoş	görmemiştim	onu.	Yatağımda	uyuyordu.	Burada</i> <i class="calibre4">ne	işi	var? </i>	“Ne	kaybettiniz?” </p>
<p class="calibre1"><a id="p781"></a>“Her	şeyi.”	Yüzünün	yanık	yarısı	kurumuş	kandan	bir	maskeyle	örtülmüştü. </p>
<p class="calibre1">“Kahrolası	cüce.	Onu	yıllar	önce	öldürmeliydim.” </p>
<p class="calibre1">“Öldüğünü	söylüyorlar.” </p>
<p class="calibre1">“Ölmüş	mü?	Hayır.	Kahretsin.	Onun	ölmesini	istemiyorum.”	Boş	sürahiyi kenara	fırlattı.	“Onun	yanmasını	istiyorum.	Eğer	tanrılar	merhametliyse	onu yakarlar	ama	ben	görmeyeceğim.	Gidiyorum.” </p>
<p class="calibre1">“Gitmek	mi?”	Kurtulmak	için	debelendi	ama	adamın	parmakları	demir gibiydi. </p>
<p class="calibre1">“Küçük	kuş	duyduğu	her	şeyi	tekrar	ediyor.	Evet,  <i class="calibre4">gidiyorum. </i>” </p>
<p class="calibre1">“Nereye	gideceksiniz?” </p>
<p class="calibre1">“Buradan	uzağa.	Alevlerden	uzağa.	Demir	Kapı’dan	çıkacağım	sanırım. </p>
<p class="calibre1">Kuzeye	bir	yere	gideceğim,	herhangi	bir	yere.” </p>
<p class="calibre1">“Dışarı	çıkamazsınız,”	dedi	Sansa.	“Kraliçe,	Maegor’ı	kapattı,	şehir	kapıları da	kapalı.” </p>
<p class="calibre1">“Benim	için	değil.	Benim	beyaz	pelerinim	var.	Ve	bir	de	 <i class="calibre4">bu. </i>”	Kılıcının kabzasına	vurdu.	“Beni	durdurmaya	çalışan	adam	ölü	adamdır.	Tabi tutuşmadıysa.”	Acı	bir	şekilde	güldü. </p>
<p class="calibre1">“Burayı	neden	geldiniz?” </p>
<p class="calibre1">“Bana	bir	şarkı	sözün	vardı	küçük	kuş,	unuttun	mu?” </p>
<p class="calibre1">Adamın	ne	demek	istediğini	anlamamıştı.	Şimdi	şarkı	söyleyemezdi	ona, burada,	gökyüzü	alevlerle	doluyken	ve	yüzlerce,	binlerce	adam	ölürken. </p>
<p class="calibre1">“Söyleyemem,”	dedi.	“Bırakın,	beni	korkutuyorsunuz.” </p>
<p class="calibre1">“Seni	her	şey	korkutuyor.	Bana	bak.	Bana	 <i class="calibre4">bak. </i>” </p>
<p class="calibre1">Kan,	yaralarının	en	kötülerini	örtmüştü	ama	gözleri	beyazdı,	kocamandı	ve dehşetle	doluydu.	Ağzının	yanık	köşesi	seğirdi	ve	tekrar	seğirdi.	Sansa	adamın kokusunu	duyabiliyordu;	ekşi	ve	tatlı	şarap,	bayat	kusmuk	ve	hepsini	bastıran	leş</p>
<p class="calibre1">kokulu	kan,	kan,	kan. </p>
<p class="calibre1">“Seni	koruyabilirdim,”	diye	hırladı.	“Hepsi	korkuyor	benden.	Bir	daha	kimse incitemezdi	seni,	onları	öldürürdüm.”	Sansa’yı	kendine	çekti,	bir	an	için	adamın onu	öpeceğini	düşündü	Sansa.	Karşı	koyamayacağı	kadar	güçlüydü.	Bir	an	önce bitmesini	isteyerek	gözlerini	kapadı	ama	hiçbir	şey	olmadı.	“Hâlâ	bakmaya dayanamıyorsun,	değil	mi?”	dediğini	duydu	Tazı’nın.	Adam	kolunu	sertçe	büktü. </p>
<p class="calibre1"><a id="p782"></a>“O	şarkıyı	istiyorum.	Florin	ve	Jonquil	demiştin.”	Hançeri	dışarıdaydı,	Sansa’nın boğazında	duruyordu.	“Söyle	küçük	kuş.	Küçük	hayatın	için	söyle.” </p>
<p class="calibre1">Sansa’nın	boğazı	kurumuştu	ve	korkuyla	sıkışıyordu.	Bildiği	her	şarkıyı unutmuştu.  <i class="calibre4">Lütfen	beni	öldürme, </i>	diye	bağırmak	istedi,  <i class="calibre4">lütfen	yapma. </i>	Tekrar gözlerini	kapayacakken	hatırladı.	Florian	ve	Jonquil’in	şarkısı	değildi	ama şarkıydı.	Kendi	sesi	incecik	ve	titrek	geldi	kulağına. </p>
<p class="calibre1"> <i class="calibre4">Şefkatli	Anne,	merhamet	pınarı, </i></p>
<p class="calibre1"> <i class="calibre4">koru	savaştan	oğullarımızı, </i></p>
<p class="calibre1"> <i class="calibre4">okları	al	ellerinden	ve	kılıçları, </i></p>
<p class="calibre1"> <i class="calibre4">görsünler	daha	güzel	yarınları. </i></p>
<p class="calibre1"> <i class="calibre4">Şefkatli	Anne,	kadındaki	kuvvet, </i></p>
<p class="calibre1"> <i class="calibre4">kızlarımıza	bu	kavgada	yardım	et, </i></p>
<p class="calibre1"> <i class="calibre4">dinsin	gazap	ve	uysallaşsın	hiddet, </i></p>
<p class="calibre1"> <i class="calibre4">hepimize	daha	iyi	yollar	öğret. </i></p>
<p class="calibre1">Diğer	kıtaları	unutmuştu.	Şarkı	bittiğinde	adamın	onu	öldüreceğinden	korktu ama	Tazı	bir	süre	sonra	hançerini	Sansa’nın	boynundan	çekti,	hiç	konuşmadı. </p>
<p class="calibre1">Sansa	tuhaf	bir	duyguyla	elini	kaldırıp	parmaklarıyla	adamın	yanağına dokundu.	Oda	onu	göremeyeceği	kadar	karanlıktı	ama	kanın	yapışkanlığını hissedebiliyordu	ve	kan	olmayan	bir	ıslaklığı.	“Küçük	kuş,”	dedi	adam	bir	kez daha.	Sonra	kalktı.	Sansa	kumaşın	yırtıldığını	duydu	ve	ardından,	uzaklaşan adımların	daha	yumuşak	sesini. </p>
<p class="calibre1">Epey	zaman	sonra	yataktan	kalktığında	yalnızdı.	Tazı’nın	pelerinini	yerde buldu,	sıkıca	burulmuştu;	beyaz	yün,	kan	ve	ateşle	lekelenmişti.	Gökyüzü	daha karanlıktı	artık,	yıldızların	arasında	dans	eden	birkaç	yeşil	hayalet	vardı	sadece. </p>
<p class="calibre1">Soğuk	bir	rüzgâr	esiyordu,	pencereler	çarpıyordu.	Sansa	üşüdü.	Yırtık	pelerini açıp	sırtına	altı	ve	kambur	halde	yere	oturdu,	titriyordu. </p>
<p class="calibre1">Orada	ne	kadar	kaldığını	bilmiyordu	ama	bir	zaman	sonra	şehrin	karşı tarafından	gelen	çan	sesini	duydu.	Pes,	bronz	bir	gümlemeydi	bu,	her	çalışta	biraz daha	hızlanıyordu.	Sansa	ikinci	çanı	ve	sonra	üçüncüsünü	duyduğunda	ne	anlama geldiklerini	merak	etti.	Çan	sesleri,	tepelerden	ve	çukurlardan,	sokaklardan	ve</p>
<p class="calibre1"><a id="p783"></a>kulelerden	Kral	Toprakları’nın	dört	bir	yanına	sesleniyordu.	Pelerini	bir	kenara fırlatıp	pencereye	koştu. </p>
<p class="calibre1">Şafağın	ilk	solgun	işareti	doğudaydı	ve	Kızıl	Kale’nin	çanları	da	çalıyordu şimdi.	Yüce	Baelor	Septi’nin	kristal	kulelerinden	akan	kabarık	ses	nehrine katılıyordu	çınlamalar.	Çanların	Kral	Robert	öldüğünde	çaldığını	hatırladı	ama	bu farklıydı,	ağır	ve	kederli	ölüm	vuruşları	değildi	bunlar,	neşeli	bir	gök	gürültüsüne benziyorlardı.	Caddelerde	bağıran	adamların	seslerini	de	duyabiliyordu	Sansa, bunlar	sadece	tezahürat	olabilirdi. </p>
<p class="calibre1">Haberleri	Sör	Dontos	getirdi.	Odanın	açık	kapısından	içeri	girdi,	gevşek kollarını	Sansa’ya	doladı	ve	onu	havaya	kaldırıp	döndürdü.	Öyle	tutarsızca haykırıyordu	ki	adamın	söylediği	tek	kelimeyi	anlayamıyordu	Sansa.	Tıpkı	Tazı gibi	sarhoştu	adam	ama	mutlu,	dans	ettiren	bir	sarhoşluktu	onunki.	Dontos	sonunda yere	bıraktığında	Sansa’nın	başı	dönüyordu.	“Ne?”	Yatak	direğine	tutundu.	“Ne oldu?	Anlat!” </p>
<p class="calibre1">“Bitti!	Bitti!	Şehir	kurtuldu.	Lord	Stannis	öldü,	Lord	Stannis	kaçtı,	kimse bilmiyor,	kimse	umursamıyor,	ordusu	dağıldı,	tehlike	bitti.	Katledildi,	dağıtıldı, ezildi	diyorlar.	Ah,	o	parlak	sancaklar.	Sancaklar	Jonquil,	sancaklar!	Şarabın	var mı?	Bugün	içmeliyiz,	evet.	Anlamıyor	musun?	Bu	güvende	olduğun	anlamına geliyor.” </p>
<p class="calibre1"> <i class="calibre4">“Neler	olduğunu	anlat	bana!” </i>	Sansa	adamı	sarstı. </p>
<p class="calibre1">Sör	Dontos	güldü	ve	bir	ayağının	üstünden	diğerine	sıçradı,	neredeyse düşüyordu.	“Nehir	yanarken	küllerin	arasından	çıkıp	gelmişler.	Nehir.	Stannis boğazına	kadar	nehrin	içindeymiş	ve	onu	arkadan	yakalamışlar.	Ah,	tekrar	bir şövalye	olmak,	mücadelenin	bir	parçası	olmak!	Stannis’in	adamlarının	neredeyse dövüşmediğini	söylüyorlar.	Bazıları	kaçmış	ama	çoğu	diz	çöküp	taraf	değiştirmiş, Lord	Renly	için	bağırıyorlarmış!	Stannis	bunu	duyduğunda	neler	düşünmüştür	kim bilir.	Osney	Karakazan’dan	duydum,	o	da	Sör	Osmund’dan	duymuş.	Sör	Balon geri	döndü	ve	onun	adamları	da	aynı	şeyi	söylüyor,	altın	pelerinliler	de.	Başardık tatlım!	Gül	Yolu’ndan	ve	nehir	kıyısından	gelmişler,	Stannis’in	yaktığı	arazilerden geçmişler,	küller	çizmelerinin	altında	uçuşmuş	ve	zırhlarını	griye	boyamış	ama	ah! </p>
<p class="calibre1"> <i class="calibre4">Sancaklar</i>	parlaktı	mutlaka,	altın	gül,	altın	aslan	ve	diğerleri,	Marbrand’ın	ve Rowan’ın	ağaçları,	Tarly’nin	avcısı,	Redwyne’ın	üzümleri	ve	Leydi	Oakheart’ın</p>
<p class="calibre1"><a id="p784"></a>yaprağı.	Batılı	adamların	hepsi,	Yüksek	Bahçe’nin	ve	Casterly	Kayası’nın	bütün kuvveti!	Stannis’in	ordusunun	sağ	kanadını	nehrin	kuzeyinde	bizzat	Lord	Tywin almış,	Randyll	Tarly	merkezi	komuta	ediyormuş,	Mace	Tyrell	de	solu	ama	savaşı öncü	kuvvet	kazanmış.	Bir	kabağa	saplanan	mızrak	gibi	Stannis’e	saplanmışlar, adamlar	çelik	giymiş	şeytanlar	gibi	uluyormuş.	Ve	öncü	kuvveti	kim	komuta ediyormuş	biliyor	musun?	Biliyor	musun?	Biliyor	musun?  <i class="calibre4">Biliyor	musun? </i>” </p>
<p class="calibre1">“Robb	mu?”	Bu	çok	büyük	bir	umuttu	ama... </p>
<p class="calibre1">“<i class="calibre4">Lord	Renly</i>’ymiş!	Yeşil	zırhının	içindeki	Lord	Renly!	Miğferinin	altın boynuzlarında	alevler	parlayan	Lord	Renly!	Elinde	uzun	mızrağıyla	Lord	Renly! </p>
<p class="calibre1">Sör	Guyard	Morringen’i	teke	tek	bir	dövüşte	kendi	elleriyle	öldürmüş,	on	kadar büyük	şövalyeyi	de.	Renly’ymiş.	Renly,	Renly!	Ah!	Sancaklar,	Sansa	tatlım.	Ah! </p>
<p class="calibre1">Şövalye	olmak!” </p>
<p class="calibre1"><a id="p785"></a>Daenerys</p>
<p class="calibre1">İrri;	küçük	incilerle	süslü,	ince	dokumalı	fildişi	ipekten	Qarth	tarzında dikilmiş	elbiseyi	getirdiğinde,	Dany	bir	kâse	soğuk	karides	ve	hurma	çorbasından oluşan	kahvaltısını	yiyordu.	“Götür,”	dedi.	“Rıhtımlar	şık	kıyafetler	giyilecek yerler	değil.” </p>
<p class="calibre1">Süt	Adamlar	onun	bir	vahşi	olduğunu	düşünüyordu,	o	da	buna	uygun giyinecekti.	Ahırlara	giderken,	rengi	solmuş	kum	ipeği	bir	pantolon	ve	hasırdan örülmüş	sandaletler	giydi.	Küçük	göğüsleri,	boyalı	bir	Dothrak	yeleğinin	altında özgürce	sallanıyordu	ve	madalyonlu	kemerinden	hilal	ay	şeklinde	bir	hançer sarkıyordu.	Jhiqui,	Dany’nin	saçlarını	Dothrak	tarzında	ördü	ve	örgünün	ucuna gümüş	bir	zil	taktı.	Zil	hafifçe	çınladığında,	“Ben	hiç	zafer	kazanmadım,”	demeye çalıştı	Dany	hizmetçisine. </p>
<p class="calibre1">Jhiqui	aynı	fikirde	değildi.	“<i class="calibre4">Maegi</i>’leri	toz	saraylarının	içinde	yaktınız	ve ruhlarını	cehenneme	gönderdiniz.” </p>
<p class="calibre1"> <i class="calibre4">Drogon’un	zaferiydi,	benim	değil, </i>	demek	istedi	ama	dilini	tuttu.	Saçlarındaki birkaç	çan,	Dorthraklar’ın	ona	daha	çok	saygı	duymasını	sağlardı.	Dany	gümüş</p>
<p class="calibre1">kısrağına	binerken	ve	atının	sonraki	her	adımında	çınladı	ama	ne	Sör	Jorah,	ne	de kansüvarileri	zil	hakkında	bir	şey	söyledi.	Yokluğunda	insanlarını	ve	ejderhalarını koruması	için	Rakharo’yu	görevlendirmişti.	Jhogo	ve	Aggo	onunla	birlikte	limana gelecekti. </p>
<p class="calibre1">Mermer	sarayları	ve	mis	kokulu	bahçeleri	arkalarında	bıraktılar	ve	mütevazı tuğla	evlerin	penceresiz	duvarlarının	caddelere	dönük	olduğu,	şehrin	daha	fakir yerlerine	gittiler.	Ortalıkta	çok	az	at	ve	deve	vardı	ve	hiç	tahtırevan	görünmüyordu ama	sokaklar	çocuklarla,	dilencilerle	ve	kum	rengi	sıska	köpeklerle	doluydu.  <i class="calibre4">Kim</i> <i class="calibre4">olduğumu	biliyorlar	ve	beni	sevmiyorlar. </i>	Ona	bakan	gözlerden	anlayabiliyordu Dany. </p>
<p class="calibre1">Sör	Jorah,	Dany’yi	tahtırevanın	içine	kapatmak	ve	ipek	perdelerin	arkasında gizlemek	istemişti	fakat	o	bunu	reddetmişti.	Saten	minderlerin	üstüne	uzanarak	ve öküzlerin	onu	oraya	buraya	taşımasına	izin	vererek	yeterince	zaman	geçirmişti. </p>
<p class="calibre1"><a id="p786"></a>Atının	sırtındayken	bir	yere	varacakmış	gibi	hissediyordu	en	azından. </p>
<p class="calibre1">Limanı	aramak	bir	tercih	değildi.	Yine	kaçıyordu.	Bütün	hayatı	uzun	bir	kaçıştı zaten.	Annesinin	rahminde	başlamıştı	kaçmaya	ve	asla	durmamıştı.	Gece karanlığında	Viserys’le	birlikte	kaç	kez	sinsice	yollara	düşmüşlerdi,	İşgalci’nın bıçağından	sadece	bir	adım	önde?	Ama	ya	kaçacaktı,	ya	ölecekti.	Xaro,	Pyat Pree’nin,	sağ	kalan	büyücüleri	Dany’ye	zarar	vermek	için	bir	araya	topladığını öğrenmişti. </p>
<p class="calibre1">Dany	bunu	duyduğunda	gülmüştü.	“Büyücülerin,	güçleri	ve	kabiliyetleri	onları terk	ettikten	sonra	bile	böbürlenmeye	devam	eden	yaşlı	ve	çelimsiz	askerlere benzediğini	söyleyen	sen	değil	miydin?” </p>
<p class="calibre1">Xaro	huzursuz	görünüyordu.	“O	zaman	öyleydi.	Ama	şimdi?	O	kadar	emin değilim.	Gece	Yürüyen	Uratthon’ın	evinde	cam	mumlar	yandığı	söyleniyor, yüzlerce	yıldır	yanmayan	mumlar.	Gehane	Bahçesi’nde	hayalet	otları	büyüyor. </p>
<p class="calibre1">Büyücüler	Yolu’ndaki	penceresiz	evlerin	arasında	mesajlar	taşıyan	gölge kaplumbağalar	görüldü	ve	şehirdeki	bütün	fareler	kendi	kuyruklarını	yiyor.	Mathos Mallarawan’ın	karısı	bir	büyücünün	güve	kemiği	dolu	elbisesiyle	alay	etmişti	bir zamanlar,	kadın	çıldırdı	ve	şimdi	hiç	elbise	giymiyor.	Yeni	yıkanmış	ipekler	bile teninde	binlerce	böcek	yürüyormuş	gibi	hissettiriyor.	Ve	Göz	Yiyenler’den	Kör Sybassion	tekrar	görmeye	başlamış.	Köleleri	yemin	ediyor.	İnsan	meraklanıyor.” </p>
<p class="calibre1">İç	geçirdi.	“Qarth’ta	tuhaf	bir	zaman	yaşanıyor.	Ve	tuhaf	zamanlar	ticaret	için	iyi değildir.	Bunu	söylemek	beni	ölümüne	üzüyor	ama	Qarth’ı	bir	an	önce	terk	etmeniz en	iyisi.”	Güven	vermek	istercesine	Dany’nin	parmaklarını	okşadı.	“Ama	tek başınıza	gitmek	zorunda	değilsiniz.	Siz	Toz	Sarayı’nda	karanlık	imgeler	gördünüz ama	Xaro	daha	parlak	şeyler	düşledi.	Bir	yatakta	yattığınızı	gördüm,	mutluydunuz, göğsünüzde	ikimizin	bebeği	vardı.	Benimle	birlikte	Yeşim	Denizi’ne	açılın	ve rüyayı	gerçek	yapalım!	Çok	geç	değil.	Bana	bir	erkek	evlat	verin	benim	neşe	dolu tatlı	şarkım!” </p>
<p class="calibre1"> <i class="calibre4">Bir	ejderha	demek	istiyorsun. </i>	“Seninle	evlenmeyeceğim	Xaro.” </p>
<p class="calibre1">Xaro’nun	yüzü	soğudu.	“Gidin	o	halde.” </p>
<p class="calibre1">“Ama	nereye?” </p>
<p class="calibre1">“Buradan	uzakta	bir	yere.” </p>
<p class="calibre1">Zamanı	gelmişti	belki	de.  <i class="calibre4">Khalasar</i>’ındaki	insanlar,	kızıl	toprakların	verdiği</p>
<p class="calibre1"><a id="p787"></a>hasarı	onarma	fırsatını	memnuniyetle	karşılamıştı	ama	dinlenip	tıknazlaştıkça asileşmeye	başlamışlardı.	Dothraklar	aynı	yerde	uzun	süre	kalamazdı.	Onlar savaşçı	insanlardı,	şehirler	için	yaratılmamışlardı.	Belki	de	şehrin	rahatlığıyla	ve güzelliğiyle	baştan	çıkarak	Qarth’ta	gereğinden	fazla	oyalanmıştı	Dany. </p>
<p class="calibre1">Vereceğinden	fazlasını	vadeden	bir	şehirdi	bu	ve	Ölümsüzler	Sarayı	dumanlar	ve alevler	içinde	çöktüğünden	beri	Dany’ye	hoş	davranmıyordu.	Qarthlılar	bir	gece içinde	ejderhaların	 <i class="calibre4">tehlikeli</i>	yaratıklar	olduğunu	hatırlamıştı.	Dany’ye	hediyeler vermek	için	birbirleriyle	yarışmıyorlardı	artık.	Tam	aksine,	Turmalin	Kardeşliği açıkça	sınır	dışı	edilmesini	istemişti	ve	Kadim	Baharatçılar	Loncası,	ölümünü. </p>
<p class="calibre1">Xaro’nun	bütün	yapabildiği	On	Üçler’in	onlara	katılmasını	engellemekti. </p>
<p class="calibre1"> <i class="calibre4">Ama	nereye	gideceğim? </i>	Sör	Jorah	uzak	doğuya	yolculuk	etmelerini	önermişti, Yedi	Krallık’taki	düşmanlarının	uzağına.	Kansüvarileri	büyük	çim	denizlerine	geri dönmek	istiyordu,	bu,	kızıl	topraklarla	tekrar	yüzleşmek	demek	olsa	bile.	Dany, ejderhaları	büyüyüp	güçlenene	kadar	Vaes	Tolorro’ya	yerleşme	fikriyle oyalıyordu	kendini.	Ama	kalbi	şüphelerle	doluydu.	Bunların	hepsinin	hata olacağını	hissediyordu	bir	şekilde...	ve	nereye	gideceğine	karar	verse	bile,	oraya nasıl	gideceği	rahatsız	edici	bir	soru	olarak	kalıyordu. </p>
<p class="calibre1">Xaro	Xhoan	Daxos	ona	yardım	etmeyecekti,	bunu	biliyordu	artık.	Bütün bağlılık	yeminlerine	rağmen	kendi	oyununu	oynuyordu	o,	Pyat	Pree’den	çok	farklı değildi.	Dany’ye	şehri	terk	etmesini	söylediği	gece,	Dany	son	bir	iyilik	için yalvarmıştı	ona.	“Bir	ordu	mu?”	diye	sordu	Xaro.	“Bir	kazan	altın	mı?	Belki	de bir	kadırga?” </p>
<p class="calibre1">Dany	kızardı.	Dilenmekten	nefret	diyordu.	“Bir	gemi,	evet.” </p>
<p class="calibre1">Xaro’nun	gözleri	burnundaki	mücevherler	kadar	parlak	ışıldadı.	“Ben	bir tacirim	 <i class="calibre4">Khaleesi. </i>	Belki	bundan	böyle	vermek	yerine	değiştokuştan	söz	etmeliyiz. </p>
<p class="calibre1">Bir	ejderhanız	karşılığında	donanmamdaki	en	iyi	gemilerden	onuna	sahip olabilirsiniz.	Bütün	yapmanız	gereken	o	tatlı	kelimeyi	söylemek.” </p>
<p class="calibre1">“Hayır,”	dedi	Dany. </p>
<p class="calibre1">“Kahretsin,”	diye	hıçkırdı	Xaro,	“bahsettiğim	kelime	bu	değildi.” </p>
<p class="calibre1">“Bir	anneden,	çocuklarından	birini	satmasını	ister	miydin?” </p>
<p class="calibre1">“Neden	olmasın?	İstediği	zaman	daha	fazlasını	yapabilir.	Anneler	her	gün çocuklarını	satıyor.” </p>
<p class="calibre1"><a id="p788"></a>“Ejderhaların	Anası	satmaz.” </p>
<p class="calibre1">“Yirmi	gemi	için	bile	mi?” </p>
<p class="calibre1">“Yüz	gemi	için	bile.” </p>
<p class="calibre1">Xaro	dudaklarını	sarkıttı.	“Yüz	gemim	yok.	Ama	Sizin	üç	ejderhanız	var. </p>
<p class="calibre1">Birini	bana	verin,	bütün	iyiliklerim	için.	İkisi	hâlâ	sizin	olur	ve	otuz	gemi.” </p>
<p class="calibre1">Otuz	gemi,	Batıdiyar’ın	kıyılarına	küçük	bir	ordu	çıkarmaya	yeterdi.  <i class="calibre4">Ama</i> <i class="calibre4">benim	küçük	bir	ordum	yok. </i>	“Kaç	gemiye	sahipsin	Xaro?” </p>
<p class="calibre1">“Seksen	üç.	Zevk	mavnam	hariç.” </p>
<p class="calibre1">“Peki	On	Üçler’deki	arkadaşların?” </p>
<p class="calibre1">“Hepimizin	gemilerini	toplarsak,	belki	bin.” </p>
<p class="calibre1">“Baharatçılar	ve	Turmalin	Kardeşliği?” </p>
<p class="calibre1">“Onların	fındık	kabuğundan	gemilerinin	bir	kıymeti	yok.” </p>
<p class="calibre1">“Olsun,”	dedi	Dany.	“Söyle.” </p>
<p class="calibre1">“Baharatçılar,	bin	iki	yüz	ya	da	bin	üç	yüz.	Kardeşlik	sekiz	yüzden	fazla değil.” </p>
<p class="calibre1">“Peki;	Asshaililer,	Braavoslular,	Yaz	Adalılar,	İbbenliler	ve	büyük	tuzlu denizde	yelken	açan	bütün	insanlar,	onların	kaç	gemisi	var?	Hepsi?” </p>
<p class="calibre1">“Çok,	çok	fazla,”	dedi	Xaro	rahatsız	bir	şekilde.	“Bunun	ne	önemi	var?” </p>
<p class="calibre1">“Dünyadaki	üç	canlı	ejderhadan	birine	fiyat	biçmeye	çalışıyorum.”	Dany tatlılıkla	gülümsedi.	“Dünyadaki	bütün	gemilerin	üçte	biri	adil	olur	sanırım.” </p>
<p class="calibre1">Xaro’nun	gözyaşları,	mücevher	hızmalı	burnunun	iki	yanından	yanaklarına aktı.	“Toz	Sarayı’na	girmemeniz	için	uyarmadım	mı	sizi?	İşte	tam	olarak	bundan korkuyordum.	Büyücülerin	fısıltıları	sizi	Mallarawan’ın	karısı	kadar	deli	etti. </p>
<p class="calibre1">Dünyadaki	bütün	gemilerin	üçte	biri?	Peh.	Peh	derim.	Peh.” </p>
<p class="calibre1">Dany	o	günden	beri	görmemişti	adamı.	Xaro’nun	kâhyası,	Dany’ye	mesajlar getiriyordu,	her	biri	bir	öncekinde	daha	soğuk.	Dany	evini	terk	etmeliydi.	Onu	ve insanlarını	beslemekten	bıkmıştı.	Dany’nin	kötü	niyetlerle	kabul	ettiği	hediyelerin iade	edilmesini	istiyordu.	Dany’nin	tek	tesellisi,	en	azından	adamla	evlenmeyecek kadar	mantıklı	davranmış	olmasıydı. </p>
<p class="calibre1"> <i class="calibre4">Büyücüler	üç	ihanet	göreceğimi	fısıldadı...	biri	kanda,	biri	altında,	biri</i> <i class="calibre4">aşkta. </i>	İlk	hain	Mirri	Maz	Duur’du	şüphesiz,	insanlarının	intikamını	almak	için Khal	Drogo’yu	ve	doğmamış	oğullarını	öldürmüştü.	Pyat	Pree	ve	Xaro	Xhoan</p>
<p class="calibre1"><a id="p789"></a>Daxos	ikinci	ve	üçüncü	olabilir	miydi?	Sanmıyordu.	Pyat	Pree’nin	yaptığı	şey altın	için	değildi	ve	Xaro	onu	asla	gerçekten	sevmemişti. </p>
<p class="calibre1">Kasvetli	taş	ambarların	arasından	geçerlerken	caddeler	boşalmaya	başlamıştı. </p>
<p class="calibre1">Aggo	önünde	at	sürüyordu	ve	Jhogo	arkasında,	Sör	Jorah	Mormont	yanındaydı. </p>
<p class="calibre1">Örgüsündeki	zil	hafifçe	çınladı	ve	Dany	kendini	Toz	Sarayı’nı	düşünürken	buldu yine;	dilin,	kırılan	bir	dişin	bıraktığı	boşluğa	gitmesi	gibi	bir	şeydi	bu.  <i class="calibre4">Üçün</i> <i class="calibre4">çocuğu, </i>	demişlerdi	ona,  <i class="calibre4">ölümün	kızı,	yalanların	katili,	alevlerin	gelini. </i>	Çok	üç vardı.	Üç	ateş,	sürülecek	üç	at,	üç	ihanet.	“Ejderhanın	üç	başı	var,”	dedi	iç geçirerek.	“Bunun	ne	anlama	geldiğini	biliyor	musunuz	Sör	Jorah?” </p>
<p class="calibre1">“Majesteleri?	Targaryen	Hanedanı’nın	arması	üç	başlı	bir	ejderhadır,	siyah üstünde	kırmızı.” </p>
<p class="calibre1">“Bunu	biliyorum.	Ama	üç	başlı	bir	ejderha	yok.” </p>
<p class="calibre1">“Üç	baş,	Aegon	ve	kız	kardeşleriydi.” </p>
<p class="calibre1">“Visenya	ve	Rhaenys,”	diye	hatırladı	Dany.	“Ben	Aegon	ve	Rhaenys’ten geliyorum,	oğulları	Aenys	ve	torunları	Jaehaerys	vasıtasıyla.” </p>
<p class="calibre1">“Mavi	dudaklar	sadece	yalan	konuşur,	Xaro	böyle	söylememiş	miydi	size? </p>
<p class="calibre1">Büyücülerin	fısıltılarını	neden	bu	kadar	çok	umursuyorsunuz?	Bütün	istedikleri teninizdeki	canı	çekip	almaktı,	bunu	biliyorsunuz	artık.” </p>
<p class="calibre1">“Belki,”	dedi	Dany	tereddütle.	“Ama	gördüğüm	şeyler...” </p>
<p class="calibre1">“Bir	geminin	pruvasındaki	ölü	adam,	mavi	bir	gül,	cesetlerin	ziyafet	masası... </p>
<p class="calibre1">bunların	ne	anlamı	var	 <i class="calibre4">Khaleesi? </i>	Oyuncu	ejderhası,	demiştiniz.	Oyuncu	ejderhası nedir	tanrılar	aşkına?” </p>
<p class="calibre1">“Bezden	bir	ejderha,	bir	direğin	ucuna	konulur,”	diye	açıkladı	Dany. </p>
<p class="calibre1">“Oyuncular	güldürülerinde	kullanır,	kahramanların	dövüşmesi	için.” </p>
<p class="calibre1">Sör	Jorah	kaşlarını	çattı. </p>
<p class="calibre1">Dany	konuyu	kapatamıyordu.	“<i class="calibre4">Onunki	buz	ve	ateşin	şarkısı, </i>	dedi	ağabeyim. </p>
<p class="calibre1">Ağabeyim	olduğundan	eminim.	Viserys	değil,	Rhaegar.	Gümüş	telli	bir	arpı vardı.” </p>
<p class="calibre1">Sör	Jorah’ın	gözlerinin	arasındaki	çizgi	derinleşti,	kaşları	birbirine	değiyordu. </p>
<p class="calibre1">“Prens	Rhaegar	öyle	bir	arp	çalıyordu,”	diye	kabul	etti.	“Onu	gördünüz	mü?” </p>
<p class="calibre1">Dany	başıyla	onayladı.	“Bir	kadın	yatakta	yatıyordu,	göğsünde	bir	bebek vardı.	Ağabeyim,	bebeğin	vadedilen	prens	olduğunu	ve	ona	Aegon	adını	verdiğini</p>
<p class="calibre1"><a id="p790"></a>söyledi	kadına.” </p>
<p class="calibre1">“Prens	Aegon,	Rhaegar’ın	Dornelu	Elia’dan	doğma	veliahtıydı,”	dedi	Sör Jorah.	“Ama	Aegon	vadedilen	prens	olsa	bile,	Lannisterlar	onun	kafasını	duvara vurarak	kırdığında	o	vaat	de	kırıldı.” </p>
<p class="calibre1">“Hatırlıyorum,”	dedi	Dany	hüzünle.	“Rhaegar’ın	kızını	da	öldürdüler,	küçük prensesi.	Adı	Rhaenys’ti,	Aegon’ın	kardeşi	gibi.	Visenya	yoktu	ama	ejderhanın	üç başı	olduğunu	söyledi.	Buz	ve	ateşin	şarkısı	nedir?” </p>
<p class="calibre1">“Daha	önce	duyduğum	bir	şarkı	değil.” </p>
<p class="calibre1">“Büyücülere	bazı	cevaplar	bulmak	için	gitmiştim	ama	yüzlerce	yeni	soruyla bıraktılar	beni.” </p>
<p class="calibre1">Caddeler	yine	insanlarla	dolmuştu.	“Yol	açın,”	diye	bağırdı	Aggo,	Jhogo kuşkuyla	havayı	kokluyordu.	“Kokusunu	alabiliyorum	 <i class="calibre4">Khaleesi, </i>”	diye	seslendi. </p>
<p class="calibre1">“Zehirli	su.”	Dothraklar	denize	ve	denizin	üstündeki	hiçbir	şeye	güvenmezdi. </p>
<p class="calibre1">Atların	içemediği	sularla	işleri	olsun	istemezlerdi.  <i class="calibre4">Öğrenecekler, </i>	diye	karar	verdi Dany.  <i class="calibre4">Ben	Khal	Drogo’yla	birlikte	onların	deniziyle	yüzleştim.	Şimdi	onlar</i> <i class="calibre4">benim	denizimle	yüzleşecekler. </i></p>
<p class="calibre1">Qarth,	dünyanın	en	büyük	limanlarından	biriydi.	Korunaklı	rıhtımı;	renklerin, seslerin	ve	ilginç	kokuların	cümbüşü	gibiydi.	Caddelere	yan	yana	dizilmiş</p>
<p class="calibre1">şaraphaneler,	ambarlar	ve	kumarhaneler;	ucuz	genelevler	ve	tuhaf	tanrıların tapınaklarıyla	dip	dibeydi.	Yankesiciler,	katiller,	falcılar	ve	sarraflar	her	tür kalabalığın	arasına	karışmıştı.	Su	kıyısı,	alışverişin	gece	ve	gündüz	devam	ettiği muazzam	bir	pazar	yeriydi.	Nereden	geldiklerini	sormazsan	buradaki	malları gerçek	değerlerinin	çok	altında	bir	fiyata	satın	alabilirdin.	İyice	kamburlaşmış</p>
<p class="calibre1">yaşlı	kadınlar	omuzlarına	astıkları	seramik	ibriklerle	aromalı	sular	ve	keçi	sütü satıyordu.	Elli	farklı	milletten	denizciler	tezgâhların	arasında	dolaşıyor,	baharatlı içkiler	içip	tuhaf	dillerde	birbirleriyle	şakalaşıyordu.	Hava	tuz	ve	kızarmış	balık, sıcak	zift	ve	bal,	yağ	ve	döl	kokuyordu. </p>
<p class="calibre1">Aggo	balla	kızartılmış	fare	şiş	için	küçük	bir	çocuğa	bir	bakır	ödedi	ve	yola devam	ederlerken	yedi.	Jhogo	bir	avuç	dolusu	beyaz	kiraz	aldı.	Başka	bir	yerde güzel	beyaz	hançerler	satılıyordu,	kurutulmuş	mürekkep	balıkları	ve	işlenmiş</p>
<p class="calibre1">akikler,	bakire	sütünden	ve	akşam	gölgesinden	hazırlanmış	çok	güçlü	bir	iksir	ve hatta	şüpheli	bir	şekilde,	boyanmış	taşlar	gibi	görünen	ejderha	yumurtaları. </p>
<p class="calibre1"><a id="p791"></a>On	Üçler	için	ayrılmış	uzun	taş	rıhtımları	geçerken,	Xaro’nun	süslü	gemisi <i class="calibre4">Varmallion	Öpücüğü</i>’nden	indirilen	safran,	buhur	ve	karabiber	dolu	sandıkları gördü	Dany.	Şarap	fıçıları,	ekşi	yaprak	balyaları	ve	çizgili	hayvan	postları	iskele tahtasından	yuvarlanarak,	akşam	dalgalarıyla	denize	açılacak	olan	 <i class="calibre4">Azure</i> <i class="calibre4">Gelini</i>’ne	yükleniyordu.	Daha	ileride,	Baharatçılar’ın	kadırgası	Şems	Alazı’nın çevresinde	insanlar	toplanmıştı,	köleler	için	fiyat	veriyorlardı.	Köle	satın alınacak	en	ucuz	yerin	gemiler	olduğu	iyi	bilinirdi	ve	kadırganın	direklerinde dalgalanan	sancaklar	 <i class="calibre4">Şems	Alazı</i>’nın	Astapor’daki	Köle	Körfezi’nden	geldiğini bildiriyordu. </p>
<p class="calibre1">Dany;	On	Üçler’den,	Turmalin	Kardeşliği’nden	ya	da	Kadim	Baharatçılar Loncası’ndan	yardım	alamayacağını	biliyordu.	Gümüş	atını	onlara	ait	iskelelerin, rıhtımların,	ambarların	millerce	uzağına	sürdü	ve	at	nalı	şeklindeki	limanın;	Yaz Adaları’ndan,	Batıdiyar’dan	ve	Özgür	Şehirler’den	gelen	gemilerin	demir atmalarına	izin	verilen	en	uç	noktasına	gitti. </p>
<p class="calibre1">Bir	kumar	çukurunun	yanında	atından	indi.	Bağrışan	denizcilerin	oluşturduğu bir	çemberin	ortasında	dev	bir	kertenkele,	kızıl	bir	köpeği	parçalara	ayırıyordu. </p>
<p class="calibre1">“Aggo,	Jhogo;	Sör	Jorah	ve	ben	kaptanlarla	konuşurken	atlara	sahip	çıkın.” </p>
<p class="calibre1">“Emredersiniz	 <i class="calibre4">Khaleesi. </i>	Siz	giderken	bakacağız.” </p>
<p class="calibre1"> <i class="calibre4">Tekrar	Valyria	dilinde	konuşan	insanlar	duymak	güzel,	hatta	Ortak	Dil’de,</i> diye	düşündü	Dany	ilk	gemiye	yaklaşırlarken.	Denizciler,	liman	işçileri	ve tacirler,	Dany’ye	yol	veriyordu;	Dothrak	kıyafetleri	giymiş,	yanında	bir	şövalyeyle birlikte	yürüyen,	gümüş	saçlı,	genç	ve	ince	kızdan	ne	anlam	çıkaracaklarını bilemiyorlardı.	Sör	Jorah	havanın	sıcaklığına	rağmen	örgü	zırhının	üstüne	yeşil yün	pelerinini	giymişti.	Göğsüne	Mormontlar’ın	siyah	ayısı	işliydi. </p>
<p class="calibre1">Ama	gemilerine	ihtiyaç	duydukları	bu	adamların	karşısında,	ne	Dany’nin güzelliği	ne	de	şövalyenin	cüssesi	ve	kuvveti	işe	yarardı. </p>
<p class="calibre1">“Yüz	Dothraklı,	bütün	atları,	bu	şövalye,	kendiniz	ve	üç	 <i class="calibre4">ejderha</i>	için	geçiş</p>
<p class="calibre1">istiyorsunuz?”	dedi	 <i class="calibre4">Şevkli	Dost</i>	isimli	büyük	gökenin	kaptanı,	kahkahalar	atarak uzaklaşmadan	önce.  <i class="calibre4">Borazancı</i>’nın	güvertesindeki	bir	Lysliye,	Yedi	Krallık Kraliçesi	Daenerys	Fırtınadadoğan	olduğunu	söylediğinde,	adam	ölü	gözleriyle bakıp,	“Evet.	Ve	ben	de	Lord	Tywin	Lannister’ım,	her	gece	altın	sıçıyorum,”	dedi. </p>
<p class="calibre1">Myr	kadırgası	 <i class="calibre4">İpek	Ruh</i>’un	hamule	başı,	ejderhaların	denizde	çok	tehlikeli</p>
<p class="calibre1"><a id="p792"></a>olacağını	söyledi;	kazayla	üfledikleri	alevli	bir	nefes	geminin	halatlarını tutuşturabilirdi.  <i class="calibre4">Lord	Faro’nun	Göbeği</i>’nin	sahibi	ejderhaları	göze	alıyordu	ama Dothraklar’ı	değil.	“Bu	tanrısız	vahşileri	 <i class="calibre4">Göbek</i>’ime	sokmam.	Yapmam.”  <i class="calibre4">Cıva</i>	ve <i class="calibre4">Boztazı</i>	isimli	kardeş	gemilerin	kaptanları	olan	iki	kardeş	cana	yakın görünüyorlardı	ve	onları	birer	kadeh	Arbor	kırmızısı	içmek	için	kamaralarına davet	ettiler.	Adamlar	o	kadar	nazikti	ki	Dany	bir	süre	için	umutlandı	ama	sonunda istedikleri	fiyat	Dany’yi	aşıyordu,	Xaro’yu	bile	aşabilirdi.  <i class="calibre4">Çimdikkıçlı	Petto</i>	ve <i class="calibre4">Erikgözlü	Bakire, </i>	Dany’nin	ihtiyacı	için	küçüktü.  <i class="calibre4">Bravo, </i>	Yeşim	Denizi’ne açılacaktı	ve	 <i class="calibre4">Yargıç	Manolo</i>	denize	açılacak	kadar	dayanıklı	görünmüyordu. </p>
<p class="calibre1">Bir	sonraki	rıhtıma	doğru	giderlerken	Sör	Jorah	elini	Dany’nin	beline	koydu. </p>
<p class="calibre1">“Majesteleri.	Takip	ediliyorsunuz.	Hayır,	dönmeyin.”	Dany’yi,	pirinçten	yapılmış</p>
<p class="calibre1">eşyalar	satan	bir	tezgahın	önüne	götürdü.	“Bu	çok	asil	bir	işçilik	kraliçem,”	dedi yüksek	sesle,	Dany’nin	daha	iyi	bakabilmesi	için	elindeki	pirinç	tepsiyi	yukarı kaldırdı.	“Güneşte	nasıl	parladığına	bir	bakın.” </p>
<p class="calibre1">Pirinç	çok	iyi	cilalanmıştı.	Dany	tepside	kendi	yüzünü	görebiliyordu...	ve	Sör Jorah	tepsiyi	sağa	doğru	çevirdiğinde	Dany	arkasını	da	gördü.	“Esmer,	şişman	bir adam	ve	bastonlu,	yaşlı	bir	adam	görüyorum.	Hangisi?” </p>
<p class="calibre1">“İkisi	de,”	dedi	Sör	Jorah.	“Cıva’dan	ayrıldığımızdan	beri	bizi	takip ediyorlar.” </p>
<p class="calibre1">Pirincin	üstündeki	hareler	yabancıların	görüntüsünü	tuhaf	şekillere	sokuyordu, adamlardan	biri	uzun	ve	cılız	görünüyordu,	diğeri	son	derece	kısa	ve	geniş.	“Bu, en	mükemmel	pirinçtir	büyük	leydi,”	diye	bağırdı	satıcı.	“Güneş	kadar	parlak!	Ve Ejderhaların	Anası	için	sadece	otuz	sikke.” </p>
<p class="calibre1">Tepsi	üç	sikkeden	fazla	etmezdi.	“Muhafızlarım	nerede?”	diye	bağırdı	Dany. </p>
<p class="calibre1">“Bu	adam	beni	soymaya	çalışıyor!”	Sesini	Sör	Jorah	için	alçaltarak	Ortak	Dil’de konuştu.	“Bana	zarar	vermeye	niyetli	olmayabilirler.	Erkekler	zamanın başlangıcından	beri	kadınlara	bakar,	belki	hepsi	budur.” </p>
<p class="calibre1">Pirinç	satıcısı	fısıltıların	üstünde	durmadı.	“Otuz?	Otuz	mu	dedim?	Ne aptalım.	Fiyatı	yirmi	sikkedir.” </p>
<p class="calibre1">“Bu	tezgâhtaki	bütün	pirinçler	yirmi	sikke	etmez,”	dedi	Dany	tepsideki yansımaları	incelerken.	Yaşlı	adamda	Batıdiyarlı	görüntüsü	vardı,	kahverengi derili	adam	yüz	otuz	kiloya	yakın	olmalıydı.  <i class="calibre4">İşgalci,	beni	öldüren	adama	lordluk</i></p>
<p class="calibre1"><a id="p793"></a> <i class="calibre4">vereceğini	söyledi	ve	bu	iki	adam	evlerinden	çok	uzaktalar.	Büyücülerin</i> <i class="calibre4">yaratıkları	olabilirler	mi,	beni	gafil	avlamaya	mı	çalışıyorlar? </i></p>
<p class="calibre1">“On,  <i class="calibre4">Khaleesi, </i>	çok	güzel	olduğunuz	için.	Onu	ayna	yerine	kullanın.	Böyle	bir güzelliği	sadece	bu	kadar	kaliteli	bir	pirinç	yakalayabilir.” </p>
<p class="calibre1">“İnsan	gübresi	taşımak	için	kullanılabilir.	Eğer	bunu	çöpe	atarsan	oradan alabilirim	ama	eğilmek	zorunda	kalmazsam.	Ama	bunun	için	 <i class="calibre4">sikke	ödemek? </i>” </p>
<p class="calibre1">Dany	tepsiyi	adamın	eline	tutuşturdu.	“Solucanlar	burnundan	girip	beynini	yemiş.” </p>
<p class="calibre1">“Sekiz	sikke,”	diye	bağırdı	adam.	“Karılarım	beni	dövüp,	aptal	diyecek	ama sizin	karşınızda	çaresiz	bir	çocuğa	dönüşüyorum.	Yapmayın,	bu	tepsi	sekiz sikkeden	fazla	eder.” </p>
<p class="calibre1">“Xaro	Xhoan	Daxos	beni	altın	tabaklardan	besliyorken	değersiz	bir	pirinç tepsiyi	ne	yapayım?”	Dany	ilerlemek	için	arkasını	döndüğünde	yabancıları	şöyle bir	süzdü.	Esmer	adam	tepsideki	yansıması	kadar	genişti,	kel	kafası	parlıyordu	ve yanakları	bir	hadımınkiler	gibi	pürüzsüzdü.	Ter	lekeleriyle	dolu,	sarı	ipekten	bel kuşağında	bir	 <i class="calibre4">arakh</i>	asılıydı.	Kuşağının	üstündeki	bedeni,	giydiği	demir	düğmeli ve	manasız	bir	şekilde	dar	yelek	dışında	çıplaktı.	Ağaç	gövdesi	kalınlığındaki kolları,	geniş	göğsü	ve	kocaman	göbeği,	fındık	rengi	teninde	solgun	görünen	eski yara	izleriyle	doluydu. </p>
<p class="calibre1">Diğer	adam,	boyasız	yünden	yapılmış	bir	yolculuk	pelerini	giyiyordu.	Başlığı arkaya	atılmıştı.	Uzun,	beyaz	saçları	omuzlarına	dökülüyordu	ve	ipeksi	beyaz sakalları	yüzünün	yarısını	örtüyordu.  <i class="calibre4">Bana	zarar	vermek	istiyorlarsa,	sadece</i> <i class="calibre4">aptallar	gözlerini	böyle	açık	açık	üstüme	dikerdi. </i>	Buna	rağmen,	Aggo’yla Jhogo’nun	yanına	dönmek	daha	ihtiyatlı	olacaktı.	Sör	Jorah	onu	tezgâhtan uzaklaştırırken,	“Yaşlı	adamın	kılıcı	yok,”	dedi	Dany,	Ortak	Dil’de	konuşarak. </p>
<p class="calibre1">Pirinç	satıcısı	hoplaya	hoplaya	önlerine	geldi.	“Beş	sikke,	beş	sikkeye	sizin olur,	bu	size	kısmetmiş.” </p>
<p class="calibre1">“Sert	ağaçtan	yapılmış	bir	baston	da	herhangi	bir	gürz	gibi	kafatası	kırabilir,” </p>
<p class="calibre1">dedi	Sör	Jorah. </p>
<p class="calibre1">“Dört!	Bu	tepsiyi	istediğinizi	biliyorum.”	Satıcı	önlerinde	dans	ediyordu, tepsiyi	yüzlerine	doğru	uzatırken	geri	geri	koşuyordu. </p>
<p class="calibre1">“Takip	ediyorlar	mı?” </p>
<p class="calibre1">“Şunu	biraz	yukarı	kaldır,”	dedi	şövalye,	satıcıya.	“Evet.	Yaşlı	adam	çömlek</p>
<p class="calibre1"><a id="p794"></a>tezgâhında	oyalanıyormuş	gibi	yapıyor	ama	esmer	olan	sizden	başka	bir	şeye bakmıyor.” </p>
<p class="calibre1">“İki	sikke!	İki!	İki!”	Satıcı	geri	geri	koşmaktan	nefes	nefese	kalmıştı. </p>
<p class="calibre1">“Kendini	öldürmeden	önce	şuna	sikke	verin,”	dedi	Dany,	Sör	Jorah’a, kocaman	pirinç	bir	tepsiyi	ne	yapacağını	düşünerek.	Sör	Jorah	kesesine	uzanırken Dany	geri	döndü,	bu	farsa	bir	son	vermeye	niyetliydi.	Ejderhanın	kanı,	pazar boyunca	yaşlı	bir	adam	ve	şişman	bir	hadım	tarafından	güdülmeyecekti. </p>
<p class="calibre1">Önüne	bir	Qarthlı	çıktı.	“Ejderhaların	Anası,	sizin	için.”	Diz	çöktü	ve	elindeki mücevher	kutusunu	Dany’ye	uzattı. </p>
<p class="calibre1">Dany	kutuyu	neredeyse	gayriihtiyari	aldı.	Kutu;	ahşap	oymaydı,	sedefli kapağına	yeşim	ve	alaca	akik	kakılmıştı.	“Çok	cömertsiniz.”	Kutuyu	açtı.	İçinde, zümrüt	ve	akikten	kesilmiş	bir	hapböceği	vardı.  <i class="calibre4">Güzel, </i>	diye	düşündü.  <i class="calibre4">Yolculuk</i> <i class="calibre4">için	ödeme	yapmamıza	yardımcı	olur	bu. </i>	Dany	elini	kutunun	içine	uzatırken, </p>
<p class="calibre1">“Çok	üzgünüm,”	dedi	adam	ama	Dany	hayal	meyal	duymuştu. </p>
<p class="calibre1">Hapböceği	tıslayarak	açıldı. </p>
<p class="calibre1">Dany,	kapkara	ve	kötücül	bir	surat	gördü,	neredeyse	insana	benziyordu.	Ve ucundan	zehir	damlayan	kavisli	bir	kuyruk...	sonra,	kutu	parçalara	ayrılıp	elinden fırladı,	yuvarlandı.	Ani	bir	acı	parmaklarını	büktü.	Dany	haykırıp	eliyle parmaklarını	tutarken	pirinç	satıcısı	tiz	bir	feryat	kopardı,	bir	kadın	çığlık	attı. </p>
<p class="calibre1">Qarthlı	bağırıyor,	insanları	kenara	itiyordu.	Sör	Jorah	koşarak	yanına	geldi	ve Dany	dizlerinin	üstüne	düştü.	Tekrar	tıslamayı	duydu.	Yaşlı	adam	bastonun	ucunu yere	vurdu.	Aggo,	bir	yumurta	satıcısının	önünden	atını	sürerek	geldi	ve	eyerinden aşağı	atladı.	Jhogo’nun	kamçısı	şakladı.	Sör	Jorah	pirinç	tepsiyle	hadımın kafasına	vurdu.	Denizciler,	fahişeler	ve	satıcılar	bağrışarak	kaçışıyordu. </p>
<p class="calibre1">“Majesteleri,	binlerce	kez	özür	dilerim.”	Yaşlı	adam	eğildi.	“Böcek	öldü. </p>
<p class="calibre1">Elinizi	kırdım	mı?” </p>
<p class="calibre1">Dany	irkildi,	parmaklarını	kapadı.	“Sanmıyorum.” </p>
<p class="calibre1">“Onu	öldürmek	zorundaydım,”	diyerek	konuşmaya	başladı	adam	ama cümlesini	bitiremeden	kansüvarileri	tepesine	bindi.	Aggo	bastonu	tekmeleyip uzağa	fırlattı.	Jhogo	adamı	omuzlarından	yakalayıp	dizleri	üstüne	çökmeye	zorladı ve	hançerini	adamın	boğazına	dayadı.	“<i class="calibre4">Khaleesi, </i>	size	saldırdığını	gördük. </p>
<p class="calibre1">Kanının	rengini	görmek	ister	misiniz?” </p>
<p class="calibre1"><a id="p795"></a>“Onu	bırak.”	Dany	ayaklarının	üstüne	kalktı.	“Bastonunun	ucuna	bak	kanımın kanı.”	Hadım,	Sör	Jorah’ı	itti.	Uzunkılıç	ve	 <i class="calibre4">arakh</i>	pırıltılarla	kınlarından	çıkarken Dany	iki	adamın	arasına	girdi.	“Silahlarınızı	bırakın!	Durun!” </p>
<p class="calibre1">“Majesteleri?”	Sör	Jorah	kılıcını	sadece	bir	santim	indirmişti.	“Bu	adamlar size	saldırdı.” </p>
<p class="calibre1">“Beni	savunuyorlardı.”	Dany,	acıyı	parmaklarından	uzaklaştırmak	için	elini salladı.	“Diğer	adamdı,	Qarthlı.”	Etrafına	baktı	ama	adam	gitmişti.	“Üzgün Adamlar’dan	biriydi.	Bana	verdiği	mücevher	kutusunun	içinde	bir	mantikor	vardı. </p>
<p class="calibre1">Bu	yaşlı	adam	kutuya	vurup	elimden	düşürdü.”	Pirinç	satıcısı	hâlâ	yerde yuvarlanıyordu.	Adamın	yanına	gidip	ayağa	kalkmasına	yardım	etti.	“Böcek	seni soktu	mu?” </p>
<p class="calibre1">“Hayır,	iyi	leydim,”	dedi	titreyerek,	“soksaydı	ölürdüm.	Ama	bana	dokundu, <i class="calibre4">ıyyk, </i>	kutudan	düştüğünde	koluma	kondu.”	Adam	altını	pisletmişti,	Dany	gördü	ve şaşırmadı. </p>
<p class="calibre1">Satıcıya	bir	gümüş	verip	gönderdi	ve	beyaz	sakallı	yaşlı	adama	döndü. </p>
<p class="calibre1">“Hayatımı	borçlu	olduğum	kişi	kimdir?” </p>
<p class="calibre1">“Bana	hiçbir	şey	borçlu	değilsiniz	Majesteleri.	İsmim	Arstan	ama	buraya gelmek	için	yaptığımız	yolculukta	Belwas	bana	Beyazsakal	adını	taktı.”	Jhogo serbest	bırakmıştı	ama	yaşlı	adam	hâlâ	tek	dizinin	üstündeydi.	Aggo	aldığı bastonun	ucuna	baktı.	Dothrak	dilinde	küfür	etti.	Bir	kayaya	sürterek	mantikordan geriye	kalanları	temizlediği	bastonu	sahibine	geri	verdi. </p>
<p class="calibre1">“Peki	Belwas	kim?”	diye	sordu	Dany. </p>
<p class="calibre1">Kahverengi,	iri	hadım;  <i class="calibre4">arakh</i>’ını	kınına	sokarak	öne	çıktı.	“Ben	Belwas. </p>
<p class="calibre1">Meereen’in	dövüş	meydanlarında	Güçlü	Belwas	derler	bana.	Hiç	kaybetmediğim için.”	Yara	izleriyle	dolu	göbeğine	vurdu.	“Öldürmeden	önce,	her	adamın	beni	bir kez	kesmesine	izin	veririm.	İzleri	sayarsanız	Güçlü	Belwas’ın	kaç	kişiyi katlettiğini	öğrenirsiniz.” </p>
<p class="calibre1">Dany’nin	izleri	saymasına	gerek	yoktu;	çok	vardı,	tek	bakışta	görülebiliyordu. </p>
<p class="calibre1">“Peki	neden	buradasınız	Güçlü	Belwas?” </p>
<p class="calibre1">“Meereen’den	Qohor’a	satıldım,	sonra	Pentos’a,	saçlarında	şekerli	bir	koku olan	şişman	adama.	Güçlü	Belwas’ı	tekrar	denizin	karşısına	gönderen	o	adamdır ve	ona	hizmet	etmesi	için	Beyazsakal’ı.” </p>
<p class="calibre1"><a id="p796"></a> <i class="calibre4">Saçlarında	şekerli	bir	koku	olan	şişman	adam... </i>	“İllyrio?”	dedi	Dany.	“Sizi Yargıç	İllyrio	mu	gönderdi?” </p>
<p class="calibre1">“Evet	Majesteleri,”	diye	yanıtladı	yaşlı	Beyazsakal.	“Yargıç,	kendisi	gelmek yerine	bizi	gönderdiği	için	affınızı	rica	ediyor.	Kendisi	gençliğindeki	gibi	at süremiyor	artık	ve	deniz	yolculuğu	midesini	rahatsız	ediyor.”	Yaşlı	adam	daha önce	Özgür	Şehirler’in	Valyria	dilinde	konuşuyordu	ama	şimdi	Ortak	Dil’e geçmişti.	“Eğer	sizi	endişelendirdiysek	özür	dileriz.	Doğruyu	söylemem	gerekirse, emin	olamadık.	Daha	farklı	birini	bekliyorduk,	daha...” </p>
<p class="calibre1">“Kraliçe	gibi?”	Dany	güldü.	Yanında	ejderhaları	yoktu	ve	giysilerinin kraliçelere	yakışır	olduğu	söylenemezdi.	“Ortak	Dil’i	çok	iyi	konuşuyorsun Arstan.	Batıdiyarlı	mısın?” </p>
<p class="calibre1">“Evet.	Dorne	Hudutları’nda	doğdum	Majesteleri.	Bir	delikanlıyken	Lord Swann’ın	maiyetinde	yaverlik	yaptım.”	Uzun	bastonunu	dimdik	yanında	tuttu, sancağa	ihtiyacı	olan	bir	direk	gibi	görünüyordu	baston.	“Şimdi	Belwas’ın yaveriyim.” </p>
<p class="calibre1">“Bu	iş	için	biraz	yaşlı	sayılmaz	mısın?”	Sör	Jorah	adamları	omzuyla	itip Dany’nin	yanına	gelmişti,	pirinç	tepsiyi	tuhaf	bir	şekilde	koltuk	altında	taşıyordu. </p>
<p class="calibre1">Belwas’ın	kafası	pirinci	epey	eğmişti. </p>
<p class="calibre1">“Efendime	hizmet	edemeyecek	kadar	yaşlı	değilim	Lord	Mormont.” </p>
<p class="calibre1">“Beni	de	tanıyorsun.” </p>
<p class="calibre1">“Sizi	birkaç	kez	dövüşürken	görmüştüm.	Lannis	Limanı’nda,	Kral	Katili’ni	az kalsın	atından	düşürecekken	ve	Pyke’ta.	Hatırlamıyor	musunuz	Lord	Mormont?” </p>
<p class="calibre1">Sör	Jorah	kaşlarını	çattı.	“Yüzün	tanıdık	geliyor	ama	Lannis	Limanı’nda yüzlerce	adam	vardı	ve	Pyke’ta	binlerce.	Ayrıca	artık	lord	değilim.	Ayı	Adaları benden	alındı.	Ama	şövalyeyim.” </p>
<p class="calibre1">“Kraliçe	Muhafızları’nın	şövalyesi.”	Dany	adamın	kolunu	tuttu.	“Aynı zamanda	iyi	dostum	ve	danışmanım.”	Arstan’ın	yüzünü	inceledi.	Adamda	izzet vardı,	Dany’nin	sevdiği	sessiz	bir	kuvvet.	“Ayağa	kalk	Arstan	Beyazsakal.	Hoş</p>
<p class="calibre1">geldin	Güçlü	Belwas.	Sör	Jorah’ı	tanıyorsunuz.	Ko	Aggo	ve	Ko	Jhogo	benim kanımın	kanıdır.	Benimle	kızıl	toprakları	geçtiler	ve	ejderhalarımın	doğumuna şahit	oldular.” </p>
<p class="calibre1">“At	oğlanları.”	Belwas	dişlerini	göstererek	sırıttı.	“Belwas	dövüş</p>
<p class="calibre1"><a id="p797"></a>çukurlarında	bir	sürü	at	oğlanı	öldürdü.	Ölürken	çınlıyorlar.” </p>
<p class="calibre1">Aggo’nun	eli	 <i class="calibre4">arakh</i>’ına	gitti.	“Aggo	daha	önce	kahverengi	şişman	bir	adam öldürmedi.	Belwas	ilk	olacak.” </p>
<p class="calibre1">“Silahını	kaldır	kanımın	kanı,”	dedi	Dany.	“Bu	adam	bana	hizmet	etmeye geldi.	Belwas,	insanlarıma	saygı	göstereceksin	yoksa	arzu	ettiğinden	çok	daha önce	ve	şimdikinden	çok	daha	fazla	yarayla	hizmetimden	ayrılırsın.” </p>
<p class="calibre1">Dev	adamın	geniş,	kahverengi	suratındaki	eksik	dişli	gülümseme,	yerini	çatık kaşlı	bir	akıl	karışıklığına	bırakarak	kayboldu.	Görünüşe	göre	insanlar	Belwas’ı sık	sık	tehdit	etmiyordu	hele	kendi	cüssesinin	üçte	biri	kadar	kızlar	hiç... </p>
<p class="calibre1">Dany,	azarlamasının	yarattığı	batma	hissini	biraz	azaltabilmek	için	adama gülümsedi.	“Şimdi,	bana	söyleyin,	Sizi	Pentos’tan	buraya	onca	yola	gönderdiğine göre,	Yargıç	İllyrio	benden	ne	istiyor?” </p>
<p class="calibre1">“Ejderhaları	istiyor,”	dedi	Belwas	huysuzca.	“Sizi	bulmamız	ve	Pentos’a	geri götürmemiz	söylendi	bize.	Yedi	Krallık’ın	size	ihtiyacı	var.	İşgalci	Robert	öldü	ve diyar	kanıyor.	Pentos’tan	yelken	açtığımızda	topaklarda	dört	kral	vardı	ve	hiç adalet	yoktu.” </p>
<p class="calibre1">İçinde	sevinç	çiçeklenmişti	ama	Dany	yüzüne	yansıtmadı.	“Üç	ejderham	var,” </p>
<p class="calibre1">dedi,	“ve	 <i class="calibre4">khalasar</i>’ımda	yüzden	fazla	insan,	bütün	eşyaları	ve	atlarıyla	birlikte.” </p>
<p class="calibre1">“Sorun	değil,”	dedi	Belwas.	“Hepsini	alacağız.	Şişman	adam,	gümüş	saçlı kraliçesi	için	üç	gemi	kiraladı.” </p>
<p class="calibre1">“Öyle	Majesteleri,”	dedi	Arstan	Beyazsakal.	“Büyük	göke	 <i class="calibre4">Saduleon, </i>	rıhtımın ucuna	bağlandı.  <i class="calibre4">Yazgüneşi</i>	ve	 <i class="calibre4">Muzip	Foso</i>	isimli	kadırgalar	da	dalgakıranın arkasında	demir	attı.” </p>
<p class="calibre1"> <i class="calibre4">Ejderhanın	üç	başı	var, </i>	diye	düşündü	Dany	merakla.	“İnsanlarıma	bir	an	önce yola	çıkmak	için	hazırlanmalarını	söylemeliyim.	Ama	beni	eve	götürecek	gemiler farklı	isimler	taşımalı.” </p>
<p class="calibre1">“Nasıl	arzu	ederseniz,”	dedi	Arstan.	“Hangi	isimleri	tercih	edersiniz?” </p>
<p class="calibre1"> <i class="calibre4">“Vhagar,” </i>	dedi	Daenerys.	“<i class="calibre4">Meraxes. </i>	Ve	 <i class="calibre4">Balerion. </i>	Bu	isimleri	gemilerin gövdelerinin	bir	metre	yukarısına	altın	harflerle	yazın	Arstan.	Gemileri	gören	her adamın,	ejderhaların	döndüğünü	öğrenmesini	istiyorum.” </p>
<p class="calibre1"><a id="p798"></a>Arya</p>
<p class="calibre1">Kafalar,	çürümeyi	yavaşlatmak	için	katrana	batırılmıştı.	Arya	her	sabah, Roose	Bolton’ın	su	çanağını	doldurmak	için	kuyuya	giderken	onların	önünden geçmek	zorunda	kalıyordu.	Dışarı	bakıyorlardı,	bu	yüzden	yüzlerini	hiç görmemişti	ama	içlerinden	birinin	Joffrey	olduğunu	düşünmek	hoşuna	gidiyordu. </p>
<p class="calibre1">Onun	yakışıklı	yüzünün	katrana	bulandığında	nasıl	görüneceğini	hayal	etmeye çalıştı.  <i class="calibre4">Bir	karga	olsaydım,	kafasına	konar,	o	aptal,	dolgun	dudaklarını</i> <i class="calibre4">gagalardım. </i></p>
<p class="calibre1">Kafaların	ziyaretçisi	eksik	olmuyordu.	Leş	kargaları	gürültülü	bir	zalimlikle kapı	kulübesinin	etrafında	dönüp	duruyor	ve	siperlerin	üstünde	gözler	için	kavga ediyorlardı.	Bağırarak	birbirlerini	gaklıyor,	bir	nöbetçi	ne	zaman	siperlerdeki yürüme	yolundan	geçse	havalanıyorlardı.	Zaman	zaman	üstadın	kuzgunları	da ziyafete	katılıyordu,	geniş	siyah	kanatlarını	açarak	kuşluktan	iniyorlardı. </p>
<p class="calibre1">Kuzgunlar	geldiğinde	kargalar	dağılıyordu,	büyük	kuşların	gittiği	anda	geri dönmek	üzere. </p>
<p class="calibre1"> <i class="calibre4">Kuzgunlar,	Üstat	Tothmure’u	hatırlıyor	mudur? </i>	diye	merak	etti	Arya.  <i class="calibre4">Onun</i> <i class="calibre4">için	üzülüyorlar	mıdır?	Ona	gakladıklarında	neden	cevap	vermediğini	merak</i> <i class="calibre4">ediyorlar	mıdır? </i>	Belki	de	ölüler,	canlıların	duyamayacağı	gizli	bir	dilde konuşuyordu	kuşlarla. </p>
<p class="calibre1">Tothmure,	Harrenhal’un	düştüğü	gece	Casterly	Kayası’na	ve	Kral Toprakları’na	kuş	yolladığı	için	baltaya	gitmişti;	Kâhya	Harra,	Leydi	Whent’in maiyetine	onlara	hizmet	etmelerini	söylediği	için;	kale	kâhyası,	hazine	odasının anahtarını	Lord	Tywin’e	verdiği	için.	Aşçının	canı	bağışlanmıştı	(bazıları	gelincik çorbasını	yaptığı	için	olduğunu	söylüyordu)	ama	sevimli	Pia	ve	Lannister askerlerinin	yatağını	paylaşan	diğer	kadınlar	için	karar	verilmişti...	İsteyen adamların	özgürce	kullanması	için,	çırılçıplak	ve	tıraş	edilmiş	bir	halde	orta avludaki	ayı	kafesinin	yanına	bırakılmışlardı. </p>
<p class="calibre1">Arya	o	sabah	kuyuya	giderken,	Freyler’in	üç	silahlı	askeri	kullanıyordu kadınları.	Arya	bakmamaya	çalıştı	ama	adamların	kahkahalarını	duyabiliyordu. </p>
<p class="calibre1"><a id="p799"></a>Kova,	suyla	dolduğunda	çok	ağır	oluyordu.	Kâhya	Amabel	kolundan yakaladığında	Arya	kovayı	Kralateşi’ne	götürüyordu.	Amabel’in	bacaklarının üzerine	su	döküldü.	“Bunu	bilerek	yaptın,”	diye	cırladı	kadın. </p>
<p class="calibre1">“Ne	istiyorsun?”	Arya	kadının	elinden	kurtulmak	için	kıvranıyordu.	Amabel, Harra’nın	kafasının	kesildiği	günden	beri	yarı	delirmiş	haldeydi. </p>
<p class="calibre1">“Şunu	görüyor	musun?”	Avlunun	karşısındaki	Pia’yı	gösterdi.	“Kuzeyli adamlar	düştüğünde	o	kızın	yerinde	sen	olacaksın.” </p>
<p class="calibre1">“<i class="calibre4">Bırak</i>	beni.”	Kurtulmaya	çalıştı	ama	Amabel	parmaklarını	daha	da	sıktı. </p>
<p class="calibre1">“O	adam	da	 <i class="calibre4">düşecek, </i>	Harrenhal	eninde	sonunda	hepsini	dibe	çeker.	Lord Tywin	savaşı	kazandı,	bütün	kuvvetiyle	birlikte	buraya	dönecek	ve	ihanet	edenleri cezalandırma	sırası	onun	olacak.	Senin	yaptıklarını	öğrenmeyeceğini	düşünme sakın!”	Yaşlı	kadın	güldü.	“Seni	ben	bile	becerebilirim.	Harra’nın	eski	bir süpürgesi	vardı.	Onu	senin	için	saklayacağım.	Sapı	çatlak	ve	kıymıklı...” </p>
<p class="calibre1">Arya	kovayı	salladı,	suyun	ağırlığı	yüzünden	kova	elinde	döndü	ve	istediği gibi	Amabel’in	kafasına	çarpmadı	ama	üstü	başı	sırılsıklam	olan	kadının	onu serbest	bırakmasını	sağladı.	“Bana	bir	daha	 <i class="calibre4">sakın</i>	dokunma,”	diye	bağırdı	Arya. </p>
<p class="calibre1">“Yoksa	seni	 <i class="calibre4">öldürürüm. </i>	Benden	uzak	dur.” </p>
<p class="calibre1">Üzerinden	sular	damlayan	kadın	işaret	parmağını	Arya’nın	tuniğinin	önündeki derisi	yüzülmüş	adama	batırdı.	“Göğsündeki	bu	kanlı	adam	sayesinde	güvende olduğunu	sanıyorsun	ama	değilsin!	Lannisterlar	geliyor.	Buraya	vardıklarında neler	olacak	göreceksin.” </p>
<p class="calibre1">Kovadaki	suyun	dörtte	üçü	yere	dökülmüştü,	Arya	tekrar	kuyuya	gitti.  <i class="calibre4">Bu</i> <i class="calibre4">söylediklerini	Lord	Bolton’a	anlatsam,	daha	akşam	olmadan	kafası</i> <i class="calibre4">Harra’nınkinin	yanına	asılır, </i>	diye	düşündü	kovayı	yukarı	çekerken.	Ama anlatmazdı. </p>
<p class="calibre1">Bir	keresinde,	siperlerde	şimdikinin	yarısı	kadar	kafa	varken,	Arya’yı	onlara bakarken	yakalamıştı	Gendry.	“Marifetinle	gurur	mu	duyuyorsun?”	diye	sordu. </p>
<p class="calibre1">Gendry	kızgındı	çünkü	Lucan’ı	seviyordu.	Arya	bunu	biliyordu	ama Gendry’nin	tavrı	adil	değildi	yine	de.	“Çelikkanca	Walton’ın	marifetiydi,”	diye savundu	kendini.	“Ve	Oyuncular’ın,	Lord	Bolton’ın.” </p>
<p class="calibre1">“Bizi	kim	onlara	verdi	peki?	Sen	ve	gelincik	çorban.” </p>
<p class="calibre1">Arya	delikanlının	koluna	vurdu.	“Sadece	sıcak	çorbaydı.	Sen	de	Sör</p>
<p class="calibre1"><a id="p800"></a>Amory’den	nefret	ediyordun.” </p>
<p class="calibre1">“Bu	sürüden	daha	çok	nefret	ediyorum.	Sör	Amory	lordu	için	savaşıyordu	ama Oyuncular	sadece	paralı	askerler	ve	dönekler.	Yarısından	çoğu	Ortak	Dil’i konuşamıyor	bile.	Rahip	Utt	küçük	oğlanlardan	hoşlanıyor,	Qyburn	kara	büyü yapıyor	ve	dostun	Isırgan	insan	 <i class="calibre4">yiyor. </i>” </p>
<p class="calibre1">En	kötüsü;	Arya,	Gendry’nin	haksız	olduğunu	bile	söyleyemezdi.	Harrenhal’a yiyecek	temin	etmek	için	yapılan	yağmaların	çoğu	Cesur	Dostlar’ın	işiydi	ve Roose	Bolton,	Lannisterlar’ı	yok	etme	görevini	de	onlara	vermişti.	Vargo	Hoat, mümkün	olduğunca	fazla	kasabayı	basabilmek	için	adamlarını	dört	gruba ayırmıştı.	En	büyük	grubu	kendisi	komuta	ediyordu	ve	diğerlerini	en	güvendiği kumandanların	emrine	vermişti.	Rorge,	Lord	Vargo’nun	hainleri	bulma	yöntemine gülüyordu.	Vargo’nun	bütün	yaptığı;	Lord	Tywin’in	sancağı	altındayken	gittiği kasabaları	tekrar	ziyaret	edip,	o	zamanlar	kendisine	yardım	edenleri	yakalamaktı. </p>
<p class="calibre1">Çoğu,	Lannister	gümüşleriyle	satın	alınmıştı,	bu	yüzden	Oyuncular	çoğu	zaman sikke	dolu	torbalarla	geri	dönüyordu,	kafa	dolu	sepetlerin	yanı	sıra.	“İşte	size	bir bilmece!”	diye	bağırıyordu	Shagwell.	“Eğer	Lord	Bolton’ın	keçisi, Lannisterlar’ın	keçisini	besleyen	adamları	yerse,	kaç	keçi	kalır?” </p>
<p class="calibre1">“Bir,”	demişti	Arya,	Shagwell	bilmeceyi	ona	sorduğunda. </p>
<p class="calibre1">“İşte,	keçi	kadar	akıllı	bir	gelincik!”	diye	kıkırdamıştı	soytarı. </p>
<p class="calibre1">Rorge	ve	Isırgan	en	az	diğerleri	kadar	kötüydü.	Lord	Bolton’ın	garnizonla birlikte	yemek	yediği	zamanlarda	Arya	onları	diğer	adamların	arasında	görüyordu. </p>
<p class="calibre1">Isırgan	bozuk	peynir	gibi	kokuyordu,	bu	yüzden	Cesur	Dostlar	adamı	masanın	en sonuna;	kendi	kendine	homurdanıp	tıslayabileceği,	etini	dişleriyle	ve	elleriyle parçalayabileceği	bir	yere	oturtuyordu.	Ne	zaman	yanından	geçse	Arya’yı kokluyordu	adam	ama	Arya’yı	asıl	korkutan	Rorge’tu.	Rorge,	Sadık	Urswyck’in yanında	oturuyordu	ve	Arya	kendi	işleriyle	meşgul	olurken	Rorge’un	gözlerinin üzerinde	gezindiğini	hissedebiliyordu. </p>
<p class="calibre1">Jaqen	H’ghar’la	birlikte	Dar	Deniz’in	karşısına	gitmiş	olmayı	diliyordu	bazen. </p>
<p class="calibre1">Jaqen’in	verdiği	aptal	sikkeyi	hâlâ	saklıyordu;	kenarları	küflenmiş,	metelikten daha	büyük	olmayan	bir	demir	parçası.	Bir	yüzünde	Arya’nın	okuyamadığı	tuhaf kelimeler	yazıyordu.	Diğer	yüzünde	bir	adamın	başı	vardı	ama	o	kadar	çok aşınmıştı	ki	hatları	silinmişti.  <i class="calibre4">Jaqen	bu	sikkenin	çok	kıymetli	olduğunu	söyledi</i></p>
<p class="calibre1"><a id="p801"></a> <i class="calibre4">ama	büyük	ihtimalle	bu	da	bir	yalandı.	Tıpkı	adı,	hatta	suratı	gibi. </i>	Bunu düşünmek	Arya’yı	o	kadar	sinirlendiriyordu	ki	bir	keresinde	sikkeyi	atmıştı	ama bir	saat	sonra	kendini	kötü	hissetmiş	ve	hiçbir	değeri	olmamasına	rağmen	gidip onu	tekrar	bulmuştu. </p>
<p class="calibre1">Elindeki	kovanın	ağırlığıyla	cebelleşerek	Akantaş	Avlusu’ndan	geçerken sikkeyi	düşünüyordu.	“Nan,”	diye	bağırdı	bir	ses.	“O	kovayı	bırak	ve	gelip	bana yardım	et.” </p>
<p class="calibre1">Elmar	Frey,	Arya’dan	daha	büyük	değildi	ve	yaşına	göre	kısaydı.	Kum	dolu bir	fıçıyı	avlunun	engebeli	zemininde	yuvarlıyordu,	yorgunluktan	yüzü	kızarmıştı. </p>
<p class="calibre1">Arya	çocuğa	yardım	etmeye	gitti.	Birlikte,	fıçıyı	önce	duvara	kadar	yuvarladılar, sonra	da	geriye	ve	en	sonunda	da	düzelttiler. </p>
<p class="calibre1">Elmar	fıçının	kapağını	levyeyle	açıp	içindeki	örgü	zırhı	çıkarırken	Ara kımıldayan	kumların	seslerini	duyabiliyordu.	“Sence	yeterince	temiz	olmuş	mu?” </p>
<p class="calibre1">Elmar,	Roose	Bolton’ın	yaveri	olduğu	için	lordun	zırhını	temiz	ve	parlak	tutmak onun	göreviydi. </p>
<p class="calibre1">“Kumu	silkelemen	gerek.	Birkaç	pas	lekesi	var	hâlâ.	Gördün	mü?”	Parmağıyla gösterdi.	“Tekrar	temizlesen	iyi	olur.” </p>
<p class="calibre1">“Sen	temizle.”	Elmar,	yardıma	ihtiyaç	duyduğunda	arkadaşça	davranabilirdi ama	işi	bittikten	sonra	kendisinin	bir	yaver,	Arya’nınsa	sadece	hizmetçi	bir	kız olduğunu	hatırlardı	hep.	Geçit	Lordu’nun	oğlu	olduğunu	söyleyip	böbürlenmekten hoşlanıyordu;	bir	yeğen,	bir	piç	ya	da	bir	torun	değildi,	öz	oğuldu	ve	bu	yüzden	bir prensesle	evlenecekti. </p>
<p class="calibre1">Çocuğun	kıymetli	prensesi	Arya’nın	umrunda	değildi	ve	ondan	emir	almaktan hoşlanmıyordu.	“Lordumun	çanağı	için	su	götürmek	zorundayım.	Odasında sülükleniyor.	Sıradan,	siyah	sülükler	değil,	iri	ve	beyaz	olanlardan.” </p>
<p class="calibre1">Elmar’ın	gözleri	haşlanmış	yumurta	gibi	büyüdü.	Sülükler	onu	dehşete düşüyordu,	özellikle	de	kanla	dolana	kadar	jöle	gibi	görünen	beyaz	sülükler. </p>
<p class="calibre1">“Unutmuşum,	bu	kadar	ağır	bir	fıçıyı	itemeyecek	kadar	sıskasın.” </p>
<p class="calibre1">“Unutmuşum,	aptalsın.”	Arya	kovasını	aldı.	“Belki	senin	de	sülüklenmen gerekiyordur.	Boğaz’da	domuzlar	kadar	büyük	sülükler	var.”	Çocuğu	fıçıyla birlikte	bırakıp	gitti. </p>
<p class="calibre1">Lordun	yatak	odası	kalabalıktı.	Bütün	kardeşleri,	üvey	kardeşleri	ve</p>
<p class="calibre1"><a id="p802"></a>kuzenleriyle	birlikte	bir	düzine	Frey’in	yanı	sıra,	baldır	zırhı	ve	örgü	zırh	giyen suratsız	Walton’la	Qyburn	da	odadaydı.	Roose	Bolton	çırılçıplak	yatağa uzanmıştı.	Sülükler,	adamın	kollarının	ve	bacaklarının	içine,	solgun	göğsüne yapışmıştı,	uzun	ve	şeffaf	yaratıklar	kan	emdikçe	pembeleşiyordu.	Bolton,	Arya’yı umursadığından	fazla	umursamıyordu	onları. </p>
<p class="calibre1">Arya	su	çanağını	doldururken,	“Lord	Tywin’in	bizi	burada,	Harrenhal’da kıstırmasına	izin	vermemeliyiz,”	diyordu	Sör	Aenys	Frey.	Eğri	büğrü	elleri	ve sulu,	kırmızı	gözleri	vardı.	Gri	ve	kambur	bir	deve	benziyordu.	Harrenhal’a	bin beş	yüz	kılıç	getirmişti	ama	kendi	kardeşlerini	bile	komuta	etmekten	acizmiş	gibi görünüyordu	sık	sık.	“Kale	o	kadar	büyük	ki	tutabilmek	için	bir	ordu	gerekir	ve kuşatılırsak	bir	orduyu	 <i class="calibre4">besleyemeyiz. </i>	Yeterince	erzak	bulma	şansımız	da	yok; topraklar	küle	döndü,	kasabaları	kurtlar	aldı,	hasat	yandı	ya	da	çalındı.	Sonbahar tepemizde	ama	ne	ambarlarda	ne	de	tarlalarda	yiyecek	var.	Yağmalardan	ele geçirdiklerimizle	besleniyoruz	ve	Lannisterlar	bunu	yapmamızı	da	engellerse,	bir ay	içinde	fareleri	ve	ayakkabı	derilerini	yemek	zorunda	kalırız.” </p>
<p class="calibre1">“Burada	kuşatılmaya	niyetim	yok.”	Roose	Bolton’ın	sesi	o	kadar	hafifti	ki adamlar	onu	duyabilmek	için	öne	eğilmek	zorunda	kalıyordu.	Lordun	odasında tuhaf	bir	sessizlik	vardı	her	zaman. </p>
<p class="calibre1">“O	halde	ne	yapıyoruz?”	diye	sordu	Sör	Jared	Frey;	zayıf,	hafifçe	kelleşmiş, çiçek	bozuğu	bir	adamdı.	“Edmure	Tully,	Lord	Tywin’le	açık	arazide	savaşmayı düşünecek	kadar	zafer	sarhoşu	mu	yoksa?” </p>
<p class="calibre1"> <i class="calibre4">Savaşırsa	onu	yener, </i>	diye	düşündü	Arya.  <i class="calibre4">Onları	tıpkı	Kızıl	Çatal’da	ezdiği</i> <i class="calibre4">gibi	ezer,	görürsünüz. </i>	Kimsenin	dikkatini	çekmeden	gidip	Qyburn’un	yanında durdu. </p>
<p class="calibre1">“Lord	Tywin	buradan	fersahlarca	uzakta,”	dedi	Bolton	sakince.	“Kral Toprakları’nda	halletmesi	gereken	pek	çok	meselesi	var.	Bir	süre	daha Harrenhal’a	yürüyemez.” </p>
<p class="calibre1">Ser	Aenys	başını	inatla	salladı.	“Siz,	Lannisterlar’ı	bizim	kadar tanımıyorsunuz	lordum.	Kral	Stannis	de	Lord	Tywin’in	fersahlarca	uzakta olduğunu	düşündü	ve	bu	bitirdi	onu.” </p>
<p class="calibre1">Sülükler	kanıyla	beslenirken	belli	belirsiz	gülümsedi	yataktaki	solgun	adam. </p>
<p class="calibre1">“Ben	bitirilecek	bir	adam	değilim	sör.” </p>
<p class="calibre1"><a id="p803"></a>“Nehirova	bütün	kuvvetini	bir	araya	getirse	ve	Genç	Kurt	batıdan	dönse	bile, Lord	Tywin’in	üzerimize	yollayacağı	adamların	sayısına	denk	olmayı	nasıl umabiliriz?	Yeşil	Çatal’da	komuta	ettiği	kuvvetin	kat	kat	fazlasıyla	gelecek buraya.	Yüksek	Bahçe,	Joffrey’nin	tarafına	geçti,	hatırlatırım!” </p>
<p class="calibre1">“Unutmadım.” </p>
<p class="calibre1">“Bir	zamanlar	Lord	Tywin’in	tutsağı	oldum,”	dedi	Sör	Hosteen;	kare	suratlı	iri yarı	adamın	Freyler’in	en	güçlüsü	olduğu	söyleniyordu.	“Lannisterlar’ın konukseverliğini	tekrar	tatmaya	istekli	değilim.” </p>
<p class="calibre1">Anne	tarafından	Frey	olan	Sör	Harys	Haigh	heyecanlı	bir	şekilde	başıyla onayladı.	“Lord	Tywin,	Stannis	Baratheon	gibi	tecrübeli	bir	adamı	bozuna uğrattıysa,	bizim	çocuk	kralımızın	onun	karşısında	ne	şansı	olur?”	Destek bulabilmek	için	kardeşlerine	ve	kuzenlerine	baktı,	çoğu	onaylar	şekilde mırıldandı. </p>
<p class="calibre1">“Biri	bunu	söylemeye	cesaret	etmeli,”	dedi	Sör	Hosteen.	“Bu	savaşı	kaybettik. </p>
<p class="calibre1">Kral	Robb,	bunu	görmeye	zorlanmalı.” </p>
<p class="calibre1">Roose	Bolton	solgun	gözleriyle	adamı	inceledi.	“Majesteleri,	Lannisterlar’la yüzleştiği	her	mücadeleyi	kazandı.” </p>
<p class="calibre1">“Kuzeyi	kaybetti,”	diye	ısrar	etti	Hosteen	Frey.	“Kışyarı’nı	kaybetti! </p>
<p class="calibre1">Kardeşleri	öldü...” </p>
<p class="calibre1">Arya	bir	an	için	nasıl	nefes	alındığı	unuttu.  <i class="calibre4">Ölü?	Bran	ve	Rickon	öldü	mü?	Ne</i> <i class="calibre4">demek	istiyor?	Kışyarı	derken	ne	demek	istedi?	Joffrey,	Kışyarı’nı	asla	alamaz,</i> <i class="calibre4">asla,	Robb	buna	izin	vermez. </i>	Sonra,	Robb’un	Kışyarı’nda	olmadığını	hatırladı. </p>
<p class="calibre1">Uzakta,	batıdaydı	o.	Ve	Bran	sakattı,	Rickon	dört	yaşındaydı.	Sessiz	ve	sakin durabilmek	için	bütün	gücünü	kullanması	gerekti,	Syrio’dan	öğrendiği	gibi,	bir eşya	gibi	öylece	durmak	için.	Gözlerinin	yaşlarla	dolduğunu	hissetti	ve	o	yaşları geri	gönderdi.  <i class="calibre4">Bu	doğru	değil,	doğru	olamaz,	bir	Lannister	yalanı	sadece. </i></p>
<p class="calibre1">“Stannis	kazansaydı	her	şey	farklı	olabilirdi,”	dedi	Ronel	Nehir	kederle.	Lord Walder’ın	piçlerinden	biriydi. </p>
<p class="calibre1">“Stannis	kaybetti,”	dedi	Sör	Hosteen	sertçe.	“Tersini	dilemek	bunu değiştirmez.	Kral	Robb,	Lannisterlar’la	barış	yapmalı.	Tacını	çıkarıp	diz	çökmeli, bundan	hoşlansa	da	hoşlanmasa	da.” </p>
<p class="calibre1">“Peki	bunu	kim	söyleyecek	ona?”	Roose	Bolton	gülümsedi.	“Böyle	zorlu	bir</p>
<p class="calibre1"><a id="p804"></a>zamanda	bu	kadar	cesur	kardeşlere	sahip	olmak	iyi	bir	şey.	Söylediklerinizi düşüneceğim.” </p>
<p class="calibre1">Gülümsemesi,	konuşmanın	bittiği	anlamına	geliyordu.	Freyler	nazikçe	selam verip	dışarı	çıktılar,	odada	sadece	Qyburn,	Çelikkanca	Walton	ve	Arya	kaldı. </p>
<p class="calibre1">Lord	Bolton	Arya’yı	yanına	çağırdı.	“Kâfi	derecede	kanadım.	Nan,	sülükleri çıkarabilirsin.” </p>
<p class="calibre1">“Hemen	lordum.”	Lord	Bolton’a	bir	şeyi	iki	kez	söyletmemek	en	iyisiydi. </p>
<p class="calibre1">Arya,	Sör	Hosteen’in	Kışyarı’yla	ilgili	söylediği	şeyleri	sormak	istedi	ama cesaret	edemedi.  <i class="calibre4">Elmar’a	sorarım, </i>	diye	düşündü.  <i class="calibre4">Elmar	bana	anlatır. </i>	Sülükleri dikkatlice	lordun	bedeninden	çıkarırken	hayvanlar	Arya’nın	elinde	ağır	ağır kıvranıyordu.	Solgun	bedenleri	yumuşaktı	ve	kanla	şişmişti.  <i class="calibre4">Onlar	sadece	sülük,</i> diye	hatırlattı	kendine.  <i class="calibre4">Ellerimi	kapatırsam	parmaklarımın	arasında	ezilirler. </i></p>
<p class="calibre1">“Leydi	karınızdan	bir	mektup	var.”	Qyburn	kolunun	içinden	bir	parşömen çıkardı.	Üstat	cübbesi	giymesine	rağmen	boynunda	zincir	yoktu;	ruh	çağırma seansları	yaptığı	için	zincirinin	geri	alındığı	söyleniyordu. </p>
<p class="calibre1">“Okuyabilirsin,”	dedi	Bolton. </p>
<p class="calibre1">Leydi	Walda	hemen	hemen	her	gün	İkizler’den	yazıyordu	ama	bütün	mektuplar aynıydı.	“Sabah,	öğlen	ve	akşam	sizin	için	dua	ediyorum	tatlı	lordum,”	yazıyordu, </p>
<p class="calibre1">“ve	tekrar	yatağımı	paylaşacağınız	ana	kadar	günleri	sayıyorum.	Bir	an	önce	bana dönün.	Sevgili	Domeric’inizin	yerini	dolduracak	ve	sizden	sonra	Dehşet	Kalesi’ni yönetecek	öz	oğullar	vereceğim	size.”	Bir	beşikte	yatan	tombul	ve	pembe	bir bebek	hayal	etti	Arya,	tombul	ve	pembe	sülüklerle	kaplanmış. </p>
<p class="calibre1">Yumuşak	ve	tüysüz	vücudunu	silmesi	için	Lord	Bolton’a	nemli	bir	havlu	verdi. </p>
<p class="calibre1">“Ben	de	bir	mektup	göndereceğim,”	dedi	Bolton	bir	zamanlar	üstat	olan	adama. </p>
<p class="calibre1">“Leydi	Walda’ya	mı?” </p>
<p class="calibre1">“Sör	Helman	Tallhart’a.” </p>
<p class="calibre1">İki	gün	önce	Sör	Helman’dan	bir	süvari	gelmişti.	Tallhart	adamları, Darryler’in	kalesini	almıştı,	kısa	bir	kuşatmanın	ardından	Lannister	garnizonunun teslimiyetini	kabul	etmişlerdi. </p>
<p class="calibre1">“Tutsakları	kılıçtan	geçirmesini	ve	kaleyi	ateşe	vermesini	söyle,	kralın emriyle.	Daha	sonra	kuvvetini	Robett	Glover’la	birleştirsin	ve	doğuya,	Gölgeli Vadi’ye	doğru	gitsin.	Savaşın	dokunmadığı	zengin	topraklar.	Buraların	tadına</p>
<p class="calibre1"><a id="p805"></a>bakmalarının	zamanı	geldi.	Glover	bir	kale	kaybetti	ve	Tallhart	bir	oğul. </p>
<p class="calibre1">Bırakalım	intikamlarını	Gölgeli	Vadi’den	alsınlar.” </p>
<p class="calibre1">“Mektubu	mühürlemeniz	için	hazırlayacağım	lordum.” </p>
<p class="calibre1">Arya,	Darryler’in	kalesinin	yanacağını	duyduğu	için	memnundu.	Joffrey’le kavga	ettikten	sonra	Arya’yı	oraya	götürmüşlerdi.	Kraliçe,	Lord	Eddard’ı Sansa’nın	kurdunu	öldürmeye	orada	mecbur	etmişti.  <i class="calibre4">Yanmayı	hak	ediyor. </i>	Robett Glover	ve	Sör	Helman	Tallhart’ın	Harrenhal’a	dönmesini	de	isterdi	aslında; kaleden	çok	çabuk	ayrılmışlardı,	Arya	küçük	sırrıyla	ilgili	onlara	güvenip güvenemeyeceğine	karar	veremeden	gitmişlerdi. </p>
<p class="calibre1">Qyburn,	kapitone	yeleğini	giymesine	yardım	ederken,	“Bugün	avlanacağım,” </p>
<p class="calibre1">diye	duyurdu	Roose	Bolton. </p>
<p class="calibre1">“Güvenli	olur	mu	lordum?”	diye	sordu	Qyburn.	“Rahip	Utt’un	adamları	daha üç	gün	önce	kurtların	saldırısına	uğradı.	Hayvanlar	doğrudan	kampın	içine	girmiş, ateşten	en	fazla	beş	metre	uzakta	durmuşlar,	iki	at	öldürmüşler.” </p>
<p class="calibre1">“Kurtları	avlamak	niyetindeyim.	Ulumaları	yüzünden	geceleri	neredeyse	hiç uyumuyorum.”	Bolton	kemerine	eğilip	kılıç	ve	hançer	askısını	ayarladı.	“Ulu kurtların,	bir	zamanlar	insanlardan	ya	da	mamutlardan	hiç	korkmadan,	yüzden fazla	hayvandan	oluşan	büyük	sürülerle	kuzeyde	dolaştığı	söylenir.	Ama	bu	çok uzun	zaman	önceydi	ve	başka	bir	topraktaydı.	Sıradan	kurtların	güneyde	böyle cesurca	dolaştığını	görmek	tuhaf.” </p>
<p class="calibre1">“Korkunç	zamanlar	korkunç	şeyler	doğurur	lordum.” </p>
<p class="calibre1">Bolton,	gülümseme	olabilecek	bir	hareketle	dişlerini	gösterdi.	“Bunlar	o	kadar korkunç	zamanlar	mı	üstat?” </p>
<p class="calibre1">“Yaz	bitti	ve	diyarda	dört	kral	var.” </p>
<p class="calibre1">“Bir	kral	korkunç	olabilir	ama	dördü?”	Omuz	silkti.	“Nan,	kürk	cübbem.” </p>
<p class="calibre1">Arya	cübbeyi	getirdi.	“Döndüğümde	odam	temiz	ve	düzenli	olsun,”	dedi	Bolton, Arya	cübbenin	yakasını	bağlarken.	“Ve	Leydi	Walda’nın	mektubuyla	ilgilen.” </p>
<p class="calibre1">“Emredersiniz	lordum.” </p>
<p class="calibre1">Lord	ve	üstat,	Arya’ya	gözlerinin	ucuyla	bile	bakmadan	odadan	çıktılar. </p>
<p class="calibre1">Adamlar	gittiğinde	Arya	mektubu	alıp	şömineye	attı,	alevleri	canlandırmak	için kütükleri	ateş	demiriyle	çevirdi.	Kıvrılıp	kararan	ve	sonunda	tutuşan	parşömeni izledi.  <i class="calibre4">Lannisterlar,	Bran’ı	ve	Rickon’ı	incittiyse	Robb	herkesi	öldürür.	O	asla</i></p>
<p class="calibre1"><a id="p806"></a> <i class="calibre4">diz	çökmez,	asla,	asla,	asla.	O	kimseden	korkmaz. </i>	Küller	bacaya	doğru	yükseldi. </p>
<p class="calibre1">Arya	ateşin	yanında	çömelmişti,	sıcak	gözyaşlarından	dokunmuş	bir	duvağın ardından	alevleri	izliyordu.  <i class="calibre4">Eğer	Kışyarı	gerçekten	gittiyse	benim	evim	burası</i> <i class="calibre4">mı	artık?	Hâlâ	Arya	mıyım	ben,	yoksa	hizmetçi	kız	Nan	miyim	yalnızca? </i></p>
<p class="calibre1"> <i class="calibre4">Sonsuza	kadar,	sonsuza,	sonsuza,	sonsuza? </i></p>
<p class="calibre1">Sonraki	birkaç	saati	lordun	yatak	odasıyla	ilgilenerek	geçirdi.	Eski	hasırları çıkarıp	yerlerine	temiz,	mis	kokulu	olanları	serdi,	şöminede	yeni	bir	ateş	yaktı, çarşafları	değiştirip	kuş	tüyü	yatağı	kabarttı,	lazımlıkları	tuvalet	çukuruna	boşaltıp temizledi,	bir	kucak	dolusu	kirli	kıyafeti	çamaşırcı	kadınlara	götürdü	ve	mutfaktan bir	kâse	taze	sonbahar	armudu	getirdi.	Yatak	odasıyla	işi	bitince	yarım	kat aşağıdaki	büyük	çalışma	odasına	indi,	küçük	bir	kalenin	salonu	kadar	geniş, cereyanlı	bir	odaydı.	Mumlar	köklerine	kadar	erimişti,	Arya	yenileriyle değiştirdi.	Pencerelerin	altında,	lordun	mektuplarını	yazdığı	büyük	meşe	masa vardı.	Arya	kitapları	düzenledi,	mumları	değiştirdi;	tüy	kalemleri,	mürekkepleri ve	mühür	mumlarını	sıraya	koydu. </p>
<p class="calibre1">Kâğıtların	üstüne,	geniş	ve	yırtık	pırtık	bir	koyun	derisi	atılmıştı.	Renkler dikkatini	çekince	Arya	deriyi	açmaya	başladı:	Nehirlerin	ve	göllerin	mavisi, kalelerin	ve	şehirlerin	işaretlendiği	kırmızı	noktalar,	ormanların	yeşili.	ÜÇ	DİŞLİ</p>
</body>
</html>
