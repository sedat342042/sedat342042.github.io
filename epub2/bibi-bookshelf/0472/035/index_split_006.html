<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Bunlar	şömine	başı	hikâyeleri.	Craster	sana	insandan	başka	bir	şeymiş	gibi göründü	mü?” </p>
<p class="calibre1"> <i class="calibre4">Yüzlerce	şekilde. </i>	“Craster	oğullarını	ormana	veriyor.” </p>
<p class="calibre1">Uzun	bir	sessizlik.	Ardından:	“Evet.”	Ve,  <i class="calibre4">“Evet,	evet,	evet.” </i></p>
<p class="calibre1">“Biliyor	muydunuz?” </p>
<p class="calibre1">“Uzun	zaman	önce	Smallwood	söylemişti.	Bütün	korucular	bilir	ama	kimse bunun	hakkında	konuşmaz.” </p>
<p class="calibre1">“Amcam	da	biliyor	muydu?” </p>
<p class="calibre1">“Bütün	korucular,”	diye	tekrar	etti	Mormont.	“Onu	durdurmam	gerektiğini düşünüyorsun,	hatta	gerekirse	öldürmem.”	Yaşlı	Ayı	içini	çekti.	“Eğer	Craster bunu	beslenecek	ağızlardan	kurtulmak	için	yapıyor	olsaydı,	Yoren’i	ya	da Conwys’i	gönderip	erkek	çocukları	aldırırdım.	Nöbet	daha	kuvvetli	olurdu.	Ama yabanıllar	bizim	tanrılarımızdan	çok	daha	zalim	tanrılara	hizmet	ediyor.	O	erkek çocuklar,	Craster’ın	tanrılara	hediyesi.	Duaları	da	diyebilirsin.” </p>
<p class="calibre1"> <i class="calibre4">Karıları	başka	dualar	etmek	istiyor, </i>	diye	düşündü	Jon. </p>
<p class="calibre1"><a id="p340"></a>“Sen	bunu	nereden	öğrendin?”	diye	sordu	Mormont.	“Craster’ın	karılarından biri	mi	söyledi?” </p>
<p class="calibre1">“Evet	lordum,”	diye	itiraf	etti	Jon.	“Hangisi	olduğunu	söylememeyi	tercih ederim	ama	kız	çok	korkmuştu	ve	yardım	istedi.” </p>
<p class="calibre1">“Dünya	yardım	isteyen	insanlarla	dolu	Jon.	Bazı	insanlar	kendine	yardım edecek	cesareti	bulmalı.	Craster	şu	anda	salonunda	oturmuş	şarabını	içiyor. </p>
<p class="calibre1">Kendinden	geçene	kadar	da	içecek.	Masasında	yepyeni	bir	balta	var.	Ben olsaydım	o	baltaya	‘Cevaplanmış	Dua’	adını	verir,	bu	işin	sonunu	getirirdim.” </p>
<p class="calibre1"> <i class="calibre4">Evet. </i>	Jon,	Şebboy’u	düşündü.	Onu	ve	kız	kardeşlerini.	On	dokuz	kişilerdi... </p>
<p class="calibre1">Craster	ise	tek	başınaydı	ama... </p>
<p class="calibre1">“Her	şeye	rağmen	Craster’ın	öldüğü	gün	bizim	için	kötü	gün	demektir.	Amcan burada	olsaydı,	pek	çok	durumda	Craster	Kalesi’nin	bizim	için	ölümle	yaşam arasındaki	çizgi	olduğunu	sana	anlatırdı.” </p>
<p class="calibre1">“Babam...”	dedi	Jon,	cümlenin	devamını	getirmeye	tereddüt	etti. </p>
<p class="calibre1">“Konuş	Jon,	ne	söylemek	istiyorsan	söyle.” </p>
<p class="calibre1">“Babam	bir	keresinde,	bazı	adamların	sahip	olunmaya	değmeyeceğini söylemişti.	Zalim	ve	adaletsiz	bir	sancak	beyi	hem	kendisinin	hem	de	lordunun onurunu	lekeler.” </p>
<p class="calibre1">“Craster	tek	başına	bir	adam.	Kimse	onun	sahibi	değil.	Bize	ettiği	bir	yemin yok,	bizim	kanunlarımıza	bağlı	yaşamıyor.	Senin	soylu	bir	kalbin	var	Jon	ama şimdi	yeni	bir	ders	daha	sana.	Biz	dünyayı	düzgün	bir	yer	haline	getiremeyiz. </p>
<p class="calibre1">Bizim	amacımız	bu	değil.	Gece	Nöbetçileri’nin	başka	savaşları	var.” </p>
<p class="calibre1"> <i class="calibre4">Başka	savaşlar.	Evet.	Bunu	unutmamalıyım. </i>	“Jarman	Buckwell	yakın zamanda	kılıcıma	ihtiyacım	olacağını	söyledi.” </p>
<p class="calibre1">“Öyle	mi?”	Mormont	memnun	olmuş	gibi	görünmüyordu.	“Craster	dün	gece duymak	istediğimden	fazlasını	anlattı.	Korkularımın	yerinde	olduğunu	anladım	ve hiç	uyumadım.	Mance	Rayder	bütün	halkını	Ayazdiş’te	topluyor.	Kasabalar	bu yüzden	boş.	Sör	Denys	Mallister’ın	Gorge’da	esir	aldığı	yabanıllar	da	aynı hikâyeyi	anlatmıştı.	Craster	hikâyeye	bir	yer	adı	ekledi	ve	bu	her	şeyi değiştiriyor.” </p>
<p class="calibre1">“Mance	yeni	bir	şehir	mi	kuruyor,	yoksa	bir	ordu	mu?” </p>
<p class="calibre1">“İşte	soru	da	bu	zaten.	Kaç	yabanıl	var?	Kaçı	savaşabilecek	yaşta?	Bu</p>
<p class="calibre1"><a id="p341"></a>soruların	cevabını	kimse	bilmiyor.	Ayazdiş	zalim	ve	yaşamaya	müsait	olmayan	bir yerdir,	sivri	kayalar	ve	buzdan	ibarettir.	İnsanlarını	orada	uzun	süre	tutamaz. </p>
<p class="calibre1">Halkını	bir	araya	toplamasının	tek	amacı	olabilirmiş	gibi	geliyor	bana;	Mance güneye,	Yedi	Krallık’a	saldırmayı	planlıyor.” </p>
<p class="calibre1">“Yabanıllar	diyarı	daha	önce	de	işgal	etmişti.”	Jon	bu	hikâyeyi	Kışyarı’nda hem	Yaşlı	Dadı’dan	hem	de	Üstat	Luwin’den	dinlemişti.	“Büyükbabamın büyükbabası	zamanında	Raymun	Kızılsakal	yabanılları	güneye	götürmüş.	Daha önce	de	Ozan	Bael	isimli	bir	kral	varmış.” </p>
<p class="calibre1">“Evet,	ondan	da	önce	Borazanlı	Lord	vardı	ve	kardeş	krallar	Gendel	ve Gorne.	Tarih,	Kış	Borusu’nu	öttürüp	devleri	uyandıran	Joramun’dan	da	bahseder. </p>
<p class="calibre1">Bu	adamların	kuvveti	Sur’da	ya	da	Kışyarı’nda	kırıldı...	ama	Gece	Nöbetçileri	o zamanki	halinin	gölgesi	bile	değil	artık	ve	yabanıllarla	savaşacak	bizden	başka kimse	kalmadı.	Kışyarı	Lordu	öldü.	Veliahtı,	Lannisterlar’la	savaşmak	için	güneye gitti.	Yabanıllar	bir	daha	böyle	fırsat	yakalayamaz.	Ben	Mance	Rayder’i	iyi tanırım	Jon.	O	bir	yeminbozandır	evet...	ama	akıllıdır	ve	kimse	onun	bir	korkak olduğunu	söyleyemez.” </p>
<p class="calibre1">“Ne	yapacağız?”	diye	sordu	Jon. </p>
<p class="calibre1">“Onu	bulacağız,”	diye	cevap	verdi	Mormont.	“Onunla	savaşacağız.	Onu durduracağız.” </p>
<p class="calibre1"> <i class="calibre4">Üç	yüz, </i>	diye	düşündü	Jon.  <i class="calibre4">Vahşinin	gazabına	karşı	üç	yüz. </i>	Parmakları	açılıp kapandı. </p>
<p class="calibre1"><a id="p342"></a>Theon</p>
<p class="calibre1">Güzelliği	inkâr	edilemezdi.  <i class="calibre4">Ama	ilk	sefer	hep	güzel	olur, </i>	diye	düşündü	Theon Greyjoy. </p>
<p class="calibre1">“İşte	bu	iyi	bir	gülümseme,”	dedi	arkasından	gelen	kadın	sesi.	“Yeni	kızınızı beğenmiş	gibi	görünüyorsunuz	lordum,	öyle	mi?” </p>
<p class="calibre1">Theon	arkasına	dönüp	tartan	gözlerle	kadına	baktı.	Gördüğü	şeyden hoşlanmıştı.	Demirdoğumluydu,	Theon	daha	ilk	bakışta	anlamıştı;	ince	ve	uzun bacaklar,	kısa	kesilmiş	siyah	saçlar,	rüzgârdan	yıpranmış	ten,	güçlü	eller	ve	bir kama.	Burnu,	ince	yüzü	için	fazla	büyük	ve	kemerliydi	ama	gülümsemesi	bu	kusuru fazlasıyla	örtüyordu.	Theon	kadının	kendisinden	birkaç	yaş	büyük	olduğunu	tahmin etti	ama	yirmi	beşinden	fazla	değildi.	Yürüyüşünden,	güvertelere	hiç	de	yabancı olmadığı	anlaşılıyordu. </p>
<p class="calibre1">“Gözlere	şenlik,”	dedi	kadına.	“Ama	senin	yarın	kadar	bile	tatlı	değil.” </p>
<p class="calibre1">“Aha,”	diyerek	sırıttı	kadın.	“Dikkatli	olsam	iyi	ederim,	bu	lordun	çok	ballı bir	ağzı	var.” </p>
<p class="calibre1">“Gelip	tadına	bak	istersen.” </p>
<p class="calibre1">Kadın,	Theon’un	gözlerine	cesurca	bakarak,	“Bu	taraftan	mı?”	diye	sordu. </p>
<p class="calibre1">Demir	Adaları’nda	–çok	olmasa	da–	erkeklerle	birlikte	denize	açılan	kadınlar vardı.	Tuz	ve	denizin	bu	kadınları	değiştirdiği,	erkekleştirdiği	söylenirdi.	“Çok uzun	zamandır	mı	denizdesiniz	lordum?	Yoksa	geldiğiniz	yerde	hiç	kadın	yok muydu?” </p>
<p class="calibre1">“Yeterince	vardı	ama	senin	gibisi	yoktu.” </p>
<p class="calibre1">“Benim	nasıl	olduğumu	nereden	biliyorsunuz?” </p>
<p class="calibre1">“Gözlerim	yüzünü	görüyor.	Kulaklarım	kahkahalarını	duyuyor	ve	sana	bakınca aletim	gemi	direği	gibi	dikiliyor.” </p>
<p class="calibre1">Kadın,	Theon’a	yaklaşıp	bacaklarının	arasını	avuçladı.	“Evet,	yalancı değilmişsiniz,”	dedi	avcundaki	şeyi	sertçe	sıkarken.	“Bu	ne	kadar	acıttı?” </p>
<p class="calibre1">“Cayır	cayır	yaktı.” </p>
<p class="calibre1">“Zavallı	lordum.”	Kadın,	Theon’u	bırakıp	bir	adım	geri	gitti.	“Gelin	görün	ki</p>
<p class="calibre1"><a id="p343"></a>ben	evli	bir	kadınım	ve	kısa	zaman	önce	bir	bebek	doğurdum.” </p>
<p class="calibre1">“İşte	bu	harika,	benden	bir	piç	doğurma	ihtimalin	yok.” </p>
<p class="calibre1">“Öyle	de	olsa,	kocamın	size	teşekkür	edeceğini	sanmıyorum.” </p>
<p class="calibre1">“Ama	sen	edebilirsin.” </p>
<p class="calibre1">“Nedenmiş	o?	Daha	önce	de	lordlarla	yattım.	Diğer	erkeklerden	farkları yoktu.” </p>
<p class="calibre1">“Peki	daha	önce	bir	prensle	yattın	mı?”	diye	sordu	Theon.	“Yüzün	buruş	buruş</p>
<p class="calibre1">olup	saçların	beyazladığında	ve	göğüslerin	beline	indiğinde,	torunlarına	bir zamanlar	bir	kralı	sevdiğini	anlatırsın.” </p>
<p class="calibre1">“Ah,	şimdi	de	aşktan	mı	bahsediyoruz?	Ben	de	sadece	bacak	aralarımızdan konuştuğumuzu	sanıyordum.” </p>
<p class="calibre1">“Aşktan	bahsetmek	daha	çok	mu	hoşuna	gider?”	Theon	bu	kadından hoşlandığına	karar	verdi.	Kadının	keskin	zekâsı	Pyke’ın	rutubetli	kasvetini dağıtıyordu.	“Gemime	senin	adını	vereyim,	sana	arp	çalayım,	seni	kalemin	yüksek kulesindeki	odama	kapatıp	mücevherlere	boğayım.	Tıpkı	şarkılardaki	prensesler gibi,	öyle	mi?” </p>
<p class="calibre1">“Geminize	zaten	benim	adımı	vermeniz	 <i class="calibre4">gerekir, </i>”	dedi	kadın	diğer	şeylerle	hiç ilgilenmeden.	“Çünkü	onu	ben	inşa	ettim.” </p>
<p class="calibre1">“Gemiyi	Sigrin	yaptı.	Babamın	gemi	ustası.” </p>
<p class="calibre1">“Benim	adım	Esgred.	Ambrode’un	kızıyım	ve	Sigrin’in	karısıyım.” </p>
<p class="calibre1">Theon,	Ambrode’un	bir	kızı	olduğunu	bilmiyordu.	Sigrin’in	bir	karısı olduğunu	da...	Genç	gemi	ustasını	bir	kez	görmüştü,	yaşlı	olanı	da	hayal	meyal hatırlıyordu.	“Sigrin’le	evlenerek	harcanmışsın.” </p>
<p class="calibre1">“Aha,	Sigrin	de	bu	geminin	size	verilerek	harcandığını	söylüyor.” </p>
<p class="calibre1">Theon	öfkelendi.	“Benim	kim	olduğumu	biliyor	musun?” </p>
<p class="calibre1">“Greyjoy	Hanedanı’ndan	Prens	Theon	Greyjoy.	Başka	kim	olacaktınız?	Bana doğruyu	söyleyin	lordum,	yeni	kızınızı	ne	kadar	sevdiniz?	Sigrin	bilmek isteyecektir.” </p>
<p class="calibre1">Theon’ın	dargemisi	o	kadar	yeniydi	ki	hâlâ	ahşap	ve	reçine	kokuyordu. </p>
<p class="calibre1">Amcası	Aeron	gemiyi	sabaha	kutsayacaktı	ama	Theon	gemi	suya	indirilmeden önce	bakmak	için	Pyke’tan	gelmişti.	Lord	Balon’ın	 <i class="calibre4">Dev	Denizcanavarı</i>	ya	da Victarion	amcasının	 <i class="calibre4">Demir	Zafer</i>’ı	kadar	büyük	değildi	ama	ahşap	kızakların</p>
<p class="calibre1"><a id="p344"></a>üstünde	otururken	bile	güçlü	ve	güzel	görünüyordu;	Otuz	metrelik	gövdesi,	uzun	tek direği,	elli	küreği,	yüz	adamın	sığabileceği	güvertesi...	ve	başındaki,	ok	ucu şeklinde	yapılmış	büyük	mahmuzu.	“Sigrin	bana	gayet	iyi	hizmet	vermiş,”	dedi. </p>
<p class="calibre1">“Göründüğü	kadar	hızlı	mı?” </p>
<p class="calibre1">“Daha	hızlı,	onunla	baş	etmeyi	bilen	bir	usta	için.” </p>
<p class="calibre1">“Bir	gemiye	binmeyeli	epey	zaman	oldu,”	diye	itiraf	etti	Theon.  <i class="calibre4">Ve	hiç	gemi</i> <i class="calibre4">kaptanlığı	yapmadım. </i>	“Ama	hâlâ	bir	Greyjoy’um	ve	demiradamım.	Deniz	benim kanımda	akıyor.” </p>
<p class="calibre1">“Eğer	bu	gemiyi	konuştuğunuz	gibi	yüzdürmeye	kalkarsanız,	kanınız	denizde akar.” </p>
<p class="calibre1">“Böyle	güzel	bir	bakireye	asla	yanlış	davranmam.” </p>
<p class="calibre1">“Güzel	bir	bakire	mi?”	Kahkaha	attı.	“Bu	kız	bir	deniz	fahişesi.” </p>
<p class="calibre1">“İşte,	sen	bu	kızın	adını	koydun	bile.  <i class="calibre4">Deniz	Fahişesi. </i>” </p>
<p class="calibre1">Theon’ın	söyledikleri	Esgred’i	eğlendirmişti.	Kadının	koyu	renk	gözleri parlıyordu.	“Gemiye	benim	adımı	vereceğinizi	söylemiştiniz,”	dedi	üzgünmüş	gibi yaparak. </p>
<p class="calibre1">“Verdim	zaten,”	dedi	Theon,	kadının	ellerini	tuttu.	“Bana	yardım	edin	leydim. </p>
<p class="calibre1">Yeşil	topraklarda,	çocuklu	bir	kadınla	yatmanın	iyi	şans	getirdiği	söylenir.” </p>
<p class="calibre1">“Yeşil	topraktakiler	gemiler	hakkında	ne	bilir?	Hatta	kadınlar	hakkında?	Bunu şimdi	uydurduğunuzdan	eminim.” </p>
<p class="calibre1">“Eğer	itiraf	edersem	beni	hâlâ	sevecek	misin?” </p>
<p class="calibre1">“Hâlâ	mı?	Sizi	ne	zaman	sevmiştim	ki?” </p>
<p class="calibre1">“Hiç,”	dedi	Theon.	“Ama	bu	açığı	kapamaya	çalışıyorum	tatlı	Esgred.	Rüzgâr soğuk	esiyor.	Benimle	gel	ve	seni	ısıtmama	izin	ver.	Yarın	sabah	amcam	Aeron pruvaya	deniz	suyu	dökecek	ve	Boğulmuş	Tanrı	için	dualar	edip	gemimi kutsayacak.	Ama	ben	gemimin	ikimizin	sütüyle	kutsanmasını	tercih	ederim” </p>
<p class="calibre1">“Boğulmuş	Tanrı	bundan	hoşlanmayabilir.” </p>
<p class="calibre1">“Boğulmuş	Tanrı’yı	boşver.	Bize	sorun	çıkarmaya	kalkarsa	onu	tekrar boğarım.	On	beş	gün	içinde	savaşa	gidiyoruz.	Savaş	sırasında	seni	arzulayarak uykusuz	kalmamı	mı	istiyorsun?” </p>
<p class="calibre1">“Benim	için	fark	etmez.” </p>
<p class="calibre1">“Zalim	bir	kadın.	Gemime	doğru	adı	koymuşum.	Aklım	sendeyken	geminin</p>
<p class="calibre1"><a id="p345"></a>dümenini	kayalara	kırarsam	suçlu	sensin.” </p>
<p class="calibre1">Esgred,	Theon’un	bacak	arasını	bir	kez	daha	avuçladı.	“Dümeni	bununla	idare etmeyi	mi	düşünüyorsunuz?” </p>
<p class="calibre1">“Benimle	Pyke’a	gel,”	dedi	Theon	aniden.  <i class="calibre4">Lord	Balon	buna	ne	der	acaba? </i></p>
<p class="calibre1"> <i class="calibre4">Ama	onun	ne	diyeceği	neden	umrumda	olsun?	Ben	yetişkin	bir	erkeğim,</i> <i class="calibre4">yatağıma	bir	orospu	sokmak	istersem	sokarım.	Bu	benden	başka	kimseyi</i> <i class="calibre4">ilgilendirmez. </i></p>
<p class="calibre1">“Pyke’ta	ne	yapacağım?”	Elleri	hâlâ	aynı	yerdeydi. </p>
<p class="calibre1">“Babam	bu	gece	kaptanları	için	bir	ziyafet	veriyor.”	Babası	kaptanlarına	her gece	ziyafet	veriyordu	ama	kadının	bunu	bilmesine	gerek	yoktu. </p>
<p class="calibre1">“Beni	bir	geceliğine	kaptanınız	mı	yapacaksınız	prens	lordum?”	Kadın, Theon’un	o	güne	kadar	gördüğü	en	edepsiz	gülümsemeye	sahipti. </p>
<p class="calibre1">“Yapabilirim.	Beni	limana	sağ	salim	sokmayı	başarırsan.” </p>
<p class="calibre1">“Küreklerin	hangi	ucunun	denize	sokulacağını	biliyorum.	Halatlar	ve	düğümler konusunda	da	benden	iyisi	yok.”	Kadın	tek	eliyle	Theon’un	pantolonunun bağcıklarını	çözdü,	sırıtarak	bir	adım	geri	çekildi.	“Evli	bir	kadın	olmam	ne büyük	talihsizlik.” </p>
<p class="calibre1">İyice	kızışan	Theon	bağcıklarını	bağladı.	“Kaleye	geri	dönmem	gerek. </p>
<p class="calibre1">Benimle	beraber	gelmezsen	yolumu	kaybedebilirim	ve	adalar	fakirleşir.” </p>
<p class="calibre1">“Buna	izin	veremeyiz...	ama	atım	yok	lordum.” </p>
<p class="calibre1">“Yaverimin	atını	alabilirsin.” </p>
<p class="calibre1">“Zavallı	yaveriniz	Pyke’a	kadar	yürüyecek	mi?” </p>
<p class="calibre1">“Benim	atıma	binersin	o	zaman.” </p>
<p class="calibre1">“Bu	çok	hoşunuza	gider,	öyle	değil	mi?”	Yine	aynı	gülümseme.	“Önünüzde	mi oturacağım,	arkanızda	mı?” </p>
<p class="calibre1">“Nerede	istersen	orada.” </p>
<p class="calibre1">“Ben	üstte	olmayı	severim.” </p>
<p class="calibre1"> <i class="calibre4">Bu	fahişe	daha	önce	nerelerdeydi? </i>	“Babamın	kalesi	loş	ve	rutubetli.	Esgred gelip	ateş	yakmalı.” </p>
<p class="calibre1">“Lordun	ağzı	pek	ballı.” </p>
<p class="calibre1">“Başladığımız	yere	mi	döndük?” </p>
<p class="calibre1">Kadın	elini	çekti.	“Ve	sonuca	vardığımız	yere	geldik.	Esgred	sizindir.	Beni</p>
<p class="calibre1"><a id="p346"></a>kalenize	götürün	lordum.	Denizin	içinden	yükselen	gururlu	kulelerinizi	gösterin.” </p>
<p class="calibre1">“Atımı	handa	bıraktım.	Gel.”	Birlikte	halat	merdivenden	indiler.	Theon	kolunu tutunca	kadın	geri	çekilmedi.	Esgred’in	yürüyüş	şeklini	beğenmişti;	cesur yürüyordu,	biraz	salınır	biraz	aylaklık	eder	gibi.	Çarşafların	arasında	da	bu	kadar cesur	olacağı	her	halinden	belliydi. </p>
<p class="calibre1">Lord	Limanı	hiç	olmadığı	kadar	kalabalıktı.	Dargemilerin	mürettebatları	çakıl taşlı	kıyıya	çil	yavruları	gibi	dağılmıştı.	Demiradamlar	kimsenin	önünde	diz çökmezdi	ama	Theon’un	geçtiğini	gören	kürekçiler	ve	liman	halkı	saygıyla sessizleşiyordu.  <i class="calibre4">Sonunda	kim	olduğumu	öğrendiler, </i>	diye	düşündü.  <i class="calibre4">Zamanı</i> <i class="calibre4">gelmişti. </i></p>
<p class="calibre1">Lord	Goodbrother,	geçen	gece	kırk	dargemilik	ana	kuvvetiyle	birlikte	Büyük Wyk’ten	gelmişti.	Lordun	adamları,	kafalarına	bağladıkları	keçi	derisi	kuşaklar sayesinde	diğer	insanlardan	kolaylıkla	ayırt	ediliyordu.	Handa;	çarpık	bacaklı, sakalsız,	kafaları	kuşaklı	çocukların	Otter	Gimpknee’nin	fahişelerini	becerdiği konuşuluyordu.	Theon	için	sorun	yoktu,	o	ucuz	fahişelerden	herhangi	birini	kendisi için	ayırmaya	niyetli	değildi.	Şu	an	yanında	olan	kadın	tam	onun	ağzına	göreydi. </p>
<p class="calibre1">Babasının	gemi	ustasıyla	evli	olması	kadını	daha	da	çekici	kılıyordu. </p>
<p class="calibre1">“Lordum	mürettebatını	seçmeye	başladı	mı?”	diye	sordu	Esgred	ahıra	doğru yürürlerken.	Ayı	derisi	yelek	giyen	uzun	boylu	bir	denizciye,	“Hey	Mavidiş,”	diye bağırdı.	“Yeni	karın	nasıl?” </p>
<p class="calibre1">“Karnındaki	çocuk	yüzünden	şişman,	ikizlerden	bahsediyor.” </p>
<p class="calibre1">“Bu	kadar	çabuk	mu?”	Esgred’in	yüzünde	yine	o	edepsiz	gülümseme	vardı. </p>
<p class="calibre1">“Küreklerini	suya	sokman	uzun	sürmemiş.” </p>
<p class="calibre1">“Ah,	soktum,	vurdum,	vurdum,  <i class="calibre4">vurdum, </i>”	diye	kükredi	adam. </p>
<p class="calibre1">“İri	bir	adam,”	dedi	Theon.	“Mavidiş	mi	demiştin?	Onu	 <i class="calibre4">Deniz	Fahişesi</i>’ne almamı	önerir	misin?” </p>
<p class="calibre1">“Ona	hakaret	etmek	istiyorsanız	alabilirsiniz.	Mavidiş’in	kendi	gemileri	var.” </p>
<p class="calibre1">“İnsanların	kim	olduklarını	bilemeyecek	kadar	yabancı	kaldım	buralara,”	diye kabul	etti	Theon.	Küçük	bir	çocukken	birlikte	oyun	oynadığı	eski	arkadaşlarını bulmaya	çalışmıştı	ama	çoğu	gitmişti,	ölmüştü	ya	da	birer	yabancıya	dönüşmüştü. </p>
<p class="calibre1">“Victarion	amcam	bana	kendi	dümencisini	verdi.” </p>
<p class="calibre1">“Rüzgârsarhoşu	Rymolf	mu?	İyi	adamdır,	ayık	olduğu	zamanlarda.”	Yoldan</p>
<p class="calibre1"><a id="p347"></a>geçen	başka	adamlara	seslendi,	“Uller,	Qarl,	kardeşiniz	Kazık	nerede?” </p>
<p class="calibre1">“Korkarım	ki	Boğulmuş	Tanrı’nın	iyi	bir	kürekçiye	ihtiyacı	vardı,”	diye	cevap verdi	sakalları	grileşmiş	iri	adam. </p>
<p class="calibre1">“Söylemeye	çalıştığı	şu;	Eldiss	o	kadar	fazla	şarap	içti	ki	sonunda	midesi patladı,”	dedi	iri	adamın	yanındaki	pembe	yanaklı	delikanlı. </p>
<p class="calibre1">“Zaten	ölü	olan	ölemez,”	dedi	Esgred. </p>
<p class="calibre1">“Zaten	ölü	olan	ölemez.” </p>
<p class="calibre1">Theon	da	onlarla	birlikte	aynı	cümleyi	mırıldandı.	Adamlar	uzaklaştıklarında, </p>
<p class="calibre1">“Buralarda	epey	tanınıyorsun,”	dedi	Esgred’e. </p>
<p class="calibre1">“Gemi	ustasının	karısını	bütün	erkekler	sever.	Gemilerinin	batmasını istemiyorlarsa	sevseler	iyi	olur.	Güçlü	kürekçi	arıyorsanız	bunlar	işinize	yarar.” </p>
<p class="calibre1">“Lord	Limanı’nda	yeterince	güçlü	kol	var,”	dedi	Theon	kadının	önerisini	bir saniye	bile	düşünmeden.	Onun	aradığı	savaşabilecek	ve	ona	sadık	olacak adamlardı;	lord	babasına	ya	da	amcalarına	değil.	Şimdilik	görevine	bağlı	genç prens	rolünü	oynuyordu.	Lord	Balon’ın	planını	öğrenene	kadar	da	oynamaya devam	edecekti.	Eğer	o	planı	ya	da	o	plandaki	rolünü	beğenmezse... </p>
<p class="calibre1">“Sadece	güçlü	olmak	yeterli	değil.	Bir	dargemiyi	mümkün	olan	en	yüksek hızda	yüzdürmek	için	bütün	küreklerin	tek	bir	kürekmiş	gibi	hareket	etmesi	gerekir. </p>
<p class="calibre1">Eğer	aklınız	varsa	daha	önce	birlikte	çalışmış	kürekçileri	tercih	edersiniz.” </p>
<p class="calibre1">“Akıllıca	bir	öneri.	Belki	sen	seçmeme	yardım	edersin.”  <i class="calibre4">Bırakayım	onun</i> <i class="calibre4">zekâsına	ihtiyacım	olduğunu	düşünsün,	kadınlar	bundan	hoşlanıyor. </i></p>
<p class="calibre1">“Edebilirim,	bana	nazik	davranırsanız.” </p>
<p class="calibre1">“Başka	nasıl	davranabilirim?” </p>
<p class="calibre1">Theon,	rıhtımda	sallanan	 <i class="calibre4">Myraham</i>’a	yaklaştıklarında	adımlarını	hızlandırdı. </p>
<p class="calibre1">Geminin	kaptanı	on	beş	gün	önce	limandan	ayrılmak	istemişti	ama	Lord	Balon buna	izin	vermemişti.	Lord	Limanı’na	yanaşan	hiçbir	ticari	gemi	geldiği	yere	geri dönememişti;	Lord	Balon,	saldırmaya	hazır	olmadan,	bir	ordu	topladığının	ana karada	duyulmasını	istemiyordu. </p>
<p class="calibre1">Geminin	üst	güvertesinden,	“Lordum,”	diyen	kederli	bir	ses	duyuldu.	Kaptanın kızı	korkuluğa	tutunmuş	Theon’a	bakıyordu.	Babası	kızın	sahile	çıkmasını yasaklamıştı	ama	Theon	ne	zaman	limana	gelse	kızı	güvertede	umutsuzca	kendisini seyrederken	buluyordu.	“Lordum,	bir	dakikanızı	ayırın,”	diye	seslendi.	“Lordumu</p>
<p class="calibre1"><a id="p348"></a>memnun	ederse...” </p>
<p class="calibre1">“Etti	mi?”	diye	sordu	Esgred.	Theon	aceleyle	gökeyi	geçmeye	çalışırken.	“Kız lordu	memnun	etti	mi?” </p>
<p class="calibre1">Theon	açık	sözlü	olmakta	bir	sakınca	görmedi.	“Bir	süre	için.	Şimdi	benim	tuz karım	olmak	istiyor.” </p>
<p class="calibre1">“Aha.	Biraz	tuzlanmak	iyi	gelir,	buna	şüphe	yok.	Bu	kız	fazla	yumuşak	ve uysal.	Yanılıyor	muyum?” </p>
<p class="calibre1">“Yanılmıyorsun.”  <i class="calibre4">Yumuşak	ve	uysal.	Bunu	nasıl	bildin? </i></p>
<p class="calibre1">Wex’e	handa	beklemesini	söylemişti.	Hanın	ortak	salonu	o	kadar	kalabalıktı	ki insanları	omzuyla	iterek	kendisine	yol	açmak	zorunda	kaldı.	Masalarda	ya	da sıralarda	oturacak	tek	yer	kalmamıştı.	Yaveri	de	ortalarda	görünmüyordu.  <i class="calibre4">“Wex,” </i></p>
<p class="calibre1">diye	bağırdı	kalabalığa.  <i class="calibre4">Şu	çiçek	bozuğu	fahişelerden	biriyle	birlikte</i> <i class="calibre4">yukarıdaysa	derisini	yüzerim, </i>	diye	düşündüğü	sırada	çocuğu	gördü;	şöminenin yanında	zar	oynuyordu...	ve	önündeki	sikke	yığınına	bakılırsa	kazanıyordu. </p>
<p class="calibre1">“Gitme	zamanı,”	dedi	Theon.	Yaver	oralı	olmayınca	çocuğu	kulağından yakalayıp	ayağa	kaldırdı.	Wex	önündeki	sikkeleri	toparlayıp	tek	kelime	etmeden Theon’un	peşine	düştü.	Theon	oğlanın	en	çok	bu	yönünü	seviyordu.	Yaverlerin çoğu	uzun	dilli	olurdu	ama	Wex	doğuştan	dilsizdi.	Üstelik	dilsiz	oluşu	onu	keskin bir	zekâdan	mahrum	bırakmamıştı,	on	iki	yaşında	bir	çocuğun	olabileceği	kadar akıllıydı.	Lord	Botley’nin	üvey	kardeşlerinden	birinin	gayrimeşru	oğluydu.	Wex’i yaver	olarak	almak,	Theon’un	atı	için	ödediği	bedelin	bir	kısmıydı. </p>
<p class="calibre1">Esgred’i	gördüğünde	Wex’in	gözleri	yuvarlandı.  <i class="calibre4">Daha	önce	bir	kadın</i> <i class="calibre4">görmediğini	sanırsın, </i>	diye	düşündü	Theon.	“Esgred	benimle	birlikte	Pyke’a gelecek.	Atları	eyerle,	çabuk	ol.” </p>
<p class="calibre1">Yaver,	Lord	Balon’ın	ahırındaki	küçük	atlardan	birine	biniyordu	ama Theon’un	atı	için	canavar	denebilirdi.	“Bu	cehennem	atını	nereden	buldunuz?” </p>
<p class="calibre1">diye	sordu	Esgred.	Gülüşünün	tonundan,	hayvandan	etkilendiği	anlaşılıyordu. </p>
<p class="calibre1">“Lord	Botley	bir	yıl	önce	Lannis	Limanı’ndan	almış	ama	sonra	kendisi	için fazla	olduğunu	düşünmüş,	seve	seve	bana	sattı.”	Demir	Adaları	iyi	atlar yetiştiremeyecek	kadar	çorak	ve	kayalıktı.	Adalıların	çoğu	at	sırtında	rahat edemezdi;	bir	geminin	güvertesinde	olmayı	bir	eyerin	üstünde	olmaya	tercih ederlerdi.	Lordlar	bile	küçük	atlar,	hatta	midilliler	sürerdi	ve	öküz	arabaları	at</p>
<p class="calibre1"><a id="p349"></a>arabalarından	fazla	kullanılırdı.	Ada	halkıysa	her	ikisini	de	alamayacak	kadar fakirdi,	taşlı	toprağı	kendi	güçlerini	kullanarak	sürmek	zorundalardı. </p>
<p class="calibre1">Theon’ın	hayatı	Kışyarı’nda	geçmişti.	Altında	iyi	bir	at	olmadan	savaşa gitmeye	niyeti	yoktu.	Lord	Botley’nin	yanlış	kararı	Theon’un	iyi	şansı	olmuştu: Öfkesi	de	derisi	kadar	kara	bir	aygır.	Binek	atlarından	çok	daha	büyük, şövalyelerin	savaş	atlarından	ufaktı.	Theon	da	bir	şövalye	kadar	iri	olmadığına göre	bu	hayvan	tam	ona	göreydi.	Hayvanın	gözlerinde	ateş	vardı.	Yeni	sahibiyle ilk	tanıştığında	dudaklarını	geri	çekmiş	ve	yeni	adamın	yüzünü	parçalamaya yeltenmişti. </p>
<p class="calibre1">“Bir	adı	var	mı?”	diye	sordu	Esgred,	Theon	atına	binerken. </p>
<p class="calibre1">“Gülümseyen.”	Elini	uzatıp	kadını	atın	üstüne	çekti,	kollarını	vücuduna dolayabilmek	için	önüne	oturttu.	“Yanlış	şeylere	gülümsediğimi	söyleyen	bir adamla	tanışmıştım	bir	zamanlar,”	dedi. </p>
<p class="calibre1">“Gerçekten	öyle	mi	yapıyorsunuz?” </p>
<p class="calibre1">“Sadece	hiçbir	şeye	gülümsemeyenlerin	gözünde.” </p>
<p class="calibre1">“Şu	an	gülümsüyor	musunuz	lord	prensim?” </p>
<p class="calibre1">“Ah,	evet.”	Theon	kadını	kollarının	arasına	alarak	dizginlere	uzandı.	Esgred neredeyse	Theon’la	aynı	boydaydı.	Saçları	yıkansa	iyi	olurdu.	Güzel	boynunda pembe	bir	yara	izi	vardı	ama	Theon	kokusunu	sevmişti;	Tuz,	ter	ve	kadın. </p>
<p class="calibre1">Pyke’a	dönüş	yolunun	her	zamankinden	daha	ilginç	olacağı	belliydi. </p>
<p class="calibre1">Lord	Limanı’ndan	iyice	uzaklaştıklarında	Theon	tek	elini	kadının	göğsüne koydu.	Esgred	eli	itti.	“Sizin	yerinizde	olsam	iki	elimi	de	dizginlerde	tutardım, yoksa	bu	siyah	canavar	ikimizi	de	üstünden	atıp	bizi	ölümüne	tekmeler.” </p>
<p class="calibre1">“Bunu	yapmasına	izin	vermem,”	dedi	Theon,	eğleniyordu.	Bir	süre	uslu	durdu, havalardan	(geldiği	ilk	günden	beri	hava	gri	ve	bulutluydu,	sık	sık	yağmur yağıyordu)	Fısıltılı	Orman’da	öldürdüğü	adamlardan	bahsetti.	Kral	Katili’yle arasında	bu	kadar	mesafe	kaldığı	anı	anlatmaya	başladığında	elini	yine	aynı	yere götürdü.	Kadının	göğüsleri	küçüktü	ama	Theon	diriliğinden	hoşlanmıştı. </p>
<p class="calibre1">“Bunu	yapmak	istemezsiniz	lord	prensim.” </p>
<p class="calibre1">“Ah,	evet	isterim.”	Kadının	göğsünü	sıktı. </p>
<p class="calibre1">“Yaveriniz	bizi	izliyor.” </p>
<p class="calibre1">“Bırak	izlesin.	Bu	konuda	asla	konuşmaz,	yemin	ederim.” </p>
<p class="calibre1"><a id="p350"></a>Esgred	göğsündeki	parmakları	yakaladı,	bu	sefer	sımsıkı	tutup	hareket etmelerini	engelledi.	Güçlü	elleri	vardı. </p>
<p class="calibre1">“Güçlü	kadınları	severim.” </p>
<p class="calibre1">Esgred	güldü.	“Limandaki	kızı	gördükten	sonra	buna	inanmak	zor.” </p>
<p class="calibre1">“Beni	onunla	yargılamamalısın.	Gemideki	tek	kadın	oydu.” </p>
<p class="calibre1">“Bana	babanızı	anlatın.	Kalesine	gitmemi	hoş	karşılayacak	mı?” </p>
<p class="calibre1">“Neden	karşılasın?  <i class="calibre4">Beni, </i>	kendi	kanını,	Demir	Adaları’nın	ve	Pyke’ın veliahtını	bile	hoş	karşılamadı.” </p>
<p class="calibre1">“Gerçekten	veliaht	mısınız?”	diye	sordu	Esgred.	“Amcalarınız,	ağabeyleriniz ve	bir	kız	kardeşiniz	varmış.” </p>
<p class="calibre1">“Ağabeylerim	uzun	zaman	önce	öldü	ve	kız	kardeşim...	onun	en	sevdiği kıyafetin,	kaynatılmış	deriden	yapılmış	iç	çamaşırlarının	üstüne	giydiği	örgü	zırh olduğu	söylenir.	Ama	erkek	kıyafetleri	giymek	onu	bir	erkek	yapmaz.	Savaşı kazandığımız	zaman	onun	için	uygun	bir	evlilik	ayarlayacağım.	Tabi	onunla evlenmeye	gönüllü	bir	adam	bulabilirsem.	Hatırladığım	kadarıyla	şahinlerinkine benzeyen	bir	burnu,	sivilceleri	ve	tahta	gibi	göğüsleri	var.” </p>
<p class="calibre1">“Kız	kardeşinizi	evlendirip	ondan	kurtulabilirsiniz	ama	amcalarınızdan kurtulamazsınız.” </p>
<p class="calibre1">“Amcalarım...”	Theon	taht	sırasında	babasının	üç	erkek	kardeşinden	önce geliyordu	ama	kadının	parmak	bastığı	nokta	önemsiz	sayılmazdı.	Güçlü	ve	hırslı bir	amcanın,	zayıf	yeğenini	bütün	haklarından	mahrum	bırakması	ve	ardından öldürmesi	adalarda	hiç	duyulmamış	şey	değildi.  <i class="calibre4">Ama	ben	zayıf	değilim, </i>	dedi Theon	kendine.  <i class="calibre4">Ve	babam	ölene	kadar	çok	daha	güçlü	olmayı	planlıyorum. </i></p>
<p class="calibre1">“Amcalarım	benim	için	tehlike	değil,”	dedi.	“Aeron	deniz	suyuyla	ve	ilahiyatla sarhoş	olmuş,	sadece	tanrısı	için	yaşıyor...” </p>
<p class="calibre1">“<i class="calibre4">Onun</i>	tanrısı	mı?	O	sizin	de	tanrınız	değil	mi?” </p>
<p class="calibre1">“Benim	de	tanrım.	Zaten	ölü	olan	ölemez.”	Hafifçe	gülümsedi.	“Eğer	benden beklediği	dindar	mırıltıları	çıkarırsam	Buharsaçlı	benim	için	sorun	olmaz. </p>
<p class="calibre1">Victarion	amcam...” </p>
<p class="calibre1">“Demir	Donanma’nın	Lord	Kaptan’ı	ve	korku	saçan	bir	savaşçı. </p>
<p class="calibre1">Meyhanelerde	onunla	ilgili	şarkılar	söylendiğini	duydum.” </p>
<p class="calibre1">“Lord	babamın	çıkardığı	isyan	sırasında	diğer	amcam	Euron’la	birlikte	Lannis</p>
<p class="calibre1"><a id="p351"></a>Limanı’na	gitmiş	ve	Lannister	Donanması’nı	daha	denize	açılamadan	ateşe vermiş,”	dedi	Theon,	hikâyeyi	hatırlamıştı.	“Ama	planın	asıl	sahibi	Euron’du. </p>
<p class="calibre1">Victarion	iri	boz	öküzlere	benzer.	Güçlüdür,	yorulmak	bilmez	ve	işe	yarar	ama herhangi	bir	yarışı	kazanamaz.	Bana	da	tıpkı	lord	babama	hizmet	ettiği	gibi sadakatle	hizmet	edeceğinden	eminim.	Bir	ihanet	planı	yapacak	zekâya	ya	da arzuya	sahip	değil.” </p>
<p class="calibre1">“Ama	Euron	Kargagöz’ün	hırstan	yana	eksiği	yok.	Onunla	ilgili	korkunç	şeyler anlatıldığını	duydum.” </p>
<p class="calibre1">“Euron	amcam	neredeyse	iki	yıldır	adalarda	görülmedi.	Ölmüş	bile	olabilir.” </p>
<p class="calibre1">Ölmüş	olması	Theon	için	en	iyisiydi.	Lord	Balon’ın	en	büyük	erkek	kardeşi	Eski Kanun’dan	asla	vazgeçmemişti.	Siyah	yelkenli	gemisi	 <i class="calibre4">Sükûnet, </i>	İbben’den Asshai’ye	kadar	bütün	limanlarda	kara	bir	şöhrete	sahipti. </p>
<p class="calibre1">“Ölmüş	olabilir,”	diye	onayladı	Esgred.	“Ve	ölmediyse	de	denizde	o	kadar uzun	zaman	geçirdi	ki	artık	adaların	yabancısı	sayılır.	Demirdoğumlular,	Deniztaşı Tahtı’na	bir	yabancıyı	asla	oturtmaz.” </p>
<p class="calibre1">“Sanırım	öyle,”	diye	karşılık	verdi	Theon	ve	kendisi	için	de	yabancı diyebileceklerini	o	an	fark	etti.	Bu	düşünce	canını	sıkmıştı.  <i class="calibre4">On	yıl	uzun	bir	zaman</i> <i class="calibre4">ama	artık	geri	döndüm.	Babam	henüz	sağ	ve	kendimi	ispatlamak	için	yeterli</i> <i class="calibre4">vaktim	var. </i></p>
<p class="calibre1">Esgred’in	göğsünü	tekrar	avuçlamayı	düşündü	ama	kadın	büyük	ihtimalle	elini yine	itecekti.	Amcalarıyla	ilgili	sohbet	de	hevesini	azaltmıştı.	Kuledeki	odasında kadınla	oyun	oynamak	için	bolca	vakti	olacaktı.	“Pyke’a	vardığımızda	Helya’yla konuşup	ziyafette	sana	itibarlı	bir	yer	ayarlamasını	söyleyeceğim,”	dedi.	“Ben, babamın	sağ	kolu	olarak	yüksek	masada	oturmak	zorundayım	ama	babam ziyafetten	ayrılır	ayrılmaz	yanına	gelip	sana	katılacağım.	Uzun	süre	dayanamıyor zaten.	Son	zamanlarda	fazla	içki	içemiyor.” </p>
<p class="calibre1">“Güçlü	bir	adamın	yaşlanması	çok	hüzünlü	bir	şey.” </p>
<p class="calibre1">“Lord	Balon	güçlü	bir	adamın	 <i class="calibre4">babası. </i>” </p>
<p class="calibre1">“Alçak	gönüllü	bir	lord.” </p>
<p class="calibre1">“Sadece	aptal	bir	adam	bütün	dünya	işine	talipken	alçak	gönüllülük	gösterir.” </p>
<p class="calibre1">Kadının	boynunu	hafifçe	öptü. </p>
<p class="calibre1">“Şu	büyük	ziyafet	için	ne	giymeliyim?”	Arkasına	uzanıp	Theon’un	yüzünü	geri</p>
<p class="calibre1"><a id="p352"></a>itti. </p>
<p class="calibre1">“Helya’ya	seni	giydirmesini	söylerim.	Leydi	annemin	elbiselerinden	biri	işe yarar	sanırım.	Kendisi	Harlaw’da	ve	dönmesini	beklemiyoruz.” </p>
<p class="calibre1">“Soğuk	rüzgârların	onu	hasta	ettiğini	duymuştum.	Annenizi	görmeye gitmeyecek	misiniz?	Harlaw	sadece	bir	deniz	günü	uzaklıkta.	Leydi	Greyjoy’un evlat	hasreti	çektiğine	eminim.” </p>
<p class="calibre1">“Mümkün	olsa	giderdim	ama	çok	meşgulüm.	Artık	döndüm	ve	babam	bana güveniyor.	Huzur	getirebilirsem,	belki...” </p>
<p class="calibre1">“Gidişiniz	annenize	huzur	götürebilir.” </p>
<p class="calibre1">“İşte	şimdi	tam	bir	kadın	gibi	konuştun,”	dedi	Theon,	şikâyet	yüklü	bir	tonla. </p>
<p class="calibre1">“İtiraf	ediyorum.	Bir	kadınım	ve	yeni	bebek	doğurdum.” </p>
<p class="calibre1">Bu	düşünce	nedense	Theon’u	heyecanlandırıyordu.	“Yeni	doğurduğunu söyleyip	duruyorsun	ama	vücudun	hiç	göstermiyor.	Bunu	nasıl	kanıtlayabiliriz? </p>
<p class="calibre1">Sana	inanmam	için	şişmiş	göğüslerini	görmem	ve	sıcak	sütünün	tadına	bakmam gerek.” </p>
<p class="calibre1">“Kocam	buna	ne	der	peki?	Babanıza	bağlılık	yemini	etmiş	bir	hizmetkâr.” </p>
<p class="calibre1">“Ona	bir	sürü	gemi	yaptırırım,	o	meşguliyet	içinde	terk	edildiğini	fark	etmez bile.” </p>
<p class="calibre1">Esgred	güldü.	“Zalim	bir	lord	tarafından	ele	geçirilmişim.	Bir	gün	bebeğimi emzirmemi	izlemenize	izin	vereceğimi	söylesem	bana	şu	savaşı	biraz	daha	anlatır mısınız,	Greyjoylar’ın	Theon’u?	Önümüzde	uzun	bir	yol	var,	ben	de	sizin	hizmet ettiğiniz	kurt	kralını	ve	onun	savaştığı	altın	aslanı	çok	merak	ediyorum.” </p>
<p class="calibre1">Kadını	memnun	etmek	isteyen	Theon	mecburen	anlatmaya	başladı.	Yolun	geri kalanı	kadının	güzel	kafasını	Kışyarı’yla	ve	savaşla	ilgili	hikâyelerle	doldurarak geçti.	Esgred’in	söylediği	bazı	şeyler	Theon’u	şaşırtıyordu.  <i class="calibre4">Sohbeti	güzel,</i> <i class="calibre4">tanrılar	onu	korusun, </i>	diye	düşündü.  <i class="calibre4">Bu	kadını	yıllardır	tanıyorum	sanki.	Eğer</i> <i class="calibre4">yatak	oyunlarındaki	kabiliyeti	zekâsının	yarısı	kadarsa	onu	bırakmamam</i> <i class="calibre4">gerekir... </i>	Gemi	ustası	Sigrin’i	düşündü;	kalın	bedenli,	kalın	akıllı	bir	adam.  <i class="calibre4">Çok</i> <i class="calibre4">yazık,	trajik	bir	kayıp. </i></p>
<p class="calibre1">Pyke’ın	büyük	perde	duvarları	göründüğünde	zamanın	nasıl	geçtiğini anlamamıştı	bile. </p>
<p class="calibre1">Kale	kapıları	açıktı.	Theon	ayaklarını	Gülümseyen’in	karnına	vurup	tırısla</p>
<p class="calibre1"><a id="p353"></a>kapıdan	geçti.	Esgred’in	attan	inmesine	yardım	ederken	tazılar	çılgınca havlıyordu.	Birkaç	tazı	kuyruklarını	sallayarak	yanlarına	geldi;	Theon’Ia ilgilenmiyor	gibiydiler	ama	kadını	neredeyse	devireceklerdi;	çevresinde dolanıyor,	havlıyor,	kadını	yalıyorlardı.  <i class="calibre4">“Gidin!” </i>	diye	bağırdı	Theon.	Kahverengi tazıya	hafif	bir	tekme	attı,	Esgred’se	gülüyor	ve	hayvanlarla	güreşiyordu. </p>
<p class="calibre1">Sesleri	duyan	bir	seyis	ahırdan	çıkıp	yanlarına	geldi.	“Atları	al,”	dedi	Theon, </p>
<p class="calibre1">“ve	şu	kahrolası	köpekleri	uzaklaştır...” </p>
<p class="calibre1">Theon’ın	söyledikleri	seyisin	umrunda	bile	olmamıştı.	Yüzü	kocaman	bir gülümsemeyle	aydınlandı,	ağzındaki	eksik	dişler	görünüyordu.	“Leydi	Asha, dönmüşsünüz.” </p>
<p class="calibre1">“Dün	gece,”	dedi	kadın.	“Lord	Goodbrother’la	birlikte	Büyük	Wyk’ten	geldim ve	geceyi	handa	geçirdim.	Sevgili	kardeşim	Theon	bana	Lord	Limanı’ndan	eve kadar	eşlik	etme	nezaketini	gösterdi.”	Tazılardan	birinin	burnunu	öptü,	Theon’a dönüp	sırıttı. </p>
<p class="calibre1">Theon	nefesi	kesilmiş	halde	durup	bakmaktan	başka	bir	şey	yapamıyordu. </p>
<p class="calibre1"> <i class="calibre4">Asha. </i>	Hayır,  <i class="calibre4">Asha	olamaz. </i>	Birdenbire,	kafasında	iki	Asha	olduğunu	fark	etti.	Biri, tanıdığı	bildiği	küçük	kızdı,	diğerini	görmemiş,	hayal	etmişti;	annesi	gibiydi. </p>
<p class="calibre1">Karşısındaki	kadın	kafasındaki	görüntülerin	ikisine	de	benzemiyordu. </p>
<p class="calibre1">“Göğüslerim	çıktığında	sivilceler	kayboldu,”	dedi	köpeklerle	oynamaya devam	ederken.	“Ama	şahin	gagası	burnum	hâlâ	yerinde	duruyor.” </p>
<p class="calibre1">Theon	sonunda	konuşacak	gücü	buldu.  <i class="calibre4">“Bana	neden	söylemedin?” </i></p>
<p class="calibre1">Asha	köpeği	bırakıp	doğruldu.	“Önce	seni	tanımak	istedim.	Ve	tanıdım.”	Alay eder	gibi	yarım	bir	reverans	yaptı.	“Sevgili	kardeşim	şimdi	müsaadeni isteyeceğim.	Yıkanıp	ziyafet	için	hazırlanmam	gerek.	Kaynatılmış	deriden yapılmış	iç	çamaşırlarımın	üstüne	giydiğim	örgü	zırhım	hâlâ	duruyor	mu	bir bakayım.”	Güldü	ve	Theon’un	bayıldığı	o	yürüyüşle	köprüyü	geçti;	biraz	salınır, biraz	aylaklık	eder	gibi. </p>
<p class="calibre1">Theon	arkasını	döndüğünde	yılışıkça	sırıtan	Wex’i	gördü.	Oğlanın	kulağına vurdu.	“Bu,	bu	kadar	eğlendiğin	içindi.”	Bir	kez	daha,	daha	sert	vurdu.	“Ve	bu	da beni	uyarmadığın	için.	Bir	dahaki	sefere	dilin	uzasın.” </p>
<p class="calibre1">Konuk	Kulesi’ndeki	odası	kölelerin	yanar	halde	bıraktığı	sobalara	rağmen daha	önce	hiç	olmadığı	kadar	soğuktu.	Çizmelerini	çıkarıp	odanın	bir	ucuna</p>
<p class="calibre1"><a id="p354"></a>fırlattı,	pelerinini	yere	attı	ve	bir	kadeh	şarap	aldı.	Hantal,	sivilceli	ve	kütük bacaklı	küçük	kızı	hatırladı.  <i class="calibre4">Pantolonumun	bağcıklarını	çözdü, </i>	diye	düşündü öfkeyle	ve	dedi	ki...  <i class="calibre4">aman	tanrım,	ben	dedim	ki... </i>	Bağırdı.	Kendisini	bundan	daha aptal	bir	duruma	düşüremezdi. </p>
<p class="calibre1"> <i class="calibre4">Hayır, </i>	diye	düşündü	sonra.  <i class="calibre4">Beni	aptal	durumuna	düşüren	o	pis	fahişeydi	ve</i> <i class="calibre4">her	anından	zevk	aldı.	Aletimi	avcuna	alma	şekli... </i></p>
<p class="calibre1">Kadehini	alıp	pencere	sekisine	oturdu,	güneş	Pyke’ın	üstünden	ayrılırken denizi	seyrederek	şarap	içti.  <i class="calibre4">Benim	burada	yerim	yok, </i>	diye	düşündü.  <i class="calibre4">Ve	bunun</i> <i class="calibre4">tek	sebebi	Asha.	Ötekiler	alsın	onu! </i>	Deniz,	maviden	griye	ve	sonra	siyaha dönüştü.	Kulağına	müzik	sesleri	geliyordu,	ziyafet	için	hazırlanması	gerekiyordu. </p>
<p class="calibre1">Sade	çizmeler	ve	daha	sade	bir	takım	seçti.	Kasvetli	siyah	ve	gri	tonları	ruh haline	gayet	uygundu.	Hiç	aksesuar	takmadı	çünkü	demirle	satın	alınmış	hiçbir şeye	sahip	değildi.  <i class="calibre4">Bran’ı	kurtarmak	için	öldürdüğüm	yabanılın	üstünden	bir</i> <i class="calibre4">şey	alabilirdim	ama	almaya	değecek	bir	şeyi	yoktu.	Bu	benim	lanetli	şansım</i> <i class="calibre4">işte;	fakiri	öldürüyorum. </i></p>
<p class="calibre1">Theon	ziyafet	salonuna	girdiğinde	uzun	ve	dumanlı	salonun	babasının	dört	yüz lordu	ve	kaptanıyla	tıklım	tıklım	dolu	olduğunu	gördü.	Dagmer	Yarıkçene, Stonehouse	ve	Drumm	lordlarını	almak	için	gittiği	Eski	Wyk’ten	henüz	dönmemişti ama	onların	dışında	herkes	Pyke’taydı;	Harlaw’dan	Harlawlar,	Blacktyde’dan Blacktydelar,	Sparrlar,	Merlynler,	Büyük	Wyk’ten	Goodbrotherlar,	Saltcliffe’ten Sunderlieslar	ve	Saltcliffeler,	Pyke’ın	diğer	ucundan	Botleyler	ve	Wyncheler. </p>
<p class="calibre1">Köleler	bira	servis	ediyordu.	Müzik	vardı;	kemanlar,	davullar	ve	tefler.	İri	yarı	üç adam	parmak	dansı	yapıyordu;	birbirlerinin	etrafında	dönerek	kısa	saplı baltalarını	savuruyorlardı.	Dansın	asıl	amacı,	hiç	adım	kaçırmadan,	savrulan baltanın	sapını	yakalamak	ya	da	eğilip	altından	geçmekti.	Dansa	parmak	dansı deniyordu	çünkü	çoğunlukla	kesik	bir	parmakla	bitiyordu...	ya	da	iki,	ya	da	beş... </p>
<p class="calibre1">Ne	dans	edenler	ne	de	içenler	Theon	Greyjoy’un	yüksek	masaya	geldiğine dikkat	etti.	Lord	Balon,	devasa	bir	siyah	yağlıtaş	bloğundan	deniz	canavarı şeklinde	oyulmuş	Deniztaşı	Tahtı’nda	oturuyordu.	Efsane,	Demir	Adaları’na	gelen İlk	İnsanlar’ın	tahtı	Eski	Wyk	kıyılarında	bulduğunu	anlatırdı.	Yüksek	masanın solunda	Theon’un	amcaları	oturuyordu.	Asha,	Lord	Balon’ın	sağında,	en	itibarlı yerdeydi.	“Geç	kaldın,”	dedi	Lord	Balon. </p>
<p class="calibre1"><a id="p355"></a>“Özrümü	kabul	edin,”	diye	karşılık	verdi	Theon,	Asha’nın	yanındaki	boş</p>
<p class="calibre1">sandalyeye	oturdu.	Kızın	kulağına	eğilip,	“Benim	yerimde	oturuyorsun,”	dedi. </p>
<p class="calibre1">Asha	masum	gözlerle	Theon’a	baktı.	“Yanılıyorsun	kardeşim.	Senin	yerin Kışyarı’nda.”	Gülümsemesi	bıçak	gibiydi.	“O	cici	kıyafetlerine	ne	oldu? </p>
<p class="calibre1">Duyduğuma	göre	ipeklere	ve	kadifelere	merak	salmışsın.”	Asha	sade	kesimli	yeşil yünlüler	giymişti.	Kumaş,	bedeninin	ince	hatlarını	sarıyordu. </p>
<p class="calibre1">“Zırhın	küflenmiş	olmalı,”	diye	karşılık	verdi	Theon.	“Ne	yazık,	seni	demir giyerken	görmeyi	tercih	ederdim.” </p>
<p class="calibre1">Asha	güldü.	“Görebilirsin	küçük	kardeşim...	senin	 <i class="calibre4">Deniz	Fahişesi</i>’nin	benim <i class="calibre4">Kara	Rüzgâr</i>’ımla	yarışabileceğini	düşünüyorsan.”	Lord	Balon’ın	kölelerinden biri	şarap	sürahisiyle	birlikte	yanlarına	geldi.	“Bu	gece	şarap	mı	bira	mı	içiyorsun Theon?	Yoksa	annemin	sütüne	mi	susadın?” </p>
<p class="calibre1">Theon	öfkeden	kızardı.	“Şarap,”	dedi	köleye.	Asha	dönüp	masayı	yumrukladı, </p>
<p class="calibre1">“Bira,”	diye	bağırdı. </p>
<p class="calibre1">Theon	bir	somun	alıp	içini	çıkardı.	Ekmeği	balık	güveciyle	doldurdu.	Koyu kremanın	kokusu	midesini	hafifçe	kaldırmıştı	ama	kendini	yemeye	zorladı.	İki yemek	arasında	sarhoş	olacak	kadar	şarap	içmişti.  <i class="calibre4">Kusarsam	Asha’nın	üstüne</i> <i class="calibre4">kusarım. </i>	“Babam	Sigrin’le	evlendiğini	biliyor	mu?”	diye	sordu	Asha’ya. </p>
<p class="calibre1">“Sigrin	de	bilmiyor,”	dedi	Asha.	Omuz	silkti.	“<i class="calibre4">Esgred</i>	inşa	ettiği	ilk	gemiydi. </p>
<p class="calibre1">Gemiye	annesinin	adını	verdi.	Hangisini	daha	çok	sevdiğini	söylemek	zor.” </p>
<p class="calibre1">“Bana	söylediğin	her	kelime	yalandı.” </p>
<p class="calibre1">“Her	kelime	değil.	Üstte	olmayı	sevdiğimi	söylemiştim,	hatırlıyor	musun?” </p>
<p class="calibre1">Sırıttı. </p>
<p class="calibre1">Theon	daha	da	öfkelenmişti.	“Evli	bir	kadın	olduğun,	yeni	doğum	yaptığın saçmalıkları...” </p>
<p class="calibre1">“Ah,	onlar	yeterince	doğru	sayılır.”	Asha	ayağa	kalktı,	elini	kaldırıp,  <i class="calibre4">“Rolfe,</i> <i class="calibre4">buraya,” </i>	diye	bağırdı	parmak	dansı	yapan	adamlardan	birine.	Theon,	Asha’nın döndüğünü	gördü	ve	balta	aniden	adamın	elinden	fırladı,	meşalelerin	alevinde parlayarak	döne	döne	havada	ilerliyordu.	Theon	nefesini	tuttu,	Asha	havadaki baltayı	sapından	yakalayıp	masaya	indirdi.	Theon’un	önündeki	tabak	ikiye ayrılmıştı,	pantolonuna	yağ	damlıyordu.	“İşte	bu	benim	lord	kocam.”	Elini elbisesinin	yakasından	içeri	sokup	göğüslerinin	arasından	bir	kama	çıkardı.	“Bu</p>
<p class="calibre1"><a id="p356"></a>da	benim	daha	emzikteki	bebeğim.” </p>
<p class="calibre1">Theon	o	sırada	nasıl	göründüğünü	tahmin	bile	edemiyordu	ama	Büyük Salon’un	bir	anda	kahkahalarla	çınladığını	fark	etti,	herkes	ona	gülüyordu.	Babası bile	gülümsüyordu,	amcası	Victarion	yüksek	sesle	kıkırdıyordu.	Theon’un verebildiği	tek	cevap	tatsız	bir	gülümseme	oldu.  <i class="calibre4">Bütün	bunlar	sona	erdiğinde</i> <i class="calibre4">hangimiz	gülecek	göreceğiz	fahişe. </i></p>
<p class="calibre1">Asha	masaya	saplanan	baltayı	çekti	ve	ıslık	çalıp	tezahürat	yapan	dansçılara geri	fırlattı.	“Sana	mürettebat	seçmekle	ilgili	söylediklerimi	ciddiye	alsan	iyi edersin.”	Bir	köle	masaya	yeni	bir	tabak	getirdi.	Asha	tabaktaki	tuzlu	balığa sapladığı	kamasının	ucuyla	yemeye	başladı.	“Sigrin’le	ilgili	tek	şey	öğrenmeye zahmet	etseydin	seni	kandıramazdım.	On	yıldır	kurtsun	ve	şimdi	adalara	gelip prensçilik	oynuyorsun	ama	hiçbir	şey	bilmiyor,	hiç	kimseyi	tanımıyorsun.	Bu adamlar	neden	senin	için	savaşıp	ölsün?” </p>
<p class="calibre1">“Ben	onların	prensiyim,”	dedi	Theon	sertçe. </p>
<p class="calibre1">“Yeşil	toprakların	kanunlarına	göre	öylesin	ama	biz	burada	kendi kanunlarımızı	kendimiz	koyarız.	Unuttun	mu?” </p>
<p class="calibre1">Theon	kaşlarını	çatarak	masada	duran	ikiye	bölünmüş	tabağa	baktı.	Üstü	başı çoktan	balık	güvecine	bulanmıştı.	Kölelerden	birine	masayı	temizlemesini söyledi.  <i class="calibre4">Hayatımın	yarısı	eve	döneceğim	günü	beklemekle	geçti.	Peki	ne</i> <i class="calibre4">uğruna?	Alay	edilmek	ve	aşağılanmak	mı? </i>	Hatırladığı	Pyke	bu	değildi.	Pyke’ı gerçekten	 <i class="calibre4">hatırlıyor	muydu? </i>	Buradan	esir	olarak	götürüldüğünde	küçücük	bir çocuktu. </p>
<p class="calibre1">Ziyafet	dedikleri	şey	fakirdi;	güveçte	balık,	kara	ekmek	ve	baharatsız	keçi	eti. </p>
<p class="calibre1">Theon’un	lezzetli	bulduğu	tek	şey	soğan	turtasıydı.	Yemekler	yenip	bitirildikten sonra	bira	ve	şarap	akmaya	devam	etti. </p>
<p class="calibre1">Lord	Balon	Greyjoy,	Deniztaşı	Tahtı’ndan	kalktı.	“İçkilerinizi	bitirin	ve çalışma	odama	gelin,”	dedi	yüksek	masadakilere.	“Tamamlamamız	gereken	bir plan	var.”	Başka	bir	şey	söylemeden	iki	muhafız	eşliğinde	salondan	ayrıldı.	Erkek kardeşleri	lordu	takip	etti,	onların	ardından	Theon	kalktı. </p>
<p class="calibre1">“Küçük	kardeşimin	acelesi	var	galiba,”	dedi	Asha,	maşrapasını	kaldırıp	bira istedi. </p>
<p class="calibre1">“Lord	babamız	bekliyor.” </p>
<p class="calibre1"><a id="p357"></a>“O	yıllardır	bekliyor,	biraz	daha	beklemekten	bir	zarar	görmez...	ama öfkesinden	korkuyorsan	hemen	peşlerinden	koş,	amcalarımıza	yetişmekte	zorluk çekmezsin	herhalde.”	Gülümsedi.	“Biri	deniz	suyuyla	sarhoş,	öbürü	boz	bir	öküz, büyük	ihtimalle	kaybolur.” </p>
<p class="calibre1">Theon	tekrar	oturdu,	rahatsız	olmuştu.	“Ben	hiçbir	adamın	peşinden	koşmam.” </p>
<p class="calibre1">“Ama	her	kadının	arkasından	koşarsın?” </p>
<p class="calibre1">“Aletini	avuçlayan	ben	değildim.” </p>
<p class="calibre1">“Benim	aletim	yok	zaten,	unuttun	mu?	Ama	geri	kalan	yerlerimi	avuçlamakta hiç	gecikmedin.” </p>
<p class="calibre1">Theon	yanaklarına	kan	yürüdüğünü	hissedebiliyordu.	“Ben	bir	erkeğim	ve erkekçe	iştahlarım	var.	Sen	ne	çeşit	bir	yaratıksın?” </p>
<p class="calibre1">“Utangaç	bir	bakireyim.”	Asha	elini	masanın	altına	götürüp	Theon’un	aletini kavradı.	Theon	neredeyse	sandalyesinden	zıplıyordu.	“Ne	oldu?	Limanına	dümen kırmamı	istemiyor	musun	sevgili	kardeşim?” </p>
<p class="calibre1">“Evlilik	sana	göre	değil,”	dedi	Theon.	“Tahta	geçtiğimde	ilk	işim	seni	sessiz rahibelere	postalamak	olacak.”	Aceleyle	ayağa	kalkıp	babasının	bulmaya	gitti. </p>
<p class="calibre1">Deniz	Kulesi’ne	giden	ip	köprüye	vardığında	yağmur	yağıyordu.	Midesi köprünün	altındaki	dalgalar	gibi	kabarıp	dönüyordu.	Şarap	yüzünden	ayakları dolanıyordu.	Dişlerini	sıkıp	köprünün	iplerine	sıkı	sıkı	tutundu	ve	yürümeye devam	etti.	Parmaklarının	arasındaki	şeyin	Asha’nın	boynu	olduğunu	hayal ediyordu. </p>
<p class="calibre1">Çalışma	odası	her	zamanki	gibi	loş	ve	rutubetliydi.	Fok	derisi	cübbesinin altına	gömülmüş	babası	sobanın	önünde	oturuyordu,	amcaları	da	onun	iki yanındaydı.	Theon	odaya	girdiğinde	Victarion	dalgalardan	ve	fırtınalardan bahsediyordu	ama	Lord	Balon	bir	el	hareketiyle	adamı	susturdu.	“Ben	planımı yaptım,	sizin	de	duyma	vaktiniz	geldi.” </p>
<p class="calibre1">“Bazı	önerilerim	olacak...” </p>
<p class="calibre1">“Tavsiye	isteyecek	olursam	söylerim,”	dedi	babası.	“Eski	Wyk’ten	bir	mektup aldım.	Dagmer;	Stonehouse	ve	Drummlar’ı	buraya	getiriyor.	Eğer	tanrılar	bize rüzgâr	bahşederse	Pyke’a	vardıklarında	yelken	açacağız...	ya	da	siz	açacaksınız. </p>
<p class="calibre1">Theon,	ilk	darbeyi	senin	vurman	gerek.	Sekiz	dargemiyle	kuzeye	gideceksin...” </p>
<p class="calibre1">“<i class="calibre4">Sekiz</i>	mi?”	Yüzü	kızardı.	“Sadece	sekiz	dargemiyle	hangi	zaferin	hayalini</p>
<p class="calibre1"><a id="p358"></a>kurabilirim?” </p>
<p class="calibre1">“Taşlı	Kıyı’yı	yıkacaksın,	balıkçı	kasabalarını	yağmalayacaksın,	önüne	çıkan her	gemiyi	batıracaksın.	Taş	duvarların	arkasında	saklanan	bazı	kuzeyli	lordları dışarı	çekebilirsin	belki.	Aeron	ve	Dagmer	Yarıkçene	seninle	birlikte	gelecek.” </p>
<p class="calibre1">“Boğulmuş	Tanrı	kılıçlarımızı	kutsasın,”	dedi	rahip. </p>
<p class="calibre1">Theon	kendini	tokat	yemiş	gibi	hissediyordu.	Yağmacı	işi	yapmak	üzere gönderiliyordu.	Balıkçıların	evlerini	yakacak,	çirkin	kızlarına	tecavüz	edecekti	ve Lord	Balon	bu	kadarı	için	bile	oğluna	güvenmiyordu.	Buharsaçlı’nın	asık	suratına ve	azarlarına	katlanmak	zorunda	kalacaktı.	Yarıkçene’nin	varlığı	Theon’un kumandanlığını	sadece	bir	sıfata	indirgeyecekti. </p>
<p class="calibre1">“Kızım	Asha,”	diye	devam	etti	Lord	Balon,	Theon	kapıdan	sessizce	giren Asha’yı	gördü.	“Sen	otuz	dargemiyle	Deniz	Ejderi	Burnu’na	gideceksin. </p>
<p class="calibre1">Derinorman	Kalesi’nin	kuzeyindeki	med	cezir	düzlüklerine	çıkacaksın.	Hızlı hareket	edersen,	onlar	senin	varlığının	farkına	bile	varmadan	kaleyi düşürebilirsin.” </p>
<p class="calibre1">Asha	süt	bulmuş	kedi	gibi	gülümsedi.	“Hep	bir	kalem	olsun	istemiştim,”	dedi tatlı	bir	sesle. </p>
<p class="calibre1">“Öyleyse	birini	ele	geçir.” </p>
<p class="calibre1">Theon	dilini	ısırmak	zorunda	kaldı.	Derinorman	Kalesi,	Gloverlar’ındı. </p>
<p class="calibre1">Robett	ve	Galbart	güneyde	savaştayken	kalenin	koruması	hafiflemiş	olmalıydı. </p>
<p class="calibre1">Kale	düştüğünde	demiradamlar	kuzeyin	tam	kalbinde	kuvvetli	ve	güvenli	bir	üsse sahip	olacaktı.  <i class="calibre4">Derinorman’ı	almak	için	gönderilen	ben	olmalıydım. </i>	Derinorman Kalesi’ni	iyi	tanıyordu;	Eddard	Stark’la	birlikte	defalarca	Gloverlar’ın	ziyaretine gitmişti. </p>
<p class="calibre1">“Victarion,”	dedi	Lord	Balon.	“Ana	saldırıyı	sen	gerçekleştirmelisin. </p>
<p class="calibre1">Oğullarım	ilk	darbeyi	vurduktan	sonra	Kışyarı	cevap	verecektir.	Tuzlumızrak	ve Ateşli	Nehir’i	geçerken	küçük	direnişlerle	karşılaşabilirsin.	Suyun	başına vardığında	Moat	Cailin’den	yaklaşık	yirmi	mil	uzakta	olacaksın.	Boğaz,	krallığın kilit	noktası.	Batı	denizleri	halihazırda	bizim	elimizde.	Moat	Cailin’i	aldığımızda, ufaklığın	kuzeye	dönecek	vakti	olmayacak...	deneyecek	kadar	aptalsa,	düşmanları arkasında	kalan	yol	ağzının	güney	ucunu	kapatır	ve	küçük	Robb	fare	gibi	kapana kısılır.” </p>
<p class="calibre1"><a id="p359"></a>Theon	daha	fazla	sessiz	kalamazdı.	“Cesur	bir	plan	baba	ama	kalelerindeki lordlar...” </p>
<p class="calibre1">Lord	Balon	oğlunun	sözünü	kesti.	“Lordlar	ufaklıkla	birlikte	güneye	gitti. </p>
<p class="calibre1">Gitmeyenler,	saklanmayı	tercih	eden	korkaklar,	yaşlı	adamlar	ve	yeşil	oğlanlar.	Ya teker	teker	teslim	olacaklar	ya	da	teker	teker	düşecekler.	Kışyarı	bir	yıl	boyunca direnebilir	ama	dirense	ne	çıkar?	Geri	kalan	her	şey;	araziler,	ormanlar,	evler bizim	olacak.	Halkı	köle	edip	tuz	karıları	alırız.” </p>
<p class="calibre1">Aeron	Buharsaçlı	kollarını	kaldırdı.	“Ve	gazap	suları	yükselecek,	Boğulmuş</p>
<p class="calibre1">Tanrı’nın	hâkimiyeti	yeşil	topraklara	yayılacak!” </p>
<p class="calibre1">“Zaten	ölü	olan	ölemez,”	dedi	Victarion.	Lord	Balon	ve	Asha	da	ona	katıldı. </p>
<p class="calibre1">Theon’un	cümleyi	mırıldanarak	tekrar	etmekten	başka	seçeneği	kalmamıştı. </p>
<p class="calibre1">Yağmur	şiddetini	iyice	arttırmıştı.	İp	köprü	ayaklarının	altında	burulup kıvrılıyordu.	Theon	Greyjoy	köprünün	tam	ortasında	durup	aşağıdaki	kayalara baktı.	Dalgaların	sesi	kükremeye	dönüşmüştü	ve	tuzlu	suyun	tadı	ağzındaydı. </p>
<p class="calibre1">Aniden	esen	sert	rüzgâr	dengesini	bozdu	ve	Theon	dizlerinin	üstüne	düştü. </p>
<p class="calibre1">Asha	ayağa	kalkmasına	yardım	etti.	“Şarabı	fazla	kaçırmışsın	kardeşim.” </p>
<p class="calibre1">Theon	kardeşine	yaslandı	ve	yağmurla	kayganlaşan	köprüyü	birlikte	geçtiler. </p>
<p class="calibre1">“Seni	Esgred’ken	daha	çok	sevmiştim,”	dedi	suçlayan	bir	tonla. </p>
<p class="calibre1">Asha	güldü.	“Anlıyorum.	Ben	de	seni	dokuz	yaşındayken	daha	çok seviyordum.” </p>
<p class="calibre1"><a id="p360"></a>Tyrion</p>
<p class="calibre1">Ayaklı	arpın	yumuşak	sesine	karışan	titrek	flüt	sedası	duyuluyordu	kapıdan. </p>
<p class="calibre1">Şarkıcının	okuduğu	sözler	kalın	duvarların	arkasında	boğuluyordu	ama	Tyrion nakaratı	biliyordu.  <i class="calibre4">Yaz	kadar	güzel	bir	kız	sevdim,	saçlarında	güneş	ışığı... </i></p>
<p class="calibre1">Bu	gece	kraliçenin	kapısındaki	nöbetçi	Sör	Meryn	Trant’ti.	Tyrion’ı	görünce kin	dolu	bir	sesle,	“Lordum,”	diye	mırıldandı	ama	güçlük	çıkarmadan	kapıyı	açtı. </p>
<p class="calibre1">Tyrion	ablasının	yatak	odasına	girdiğinde	müzik	kesildi. </p>
<p class="calibre1">Cersei	bir	minder	yığının	üstüne	uzanmıştı.	Ayakları	çıplaktı,	altın	rengi saçları	bir	sanat	eseri	gibi	omuzlarına	yayılmıştı,	üstündeki	altın	işlemeli	yeşil ipek	elbise	mumların	ışığını	yakalıyordu.	Tyrion’a	baktı.	“Tatlı	ablacığım,	bu	gece ne	kadar	güzel	görünüyorsun,”	dedi	Tyrion.	Şarkıcıya	döndü.	“Sen	de	öyle	sevgili kuzenim.	Bu	kadar	güzel	bir	sesin	olduğunu	bilmiyordum.” </p>
<p class="calibre1">İltifat	Sör	Lancel’in	yüzünün	asılmasına	sebep	oldu.	Belki	de	kendisiyle	alay edildiğini	düşünmüştü.	Delikanlının	şövalye	ilan	edildiği	günden	bu	yana	iki santim	uzadığını	düşündü	Tyrion.	Kum	sarısı	gür	saçları,	Lannister	yeşili	gözleri vardı.	Dudağının	üstünde	ince	ve	yumuşak	tüyler	bitmeye	başlamıştı.	On	altı yaşındaydı.	Gençliğin	verdiği	özgüvenle	lanetlenmiş;	nüktedanlıktan	ve	kendinden şüphe	duymaktan	arındırılmış;	yakışıklı,	güçlü,	sarışın	doğanlara	özgü	kibirle evlenmişti.	Yükseltilen	rütbesi	delikanlıyı	daha	da	beter	etmişti.	“Majesteleri	sizi mi	çağırmıştı?”	diye	sordu	yeni	şövalye. </p>
<p class="calibre1">“Hatırladığım	kadarıyla	hayır,”	diye	cevap	verdi	Tyrion.	“Eğlencenizi böldüğüm	için	çok	üzgünüm	Lancel	ama	ablamla	konuşmam	gereken	önemli meseleler	var.” </p>
<p class="calibre1">Cersei	şüphe	dolu	gözleriyle	Tyrion’ı	süzdü.	“Eğer	şu	yalvaran	kardeşler hakkında	konuşmak	için	buradaysan	nefesini	tüketme	Tyrion.	İğrenç	hikâyelerini sokaklara	yaymalarına	izin	verecek	değilim.	Zindanlarda	birbirlerine	vaaz	verip dursunlar.” </p>
<p class="calibre1">“Ve	bu	kadar	merhametli	bir	kraliçeye	sahip	oldukları	için	kendilerini	şanslı saysınlar,”	diye	ekledi	Sör	Lancel.	“Ben	olsam	dillerini	keserdim.” </p>
<p class="calibre1"><a id="p361"></a>“İçlerinden	biri	tanrıların	bizi	cezalandırdığını	çünkü	Jaime’nin	gerçek	kralı öldürdüğünü	söyleme	cesaretini	bile	gösterdi,”	dedi	Cersei.	“Buna	katlanacak değilim	Tyrion.	Sana	bu	bit	yavrularıyla	ilgilenmen	için	fırsat	verdim	ama	sen	ve Sör	Jacelyn	hiçbir	şey	yapmadınız.	Ben	de	meseleyi	çözmesi	için	Vylarr’ı yetkilendirdim.” </p>
<p class="calibre1">“Çözmüş	gerçekten.”	Tyrion,	altı	perişan	peygamberin	kırmızı	pelerinliler tarafından	kendisine	danışılmadan	zindana	tıkılmasından	rahatsız	 <i class="calibre4">olmuştu</i>	ama uğruna	kavga	edilecek	kadar	önemli	bir	konu	değildi	bu.	“Sokakların	biraz sessizleşmesi	hepimize	iyi	gelir	kuşkusuz.	Buraya	bu	konuyu	tartışmak	için gelmedim.	Seni	çok	mutlu	edecek	havadislerim	var	sevgili	ablacığım	ama	özel olarak	konuşsak	daha	iyi	olur.” </p>
<p class="calibre1">“Pekâlâ.”	Arpçı	ve	flütçü	aceleyle	dışarı	çıkarken	Cersei	kuzenini	hafifçe yanağından	öpüp,	“Bizi	yalnız	bırak	Lancel,”	dedi.	“Kardeşim	tek	başınayken zararsız	bir	adam.	Evcil	hayvanlarını	yanında	getirseydi	kokularını	alırdık.” </p>
<p class="calibre1">Genç	şövalye,	kuzenini	nefret	dolu	bakışlarla	süzdükten	sonra	kapıyı	çarparak odadan	çıktı.	“Shagga’yı	on	beş	günde	bir	yıkanmaya	zorladığımı	bilmeni isterim,”	dedi	Tyrion	delikanlı	gittiğinde. </p>
<p class="calibre1">“Kendinden	çok	memnun	gibisin.	Neden?” </p>
<p class="calibre1">“Neden	olmasın?”	dedi	Tyrion.	Çelik	Caddesi	gece	ve	gündüz	çekiç	sesleriyle çınlıyor,	kudretli	zincir	uzadıkça	uzuyordu.	Cibinlikli	büyük	yatağın	üstüne	çıktı. </p>
<p class="calibre1">“Robert	bu	yatakta	mı	öldü?	Bunu	hâlâ	burada	tutmana	şaşırdım.” </p>
<p class="calibre1">“Bana	tatlı	rüyalar	gördürüyor,”	dedi	Cersei.	“Şimdi	ne	diyeceksen	de	ve	git İblis.” </p>
<p class="calibre1">Tyrion	gülümsedi.	“Lord	Stannis,	Ejderha	Kayası’ndan	yelken	açmış.” </p>
<p class="calibre1">Cersei	ayağa	zıpladı.	“Ve	sen	hâlâ	burada	oturup	tatlı	kabak	gibi	sırıtıyor musun?	Bywater,	Şehir	Muhafızları’nı	alarma	geçirdi	mi?	Harrenhal’a	acil	haber yollamalıyız,”	dedi.	Tyrion	kahkahalar	atıyordu.	Cersei	kardeşini	omuzlarında tutup	sarstı.	“Kes	şunu.	Çıldırdın	mı?	Yoksa	sarhoş	musun?  <i class="calibre4">Kes	şunu! </i>” </p>
<p class="calibre1">Tyrion	ağzından	bir	kelime	çıkarabilmek	için	çaba	harcıyordu,	kahkahalarının arasından,	“Kesemem,”	diyebildi.	“Bu...	tanrılar,	çok	komik...	Stannis...” </p>
<p class="calibre1"> <i class="calibre4">“Ne?” </i></p>
<p class="calibre1">“Stannis	bize	karşı	yelken	açmadı,”	demeyi	başardı	Tyrion.	“Fırtına	Burnu’nu</p>
<p class="calibre1"><a id="p362"></a>kuşattı.	Renly	de	onunla	karşılaşmak	için	yola	düştü.” </p>
<p class="calibre1">Cersei’nin	tırnakları	acıtacak	şekilde	Tyrion’ın	koluna	geçti.	Bir	an	boş</p>
<p class="calibre1">gözlerle	baktı,	sanki	anlamadığı	bir	dilde	konuşuluyordu.	“Stannis	ve	Renly <i class="calibre4">birbirleriyle</i>	mi	dövüşecek?”	Tyrion	başıyla	onayladığında	Cersei	kıkırdamaya başladı.	“Tanrılar	merhametli,”	dedi.	“İçlerinde	en	akıllısının	 <i class="calibre4">Robert</i>	olduğuna inanmaya	başlayacağım.” </p>
<p class="calibre1">Tyrion	kafasını	geri	atıp	şiddetle	güldü.	Birlikte	güldüler.	Cersei	kardeşini yataktan	aşağı	çekip	etrafında	döndü,	hatta	kucakladı,	bir	an	için	küçük	bir	kız	gibi uçarı	olmuştu.	Serbest	kaldığında	Tyrion’ın	nefesi	kesilmişti,	başı	dönüyordu. </p>
<p class="calibre1">Cersei’nin	dolabına	doğru	yalpalayıp	kenarına	tutundu. </p>
<p class="calibre1">“Sence	gerçekten	birbirlerine	karşı	savaşırlar	mı?	Bir	çeşit	uzlaşma sağlarlarsa...” </p>
<p class="calibre1">“Uzlaşamazlar,”	dedi	Tyrion.	“Birbirlerinden	çok	farklılar	ama	bir	şekilde benzeşiyorlar	ve	birbirlerine	asla	tahammül	edemiyorlar.” </p>
<p class="calibre1">“Stannis	her	zaman	Fırtına	Burnu	konusunda	kandırıldığını	düşündü,”	dedi Cersei	düşünceli	bir	halde.	“Baratheon	Hanedanı’nın	atalarının	kalesi,	kanunlar önünde	ona	ait...	Stannis’in	Robert’a	gelip	o	kasvetli	ve	kederli	ses	tonuyla	aynı sıkıcı	şarkıyı	kaç	kez	söylediğine	inanamazsın.	Robert	kaleyi	Renly’ye	verdiğinde Stannis	dişlerini	öyle	bir	sıkmıştı	ki	çene	kemiğinin	parçalanacağını	sanmıştım.” </p>
<p class="calibre1">“Hakarete	uğradığını	düşünmüştü.” </p>
<p class="calibre1">“Amaç	hakaretti	zaten.” </p>
<p class="calibre1">“Erkek	kardeşlerin	arasındaki	sevginin	şerefine	birer	kadeh	kaldıralım	mı?” </p>
<p class="calibre1">“Evet,”	dedi	Cersei	heyecanla.	“Ah,	tanrılar,	evet.” </p>
<p class="calibre1">Tyrion	iki	kadehe	tatlı	Arbor	kırmızısı	doldururken	Cersei’nin	sırtı	ona dönüktü.	Ablasının	kadehine	bir	parça	ince	toz	karıştırmak	dünyanın	en	kolay işiydi.	“Stannis’e!”	diyerek	kadehi	kadına	uzattı.  <i class="calibre4">Tek	başımayken	zararsız	bir</i> <i class="calibre4">adamım,	öyle	mi? </i></p>
<p class="calibre1">“Renly’ye!”	diye	karşılık	verdi	Cersei	kahkahalar	atarak.	“Mücadele	uzun	ve zorlu	olsun.	Her	ikisini	de	Ötekiler	alsın!” </p>
<p class="calibre1"> <i class="calibre4">Jaime’nin	gördüğü	Cersei	bu	mu? </i>	Cersei	güldüğünde	gerçek	güzelliği	ortaya çıkıyordu.  <i class="calibre4">Yaz	kadar	güzel	bir	kız	sevdim,	saçlarında	güneş	ışığı. </i>	Ablasını zehirlediği	için	neredeyse	suçluluk	hissediyordu. </p>
<p class="calibre1"><a id="p363"></a>Ertesi	sabah	Tyrion	kahvaltısını	yaparken	ablasının	ulağı	geldi.	Kraliçe kendisini	iyi	hissetmiyordu	ve	odasından	çıkacak	durumda	değildi.  <i class="calibre4">Aslında</i> <i class="calibre4">tuvaletinden	çıkacak	durumda	değil. </i>	Tyrion	duruma	uygun	üzgün	sesler	çıkararak Cersei’ye	iyice	dinlenmesi	mesajını	gönderdi,	Sör	Cleos’la	birlikte	planladıkları gibi	konuşacaktı. </p>
<p class="calibre1">Fatih	Aegon’ın	Demir	Taht’ı,	üstüne	oturup	rahat	etmeyi	düşünen	aptallar	için dikenli	tellerle	ve	metal	dişlerle	doluydu.	Tahta	çıkan	merdivenler	Tyrion’ın	kısa bacaklarına	kramplar	girmesine	sebep	oluyordu.	Taht	için	söylenebilecek	tek	şey vardı;  <i class="calibre4">yüksekti. </i></p>
<p class="calibre1">Kırmızı	pelerinli	Lannister	muhafızları,	altın	aslan	işlemeli	miğferlerini giymiş	sessizce	bekliyordu.	Sör	Jacelyn’in	altın	pelerinlileri	diğer	duvarın dibinde,	tam	karşılarındaydı.	Demir	Taht’ın	iki	yanında	Bronn	ve	Kral Muhafızları’ndan	Sör	Preston	duruyordu.	Kraliyet	mensupları	sekilikteki	yerlerini almış,	dilekçe	sahipleri	meşe	ve	bronz	kapıların	önünde	yığılmıştı.	Sansa	Stark	bu sabah	her	zamankinden	daha	güzel	görünüyordu	ama	yüzü	süt	gibi	beyazdı.	Lord Gyles	ayaktaydı,	öksürüyordu.	Zavallı	kuzen	Tyrek	yakası	kürklü	kadife	damatlık gömleğini	giymişti;	Leydi	Ermesande’yle	üç	gün	önce	evlenmişlerdi.	O	günden beri	diğer	yaverler	Tyrek’e	sütanne	diyor,	gerdek	gecesi	gelinin	ne	çeşit	bir kundak	giydiğini	soruyorlardı. </p>
<p class="calibre1">Tyrion	bütün	salona	tepeden	baktı	ve	bundan	hoşlandığına	karar	verdi.	“Sör Cleos	Frey,	öne	çıkın.”	Sesi	taş	duvarlarda	yankılanıp	salon	boyunca	ilerledi. </p>
<p class="calibre1">Bundan	da	hoşlanmıştı.  <i class="calibre4">Shae’in	burada	olup	bunu	görmesi	lazımdı, </i>	diye düşündü.	Kız	gelmek	istemişti	ama	bu	mümkün	değildi. </p>
<p class="calibre1">Sör	Cleos,	kırmızı	ve	altın	pelerinlilerin	arasındaki	uzun	yolu	yürüdü,	ne sağına	ne	soluna	bakarak.	Tahtın	önünde	diz	çöktüğünde	Tyrion	kuzeninin kelleşmeye	başladığını	fark	etti. </p>
<p class="calibre1">“Sör	Cleos,	bize	Lord	Stark’ın	barış	önerisini	ulaştırdığınız	için	size	teşekkür ederiz,”	dedi	konsey	masasında	oturan	Serçeparmak. </p>
<p class="calibre1">Yüce	Üstat	Pycelle	boğazını	temizledi.	“Vekil	Kraliçe,	Kral	Eli	ve	küçük konsey,	kendini	Kuzey	Kralı	ilan	eden	lordun	şartlarını	değerlendirdi.	Üzülerek söylemek	zorundayım	ki	bir	anlaşmaya	varamayacağız,	kuzeyli	adamlara	bunu böylece	iletin	Sör.” </p>
<p class="calibre1"><a id="p364"></a>“İşte	 <i class="calibre4">bizim</i>	şartlarımız,”	dedi	Tyrion.	“Robb	Stark	kılıcını	bırakacak,	bağlılık yemini	edecek	ve	Kışyarı’na	dönecek.	Ağabeyim	Jaime	Lannister’ı	serbest bırakıp	kuzey	ordusunu	onun	emrine	verecek,	ordu,	Renly	ve	Stannis	Baratheon’a karşı	savaşacak.	Starklar’ın	sancak	beylerinden	her	biri	bir	oğlunu	tutsak	olarak bize	gönderecek.	Oğlu	olmayan	sancak	beylerinin	kızlarını	göndermesi	uygundur. </p>
<p class="calibre1">Babaları	yeni	bir	vatan	hainliğine	kalkışmadıkları	sürece	tutsaklara	nazik davranılacağından	ve	kendilerine	kraliyet	maiyetinde	onurlu	yerler	verileceğinden şüphe	duyulmasın.” </p>
<p class="calibre1">Cleos	Frey	hasta	gibi	görünüyordu.	“Sayın	Kral	Eli,”	dedi,	“Lord	Stark	bu şartları	asla	kabul	etmeyecektir.” </p>
<p class="calibre1"> <i class="calibre4">Etmesini	beklemiyoruz	zaten	Cleos. </i>	“Lord	Stark’a	Ejderha	Kayası’nda	yeni ve	güçlü	bir	ordu	kurduğumuzu,	bu	ordunun	en	kısa	zamanda	batıdan	üstüne yürüyeceğini	ve	aynı	anda	lord	babamın	doğudan	harekete	geçeceğini	söyleyin. </p>
<p class="calibre1">Ona	yalnız	olduğunu,	müttefik	bulamayacağını	da	söyleyin.	Stannis	ve	Renly Baratheon	birbirlerine	karşı	savaşıyorlar	ve	Dorne	Prensi,	oğlu	Trystane’ı prenses	Myrcella’yla	evlendirmeyi	kabul	etti.”	Sekilikteki	soylulardan	ve kapılarda	bekleyen	dilekçe	sahiplerinden	aynı	memnuniyet	dolu	mırıltılar yükselmişti. </p>
<p class="calibre1">“Ve	kuzenim,”	diye	devam	etti	Tyrion,	“Willem	Lannister	karşılığında	Harrion Karstark	ve	Sör	Wylis	Manderly’yi,	kardeşin	Tion	karşılığında	Lord	Cerwyn	ve Sör	Donnel	Locke’ı	vermeyi	öneriyoruz.	Stark’a,	iki	Lannister’ın	her	mevsimde dört	kuzeyli	ettiğini	söyle.”	Devam	etmek	için	salondaki	kahkahanın	kesilmesini bekledi.	“Joffrey’nin	iyi	niyetinin	göstergesi	olarak,	Lord	Stark	babasının kemiklerini	alabilir.” </p>
<p class="calibre1">“Lord	Stark,	kız	kardeşlerini	ve	babasının	kılıcını	da	istiyor,”	diye	hatırlattı Cleos. </p>
<p class="calibre1">Eddard	Stark’ın	kılıcının	kabzası,	kapıda	sessizce	bekleyen	Sör	İlyn	Payne’in omzunun	üstünden	görünüyordu.	“Buz,”	dedi	Tyrion.	“Onu	bizimle	barış	yaptığı zaman	alacak,	başka	türlü	olmaz.” </p>
<p class="calibre1">“Dediğiniz	gibi	olsun.	Ya	kız	kardeşleri?” </p>
<p class="calibre1">Tyrion,	Sansa’ya	baktı,	konuşmaya	başlarken	keskin	bir	acıma	duygusu hissediyordu,	“Ağabeyim	Jaime	zarar	görmemiş	bir	halde	bize	teslim	edilene</p>
<p class="calibre1"><a id="p365"></a>kadar	lordun	kız	kardeşleri	burada	bizim	tutsağımız	olarak	kalacak.	Kızlara	ne kadar	iyi	davranıldığı	tamamen	Lord	Stark’a	bağlı.”  <i class="calibre4">Eğer	tanrılar</i> <i class="calibre4">merhametliyse,	Robb	Stark	bir	kardeşinin	kayıp	olduğunu	öğrenmeden	Bywater,</i> <i class="calibre4">Arya’yı	sağ	salim	bulur. </i></p>
<p class="calibre1">“Mesajınızı	kendisine	ileteceğim	lordum.” </p>
<p class="calibre1">Tyrion,	tahtın	kolundan	çıkan	kıvrımlı	bıçaklardan	birini	eğdi.  <i class="calibre4">Ve	şimdi	hamle. </i></p>
<p class="calibre1">“Vylarr,”	diye	seslendi. </p>
<p class="calibre1">“Lordum.” </p>
<p class="calibre1">“Stark’ın	yolladığı	adamlar	Lord	Eddard’ın	kemiklerini	koruyabilecek kifayetteler	ama	bir	Lannister’ı	Lannister	muhafızları	korumalı.	Sör	Cleos kraliçenin	kuzenidir.	Eğer	kendisine	Nehirova’ya	kadar	eşlik	ederseniz	geceleri daha	rahat	uyuruz.” </p>
<p class="calibre1">“Emredersiniz	lordum.	Yanıma	kaç	adam	alayım?” </p>
<p class="calibre1">“Kaç	adam	mı?	Neden	hepsi	olmasın?” </p>
<p class="calibre1">Vylarr	bir	heykel	misali	sessiz	kalmıştı.	Yerinden	fırlayıp	konuşan	Üstat Pycelle	oldu.	“Lordum,	bu	mümkün	değil...	babanız...	Lannister	muhafızlarını şehrin	korunmasına	yardım	etmeleri	için	bizzat	Lord	Tywin	göndermişti.	Kraliçe Cersei	ve	çocuklarının	korunması	için...” </p>
<p class="calibre1">“Kral	Muhafızları	ve	Şehir	Muhafızları	onları	gayet	iyi	koruyabilir.	Tanrılar yolunu	kolay	kılsın	Vylarr.” </p>
<p class="calibre1">Konsey	masasındaki	Varys	bilen	bir	ifadeyle	gülümsüyordu.	Serçeparmak sıkılmış	gibi	görünüyordu.	Pycelle	sudan	çıkmış	balık	gibi	nefessizdi.	Üstadın yüzü	solmuş,	aklı	karışmıştı.	Kapıdaki	çığırtkanlardan	biri	öne	çıkıp,	“İçinizden birinin	Kral	Eli’ne	söyleyeceği	bir	şey	varsa	şimdi	konuşsun,”	dedi. </p>
<p class="calibre1">“<i class="calibre4">Ben</i>	konuşacağım.”	Siyahlara	bürünmüş	ince	uzun	bir	adam,	Redwyne ikizlerinin	arasından	geçerek	öne	çıktı. </p>
<p class="calibre1">“Sör	 <i class="calibre4">Alliser! </i>”	dedi	Tyrion.	“Burada	olduğunuza	dair	fikrim	yoktu.	Bana	haber göndermeliydiniz.” </p>
<p class="calibre1">“Gönderdim.	Bunu	siz	de	biliyorsunuz.”	Thorne;	aksi,	ince	yapılı,	sert	hatlı, elleri	nasır	tutmuş,	saçları	grileşmeye	başlamış	elli	yaşlarında	bir	adamdı. </p>
<p class="calibre1">“Dışlandım,	görmezden	gelindim	ve	sıradan	bir	hizmetkârmışım	gibi	bekletildim.” </p>
<p class="calibre1">“Gerçekten	mi?	Bronn,	görevini	iyi	yapmamışsın.	Sör	Alliser	ve	ben	eski</p>
<p class="calibre1"><a id="p366"></a>arkadaşız.	Birlikte	Sur’da	yürüdük.” </p>
<p class="calibre1">“Tatlı	Sör	Alliser,”	diye	mırıldandı	Varys,	“hakkımızda	kötü	düşünmenizi istemeyiz.	Bu	kara	ve	fırtınalı	zamanlarda	Kral	Joffrey’den	nezaket	bekleyen	çok fazla	insan	var.” </p>
<p class="calibre1">“Bunlar	düşündüğünden	çok	daha	kara	günler	hadım.” </p>
<p class="calibre1">“Varys’in	yüzüne	karşı	 <i class="calibre4">Lord</i>	Hadım	diyoruz,”	diye	alay	etti	Serçeparmak. </p>
<p class="calibre1">“Size	nasıl	yardım	edebiliriz	sevgili	kardeşimiz?”	diye	sordu	Yüce	Üstat Pycelle. </p>
<p class="calibre1">“Lord	Kumandan	beni	Majesteleri	kralımızla	görüşmem	için	gönderdi,”	dedi Thorne.	“Mesele	hizmetkârlarla	tartışılmayacak	kadar	önemli.” </p>
<p class="calibre1">“Kral	yeni	yayıyla	oynuyor,”	diye	karşılık	verdi	Tyrion.	Joffrey’den	kurtulmak için	dengesiz	bir	Myr	yayı	yeterli	olmuştu.	“Ya	hizmetkârla	konuşursunuz	ya	da susarsınız.” </p>
<p class="calibre1">“Öyle	olsun,”	dedi	Alliser	hoşnutsuzluğunu	gizlemeye	gerek	duymadan.	“Uzun zamandır	kayıp	olan	iki	korucuyu	bulduğumuzu	size	bildirmek	üzere	yollandım. </p>
<p class="calibre1">Ölmüşlerdi	ama	cesetleri	Sur’a	geri	götürdüğümüz	gece	canlandı.	Biri,	Sör Jaremy	Rykker’ı	katletti	ve	diğeri	Lord	Kumandan	Mormont’u	öldürmeye	çalıştı.” </p>
<p class="calibre1">Tyrion	salonun	arkasından	gelen	alaycı	gülüşmeleri	duyabiliyordu.  <i class="calibre4">Bu	adam</i> <i class="calibre4">bu	saçmalıkla	benimle	alay	etmeye	mi	çalışıyor? </i>	Tahtta	huzursuzca	kıpırdanıp Varys’e,	Serçeparmak’a	ve	Pycelle’e	baktı;	içlerinden	birinin	bu	işte	parmağı olup	olmadığını	merak	ediyordu.	Bir	cücenin	en	komik	olduğu	an,	itibarını korumaya	çalıştığı	andı.	Konsey	ve	krallık	ona	gülmeye	başlarsa	işi	biterdi. </p>
<p class="calibre1">Ama...	yine	de... </p>
<p class="calibre1">Yıldızların	altında,	Jon	Kar	ve	beyaz	kurduyla	birlikte	Sur’un	tepesinden dünyanın	sonuna,	sonsuz	karanlığa	baktığı	soğuk	geceyi	hatırladı.	O	gece	–ne?–</p>
<p class="calibre1">bir	şey	hissetmişti.	Kuzey	rüzgârının	bıçak	gibi	kesen	soğuğuna	benzeyen	bir	şey. </p>
<p class="calibre1">Kurt	ulumuştu	ve	Tyrion	titremişti. </p>
<p class="calibre1"> <i class="calibre4">Aptal	olma, </i>	dedi	kendine.  <i class="calibre4">Bir	kurt,	rüzgâr,	karanlık	bir	orman,	hiçbir	anlamı</i> <i class="calibre4">yoktu.	Ama... </i>	Kara	Kale’de	geçirdiği	zaman	içinde	yaşlı	Jeor	Mormont’u sevmişti.	“Yaşlı	Ayı’nın	saldırıdan	kurtulduğunu	umuyorum.” </p>
<p class="calibre1">“Kurtuldu.” </p>
<p class="calibre1">“Ve	kardeşleriniz	şu	adamları,	ah,	ölüleri	öldürdü?” </p>
<p class="calibre1"><a id="p367"></a>“Öldürdük.” </p>
<p class="calibre1">“Bu	sefer	kesinlikle	öldüklerinden	emin	misiniz?”	diye	sordu	Tyrion.	Bronn genzinden	çıkan	kahkahasını	yutarken	boğulacak	gibi	olduğunda	Tyrion	nasıl devam	etmesi	gerektiğini	biliyordu.	“Gerçekten,	gerçekten	öldüler	mi?” </p>
<p class="calibre1">“İlk	seferde	de	ölmüşlerdi,”	dedi	Sör	Alliser	sertçe.	“Solgun	ve	soğuktular. </p>
<p class="calibre1">Elleri	ve	ayakları	kararmıştı.	Şu	piçin	kurdunun	kopardığı	eli	getirdim,	Jared’in eli.” </p>
<p class="calibre1">Serçeparmak	döndü.	“Peki	cazip	hediyemiz	nerede?” </p>
<p class="calibre1">Sör	Alliser	huzursuzca	kaşlarını	çattı.	“Sesimi	duyuramadan	burada	beklerken çürüyüp	parçalara	ayrıldı.	Size	gösterebileceğim	kemiklerden	başka	bir	şey kalmadı.” </p>
<p class="calibre1">Salonun	arka	tarafından	kıkırdamalar	yükseldi.	“Lord	Baelish,”	diye	seslendi Tyrion.	“Sör	Alliser’in	Sur’a	götürmesi	için	yüz	kürek	ayarlayın.” </p>
<p class="calibre1">“Kürek	mi?”	dedi	Sör	Alliser,	gözleri	şüpheyle	kısılmıştı. </p>
<p class="calibre1">“Eğer	ölülerinizi	 <i class="calibre4">gömerseniz</i>	ayağa	kalkıp	yürüyemezler,”	dedi	Tyrion,	bu sefer	salonda	açıkça	kahkaha	fırtınası	koptu.	“Kürekler	ve	onları	kullanmayı	bilen güçlü	adamlar	sorununuzu	çözecektir.	Sör	Jacelyn,	iyi	kardeşimizin	zindanlardan istediği	adamları	almasına	yardım	edin.” </p>
<p class="calibre1">“Emredersiniz,”	dedi	Bywater.	“Ama	şehir	zindanları	neredeyse	boş.	Yoren işe	yarar	adamların	hepsini	almıştı.” </p>
<p class="calibre1">“Biraz	daha	adam	tutuklayın	öyleyse,”	diye	karşılık	verdi	Tyrion.	“Ya	da Sur’da	ekmek	ve	turp	olduğu	haberini	yayın,	adamlar	kendi	istekleriyle	gider.” </p>
<p class="calibre1">Şehir	aç	adamlarla	doluydu.	Sur’un	adama	ihtiyacı	vardı.	Çığırtkan,	Tyrion’ın işaretiyle	konseyin	sonlandığını	duyurdu	ve	salon	boşalmaya	başladı. </p>
<p class="calibre1">Sör	Alliser	Thorne’un	kolay	kolay	gideceği	yoktu.	Tyrion	tahttan	aşağı indiğinde	yaşlı	şövalye	merdivenin	dibinde	bekliyordu.	“Kıyıdaki Doğugözcüsü’nden	buraya	kadar	onca	yolu	alay	edilmek	için	geldiğimi	mi sanıyorsunuz?”	dedi	burnundan	soluyarak.	“Bu	oyun	değil,	olanları	kendi gözlerimle	gördüm.	Size	söylüyorum,	ölüler	yürüyordu.” </p>
<p class="calibre1">“Onları	adamakıllı	öldürmeyi	denemelisiniz.”	Sör	Alliser,	geçip	gidecek Tyrion’ı	kolundan	yakalamak	için	bir	hamle	yaptı.	Preston	Greenfield	iki	adamın arasına	girip,	“Daha	fazla	yaklaşmayın	sör,”	diye	uyardı	Alliser’i. </p>
<p class="calibre1"><a id="p368"></a>Thorne,	Kral	Muhafızları’ndan	bir	şövalyeye	meydan	okumayacak	kadar akıllıydı.	“Sen	tam	bir	aptalsın	İblis,”	diye	bağırdı	Tyrion’ın	arkasından. </p>
<p class="calibre1">Cüce	döndü.	“Ben	mi?	Gerçekten	mi?	Öyleyse	neden	size	gülüyorlardı	merak ettim?”	Belli	belirsiz	gülümsedi.	“Adam	toplamak	için	geldiniz,	öyle	değil	mi?” </p>
<p class="calibre1">“Soğuk	rüzgârlar	esmeye	başladı.	Sur	korunmalı.” </p>
<p class="calibre1">“Korunması	için	adama	ihtiyacınız	var	ve	ben	de	size	adam	verdim... </p>
<p class="calibre1">kulaklarınız	sadece	hakaret	işitiyor	olmasaydı	duyardınız.	Adamları	alın,	teşekkür edin.	Beni,	sizi	tekrar	çatallamak	zorunda	bırakmadan	buradan	ayrılın.	Lord Mormont’a	içten	selamlarımı	iletin...	Jon	Kar’a	da	lütfen.”	Bronn,	Sör	Alliser’i kolundan	tutup	salondan	çıkmaya	zorladı. </p>
<p class="calibre1">Yüce	Üstat	Pycelle	çoktan	salondan	ayrılmıştı	ama	Serçeparmak’la	Varys kalarak,	olup	biteni	baştan	sona	izlemişlerdi.	“Size	olan	hayranlığım	her	geçen gün	artıyor	lordum,”	diye	itiraf	etti	hadım.	“Tek	hamlede	hem	Robb	Stark’ı babasının	kemikleriyle	avuttunuz	hem	de	ablanızın	muhafızlarından	kurtuldunuz. </p>
<p class="calibre1">Kara	kardeşe	istediği	kadar	adam	verip	şehirdeki	aç	mideleri	azalttınız.	Bütün bunları	öyle	ince	bir	alayla	yaptınız	ki	kimse	cücenin	hurafelerden	korktuğunu	da söyleyemeyecek.	Ah,	çok	ustaca.” </p>
<p class="calibre1">Serçeparmak	sakalını	tuttu.	“Bütün	muhafızlarını	göndermeyi	gerçekten düşünüyor	musun	Lannister?” </p>
<p class="calibre1">“Hayır.  <i class="calibre4">Ablamın</i>	bütün	muhafızlarını	göndermeyi	düşünüyorum.” </p>
<p class="calibre1">“Kraliçe	buna	asla	izin	vermez.” </p>
<p class="calibre1">“Ah,	ben	vereceğini	biliyorum.	Onun	 <i class="calibre4">kardeşiyim. </i>	Beni	daha	fazla	tanıdığında anlayacaksın	ki	ağzımdan	çıkan	her	şeyin	arkasında	dururum.” </p>
<p class="calibre1">“Yalanların	bile	mi?” </p>
<p class="calibre1">“<i class="calibre4">Özellikle</i>	yalanların.	Lord	Petyr,	benden	hoşnut	olmadığınız	hissine kapılıyorum.” </p>
<p class="calibre1">“Sizden	her	zamanki	kadar	hoşlanıyorum	lordum	ama	aptal	yerine	koyulmayı sevmem.	Myrcella,	Trystane	Martell’le	evlenirse	Robert	Arryn’la	evlenemez, öyle	değil	mi?” </p>
<p class="calibre1">“İnanılmaz	bir	skandal	yaratmadan	evlenemez,	hayır,”	dedi	Tyrion.	“Küçük hilem	için	pişmanım	lordum	ama	sizinle	konuştuğumuzda	Dorne	Prensi’nin teklifimi	kabul	edip	etmeyeceğini	bilmiyordum.” </p>
<p class="calibre1"><a id="p369"></a>Serçeparmak	ikna	olmamıştı.	“Bana	yalan	söylenmesinden	hoşlanmam	lordum. </p>
<p class="calibre1">Beni	kandırmacalarınızın	dışında	bırakın.” </p>
<p class="calibre1"> <i class="calibre4">Eğer	sen	de	benim	için	aynı	şeyi	yaparsan, </i>	diye	düşündü	Tyrion, Serçeparmak’ın	belindeki	hançere	bakıyordu.	“Gücendirdiysem	çok	üzgünüm lordum.	Sizi	ne	kadar	sevdiğimizi,	size	nasıl	ihtiyaç	duyduğumuzu	herkes	biliyor.” </p>
<p class="calibre1">“Bunu	unutmamaya	çalışın,”	dedi	Serçeparmak	ve	salondan	ayrıldı. </p>
<p class="calibre1">“Benimle	yürü	Varys,”	dedi	Tyrion.	Tahtın	arkasındaki	kral	kapısından çıktılar.	Hadımın	terlikleri	taş	zeminde	yumuşak	sesler	çıkarıyordu. </p>
<p class="calibre1">“Lord	Baelish	haksız	sayılmaz,	biliyorsunuz	değil	mi?	Kraliçe,	muhafızları göndermenize	asla	izin	vermez.” </p>
<p class="calibre1">“Verecek.	Sen	de	göreceksin.” </p>
<p class="calibre1">Varys’in	dolgun	dudaklarından	ince	bir	gülümseme	geçti.	“Görecek	miyim?” </p>
<p class="calibre1">“Ah,	kesinlikle.	Ablama,	bunun	Jaime’yi	kurtarma	planının	bir	parçası olduğunu	söyleyeceksin.” </p>
<p class="calibre1">Varys	elini	pudralı	yanağına	götürdü.	“Bu	planın	içinde	Bronn’un	Kral Toprakları’nın	en	karanlık	yerlerinden	topladığı	dört	adamın	da	rolü	olacak şüphesiz.	Bir	hırsız,	bir	zehirci,	bir	oyuncu	ve	bir	katil.” </p>
<p class="calibre1">“Onlara	kırmızı	pelerin	ve	altın	aslanlı	miğfer	giydir.	Diğer	muhafızlardan farkları	kalmayacak.	Adamları	Nehirova’ya	gönderebileceğim	bir	dalavere arıyorken	aslında	bunu	apaçık	yapabileceğimi	fark	ettim.	Ellerinde	Lannister sancaklarıyla	ana	kapıdan	çıkacaklar	ve	Lord	Eddard’ın	kemiklerine	eşlik edecekler.”	Şeytanca	gülümsedi.	“Bu	dört	adamın	dikkatle	izlenmesi	gerek.	Yüz kişinin	içinde	dört	kişi	kolayca	kaybolabilir.	Bu	yüzden,	sahte	muhafızların	yanı sıra	gerçek	muhafızlar	da	yollamalıyım...	ablama	böyle	söyleyeceksin.” </p>
<p class="calibre1">“Ve	ablanız,	bütün	endişesine	rağmen	sevgili	kardeşi	Jaime	uğruna muhafızlarının	ayrılmasına	izin	verecek.”	Sütunlu	boş	bir	koridordan	geçtiler. </p>
<p class="calibre1">“Yine	de	kırmızı	pelerinlilerin	yokluğu	kraliçeyi	huzursuz	edecektir.” </p>
<p class="calibre1">“Onu	huzursuzken	daha	çok	seviyorum,”	dedi	Tyrion. </p>
<p class="calibre1">Sör	Cleos	aynı	gün	öğlen	vakti	Kızıl	Kale’den	ayrıldı,	Vylarr	ve	yüz	kırmızı pelerinli	muhafızla	birlikte.	Robb	Stark’ın	gönderdiği	adamlar	Kral	Kapısı’nda kafileye	katılıp	batıya	olan	uzun	yolculularına	başladılar. </p>
<p class="calibre1">Tyrion,	Timett’i	barakalarda	Yanık	Adamlar’la	zar	oynarken	buldu.	“Gece</p>
<p class="calibre1"><a id="p370"></a>yarısı	çalışma	odama	gel,”	dedi.	Timett	tek	gözüyle	Tyrion’a	bakıp	başıyla onayladı.	Uzun	konuşmaların	adamı	değildi. </p>
<p class="calibre1">Akşam	yemeğini	Küçük	Salon’da	Ay	Kardeşleri	ve	Taş	Kargalar’la	birlikte yedi.	Bu	kez	şaraptan	uzak	durdu.	Keskin	zihnine	ihtiyacı	olacaktı.	“Shagga,	bu hangi	ay?” </p>
<p class="calibre1">Shagga’nın	kaş	çatması	vahşiydi.	“Siyah,	sanırım.” </p>
<p class="calibre1">“Batıda	bu	aya	hain	ayı	denir.	Bu	gece	fazla	içme	ve	baltan	keskin	olsun.” </p>
<p class="calibre1">“Bir	Taş	Karga’nın	baltası	her	zaman	keskindir.	Shagga’nın	baltaları hepsinden	keskin	olur.	Bir	keresinde	bir	adamın	kellesini	kesmiştim	ama	adam saçını	taramaya	kalkışana	kadar	farkında	bile	değildi.	Kafası	o	zaman	yere	düştü.” </p>
<p class="calibre1">“Sen	de	bu	yüzden	mi	saçlarını	hiç	taramıyorsun?”	Taş	Kargalar	kükrer	gibi kahkaha	atmaya	ve	ayaklarını	yere	vurmaya	başladılar.	İçlerinde	en	çok	gürültü çıkaran	Shagga’ydı. </p>
<p class="calibre1">Gece	yarısı	kale	sessiz	ve	karanlıktı.	Siperlerdeki	birkaç	altın	pelerinli	Kral Eli	Kulesi’nden	çıktıklarını	görmüştü	kuşkusuz	ama	kimse	sesini	çıkarmamıştı.	O, Kral	Eli’ydi	ve	nereye	gittiği	sadece	onu	ilgilendirirdi. </p>
<p class="calibre1">İnce	ahşap	kapı	Shagga’nın	tekmesiyle	gök	gürültüsüne	benzeyen	bir	 <i class="calibre4">çatırtıyla</i> kırıldı.	Ahşap	parçaları	içeri	doğru	uçarken	Tyrion	bir	kadının	korku	dolu çığlığını	duydu.	Shagga	üç	güçlü	darbeyle	kapıyı	parçaladı	ve	yıkıntıları tekmeleyerek	yol	açtı.	Arkasından	Timett	girdi	ve	daha	sonra	da	Tyrion, kıymıklara	dikkat	ederek	yürüyordu.	Şömine	ateşi	birkaç	kızıl	köze	dönüşmüştü	ve gölgeler	yatak	odasının	içinde	uzuyordu.	Timett	ağır	örtüleri	çekip	alınca	yataktaki çırılçıplak	hizmetçi	kız,	kocaman	olmuş	gözleriyle	adama	baktı.	“Lütfen	lordlarım, bana	zarar	vermeyin,”	diye	yalvardı	kız.	Korkuyla	sinip	Shagga’dan	uzaklaşırken elleriyle	göğüslerini	örtmeye	çalışıyordu. </p>
<p class="calibre1">“Git,”	dedi	Tyrion.	“İstediğimiz	sen	değilsin.” </p>
<p class="calibre1">“Shagga	bu	kadını	istiyor.” </p>
<p class="calibre1">“Shagga	bu	şehirdeki	bütün	orospuları	istiyor,”	diye	şikâyet	etti	Timett	oğlu Timett. </p>
<p class="calibre1">“Evet,”	dedi	Shagga	utanmadan.	“Shagga	bu	kadına	güçlü	bir	çocuk	verecek.” </p>
<p class="calibre1">“Eğer	güçlü	bir	çocuk	isterse	kimi	araması	gerektiğini	biliyor	artık,”	dedi Tyrion.	“Timett,	kızı	dışarı	çıkar...	mümkünse	nazik	ol.” </p>
<p class="calibre1"><a id="p371"></a>Yanık	Adam	kızı	yataktan	kaldırıp	yarı	yürüterek	yarı	sürükleyerek	odadan çıkardı.	Shagga	bir	köpek	yavrusu	kadar	hüzünlü	gözlerle	kızın	gidişini	izledi.	Kız kırık	kapının	parçalarına	takılıp	tökezledi,	Timett’in	itmesiyle	kendini	koridorda buldu.	Kuzgunlar	kafalarının	üstünde	çığlık	atıyordu. </p>
<p class="calibre1">Tyrion,	Üstat	Pycelle’i	örten	yumuşak	battaniyeyi	çekti.	“Söyleyin	üstat,	Hisar genç	hizmetçilerle	yatağa	girmenizi	onaylıyor	mu?” </p>
<p class="calibre1">Yaşlı	adam	da	en	az	kız	kadar	çıplaktı	ama	o	kadar	hoş	bir	görüntü	yarattığı söylenemezdi.	Ağır	göz	kapakları	ilk	kez	tamamen	açıktı.	“Bunların	anlamı	ne? </p>
<p class="calibre1">Ben	yaşlı	bir	adamım,	sizin	sadık	hizmetkârınızım...” </p>
<p class="calibre1">Tyrion	yatağa	oturdu.	“O	kadar	sadıksınız	ki	Doran	Martell’e	mektuplarımdan sadece	birini	yolladınız.	Diğerini	de	ablama	verdiniz.” </p>
<p class="calibre1">“Ha-	hayır,”	diye	kekeledi	Pycelle.	“Hayır,	yanılıyorsunuz,	yemin	ederim.	Ben değildim.	Varys	yaptı.	Örümcek.	Sizi	uyarmıştım...” </p>
<p class="calibre1">“Bütün	üstatlar	bu	kadar	kötü	mü	yalan	söylüyor?	Varys’e,	yeğenim	Tommen’ı Prens	Doran’ın	himayesine	vereceğimi	söylemiştim.	Serçeparmak,	Myrcella’yı Kartal	Yuvası’na	göndereceğimi	sanıyordu.	Myrcella’yı	Dorne	Prensi’ne önerdiğimi	kimseye	söylememiştim...	gerçek	sadece	 <i class="calibre4">size</i>	verdiğim	mektupta yazılıydı.” </p>
<p class="calibre1">Pycelle	battaniyenin	ucuna	tutundu.	“Kuşlar	kaybolmuştur,	mektuplar	çalınmış</p>
<p class="calibre1">ya	da	satılmıştır...	Varys	yaptı.	O	hadımla	ilgili	kanınızı	donduracak	şeyler anlatabilirim	size...” </p>
<p class="calibre1">“Leydim	kanımın	sıcak	olmasını	tercih	ediyor.” </p>
<p class="calibre1">“Hata	yapmayın.	Hadım	size	verdiği	her	sır	karşılığında	yedi	sır	saklıyor.	Ve Serçeparmak,	hele	o...” </p>
<p class="calibre1">“Lord	Petyr	hakkında	her	şeyi	biliyorum.	O	da	en	az	sizin	kadar	güvenilmez. </p>
<p class="calibre1">Shagga,	şunun	aletini	kes	ve	keçilere	yedir.” </p>
<p class="calibre1">Shagga	çift	bıçaklı	dev	baltasını	havaya	kaldırdı.	“Hiç	keçi	yok	yarımadam.” </p>
<p class="calibre1">“Kes.” </p>
<p class="calibre1">Shagga	kükreyerek	öne	atıldı.	Pycelle	çığlık	atıp	yatağı	ıslattı.	Korkuyla adamdan	uzaklaşmaya	çalışırken	her	yere	sidik	sıçratmıştı.	Shagga	üstadı	beyaz sakallarının	ucundan	yakaladı.	Tek	balta	darbesiyle	adamın	sakalının	üçte	birini kopardı. </p>
<p class="calibre1"><a id="p372"></a>“Timett,	sence	sevgili	dostumuz	arkasına	saklanacağı	sakalları	yokken	daha dürüst	davranır	mı?”	Çizmesine	sıçrayan	sidiği	temizlemek	için	çarşafın	ucunu kullandı. </p>
<p class="calibre1">“Çok	yakında	gerçeği	anlatacak.”	Timett’in	yanık	gözünün	çukurunda	karanlık birikmişti.	“Korkusunun	pis	kokusunu	alabiliyorum.” </p>
<p class="calibre1">Shagga	avcundaki	tüy	yumağını	yere	atıp	kalan	sakalları	yakaladı. </p>
<p class="calibre1">“Kıpırdamayın	üstat,”	diye	uyardı	Tyrion.	“Shagga	sinirlendiğinde	elleri	titrer.” </p>
<p class="calibre1">“Shagga’nın	elleri	asla	titremez,”	dedi	dev	adam	öfkeyle.	Baltanın	hilal şeklindeki	bıçağını	yaşlı	adamın	titreyen	çenesinin	altına	bastırmış	bir	tutam	sakal daha	kesiyordu. </p>
<p class="calibre1">“Ne	zamandır	ablam	için	muhbirlik	yapıyorsun?” </p>
<p class="calibre1">Pycelle’in	nefes	alışı	sık	ve	hafifti.	“Ne	yaptıysam	Lannister	Hanedanı	için yaptım.”	Yaşlı	adamın	geniş	alnı	terle	kaplanmıştı,	bir	tutam	beyaz	saç	buruşuk tenine	yapışmıştı.	“Daima...	yılladır...	lord	babanız	için,	ona	sorun.	Ben	her	zaman onun	sadık	hizmetkârıydım.	Aerys’e	kapılarını	açmasını	söyleyen	bendim...” </p>
<p class="calibre1">İşte	 <i class="calibre4">bu</i>	Tyrion’ı	şaşırtmıştı.	Şehrin	düştüğü	zamanlarda	Tyrion,	Casterly Kayası’nda	çirkin	bir	çocuktu.	“Yani	Kral	Toprakları’nın	işgali	de	senin	işindi?” </p>
<p class="calibre1">“Diyar	için	yaptım!	Rhaegar	öldüğünde	savaş	bitmişti.	Aerys	deliydi,	Viserys çok	küçüktü.	Prens	Aegon	annesinin	memesinden	süt	emiyordu	ve	diyarın	bir	krala ihtiyacı	vardı...	Babanız	olsun	diye	dualar	ettim	ama	Robert	çok	güçlüydü	ve Eddard	Stark	çok	hızlıydı...” </p>
<p class="calibre1">“Kaç	kişiye	ihanet	ettin,	merak	ediyorum?	Aerys,	Eddard	Stark,	ben...	Ya	Kral Robert?	Lord	Arryn,	Prens	Rhaegar?	Nerede	başlıyor	Pycelle?”	Nerede	 <i class="calibre4">bittiğini</i> biliyordu. </p>
<p class="calibre1">Balta,	Pycelle’in	gırtlak	kemiği	sıyırıp	çenesinin	altındaki	gevşek	deriyi sıvazlayarak	son	sakalları	da	kesti.	“Siz...	siz	burada	değildiniz,”	diye	inledi	yaşlı adam	bıçak	yanağına	doğru	çıkarken.	“Robert...	yaraları...	eğer	onları	görseydiniz, koklasaydınız,	siz	de	hiç	şüphesiz...” </p>
<p class="calibre1">“Ah,	yaban	domuzunun	senin	işini	yaptığını	biliyorum	ama	hayvan	işi	yarım bıraksaydı	sen	seve	seve	tamamlardın.” </p>
<p class="calibre1">“O	sefil	bir	kraldı...	gösteriş	meraklısı,	sarhoş,	şehvet	düşkünü...	ablanızı bırakmak	üzereydi,	kendi	kraliçesini...	lütfen...	Renly,	Yüksek	Bahçe’nin	kızını</p>
<p class="calibre1"><a id="p373"></a>kaleye	getirmeyi	planlıyordu,	ağabeyinin	aklını	çelmek	için...	tanrılar	gerçeği biliyor.” </p>
<p class="calibre1">“Lord	Arryn’e	düzenlenen	komplo	neydi?” </p>
<p class="calibre1">“Arryn	 <i class="calibre4">biliyordu, </i>”	dedi	Pycelle.	“Ablanızın...” </p>
<p class="calibre1">“Onun	neyi	bildiğini	biliyorum,”	diyerek	adamın	sözünü	kesti	Tyrion. </p>
<p class="calibre1">Shagga’yla	Timett’in	de	bilmesine	gerek	yoktu. </p>
<p class="calibre1">“Jon	Arryn	karısını	Kartal	Yuvası’na	geri	yolluyordu	ve	oğlu	kısa	zaman içinde	Ejderha	Kayası’na	himayeye	gönderilecekti...	açıklamak	üzereydi...” </p>
<p class="calibre1">“Bu	yüzden	ilk	önce	onu	zehirledin.” </p>
<p class="calibre1"> <i class="calibre4">“Hayır.” </i>	Pycelle	güçsüzce	mücadele	etmeye	çalışıyordu.	Shagga	kükreyerek adamın	kafasını	yakaladı.	Dağ	adamı	o	kadar	iriydi	ki	üstadın	kafatasını	yumurta kabuğuymuşçasına	kolayca	kırabilirdi. </p>
<p class="calibre1">Tyrion	 <i class="calibre4">tıs</i> ladı.	“İlaçlarının	arasında	Lys’in	gözyaşları	şişesi	olduğunu	gördüm. </p>
<p class="calibre1">Lord	Arryn’ın	kendi	üstadını	gönderip	tedavisini	sen	üstlendin	böylece	ölümünü şansa	bırakmadın.” </p>
<p class="calibre1">“Yanılıyorsunuz!” </p>
<p class="calibre1">“Ona	daha	temiz	bir	tıraş	yap,”	dedi	Tyrion.	“Tekrar	boğazından	başla.” </p>
<p class="calibre1">Balta,	yaşlı	adamın	dersini	törpüleyerek	tekrar	aşağı	kaydı.	Pycelle’in	titreyen dudaklarının	arasından	tükürük	baloncukları	çıkıyordu.	“Lord	Arryn’ı	kurtarmaya çalıştım,	yemin	ederim...” </p>
<p class="calibre1">“Dikkatli	ol	Shagga.	Adamı	kesiyorsun.” </p>
<p class="calibre1">Shagga	homurdandı.	“Dolf	savaşçıların	babasıydı,	berberlerin	değil.” </p>
<p class="calibre1">Boğazından	sızan	kanın	göğsüne	aktığını	hisseden	yaşlı	adam	titredi	ve	kalan son	güç	kırıntısı	da	adamı	terk	etti.	Üstüne	çullandıkları	anda	olduğundan	daha küçük	ve	daha	kırılgan	görünüyordu.	“Evet,”	diye	inledi	hafifçe.	“<i class="calibre4">Evet. </i>	Colemon lordu	temizliyordu,	ben	de	onu	gönderdim.	Kraliçe,	Lord	Arryn’ın	ölmesini istiyordu,	bunu	söylemiyordu,	söyleyemiyordu	çünkü	Varys	dinliyordu.	Her	zaman dinliyordu	ama	kraliçenin	yüzüne	ne	zaman	baksam	ne	istediğini	görüyordum. </p>
<p class="calibre1">Buna	rağmen	ona	zehri	veren	ben	değildim,	yemin	ederim.”	Yaşlı	adam	ağlıyordu. </p>
<p class="calibre1">“Varys	de	doğrulayacaktır.	Zehri	yaveri	verdi.	Hugh	diyorlardı	ona.	O	yapmış</p>
<p class="calibre1">olmalı,	ablanıza	sorun,	ona	sorun.” </p>
<p class="calibre1">Tyrion’ın	midesi	bulanmıştı.	“Onu	bağlayın	ve	buradan	götürün,”	diye	emretti. </p>
<p class="calibre1"><a id="p374"></a>“Kara	hücrelerden	birine	atın.” </p>
<p class="calibre1">Yaşlı	adamı	sürükleyerek	kırık	kapıdan	çıkardılar.	“Lannister,”	diye	inledi üstat.	“Her	şeyi	Lannisterlar	için	yaptım.” </p>
<p class="calibre1">Üstat	götürüldükten	sonra	Tyrion	ağır	ağır	odayı	inceledi.	Raflardan	birkaç küçük	şişe	daha	aldı.	Tyrion	işini	görürken	kuzgunlar	tuhaf	şekilde	huzur	veren sesler	çıkararak	başının	üstünde	mırıldanıyordu.	Hisar,	Pycelle’in	yerine	bir adama	gönderene	kadar	kuşlarla	ilgilenmesi	için	birini	bulmalıydı. </p>
<p class="calibre1"> <i class="calibre4">Güvenmeyi	umduğum	adam	oydu. </i>	Varys	ve	Serçeparmak	sadece	Pycelle kadar	güvenilir	adamlardı,	biliyordu...	ama	daha	kurnazdılar	ve	daha	tehlikeli. </p>
<p class="calibre1">Belki	de	babasının	yöntemini	kullanmak	en	doğrusuydu:	İlyn	Payne’i	çağır, kapılara	üç	kafa	astır	ve	işin	bitsin.  <i class="calibre4">Ve	bu	çok	güzel	bir	manzara	yaratmaz	mıydı,</i> diye	düşündü. </p>
<p class="calibre1"><a id="p375"></a>Arya</p>
<p class="calibre1"> <i class="calibre4">Korku	kılıçtan	derin	keser, </i>	diyebilirdi	Arya	kendine	ama	korkunun kaybolmasını	sağlamıyordu	bu.	Korku,	yürümekle	geçen	uzun	günlerin	sonunda ayaklarının	altında	beliren	su	kesecikleri	ve	bayat	ekmek	gibi	hayatının	bir parçasıydı	artık. </p>
<p class="calibre1">Korkunun	ne	demek	olduğunu	bildiğini	sanırdı	ama	Tanrı	Gözü’nün	yanındaki ardiyede	daha	iyi	öğrenmişti.	Yürüyen	Dağ	hareket	emri	vermeden	önce	sekiz	gün boyunca	orada	kalmış	ve	her	gün	birinin	öldüğüne	şahitlik	etmişti. </p>
<p class="calibre1">Dağ,	her	sabah	kahvaltısını	ettikten	sonra	ardiyeye	geliyor,	tutsaklardan	birini alıp	sorgulamak	için	götürüyordu.	Köylüler	adamın	yüzüne	asla	bakmıyordu.	Belki de,	ona	bakmazlarsa	adamın	da	onları	gözden	kaçıracağını	düşünüyorlardı...	ama Dağ	onları	görüyordu	ve	aralarından	istediğini	seçiyordu.	Saklanacak	bir	yer yoktu,	oynanacak	oyun	yoktu,	güvende	olmanın	bir	yolu	yoktu. </p>
<p class="calibre1">Bir	kız,	üç	gece	üst	üste	bir	askerin	yatağını	paylaştı,	dördüncü	günde	Dağ	kızı seçti	ve	asker	hiç	sesini	çıkarmadı. </p>
<p class="calibre1">Güler	yüzlü	yaşlı	bir	adam	köylülerin	giysilerini	onarıyor	ve	Kral Topakları’nda	altın	pelerinlilere	hizmet	eden	oğluyla	ilgili	gevezelik	edip duruyordu.	“O,	kralın	adamı,”	diyordu.	“Benim	gibi,	kralın	iyi	bir	adamı,	her	şey Joffrey	için.”	Bunu	o	kadar	fazla	tekrar	ediyordu	ki	diğer	tutsaklar	yaşlı	adama</p>
<p class="calibre1">‘Her-şey-Joffrey-için’	diye	seslenmeye	başlamıştı.	‘Her-şey-Joffrey-için’	beşinci günde	alındı. </p>
<p class="calibre1">Yüzü	çiçek	bozuğu	genç	bir	anne,	küçük	kızını	incitmeyeceklerine	dair	söz vermeleri	karşılığında	bildiği	her	şeyi	anlatmayı	önerdi.	Dağ,	genç	anneyi	dinledi, ertesi	sabah	küçük	kızı	alarak	kadının	hiçbir	şey	atlamadan	her	şeyi	anlatmasını sağladı. </p>
<p class="calibre1">Seçilenler	diğer	tutsakların	önünde	sorgulanıyordu.	Böylece	vatan	hainlerinin ve	asilerin	kaderinin	ne	olduğunu	herkes	görebiliyordu.	Sorguyu,	diğerlerinin Vadeci	dediği	bir	adam	yapıyordu.	Vadeci’nin	yüzü	ve	giysileri	o	kadar	sıradandı ki	Arya	adamı	iş	başında	görmeseydi	köylülerden	biri	sanabilirdi.	“Vadeci	onları</p>
<p class="calibre1"><a id="p376"></a>öyle	bir	inletiyor	ki	altlarına	işiyorlar,”	demişti	düşük	omuzlu	Chiswyck,	Arya’nın ısırmaya	çalıştığı	adamdı;	Arya’nın	çok	cesur	çıktığını	söyledikten	sonra	kafasına çelik	eldivenli	eliyle	vurmuştu.	Bazen	Vadeci’ye	yardım	ediyordu.	Bazen	de diğerleri	yapıyordu	bu	işi.	Sör	Gregor	Clegane	hiç	hareket	etmeden	duruyor, izliyor,	dinliyordu,	kurban	ölene	kadar... </p>
<p class="calibre1">Sorular	hep	aynıydı.	Kasabada	gizlenmiş	altınlar	var	mıydı?	Gümüş?	Değerli taşlar?	Daha	fazla	yiyecek	var	mıydı?	Lord	Beric	Dondarrion	neredeydi?	Hangi köylüler	ona	yardım	etmişti?	Dondarrion	köyden	ayrılıp	nereye	gitmişti?	Kaç şövalye,	kaç	okçu,	kaç	silahlı	adam	vardı?	Silahları	nasıldı?	Kaçı	atlıydı?	Kaçı yaralıydı?	Başka	hangi	düşmanları	görmüşlerdi?	Kaç	kişi?	Ne	zaman?	Nasıl sancaklar	taşıyorlardı?	Nereye	gitmişlerdi?	Kasabada	gizlenmiş	altınlar	var mıydı?	Gümüş?	Değerli	taşlar?	Daha	fazla	yiyecek	var	mıydı?	Lord	Beric Dondarrion	neredeydi?	Yanında	kaç	adam	vardı?	Üçüncü	günün	sonunda	Arya soruları	kendi	kendine	sorabilirdi. </p>
<p class="calibre1">Biraz	altın	buldular,	biraz	gümüş,	büyük	bir	kese	dolusu	bakır	sikke	ve	iki askerin	neredeyse	dövüşmesine	sebep	olan	lal	taşından	yapılmış	bir	kadeh	takımı. </p>
<p class="calibre1">Lord	Beric’in	on	sefil	adamı	olduğunu	öğrendiler	ya	da	yüz	atlı	şövalyesi;	batıya gitmişlerdi	ya	da	doğuya	ya	da	kuzeye	ya	da	güneye;	gölü	bir	sandalla geçmişlerdi,	bir	öküz	kadar	güçlüydü	ya	da	kanlı	iltihap	yüzünden	zayıf	Vadeci’nin sorgusundan	kimse	sağ	çıkamamıştı,	hiçbir	erkek,	hiçbir	kadın,	hiçbir	çocuk.	En güçlü	olanı	akşam	çökünceye	kadar	dayanmıştı.	Ölü	bedenleri	kurtlara	yem	olsun diye	ateşlerin	arkasına	asılmıştı. </p>
<p class="calibre1">Kasabadan	ayrıldıklarında	Arya	bir	su	dansçısı	olmadığını	biliyordu.	Syrio Forel	kendisini	yere	devirip	kılıcını	almalarına	asla	izin	vermezdi	ya	da	onlar Lommy	Yeşilel’i	öldürürken	durup	izlemezdi.	Syrio	Forel	o	ardiyede	sessizce oturmaz,	diğer	tutsakların	arasında	uysal	uysal	dolaşmazdı.	Starklar’ın	armasında ulu	kurt	vardı	ama	Arya	kendini	bir	koyun	gibi	hissediyordu,	diğer	koyunlarla çevrelenmiş	bir	koyun.	Köylülerin	koyunluğundan	en	az	kendinden	tiksindiği	kadar nefret	ediyordu. </p>
<p class="calibre1">Lannisterlar	her	şeyi	almıştı:	Baba,	arkadaşlar,	ev,	umut,	cesaret.	Biri	İğne’yi almıştı,	diğeri	ahşap	kılıcını	dizinde	kırmıştı.	Aptal	sırrını	bile	almışlardı Arya’dan.	Ardiye,	kimsenin	bakmadığı	zamanlarda	bir	köşeye	gidip	gizlice</p>
<p class="calibre1"><a id="p377"></a>işeyecek	kadar	büyüktü	fakat	yolda	durum	farklıydı.	Tutabildiği	kadar	tutmuştu ama	sonunda	herkesin	gözü	önünde	bir	çalılığın	kenarına	çömelip	pantolonunu indirmek	zorunda	kalmıştı.	Ya	bunu	yapacaktı	ya	da	altını	ıslatacaktı.	Al	Turta	aya benzeyen	büyük	gözleriyle	Arya’ya	bakmıştı	ama	ondan	başka	kimse	oralı olmamıştı.	Erkek	koyun	ya	da	dişi	koyun,	Sör	Gregor	ve	adamlarının	umrunda değildi. </p>
<p class="calibre1">Konuşmalarına	müsaade	yoktu.	Patlak	bir	dudak	Arya’ya	çenesini	tutmayı öğretmişti.	Diğerleri	hiç	öğrenememişti.	Üç	yaşında	bir	erkek	çocuk	durmaksızın babasını	istiyordu.	Yüzünü	dikenli	bir	gürzle	ezdiler.	Çocuğun	annesi	çığlık atmaya	başlayınca	ve	Tatlı	Raff	kadını	da	öldürdü. </p>
<p class="calibre1">Arya	onların	ölümünü	izledi	ve	hiçbir	şey	yapmadı.	Cesur	olmak	insana	ne kazandırırdı?	Sorgu	için	seçilen	bir	kadın	cesur	olmaya	çalışmıştı	ama	diğerleri gibi	çığlıklar	atarak	ölmüştü.	Bu	yürüyüşte	cesur	insanlar	yoktu,	sadece	korkmuş</p>
<p class="calibre1">ve	aç	insanlar	vardı.	Çoğu	kadın	ve	çocuktu.	Az	sayıdaki	erkek	ya	çok	yaşlı	ya çok	gençti.	Diğerleri	darağaçlarına	asılmış,	kurtlar	ve	kargalara	bırakılmıştı. </p>
<p class="calibre1">Gendry	istisnaydı,	miğferini	kendisinin	yaptığını	itiraf	etmişti;	usta	ya	da	çırak, demirciler	öldürülemeyecek	kadar	kıymetliydi. </p>
<p class="calibre1">Lord	Tywin’e	hizmet	etmek	üzere	Harrenhal’a	götürüldüklerini	söylemişti Yürüyen	Dağ.	“Sizler,	asiler	ve	vatan	hainlerisiniz.	Lord	Tywin	size	bu	şansı verdiği	için	tanrılarınıza	şükredin.	İtaat	edin,	hizmet	edin	ve	hayatta	kalın.” </p>
<p class="calibre1">Yaşlı	bir	kadının	başka	bir	kadına,	“Bu	adil	değil,	değil,”	dediğini	duydu Arya.	Geceyi	geçirmek	için	kamp	kurmuşlardı,	uyumaya	hazırlanıyorlardı.	“Biz vatan	haini	değiliz.	Diğerleri	de	tıpkı	bunlar	gibi	geldi	ve	istediklerini	alıp	gitti.” </p>
<p class="calibre1">“Ama	Lord	Beric	bize	zarar	vermemişti,”	diye	fısıldadı	arkadaşı.	“Ve	şu kırmızı	rahip,	aldıkları	her	şeyin	bedelini	ödedi.” </p>
<p class="calibre1">“Ödedi	mi?	İki	tavuğumu	aldı	ve	karşılığında	bana	işaretli	bir	kâğıt	parçası verdi.	Bir	parça	eski	kâğıdı	yiyebilir	miyim,	sorarım	sana?	Kâğıt	bana	yumurta verir	mi?”	Yakınlarda	bir	nöbetçi	olup	olmadığını	kontrol	ettikten	sonra	üç	kez tükürdü.	“Bu	Tully	için,	bu	Lannisterlar	için,	bu	da	Starklar	için.” </p>
<p class="calibre1">“Bu	hem	ayıp	hem	de	günah,”	diye	tısladı	yaşlı	bir	adam.	“Eski	kral	yaşıyor olsaydı	bunların	olmasına	izin	vermezdi.” </p>
<p class="calibre1">“Kral	Robert	mı?”	diye	sordu	Arya	kendini	hakim	olamayarak. </p>
<p class="calibre1"><a id="p378"></a>“Kral	 <i class="calibre4">Aerys, </i>	tanrılar	onu	kutsasın,”	dedi	yaşlı	adam	fazlaca	yüksek	sesle.	Bir nöbetçi	konuşanları	susturmak	için	salınarak	geldi.	Yaşlı	adam	iki	dişini	kaybetti ve	gece	boyunca	başka	konuşma	duyulmadı. </p>
<p class="calibre1">Sör	Gregor,	Harrenhal’a	tutsakların	yanı	sıra	bir	düzine	domuz,	bir	süt	ineği ve	dokuz	araba	tuzlu	balık	götürüyordu.	Dağ	ve	adamlarının	atları	vardı	ama tutsaklar	yayan	yolculuk	ediyordu.	Kafileye	ayak	uyduramayacak	kadar	zayıf düşenler,	kaçmaya	yeltenen	aptallarla	birlikte	hiç	beklemeden	öldürülüyordu. </p>
<p class="calibre1">Gece	olduğunda	nöbetçiler	kadınları	çalılıkların	arasına	götürüyordu.	Kadınların çoğu	bunu	bekliyormuş	gibi	görünüyor,	uysalca	boyun	eğiyordu.	Diğerlerinden daha	güzel	bir	kız	her	gece	dört	beş	farklı	nöbetçiyle	gitmek	zorunda	kalıyordu, sonunda	adamlardan	birinin	başını	taşla	ezene	kadar.	Sör	Gregor	kızın	başını büyük	çift	el	kılıcıyla	tek	hamlede	kesti	ve	herkesi	izlemeye	zorladı.	“Bedenini kurtlara	bırakın,”	diye	emretti	işi	bittiğinde,	kılıcını	temizlenmesi	için	yaverine uzattı. </p>
<p class="calibre1">Arya;	siyah	sakallı,	hafifçe	kelleşmiş	Polliver	isimli	askerin	belindeki	kının içinde	duran	İğne’ye	baktı.  <i class="calibre4">Onu	almaları	iyi	oldu, </i>	diye	düşündü,	aksi	takdirde	Sör Gregor’a	saldırmayı	deneyebilirdi	ve	adam	Arya’yı	ikiye	böler,	kurtlara	yem olarak	bırakırdı. </p>
<p class="calibre1">İğne’yi	çalmasına	rağmen	Polliver	diğerleri	kadar	kötü	sayılmazdı. </p>
<p class="calibre1">Yakalandığı	gece	bütün	Lannister	adamları	yüzleri	birbirine	benzeyen, miğferlerinden	geniz	sesleri	gelen	yabancılardı	ama	Arya	hepsini	tanıyordu	artık. </p>
<p class="calibre1">Kimin	tembel,	kimin	acımasız,	kimin	aptal,	kimin	zeki	olduğunu	öğrenmek zorundaydı	insan.	Yaşlı,	neşeli	Chiswyck’ten	ve	yumuşak	sesli	Raff’tan alabileceğin	tek	şey	elin	tersiyle	atılmış	bir	tokatken;	Bokağız	lakaplı,	duyduğun en	pis	dile	sahip	adamın,	fazladan	bir	parça	ekmek	istediğinde	vereceğini	bilmen gerekirdi. </p>
<p class="calibre1">Arya	adamları	izledi,	dinledi,	bir	zamanlar	Gendry’nin	miğferini	cilaladığı gibi	nefretini	cilaladı.	Boynuzlu	miğferi	artık	Dunsen	takıyordu	ve	Arya	bu	yüzden adamdan	nefret	ediyordu.	İğne’yi	aldığı	için	Polliver’dan	nefret	ediyordu.	Yaşlı Chiswyck’ten	kendisini	komik	sandığı	için	nefret	ediyordu.	Ve	mızrağını Lommy’nin	boğazına	saplayan	Tatlı	Raff’tan	hepsinden	fazla	nefret	ediyordu.	Sör Amory	Lorch’tan	Yoren	için	nefret	ediyordu,	Sör	Meryn	Trant’tan	Syrio	için, </p>
<p class="calibre1"><a id="p379"></a>Tazı’dan	kasabın	oğlu	Mycah’ı	öldürdüğü	için	nefret	ediyordu.	Ve	Sör	İlyn’den	ve Prens	Joffrey’den	ve	kraliçeden	babası	için.	Şişman	Tom	için,	Desmond	ve diğerleri	için	hatta	Sansa’nın	kurdu	Leydi	için	nefret	ediyordu.	Vadeci,	nefret	bile edilemeyecek	kadar	silikti.	Bazen	Arya	adamın	hâlâ	onlarla	olduğunu	unutuyordu; Vadeci,	sorular	sormazken	sıradan	bir	askerdi,	diğer	askerlerin	çoğundan	daha sessizdi,	binlerce	yüzden	biriydi. </p>
<p class="calibre1">Arya	her	gece	isimlerini	söylüyordu.	“Sör	Gregor,”	diyordu	taş	yastığına. </p>
<p class="calibre1">“Dunsen,	Polliver,	Chiswyck,	Tatlı	Raff,	Vadeci	ve	Tazı.	Sör	Amory,	Sör	İlyn,	Sör Meryn,	Kral	Joffrey,	Kraliçe	Cersei.”	Arya,	Kışyarı’ndayken	annesiyle	septte, babasıyla	tanrı	korusunda	dua	ederdi	ama	Harrenhal’a	giden	yolda	tanrı	yoktu.	Bu isimler	hatırlaması	gereken	tek	duaydı. </p>
<p class="calibre1">Her	gün	yürüdüler	ve	Arya	her	gece	isimleri	tekrar	etti.	Sonunda	ağaçlar seyrekleşti.	Arazi;	yokuşlu	tepelerden,	kıvrımlı	derelerden,	güneşin	yaktığı tarlalardan,	ateşe	verilmiş	karakolların	çürük	bir	diş	gibi	kararmış	yıkıntılarından oluşan	bir	mozaiğe	dönüştü.	Yürüyüşle	geçen	uzun	bir	günün	sonunda,	uzaktaki gölün	mavi	sularının	yanında,	Harrenhal’un	kulelerini	gördüler. </p>
<p class="calibre1">Harrenhal’a	vardıklarında	her	şeyin	daha	iyi	olacağını	söylüyordu	tutsaklar. </p>
<p class="calibre1">Arya	bundan	emin	değildi.	Yaşlı	Dadı’nın,	korku	temeli	üstüne	kurulmuş</p>
<p class="calibre1">Harrenhal	hakkında	anlattığı	hikâyeleri	hatırlıyordu.	Kara	Harren	kalenin	harcına insan	kanı	katmıştı.	Çocukların	duymak	için	eğilmelerini	gerektirecek	kadar	kısık bir	sesle	anlatırdı	Yaşlı	Dadı	ama	Aegon’ın	ejderhaları	gelip	Harren’ı	ve	bütün oğullarını	kalenin	taş	duvarlarının	arasında	kızartmıştı.	Arya	nasır	tutmuş</p>
<p class="calibre1">ayaklarıyla	yürürken	dudaklarını	ısırıyordu.	Çok	fazla	kalmadığını	söyledi kendine,	gördükleri	kuleler	en	fazla	birkaç	mil	uzaklıktaydı. </p>
<p class="calibre1">Lord	Tywin’in	ordusunun	sancaklarını	görmeden	önce,	o	günü	ve	ertesi	günün büyük	bir	kısmını	yürüyerek	geçirmişlerdi.	Ordu	kalenin	batısında,	yakılmış	bir kasabanın	ortasında	kamp	kurmuştu.	Harrenhal’u	uzaktan	görmek	yanıltıcıydı,	kale <i class="calibre4">büyüktü. </i>	Muazzam	yükseklikteki	perde	duvarlar	gölün	yanında	dağ	eteği	gibi dikiliyordu.	Duvarın	üstüne	dizilmiş	ahşap-demir	akrep	mancınıklar	adını aldıkları	böcek	kadar	minik	görünüyordu. </p>
<p class="calibre1">Arya,	göl	kıyısına	yayılmış	ve	batılı	adamların	çadırlarının	tepesine	dikilmiş</p>
<p class="calibre1">sancakların	üstündeki	armaları	görmeden	önce	ordunun	kokusunu	aldı.	Kokuya</p>
<p class="calibre1"><a id="p380"></a>bakılırsa	Lord	Tywin’in	ordusu	uzun	zamandır	buradaydı.	Kamp	alanının çevresine	kazılmış	hela	delikleri	sinek	kaynıyordu.	Araziyi	çevreleyen	sivri kazıkların	ucu	hafiften	yosun	tutmaya	başlamıştı. </p>
<p class="calibre1">Harrenhal’un	sadece	ana	kapısı	bile	Kışyarı’nın	Büyük	Kule’si	kadar	genişti. </p>
<p class="calibre1">Devasa	olduğu	kadar	ürkütücü	olan	kapının	taşları	çatlak	ve	renksizdi.	Dışarıdan, perde	duvarın	arkasından,	kalenin	uçsuz	bucaksız	beş	kulesinin	tepesi görünüyordu	sadece.	En	kısa	kule,	Kışyarı’nın	en	uzun	kulesinden	daha	yüksekti. </p>
<p class="calibre1">Ama	kuleler	gökyüzüne	muntazaman	uzanmıyordu.	Geçen	bulutları	yakalamaya çalışan	yaşlı	bir	adamın	yamuk	yamuk	parmakları	gibi	göründüklerini	düşündü Arya.	Yaşlı	Dadı,	taşların	mum	gibi	eriyip	merdivenlere	ve	pencerelere	aktığını, öfkeli	bir	kızıllığın	Harren’ı	saklandığı	yerde	bulduğunu	anlatmıştı.	Arya	her kelimeye	inanabilirdi,	her	kule	bir	öncekinden	daha	şekilsiz,	daha	groteskti, yumrulu,	çatlak	ve	oluk	oluk... </p>
<p class="calibre1">“Oraya	gitmek	istemiyorum,”	diye	ciyakladı	Al	Turta,	Harrenhal’un	kapıları kendileri	için	açıldığında.	“Orada	hayaletler	var.” </p>
<p class="calibre1">Chiswyck	duymuştu	ama	ilk	kez	sadece	gülümsedi.	“Fırıncı	oğlan,	işte	sana seçenek;	ya	hayaletlerle	beraber	yaşa	ya	da	onlardan	biri	ol.” </p>
<p class="calibre1">Al	Turta	herkesle	birlikte	içeri	girdi. </p>
<p class="calibre1">Tutsaklar,	taş	ve	ahşaptan	yapılmış	yankılı	banyolara	sokulup	soyunmaya	ve kaynar	su	dolu	teknelere	girip	derileri	soyulana	kadar	keselenmeye	zorlandı. </p>
<p class="calibre1">Başlarına	bırakılan	öfkeli	ve	yaşlı	iki	kadın	bir	yandan	onları	izliyor,	bir	yandan insan	değil	de	yeni	yakalanmış	eşeklermiş	gibi	patavatsızca	haklarında konuşuyorlardı.	Kâhya	Amabel	sırası	gelen	Arya’nın	ayaklarındaki	nasırlara şaşkınlıkla	dokundu.	Kâhya	Harra	da,	uzun	saatler	boyunca	İğne’yle	talim yapmanın	sonucu	oluşan	el	nasırlarına	bakıyordu.	“Bahse	girerim	ki	bunlar tereyağı	güğümü	karıştırırken	olmuştur,”	dedi.	“Çiftlik	çırağı	mıydın?	Neyse boşver	kızım,	çok	çalışırsan	bu	dünyada	daha	iyi	yerlere	gelme	şansın	var.	Çok çalışmazsan	dayak	yersin.	Senin	adın	ne?” </p>
<p class="calibre1">Arya	gerçek	adını	söylemeye	cesaret	edemedi	ama	Arry	de	diyemezdi;	bu	bir erkek	adıydı,	bir	erkek	olmadığını	herkes	görebiliyordu	artık.	“Gelincik,”	dedi aklına	gelen	ilk	kızını	adını	alarak.	“Lommy	bana	Gelincik	adını	koydu.” </p>
<p class="calibre1">“Neden	olduğunu	anlayabiliyorum,”	dedi	Kâhya	Amabel	havayı	koklarken. </p>
<p class="calibre1"><a id="p381"></a>“Bu	saçlar	dehşet	verici,	aynı	zamanda	bit	yuvası.	Saçlarını	keseceğiz,	sonra mutfakta	çalışmaya	başlayacaksın.” </p>
<p class="calibre1">“Ben	atlarla	ilgilenmek	isterim.”	Arya	atları	seviyordu	ve	ahırlarda	çalışırsa bir	at	çalıp	kaçma	şansı	olabilirdi. </p>
<p class="calibre1">Kâhya	Harra’nın	attığı	tokat	öyle	sertti	ki	Arya’nın	şişmiş	dudağı	tekrar	açıldı. </p>
<p class="calibre1">“Çeneni	kapalı	tut	yoksa	daha	beter	olursun.	Kimse	sana	fikrini	sormadı.” </p>
<p class="calibre1">Ağzındaki	kanın	tadı	tuzluydu,	metale	benziyordu.	Arya	başını	yere	indirdi	ve hiçbir	şey	söylemedi.  <i class="calibre4">Eğer	İğne	elimde	olsaydı	bana	vurmaya	cesaret	edemezdi,</i> diye	düşündü	kederle. </p>
<p class="calibre1">“Lord	Tywin’in	atlarla	ilgilenecek	şövalyeleri,	seyisleri,	yaverleri	var,	senin gibilere	ihtiyacı	yok,”	dedi	Kâhya	Amabel.	“Mutfaklar	temiz	ve	güvenli.	Her zaman	bol	yemek	ve	kenarında	uyuyabileceğin	ateş	de	var.	Mutfakta	işe yarayabilirdin	ama	görüyorum	ki	pek	akıllı	bir	kız	değilsin.	Harra,	bence	bunu Weese’e	vermeliyiz.” </p>
<p class="calibre1">“Öyle	diyorsan	Amabel.”	Arya’ya	gri	kaba	yünden	yapılmış	bir	elbise	ve ayaklarına	küçük	gelen	bir	çift	ayakkabı	verip	gönderdiler. </p>
<p class="calibre1">Weese,	İnleyen	Kule’nin	kâhyalarından	biriydi.	Çıbana	benzeyen	bir	burnu, dolgun	dudaklarının	kenarında	kırmızı	uçukları	olan	tıknaz	bir	adamdı.	Arya adama	gönderilen	altı	tutsaktan	biriydi.	Weese	delgi	gibi	gözleriyle	tutsaklara baktı.	“Lannisterlar	kendilerine	iyi	hizmet	edenlere	karşı	cömert	davranır.	Bu hiçbirinizin	hak	etmediği	bir	onur	ama	insan	savaş	sırasında	elindekilerle	yetinir. </p>
<p class="calibre1">Çok	çalışın,	yerinizi	bilin,	bir	gün	benim	kadar	yükselebilirsiniz.	Lordumun nezaketine	karşılık	haddinizi	aşmaya	kalkarsanız	kaşınızda	 <i class="calibre4">beni</i>	bulursunuz.” </p>
<p class="calibre1">Tutsakların	önünde	bir	aşağı	bir	yukarı	yürüyerek	soyluların	gözlerinin	içine bakmamaları,	kendilerine	bir	şey	sorulmadan	konuşmamaları	ve	asla	lordun yoluna	çıkmamaları	gerektiğini	anlattı.	“Burnum	asla	yalan	söylemez,”	dedi. </p>
<p class="calibre1">“Saygısızlığı	koklayabilirim,	kibri	koklayabilirim,	itaatsizliği	koklayabilirim. </p>
<p class="calibre1">Eğer	bu	kokular	burnuma	gelirse	hesabını	sorarım.	Sizi	kokladığımda	almak istediğim	tek	koku,	korku.” </p>
<p class="calibre1"><a id="p382"></a>Daenerys</p>
<p class="calibre1">Qarth’ın	duvarlarındaki	adamlar	onun	gelişini	duyurmak	için	zillere	vuruyor, vücutlarını	bronz	yılanlar	gibi	saran	tuhaf	boruları	üflüyordu.	Develi	bir	sıra	asker Dany’nin	şeref	muhafızlığını	yapıyordu.	Pullu	bakır	zırhlar	giyen	süvariler,	siyah kuştüyleriyle	süslenmiş	bakır	boynuzlu	miğferler	takıyor,	yakut	ve	lal	taşlarıyla bezenmiş	eyerlerde	oturuyorlardı.	Develerinin	sırtına	rengârenk	battaniyeler serilmişti. </p>
<p class="calibre1">“Qarth,	gelmiş	geçmiş	en	büyük	şehirdir,”	demişti	Pyat	Pree,	Vaes	Tolorro’nun kemiklerinin	ortasında.	“Dünyanın	merkezidir,	kuzey	ve	güney	arasındaki	kapıdır, doğu	ve	batıyı	birbirine	bağlayan	köprüdür,	insan	hafızasının	ötesinde	kadimdir. </p>
<p class="calibre1">Bilge	Saathos	şehre	ilk	bakışından	sonra	gözlerini	kendi	elleriyle	çıkartmış	çünkü Qarth’dan	sonra	göreceği	her	şeyin	çirkin	ve	sefil	geleceğini	biliyormuş.” </p>
<p class="calibre1">Dany,	büyücü	adamın	sözlerini	tumturaklı	bulmuştu	ama	şehrin	harikuladeliği inkâr	edilemezdi.	Özenle	oyulmuş	üç	kalın	duvar	Qarth’ı	çevreliyordu.	On	metre yüksekliğindeki	dış	duvar	kırmızı	kumtaşından	örülmüş,	hayvan	oymalarıyla süslenmişti:	Kıvrılarak	sürünen	yılanlar,	uçan	çaylaklar,	yüzen	balıklar,	kızıl topraklarda	koşan	kurtlar,	çizgili	atlar	ve	devasa	filler.	On	iki	metre yüksekliğindeki	granit	orta	duvar	savaş	sahneleriyle	canlanmıştı:	Çarpışan kılıçlar,	mızraklar,	kalkanlar,	havada	uçuşan	oklar,	savaşan	şövalyeler,	katledilen bebekler	ve	cenaze	ateşleri.	On	beş	metre	uzunluğundaki	iç	duvar	siyah mermerdendi	ve	Dany’nin	yüzünü	kızartan	oymalarla	kaplıydı.	Sonunda	aptallık ettiğini	söyledi	kendine;	bakire	değildi,	katliam	sahneleriyle	dolu	gri	duvara çekinmeden	bakabiliyorken	birbirine	zevk	veren	kadın	ve	erkeklerin görüntüsünden	neden	gözlerini	kaçırıyordu? </p>
<p class="calibre1">Dış	kapılar	bakır	kaplıydı,	orta	kapılar	demir,	iç	kapıların	üstüne	altın	gözler kakılmıştı.	Dany	yaklaştıkça	bütün	kapılar	açıldı.	Şehrin	içinden	gümüş	atıyla geçerken	çocuklar	koşarak	geliyor,	yola	çiçekler	saçıyorlardı.	Altın	renkli sandaletler	ve	parlak	boyalar	giyiyorlardı,	o	kadar. </p>
<p class="calibre1">Vaes	Tolloro’dan	kaçan	bütün	renkler	Qarth’a	gelmişti	sanki.	Ateşli	bir</p>
<p class="calibre1"><a id="p383"></a>rüyanın	gül	rengi	tonlarıyla,	kızıllarıyla,	morlarıyla	renklenmiş	binalar	bir masaldan	çıkmış	gibi	görünüyordu.	Dany,	çiftleşen	iki	yılan	şeklinde	yapılmış</p>
<p class="calibre1">bronz	bir	kemerin	altından	geçti.	Yılanların	pulları	yeşimden,	obsidiyen	camından ve	laciverttaşından	kesilmişti.	Gökyüzüne	uzanan	ince	kuleler	Dany’nin	o	güne kadar	gördüğü	en	yüksek	kulelerdi.	Meydanlar;	ejderha,	griffin	ve	mantikor	şekli verilmiş	gösterişli	çeşmelerle	doluydu. </p>
<p class="calibre1">Qarthlılar,	ağırlıklarını	taşıyamazmış	gibi	görünen	zarif	balkonlarından, sıralandıkları	cadde	kenarlarından	Dany’yi	izliyordu.	İnce,	beyaz	tenli	insanlardı. </p>
<p class="calibre1">Danteller,	ipekler,	kaplan	kürkleri	giyiyorlardı.	Hepsi	de	Dany’ye	lordlar	ve leydiler	gibi	görünüyordu.	Kadınların	giydikleri	elbiseler	tek	göğüslerini	açıkta bırakıyordu.	Erkekler	boncuklu	ipek	etekler	içindeydi.	Sırtında	aslan	postundan cübbesi,	boynunda	siyah	Drogon’la	insanların	arasından	geçen	Dany	kendini hırpani	ve	barbar	hissediyordu.	Dothraklar,	Qarthlılar’a	beyaz	suratlarından	ötürü</p>
<p class="calibre1">“Süt	Adamlar”	derdi	ve	Drogo	doğunun	muhteşem	şehrini	yağmalayacağı	günün hayalini	kurardı.	Dany	kansüvarilerine	baktı.	Badem	şekilli	siyah	gözleri	ne düşündüklerine	dair	bir	ipucu	vermiyordu.  <i class="calibre4">Düşündükleri	tek	şey	yağma	mı? </i>	diye merak	etti.  <i class="calibre4">Bu	insanlara	çok	vahşi	görünüyor	olmalıyız. </i></p>
<p class="calibre1">Pyat	Pree,	Dany’nin	küçük	 <i class="calibre4">khalasar</i>’ını,	şehrin	kadim	atalarının	beyaz	ve	yeşil mermer	kaideler	üstüne	yerleştirilmiş	devasa	heykellerinin	dikildiği	çarşının ortasına	getirdi.	Kafesli	tavanının	binlerce	renkli	kuşa	ev	sahipliği	yaptığı	kubbeli yapının	içindeki	pazar	yerinden	geçtiler.	Ahırların	üstündeki	taraçalı	duvarlardan rengârenk	çiçekler	ve	ağaçlar	sarkıyordu.	Aşağıda,	tanrının	yeryüzüne	bahşettiği her	şey	satılıktı. </p>
<p class="calibre1">Tacir	Prens	Xaro	Xhoan	Daxos,	Dany’nin	yanına	geldiğinde	gümüş	at huysuzlandı.	Atların	develere	tahammül	edemediğini	öğrenmişti	Dany.	“Güzeller güzeli	kadın,	arzuladığınız	herhangi	bir	şey	görürseniz	sadece	söyleyin,	sizindir,” </p>
<p class="calibre1">dedi	Xaro	değerli	taşlarla	süslenmiş	eyerinden	sarkarak. </p>
<p class="calibre1">“Bütün	Qarth	onun,	değersiz	şeylere	ihtiyacı	yok,”	dedi	mavi	dudaklı	Pyat Pree.	“Size	söz	verdiğim	gibi	olacak	 <i class="calibre4">Khaleesi. </i>	Benimle	birlikte	Ölümsüzler Sarayı’na	gelin.	Bilgeliğin	ve	gerçekliğin	suyundan	için.” </p>
<p class="calibre1">“Ben	ona	içmek	için	tatlı	sular	ve	sarılıp	uyumak	için	ipekler	verebilecekken neden	senin	Toz	Sarayı’na	gelsin?”	dedi	Xaro	büyücüye.	“On	Üçler,	onun	güzel</p>
<p class="calibre1"><a id="p384"></a>başına	siyah	yeşim	ve	ateş	opallerinden	yapılmış	bir	taç	takabilir.” </p>
<p class="calibre1">“Arzu	ettiğim	tek	saray,	Kral	Toprakları’ndaki	kırmızı	kaledir	lordum	Pyat,” </p>
<p class="calibre1">dedi	Dany.	Büyücüye	karşı	temkinliydi,  <i class="calibre4">maegi</i>	Mirri	Maz	Duur	sayesinde	büyü işleriyle	uğraşanları	tanıyordu.	“Ve	Xaro,	eğer	muhteşem	Qarth	bana	hediyeler sunmak	istiyorsa,	zaten	benim	olanı	geri	alabilmem	için	gemiler	ve	kılıçlar versin.” </p>
<p class="calibre1">Pyat’ın	mavi	dudakları	zarif	bir	gülümsemeyle	kıvrıldı.	“Siz	nasıl emrederseniz	öyle	olacak	 <i class="calibre4">Khaleesi. </i>”	Devesinin	sırtında	sallanarak	uzaklaşırken kıyafetinin	uzun	boncukları	adamı	takip	ediyordu. </p>
<p class="calibre1">“Genç	kraliçe	yaşının	çok	üstünde	bir	bilgeliğe	sahip,”	diye	mırıldandı	yüksek eyerinden	aşağı	sarkan	Xaro.	“Qarth’ta	bir	deyiş	vardır.	Bir	büyücünün	evi kemiklerden	ve	yalanlardan	inşa	edilir.” </p>
<p class="calibre1">“İnsanlar	Qarth’ın	büyücülerinden	bahsederken	neden	seslerini	alçaltıyorlar	o halde?	Doğuda,	büyücülerin	güçlerine	ve	bilgeliklerine	saygı	duyulur.” </p>
<p class="calibre1">“Bir	vakitler	kudretliydiler,”	diye	onayladı	Xaro.	“Ama	şimdi,	güçleri	ve kabiliyetleri	onları	terk	ettikten	sonra	bile	böbürlenmeye	devam	eden	yaşlı	ve çelimsiz	askerlere	benziyorlar.	Kuru	parşömenlerini	okuyup	dudakları	maviye dönene	kadar	akşam	gölgesi	içiyorlar.	Eski	büyücülerle	kıyaslandıklarında	boş</p>
<p class="calibre1">kabuklar	gibiler.	Pyat	Pree’nin	hediyeleri	ellerinizde	toza	dönüşür,	sizi uyarıyorum.”	Devesini	kamçıladı	ve	uzaklaştı. </p>
<p class="calibre1">“Karga,	kuzguna	karasın	diyor,”	diye	mırıldandı	Sör	Jorah,	Batıdiyar’ın	Ortak Dil’inde	konuşarak.	Sürgün	şövalye	her	zamanki	gibi	Dany’nin	sağ	tarafında	at sürüyordu.	Qarth’a	doğru	yola	çıkarlarken	Dothrak	giysilerini	çıkarmış,	dünyanın öbür	ucundaki	Kral	Toprakları’nda	giyilen	zırhını,	göğüs	kalkanını	ve	yünlülerini kuşanmıştı.	“Bu	adamların	ikisine	de	dikkat	etmelisiniz	Majesteleri.” </p>
<p class="calibre1">“Bu	adamlar	tacımı	geri	almama	yardım	edecek,”	dedi	Dany.	“Xaro’nun serveti	sonsuz	ve	Pyat	Pree...” </p>
<p class="calibre1">“...gücü	varmış	gibi	davranıyor,”	dedi	şövalye	sertçe.	Yeşil	pelerinindeki Mormont	Hanedanı’nın	ayısı	ayakta	duruyordu;	siyah	ve	öfkeli.	Sör	Jorah Mormont	pazar	yerini	dolduran	kalabalığa	bakarken	armasındaki	ayı	kadar acımasız	görünüyordu.	“Burada	fazla	oyalanmaya	niyetim	yok	kraliçem.	Bu	yerin kokusundan	hiç	hoşlanmadım.” </p>
<p class="calibre1"><a id="p385"></a>Dany	gülümsedi.	“Belki	de	develerin	kokusunu	alıyorsundur.	Qarthlılar’ın kokusu	benim	burnum	için	yeterince	tatlı.” </p>
<p class="calibre1">“Tatlı	kokular	bazen	kötü	kokuları	bastırmak	için	kullanılır.” </p>
<p class="calibre1"> <i class="calibre4">Benim	büyük	ayım, </i>	diye	düşündü	Dany.  <i class="calibre4">Ben	onun	kraliçesiyim	ama	aynı</i> <i class="calibre4">zamanda	küçük	yavrusuyum	ve	bu	hiç	değişmeyecek,	her	zaman	beni	korumaya</i> <i class="calibre4">çalışacak. </i>	Bu	düşünce	kendini	güvende	hissetmesini	sağlamıştı	ama	aynı	zamanda üzücüydü.	Şövalyeyi	daha	çok	sevebilmeyi	isterdi. </p>
<p class="calibre1">Xaro	Xhoan	Daxos,	Dany’ye	evinin	konuk	severliğini	sunmuştu.	Dany	büyük bir	ev	bekliyordu	ama	şehirdeki	binaların	çoğundan	büyük	bir	sarayla karşılaşmayı	hayal	etmemişti.  <i class="calibre4">Yargıç	İllyrio’nun	malikânesi	bunun	yanında</i> <i class="calibre4">domuz	ağılı	gibi	kalıyor, </i>	diye	düşündü.	Xaro,	Dany’nin	bütün	insanlarının	ve atlarının	evine	rahatça	sığabileceğini	söylemişti.	Gerçekten	öyleydi,	saray	onları yutmuştu.	Xaro	sarayın	bütün	bir	kanadını	Dany’ye	tahsis	etmişti.	Kendi	bahçesi, mermer	banyo	havuzu,	kulesi	ve	büyücü	labirenti	vardı.	Hizmetçiler	her	ihtiyacını karşılıyordu.	Özel	dairesinin	zemini	yeşil	mermerdi.	Duvarlar,	havanın	her	nefes alışıyla	pırıldayan	rengârenk	ipek	perdelerle	kaplıydı.	“Çok	cömertsiniz,”	dedi Xaro	Xhoan	Daxos’a. </p>
<p class="calibre1">“Hiçbir	hediye	Ejderhaların	Anası	için	yeterince	büyük	değildir,”	diye karşılık	verdi	Xaro	Xhoan	Daxos.	Ağır	ve	zarifçe	hareket	eden	kel	bir	adamdı. </p>
<p class="calibre1">Büyük	bir	gagaya	benzeyen	burnuna	yakut,	yeşim	ve	opal	hızmalar	takmıştı.	“Yarın sabah	kahvaltısında	hindi	ve	çayır	kuşu	dili	yemelisiniz	ve	dünyanın	en	güzel kadınına	yakışır	bir	müzik	dinlemelisiniz.	On	Üçler	ve	Qarth’ın	bütün	büyükleri bağlılıklarını	sunmak	üzere	huzurunuza	çıkacak.” </p>
<p class="calibre1"> <i class="calibre4">Qarth’ın	bütün	büyükleri	ejderhalarımı	görmeye	gelecek, </i>	diye	düşündü	Dany ama	aklından	geçeni	söylemek	yerine	Xaro’ya	nezaketi	için	teşekkür	etti	ve	adamı gönderdi.	Ölümsüzler’in	bir	görüşme	talep	ettiğini	söyledikten	sonra	Pyat	Pree	de ayaklandı.	“Yaz	mevsiminde	yağan	kar	kadar	nadir	bir	onurdur,”	dedi.	Gitmeden önce	mavi	dudaklarıyla	Dany’nin	çıplak	ayaklarını	öpüp	bir	hediye	verdi; kavanozdaki	merhemin,	havanın	ruhlarını	gösterdiğine	dair	yemin	etti.	Son	ayrılan gölge	bağcısı	Quaithe	oldu.	Dany’nin	ondan	aldığı	tek	şey	bir	uyarıydı.	“Dikkatli olun,”	dedi	kırmızı	cilalı	maske	takan	kadın. </p>
<p class="calibre1">“Kime	karşı?” </p>
<p class="calibre1"><a id="p386"></a>“Herkese.	Gece	ve	gündüz	yeniden	hayat	bulan	harikaları	görmeye	gelecekler ve	gördüklerinde	onları	şehvetle	arzulayacaklar.	Ejderha,	ateşin	vücut	bulmuş</p>
<p class="calibre1">halidir	ve	ateş,	güç	demektir.” </p>
<p class="calibre1">Quaithe	de	gittiğinde,	“Kadın	doğru	söylüyor	Majesteleri...	ama	onu	da diğerlerinden	fazla	sevdiğimi	söyleyemem,”	dedi	Sör	Jorah. </p>
<p class="calibre1">“Onu	anlamıyorum.”	Pyat	ve	Xaro,	ejderhaları	gördükleri	ilk	andan	itibaren Dany’yi	sözlere,	yeminlere	boğmuşlar,	kendilerini	onun	en	sadık	hizmetkârları ilan	etmişlerdi	ama	Quaithe	birkaç	esrarlı	kelimeden	başka	bir	şey	söylememişti. </p>
<p class="calibre1">Kadının	yüzünü	hiç	görmemiş	olmak	Dany’yi	rahatsız	ediyordu.  <i class="calibre4">Mirri	Maz</i> <i class="calibre4">Duur’u	hatırla, </i>	dedi	kendine.  <i class="calibre4">İhaneti	hatırla. </i>	Kansüvarilerine	döndü.	“Burada kaldığımız	sürece	kendi	nöbetimizi	kendimiz	tutacağız.	Benim	iznim	olmadan sarayın	bu	kanadına	kimse	girmesin	ve	ejderhalar	iyi	korunsun.” </p>
<p class="calibre1">“Yerine	getirilecek	 <i class="calibre4">Khaleesi, </i>”	dedi	Aggo. </p>
<p class="calibre1">“Qarth’ın	sadece	bize	gösterilmek	istenen	bölümlerini	gördük,”	diye	devam etti	Dany.	“Rakharo,	git	ve	geri	kalan	yerlere	bak.	Göreceklerini	bana	anlat. </p>
<p class="calibre1">Yanına	iyi	adamlar	al.	Erkeklerin	girmesinin	yasak	olduğu	yerler	için	kadınlardan al.” </p>
<p class="calibre1">“Emredersiniz	kanımın	kanı,”	dedi	Rakharo</p>
<p class="calibre1">“Sör	Jorah,	rıhtımları	bulun	ve	ne	çeşit	gemilerin	demir	attığına	bakın.	Kral Toprakları’ndan	haber	almayalı	altı	ay	oldu.	Belki	tanrılar	Batıdiyar’dan	buraya bizi	eve	götürecek	bir	kaptan	göndermiştir.” </p>
<p class="calibre1">Şövalye	kaşlarını	çattı.	“Bu	iyilik	sayılmaz.	İşgalci	sizi	öldürür.	Güneşin doğacak	olması	kadar	kesin	bu.”	Sör	Jorah	başparmağını	kılıç	kemerine	geçirdi. </p>
<p class="calibre1">“Benim	yerim	sizin	yanınız,”	dedi. </p>
<p class="calibre1">“Beni	Jhogo	da	koruyabilir.	Kansüvarilerimden	fazla	dil	konuşuyorsunuz	ve Dothraklar	gemilere	de	onları	yüzdürenlere	de	güvenmiyor.	Bu	konuda	bana sadece	siz	hizmet	edebilirsiniz.	Gemilere	gidin	ve	mürettebatlarıyla	konuşun. </p>
<p class="calibre1">Nereden	geldiklerini,	nereye	gittiklerini	ve	ne	çeşit	kaptanların	kumandasında olduklarını	öğrenin.” </p>
<p class="calibre1">Şövalye	isteksizce	onayladı,	“Emredersiniz	kraliçem.” </p>
<p class="calibre1">Adamlar	ayrıldığında	hizmetçiler	yolculuk	lekeleriyle	dolu	ipeklileri Dany’nin	üstünden	çıkardı.	Dany	bunun	ardından	revağın	gölgesindeki	mermer</p>
<p class="calibre1"><a id="p387"></a>havuza	gitti.	Su	hoş	bir	şekilde	serindi	ve	tene	merakla	dokunup	gıdıklayan	altın balıklarıyla	doluydu.	Gözlerini	kapatıp	kendini	suya	bırakmak,	istediği	kadar dinlenebileceğini	bilmek	güzeldi.	Aegon’ın	Kızıl	Kale’sinde	böyle	bir	havuz	var mıydı	acaba?	Ya	da	lavanta	ve	nane	dolu	mis	kokulu	bahçeler?  <i class="calibre4">Mutlaka	vardır. </i></p>
<p class="calibre1"> <i class="calibre4">Viserys	her	zaman	Yedi	Krallık’ın	dünyanın	en	güzel	yeri	olduğunu	söylerdi. </i></p>
<p class="calibre1">Evini	düşünmek	onu	hüzünlendirmişti.	Eğer	güneşi	ve	yıldızı	yaşasaydı <i class="calibre4">khalasar</i>’ını	zehirli	sulardan	geçirir	düşmanlarını	yok	ederdi	ama	onun	gücü dünyayı	terk	etmişti.	Kansüvarileri	yanındaydı.	Hayatları	boyunca	yanında	olmaya yemin	etmişlerdi.	Yetenekli	savaşçılardı	ama	at	efendilerinin	usulleriyle savaşıyorlardı.	Dothraklar	şehirleri	yağmalar,	krallıkları	talan	ederdi	ama	oraları yönetmeyi	bilmezlerdi.	Dany,	Kral	Toprakları’nı	huzursuz	hayaletlerle	dolu kapkara	bir	enkaza	çevirmek	istemiyordu.	Yeterince	gözyaşı	içmişti.  <i class="calibre4">Ben</i> <i class="calibre4">krallığımın	güzel	olmasını	istiyorum.	Krallığımı	cüsseli	adamlar,	alımlı	kızlar</i> <i class="calibre4">ve	kahkaha	atan	çocuklarla	doldurmak	istiyorum.	Halkımın	beni	gördüğünde</i> <i class="calibre4">gülümsemesini	istiyorum,	tıpkı	babamı	gördüklerinde	gülümsedikleri	gibi. </i></p>
<p class="calibre1">Ama	bütün	bunları	yapabilmesi	için	önce	fethetmesi	gerekiyordu. </p>
<p class="calibre1"> <i class="calibre4">İşgalci	sizi	öldürür,	güneşin	doğacak	olması	kadar	kesin	bu, </i>	demişti Mormont.	Robert,	Dany’nin	cesur	ağabeyi	Rhaegar’ı	katletmişti	ve	köpeklerinden birini	Dothrak	denizine	yollayıp	Dany’yi	ve	doğmamış	oğlunu	zehirletmeyi denemişti.	Robert	Baratheon’ın	bir	boğa	kadar	güçlü	ve	korkusuz	olduğu söylenirdi.	Savaşı	her	şeyden	çok	seven	bir	adamdı.	Viserys’in,	‘İşgalci’nin köpekleri’	dediği	ihtişamlı	lordları	vardı.	Buz	kalpli,	soğuk	bakışlı	Eddard Stark...	Altın	Lannisterlar,	baba	ve	oğul,	çok	zengin,	çok	güçlü,	çok	tehlikeli... </p>
<p class="calibre1">Böyle	adamları	yenmeyi	nasıl	umut	edebilirdi?	Khal	Drogo	sağken	insanlar onu	görünce	titrer,	gazabından	korunmak	için	ona	hediyeler	sunardı.	Aksi	takdirde Drogo	onların	şehirlerini,	varlıklarını,	karılarını	alırdı.	Ama	Drogo’nun <i class="calibre4">khalasar</i>’ı	çok	büyüktü,	Dany’ninkiyse	güçsüz.	İnsanlar	kuyruklu	yıldızı	kovalayan Dany’yi	kızıl	topraklar	boyunca	takip	etmişti,	onunla	birlikte	zehirli	sulardan	da geçerlerdi	ama	bu	dahi	yetmezdi.	Hatta	ejderhalar	bile	yetersiz	kalabilirdi. </p>
<p class="calibre1">Viserys,	halkın	gerçek	kral	için	ayaklanacağını	söylemişti	ama...	Viserys	bir aptaldı.	Aptallar,	aptalca	şeylere	inanırdı. </p>
<p class="calibre1">Tereddütleri	Dany’yi	titretti.	Su	artık	çok	soğuk	geliyordu.	Altın	balıkları</p>
<p class="calibre1"><a id="p388"></a>rahatsız	edici	olmaya	başlamıştı.	Ayağa	kalkıp	havuzdan	çıktı.	“İrri,”	diye seslendi.	“Jhiqui.” </p>
<p class="calibre1">Hizmetçiler	Dany’yi	kurulayıp	temiz	ipeklilerini	giydirirken	Dany,	Kemik Şehri’ne	kendisini	görmeye	gelen	üç	yabancıyı	düşünüyordu.  <i class="calibre4">Kanayan	Yıldız,	beni</i> <i class="calibre4">Qarth’a	bir	amaç	uğruna	getirdi.	İhtiyacım	olan	şeyi	burada	bulacağım,	eğer</i> <i class="calibre4">bana	sunulanı	alacak	kadar	güçlü,	tuzaklardan	sakınacak	kadar	akıllı	olursam. </i></p>
<p class="calibre1"> <i class="calibre4">Tanrılar	fethetmemi	istiyorlarsa	bana	yardım	edecekler	ve	bana	bir	işaret</i> <i class="calibre4">gönderecekler.	Ama	istemiyorlarsa...	istemiyorlarsa... </i></p>
<p class="calibre1">İrri	ipek	perdelerin	arasından	çıkıp	Sör	Jorah’ın	döndüğünü	ve	yalnız olmadığını	haber	verdiğinde	akşam	olmak	üzereydi,	Dany	ejderhaları	besliyordu. </p>
<p class="calibre1">“Onu	ve	yanındakini	içeri	gönderin,”	dedi	merakla. </p>
<p class="calibre1">İçeri	girdiklerinde	Dany	ejderhalarıyla	birlikte	bir	minder	yığınının	üstünde oturuyordu.	Sör	Jorah’ın	beraberinde	getirdiği	adam	sarı	yeşil	tüylerle	bezenmiş</p>
<p class="calibre1">bir	pelerin	giyiyordu	ve	teni	cilalanmış	abanoz	kadar	siyahtı.	“Majesteleri,”	dedi Sör	Jorah,	“Size	 <i class="calibre4">Tarçın	Rüzgâr</i>’ın	kaptanı,	Uzun	Ağaçlar	Kasabası’ndan	Quhuru Mo’yu	getirdim.” </p>
<p class="calibre1">Siyah	adam	diz	çöktü.	“Sizi	görmek	şereftir	Majesteleri,”	dedi.	Dany’nin bilmediği	Yaz	Adaları	dilinde	değil,	akıcı	bir	şekilde	Dokuz	Özgür	Şehir’e	has Valyria	dilinde	konuşmuştu. </p>
<p class="calibre1">“Şeref	bana	ait	Quhuru	Mo,”	dedi	Dany	aynı	dili	kullanarak.	“Yaz Adaları’ndan	mı	geliyorsunuz?” </p>
<p class="calibre1">“Öyle	Majesteleri.	Daha	önce,	altı	ay	olmadı,	Eski	Şehir’deydim.	Oradan sizin	için	harikulade	bir	hediye	getirdim.” </p>
<p class="calibre1">“Bir	hediye?” </p>
<p class="calibre1">“Bir	haber.	Ejderhaların	Anası,	Fırtınadadoğan,	size	doğru	söylüyorum	ki Robert	Baratheon	öldü.” </p>
<p class="calibre1">Duvarların	dışında,	Qarth’ın	üstünde	batan	güneş,	Dany’nin	kalbinde doğmuştu.	“Öldü	mü?”	dedi.	Kucağındaki	Drogon	tısladı	ve	ağzından	çıkan	duman bir	duvak	gibi	Dany’nin	yüzüne	yükseldi.	“Emin	misiniz?	İşgalci	öldü	mü?” </p>
<p class="calibre1">“Eski	Şehir’de,	Dorne’da,	Lys’te	ve	gittiğimiz	her	limanda	öldüğü söyleniyor.” </p>
<p class="calibre1"> <i class="calibre4">Bana	zehirli	şarap	yolladı.	Ben	hâlâ	yaşıyorum.	O	ise	öldü. </i>	“Ölüm	sebebi</p>
<p class="calibre1"><a id="p389"></a>neymiş?”	Omzunda	yatan	soluk	renkli	Viserion	kemik	rengi	kanatlarını	çırpıp havayı	dalgalandırdı. </p>
<p class="calibre1">“Kral	Ormanı’nda	avlanırken	canavar	gibi	bir	yaban	domuzu	tarafından öldürülmüş.	Eski	Şehir’de	böyle	duydum.	Diğer	yerlerde;	kraliçenin,	erkek kardeşinin	ya	da	Kral	Eli	Eddard	Stark’ın	ihanetine	uğradığı	konuşuluyor.	Bütün hikâyelerin	tek	ortak	noktası	şu:	Kral	Robert	öldü	ve	mezara	koyuldu.” </p>
<p class="calibre1">Dany,	İşgalci’nin	yüzünü	hiç	görmemişti	ama	onu	düşünmeden	geçirdiği	tek gün	bile	yoktu.	İşgalci’nin	büyük	gölgesi,	Dany	kan	ve	fırtınanın	ortasında yaşayacak	hiçbir	yeri	olmadan	dünyaya	geldiği	saatten	beri	üstündeydi.	Ve	şimdi, bu	abanoz	renkli	yabancı	o	gölgeyi	kaldırmıştı. </p>
<p class="calibre1">“Demir	Taht’ta	çocuk	oturuyormuş,”	dedi	Sör	Jorah. </p>
<p class="calibre1">“Kral	Joffrey	tahtta	oturuyor,”	diye	doğruladı	Quhuru	Mo.	“Ama	Lannisterlar hükmediyor.	Robert’ın	kardeşleri	Kral	Toprakları’ndan	kaçtı.	Söylentiye	göre tahtta	hak	iddia	ediyorlar.	Ve	Kral	Eli	de	infaz	edildi,	Lord	Stark,	Robert’ın arkadaşı.	Vatan	hainliğiyle	suçlandı.” </p>
<p class="calibre1">“Ned	Stark	bir	vatan	haini	mi?”	diye	homurdandı	Sör	Jorah.	“Olacak	şey değil.	O	adamın	kıymetli	onuruna	leke	sürdürmesinden	önce	tekrar	Uzun	Yaz gelir.” </p>
<p class="calibre1">“Onun	ne	çeşit	bir	onuru	olabilir	ki?”	diye	sordu	Dany.	“Tıpkı	Lannisterlar gibi	o	da	gerçek	kralına	ihanet	etmişti.”	İşgalci’nin	köpeklerinin	birbirleriyle savaştığını	duymak	Dany’yi	memnun	etmişti	ama	şaşırdığı	söylenemezdi.	Drogo öldüğünde	de	aynı	şey	olmuştu,  <i class="calibre4">khalasar</i>	kendi	kendini	parçalara	ayırmıştı. </p>
<p class="calibre1">“Gerçek	kral	olan	ağabeyim	Viserys	de	öldü,”	dedi	Dany,	Yaz	Adaları’ndan	gelen adama.	“Kocam	Khal	Drogo	onu	erimiş	bir	altın	taçla	öldürdü.”	Viserys,	hayatı boyunca	uğruna	dua	ettiği	şeyin	bu	kadar	yakında	olduğunu	bilseydi	daha	akıllıca davranır	mıydı	acaba? </p>
<p class="calibre1">“Sizin	adınıza	yas	tutacağım	Ejderhaların	Anası	ve	gerçek	kralından	yoksun kalarak	kanayan	Batıdiyar	için.” </p>
<p class="calibre1">Dany’nin	nazik	parmaklarının	altındaki	yeşil	Rhaegal,	erimiş	altın	gözleriyle yabancıya	baktı.	Ağzını	açtığında	siyah	iğnelere	benzeyen	dişleri	ışıldadı. </p>
<p class="calibre1">“Geminiz	ne	zaman	Batıdiyar’a	dönüyor	Kaptan?” </p>
<p class="calibre1">“Korkarım	bir	yıl,	belki	de	daha	uzun	zaman	sonra.  <i class="calibre4">Tarçın	Rüzgâr</i>	buradan</p>
<p class="calibre1"><a id="p390"></a>doğuya	yelken	açacak,	Yeşim	Deniz’i	çevresinde	bir	ticaret	turu	yapmak	için.” </p>
<p class="calibre1">“Anlıyorum,”	dedi	Dany	hayal	kırıklığıyla.	“Size	bol	rüzgâr	ve	bol	kazanç diliyorum.	Bana	çok	kıymetli	bir	hediye	getirdiniz.” </p>
<p class="calibre1">“Karşılığını	fazlasıyla	aldım	Majesteleri.” </p>
<p class="calibre1">Dany	şaşırmıştı.	“Nasıl?” </p>
<p class="calibre1">Kaptanın	gözleri	parladı.	“Ejderhaları	gördüm.” </p>
<p class="calibre1">Dany	güldü.	“Ve	bir	gün	daha	fazlasını	da	göreceksiniz.	Babamın	tahtına oturduğumda	Kral	Toprakları’na	gelin,	sizi	ödüllendireceğim.” </p>
<p class="calibre1">Adalı	gideceğine	dair	söz	verdi,	ayrılmadan	önce	Dany’nin	elini	nazikçe	öptü. </p>
<p class="calibre1">Jhiqui	kaptana	yolu	gösterirken	Sör	Jorah	odada	kaldı. </p>
<p class="calibre1"> <i class="calibre4">“Khaleesi,” </i>	dedi	şövalye	yalnız	kaldıklarında.	“Sizin	yerinizde	olsam planlarım	hakkında	bu	kadar	açık	konuşmazdım.	Bu	adam	gittiği	her	yerde hikâyeler	anlatacak	şimdi.” </p>
<p class="calibre1">“Bırak	anlatsın,”	dedi	Dany.	“Bırak	bütün	dünya	amacımı	öğrensin.	İşgalci öldü,	ne	zararı	var	ki?” </p>
<p class="calibre1">“Denizcilerin	anlattığı	her	hikâye	doğru	değildir,”	diye	uyardı	Sör	Jorah. </p>
<p class="calibre1">“Robert	gerçekten	öldüyse	bile	yerine	oğlu	geçti.	Aslında	hiçbir	şey	değişmedi.” </p>
<p class="calibre1">“<i class="calibre4">Her	şey</i>	değişti.”	Dany	huzursuz	bir	şekilde	ayağa	kalktı.	Ejderhalar kanatlarını	açtı.	Drogon	havalanıp	kemerli	sütunların	pervazına	kondu.	Diğerleri, kanatlarının	ucunu	mermer	zemine	sürterek	yürümeye	başladı.	“Yedi	Krallık, önceden	Drogo’nun	 <i class="calibre4">khalasar</i>’ı	gibiydi;	yüz	bin	kişi	Drogo’nun	gücüyle	tek kişiymiş	gibi	hareket	ederdi.	Şimdi	bölündüler,  <i class="calibre4">khal</i>	öldükten	sonra	 <i class="calibre4">khalasar</i>’ın bölünmesi	gibi.” </p>
<p class="calibre1">“Soylu	lordlar	her	zaman	savaştı.	Bana	kimin	kazandığını	söyleyin,	size	bunun ne	anlama	geldiğini	anlatayım.  <i class="calibre4">Khaleesi, </i>	Yedi	Krallık	bir	avuç	şeftali	gibi ellerinize	düşmeyecek.	Bir	donanmaya	ihtiyacınız	var,	altına,	ordulara, müttefiklere...” </p>
<p class="calibre1">“Bunları	biliyorum.”	Şövalyenin	ellerini	tuttu	ve	endişe	dolu	koyu	renk gözlerinin	içine	baktı.  <i class="calibre4">Beni	bazen	korunmaya	muhtaç	küçük	bir	çocuk	olarak</i> <i class="calibre4">görüyor	ve	bazen	de	yatağına	sokmak	istediği	bir	kadın.	Ama	beni	kraliçesi</i> <i class="calibre4">olarak	görüyor	mu	gerçekten? </i>	“Ben,	Pentos’ta	tanıdığınız	korkak	kız	çocuğu değilim	artık.	Sadece	on	beş	isim	günü	gördüm,	bu	doğru...	ama	dosh	khaleen’deki</p>
<p class="calibre1"><a id="p391"></a>kocakarılar	kadar	yaşlı,	ejderhalarım	kadar	gencim.	Sör	Jorah,	bir	çocuk doğurdum,	bir	 <i class="calibre4">khal</i>	gömdüm,	kızıl	toprakları	ve	Dothrak	denizini	geçtim. </p>
<p class="calibre1">Damarlarımdaki	ejderha	kanıdır.” </p>
<p class="calibre1">“Ağabeyinizin	damarlarındaki	gibi,”	dedi	Sör	Jorah	inatla. </p>
<p class="calibre1">“Ben	Viserys	değilim.” </p>
<p class="calibre1">“Hayır,”	dedi	şövalye.	“Siz	Rhaegar’a	benziyorsunuz	ama	Rhaegarlar	bile katledilebilir.	Robert	Baratheon	bunu	Üç	Dişli	Mızrak’ta	kanıtladı,	sadece	bir savaş	baltasıyla.	Ejderhalar	bile	ölür.” </p>
<p class="calibre1">“Ejderhalar	ölür.”	Ayak	parmaklarının	ucunda	yükselip	şövalyenin	tıraşsız yanağını	hafifçe	öptü.	“Ve	ejderha	katilleri	de.” </p>
<p class="calibre1"><a id="p392"></a>Bran</p>
<p class="calibre1">Meera	temkinli	bir	şekilde	çemberler	çizerek	hareket	ediyordu,	sol	elinde	ağı sallanıyordu,	sağ	elinde	üç	dişli	kurbağa	mızrağı	vardı.	Yaz,	altın	rengi	gözleriyle kızı	takip	ediyordu,	kuyruğu	dik	ve	sertti.	İzliyordu,	izliyordu... </p>
<p class="calibre1">“Haa!”	diye	bağırdı	kız	mızrağı	fırlatırken.	Kurt	sola	kaydı	ve	kız	mızrağı	geri çekemeden	zıpladı.	Meera’nın	attığı	ağın	katları	havada	açıldı.	Yaz,	tekrar zıplayarak	ağın	içine	girdi,	ağla	birlikte	ileri	atılıp	kızın	göğsüne	çarptı	ve	onu yere	devirdi.	Kızın	mızrağı	elinden	fırlayıp	havada	çemberler	çizerek	yere	düştü. </p>
<p class="calibre1">Nemli	çimler	Meera’nın	düşüşünü	yumuşatmıştı	ama	ciğerlerindeki	hava	bir, </p>
<p class="calibre1">“Off!”	nidasıyla	dışarı	çıktı.	Kurt,	kızın	tepesindeydi. </p>
<p class="calibre1">“Kaybettin,”	diye	bağırdı	Bran. </p>
<p class="calibre1">“Kazandı,”	dedi	kızın	erkek	kardeşi	Jojen.	“Ağ,	Yaz’ı	yakaladı.” </p>
<p class="calibre1">Haklıydı,	Bran	görüyordu.	Yaz,	hırlayarak	kurtulmaya	çalışırken	daha	beter dolanıyordu,	ağı	dişleriyle	de	parçalayamıyordu.	“Onu	serbest	bırakın.” </p>
<p class="calibre1">Reed’in	kızı	kahkaha	atarak	kollarını	kurda	doladı	ve	birlikte	yuvarlandılar. </p>
<p class="calibre1">Yaz,	acıklı	inleme	sesleri	çıkararak	ipleri	koparmaya	çalışıyordu.	Meera dizlerinin	üstüne	doğruldu,	bir	düğümü	çözdü,	bir	ipin	bir	ucunu	çekti,	becerikli elleriyle	ağın	orasını	burasını	çekiştirdi	ve	ulu	kurt	bir	anda	özgür	kaldı. </p>
<p class="calibre1">“Yaz,	bana	gel,”	diye	bağırdı	Bran	kollarını	açarak.	“Dikkat	et,”	dediği	anda kurt	üstündeydi.	Bir	düğüm	halinde	çimenlerde	yuvarlandılar,	biri	hırlayıp homurdanıyor,	diğeri	kahkahalar	atıyordu.	Sonunda	durduklarında	üstte	kalan	Bran olmuştu,	çamura	bulanmış	ulu	kurt	onun	altındaydı.	“Akıllı	kurt,”	dedi	Bran, hayvanın	tüylerini	okşarken.	Yaz,	çocuğun	kulağını	yalıyordu. </p>
<p class="calibre1">Meera	başını	iki	yana	salladı.	“Bu	hayvan	hiç	sinirlenmez	mi?” </p>
<p class="calibre1">“Bana	değil.”	Bran	kurdun	kulaklarını	yakaladı	ve	Yaz,	öfkeyle	hırladı	ama hepsi	bir	oyundan	ibaretti.	“Bazen	kıyafetlerimi	yırtıyor	ama	hiç	kan	akıtmadı.” </p>
<p class="calibre1">“<i class="calibre4">Senin</i>	kanını	akıtmıyor.	Eğer	ağımdan	kurtulabilseydi...” </p>
<p class="calibre1">“Sana	zarar	vermezdi.	Senden	hoşlandığımı	biliyor.”	Bütün	lordlar	ve şövalyeler	hasat	ziyafetinden	sonraki	bir	iki	gün	içinde	Kışyarı’ndan	ayrılmıştı</p>
<p class="calibre1"><a id="p393"></a>ama	Reedler,	Bran’a	arkadaşlık	etmek	için	kalede	kalmıştı.	Jojen	o	kadar ağırbaşlıydı	ki	Yaşlı	Dadı	çocuk	için	“küçük	dede”	diyordu	ama	Meera,	Bran’a Arya’yı	hatırlatıyordu.	Üstünü	başını	kirletmekten	korkmuyordu.	Bir	erkek	gibi koşup	dövüşüyordu.	Arya’dan	büyüktü,	on	altı	yaşındaydı,	yetişkin	bir	kadın. </p>
<p class="calibre1">Bran’ın	dokuzuncu	isim	günü	gelip	geçmiş	olmasına	rağmen	iki	kardeş	de	hâlâ Bran’dan	büyüktü	ama	ona	bir	çocukmuş	gibi	davranmıyorlardı. </p>
<p class="calibre1">“Keşke	Walderlar	yerine	siz	himayemizde	olsaydınız,”	dedi	en	yakın	ağaca doğru	sürünürken.	Kendini	çekip	sürükleyerek	ilerlemeye	çalışması	izlemeye tahammül	edilecek	bir	görüntü	değildi	ama	Meera	onu	kaldırmak	için	yanına geldiğinde,	“Hayır,	yardım	istemiyorum,”	dedi.	Kollarının	bütün	gücünü kullanarak	hantal	hareketlerle	süründü,	döndü	ve	sonunda	sırtını	bir	dişbudak ağacının	gövdesine	yasladı.	“Bak,	sana	söylemiştim.”	Yaz,	kafasını	Bran’ın kucağına	koydu.	“Daha	önce	ağ	ile	dövüşen	birini	görmemiştim,”	dedi	Meera’ya, bir	yandan	Yaz’ın	kulaklarını	kaşıyordu.	“Ağ	dövüşünü	silah	ustanız	mı	öğretti sana?” </p>
<p class="calibre1">“Babam	öğretti.	Bozsu’da	şövalyeler	yok.	Silah	ustaları	da,	üstatlar	da.” </p>
</body>
</html>
