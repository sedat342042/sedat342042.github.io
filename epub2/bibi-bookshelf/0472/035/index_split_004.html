<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kralların Çarpışması</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:02:03+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Bu,	Gloverlar’ı	ve	Lord	Hornwood’un	ruhunu	memnun	edebilir	belki	ama Leydi	Homwood	bundan	hoşlanmaz.	Oğlan	onun	kanından	değil.” </p>
<p class="calibre1">“Yine	de,”	dedi	Üstat	Luwin,	“olmayacak	şey	değil.	Leydi	Hornwood, </p>
<p class="calibre1"><a id="p231"></a>kendisinin	de	söylediği	gibi	çocuk	doğurma	yıllarını	geçti.	Veliaht	piç olmayacaksa	kim	olacak?” </p>
<p class="calibre1">“Müsaadenizi	isteyebilir	miyim?”	Bran,	yaverlerin	avludan	gelen	seslerini duyuyordu.	Kılıç	talimi	yapıyorlardı,	çelik	çeliğe	çarpıyordu. </p>
<p class="calibre1">“Nasıl	isterseniz	prensim,”	dedi	Sör	Rodrik.	“İyi	iş	çıkardınız.”	Bran’ın	yüzü kızardı.	Lord	olmak	korktuğu	kadar	sıkıcı	değildi.	Leydi	Hornwood’la	yapılan toplantı,	Lord	Manderly	ile	yapılandan	çok	daha	kısa	sürmüştü.	Hava	hâlâ aydınlıktı.	Gidip	Yaz’ı	görebilirdi.	Üstat	Luwin	ve	Sör	Rodrik	izin	verirse	her	gün birkaç	saatini	kurduyla	geçirmekten	hoşlanıyordu. </p>
<p class="calibre1">Hodor	tanrı	korusuna	adım	attığı	anda	Yaz,	bir	meşe	ağacının	altından	fırladı; kurt	sanki	onların	geleceğini	biliyordu.	Bran	çalıların	arasından	onları	izleyen güçlü	siyah	şekli	de	görmüştü.	“Tüylü,”	diye	seslendi.	“Buraya	gel	Tüylüköpek, bana	gel.”	Ama	Rickon’un	kurdu	bir	anda	ortadan	kayboldu. </p>
<p class="calibre1">Hodor,	Bran’ın	en	çok	sevdiği	yeri	biliyordu.	Onu,	bir	zamanlar	Lord Eddard’ın	diz	çöküp	dua	ettiği	büvet	ağacının	dallarıyla	gölgelenen	gölün	kenarına götürdü.	Küçük	dalgalar	büvet	ağacının	sudaki	yansımasını	dans	ettiriyordu.	Bran bir	an	için	bu	yanılsamayı	hayretle	izledi. </p>
<p class="calibre1">Sonra	gölün	içinden	büyük	bir	gürültüyle	Osha	çıktı.	Hareket	o	kadar	aniydi	ki Yaz	bile	hırlayarak	bir	adım	geriledi.	Hodor	dehşetle,  <i class="calibre4">“Hodor,	Hodor,” </i>	diye çığlık	atarak	geri	zıpladı,	Bran	omzunu	hafifçe	okşayıp	sakinleştirene	kadar bağırdı.	Bran,	“Nasıl	yüzebiliyorsun?”	diye	sordu	Osha’ya.	“Soğuk	değil	mi?” </p>
<p class="calibre1">“Ben	bebekken	buz	emiyordum	evlat.	Soğuğu	severim.”	Osha	kayalara	doğru yüzdü	ve	üstünden	sular	akarak	gölden	çıktı.	Çıplaktı,	soğuktan	tüyleri	ürpermişti. </p>
<p class="calibre1">Yaz,	kadının	yanına	gidip	koklamaya	başladı.	“Dibe	dokunmak	istedim.” </p>
<p class="calibre1">“Gölün	dibi	olduğunu	bilmiyordum.” </p>
<p class="calibre1">“Belki	de	yoktur,”	dedi	kadın,	sırıttı.	“Neye	bakıyorsun	evlat?	Daha	önce	bir kadın	görmedin	mi?” </p>
<p class="calibre1">“Gördüm.”	Bran	yüzlerce	kez	kız	kardeşleriyle	birlikte	banyo	yapmıştı	ve sıcak	sularda	yıkanan	hizmetçi	kadınları	izlemişti	ama	Osha	onlardan	farklı görünüyordu.	Yumuşak	ve	kıvrımlı	değil,	köşeli	ve	sertti.	Bacakları	kaslıydı, göğüsleri	iki	boş	kese	gibiydi.	“Çok	yara	izin	var.” </p>
<p class="calibre1">“Her	biri	büyük	zorluklarla	kazanıldı.”	Yerden	aldığı	kahverengi	elbisesinin</p>
<p class="calibre1"><a id="p232"></a>üstündeki	yaprakları	silkeledi.	Elbiseyi	başından	geçirdi. </p>
<p class="calibre1">“Devlerle	dövüşürken	mi?”	Osha,	Sur’un	ötesinde	hâlâ	devler	olduğunu söylemişti.  <i class="calibre4">Belki	bir	gün	ben	de	bir	dev	görürüm. </i></p>
<p class="calibre1">“İnsanlarla	dövüşürken.”	Bir	ip	parçasını	kemer	niyetine	beline	bağladı. </p>
<p class="calibre1">“Çoğunlukla	kara	kargalarla.	Hatta	içlerinden	birini	öldürmüştüm,”	dedi	saçlarını silkelerken.	Kışyarı’na	geldiğinden	beri	saçları	uzamıştı,	artık	kulaklarının	altına kadar	iniyordu.	Bir	zamanlar	Kurt	Ormanı’nda	Bran’ı	soyup	öldürmeye	çalışan kadından	daha	yumuşaktı	şimdi.	“Bugün	mutfakta	sen	ve	Freyler	hakkında	bir şeyler	duydum.	Mutfaktakiler	konuşuyordu.” </p>
<p class="calibre1">“Kim	konuşuyordu?	Ne	dediler?” </p>
<p class="calibre1">Osha	sırttı.	“Bir	devle	alay	etmenin	ne	kadar	aptalca	olduğunu	söylüyorlardı. </p>
<p class="calibre1">Devi	koruyan	kişinin	sakat	bir	çocuk	olması	da	dünyanın	tuhaf	bir	yer	olduğunun kanıtıymış.” </p>
<p class="calibre1">“Hodor	kendisiyle	dalga	geçildiğinin	farkında	değildi,”	dedi	Bran.	“Olsaydı da	kavga	etmezdi.”	Çok	küçükken,	annesi	ve	Rahibe	Mordane’le	birlikte	pazar yerine	gittikleri	günü	hatırladı.	Aldıkları	şeyleri	taşıması	için	Hodor’u	da	pazara götürmüşlerdi.	Hodor	ortadan	kaybolmuştu.	Daha	sonra	onu	bir	sokak	arasında	bir grup	çocuk	tarafından	sopalarla	itilip	kakılırken	bulmuşlardı.  <i class="calibre4">“Hodor!” </i>	diye çığlıklar	atıyor,	sopalardan	kaçmaya	çalışıyor,	yüzünü	elleriyle	örtüyordu	ama işkencecilerine	en	ufak	bir	karşılık	vermiyordu.	“Rahip	Chayle,	Hodor’un	zarif bir	ruhu	olduğunu	söyler.” </p>
<p class="calibre1">“Evet,”	dedi	Osha.	“Ama	isterse	bir	adamın	boynunu	büküp	koparacak	kadar güçlü	elleri	de	var.	Neyse,	şu	Walder’a	karşı	dikkatli	olmalı.	Sen	de	öyle.	Küçük diye	çağırdıkları	aslında	büyük	olan	değil	mi?	Bence	doğru	bir	sıfat	almış. </p>
<p class="calibre1">Cüssesi	büyük,	kalbi	küçük	ve	kemiklerine	kadar	zalim.” </p>
<p class="calibre1">“Bana	zarar	vermeye	cesaret	edemez.	Ne	söylerse	söylesin	Yaz’dan	deli	gibi korkuyor.” </p>
<p class="calibre1">“Öyleyse	göründüğü	kadar	aptal	değil.”	Osha	ulu	kurtların	yanında	hep temkinliydi.	Ormandaki	o	gün,	Yaz	ve	Boz	Rüzgâr,	iki	yabanılı	kanlı	parçalara ayırmışlardı.	“Belki	de	aptaldır	ve	aptallığı	daha	büyük	bela	anlamına	gelir.” </p>
<p class="calibre1">Saçlarını	bağladı.	“Şu	kurt	rüyalarını	görüyor	musun	hâlâ?” </p>
<p class="calibre1">“Hayır.”	Rüyalar	hakkında	konuşmayı	istemiyordu. </p>
<p class="calibre1"><a id="p233"></a>“Bir	prens	daha	iyi	yalan	söylemeli.”	Osha	güldü.	“Tamam,	senin	rüyaların seni	ilgilendirir.	Benim	işim	mutfakta.	Gage	tahta	kaşığını	sallaya	sallaya bağırmaya	başlamadan	gitsem	iyi	olur.	Müsaadenizle	prensim.” </p>
<p class="calibre1"> <i class="calibre4">Kurt	rüyalarından	hiç	bahsetmemeliydi, </i>	diye	düşündü.	Hodor,	Bran’ı	sırtına aldı	ve	odasına	çıkan	merdivenlere	götürdü.	Bran	direnebildiği	kadar	direndi	ama sonunda	her	zaman	olduğu	gibi	uyku	galip	geldi.	O	gece	rüyasında	büvet	ağacını gördü.	Ağaç,	derin	kırmızı	gözleriyle	Bran’ı	izliyor,	büyük	ve	çarpık	ağzının	içine çağırıyordu	onu.	Üç	gözlü	karga	kanatlarını	çırparak	ağacın	kemik	rengi	dallarının arasından	geldi	ve	bir	kılıçtan	daha	keskin	sesiyle	çığlıklar	atarak	Bran’ın	yüzünü gagalamaya	başladı. </p>
<p class="calibre1">Boruların	sesi	Bran’ı	uykusundan	uyandırdı.	Bran	rüyanın	devamını görmediğine	şükrederek	kendini	yatağın	diğer	yanına	doğru	itti.	Atların	sesini	ve şiddetli	bağrışmaları	duyabiliyordu.  <i class="calibre4">Yeni	ziyaretçiler	gelmiş	ve	seslerinden</i> <i class="calibre4">anlaşılıyor	ki	sarhoşlar, </i>	diye	düşündü.	Barlara	tutunarak	yatağından	kalkıp pencere	sekisine	oturdu.	Sancaktaki	zincire	vurulmuş	deve	bakılırsa	gelenler	Son Nehir’in	ötesindeki	kuzey	topraklarında	yaşayan	Umberler’di. </p>
<p class="calibre1">Ertesi	gün	Umberler’den	ikisi	kabul	salonuna	geldi.	Saçları	ve	sakalları	en	az giydikleri	beyaz	ayı	postları	kadar	ak	olan	yaşlı	adamlar,	İri	Jon’un	amcalarıydı. </p>
<p class="calibre1">Bir	zamanlar	bir	karga,	Mors’un	öldüğünü	sanıp	adamın	gözünü	oymuştu.	O</p>
<p class="calibre1">gözünün	yerinde	ejderha	camı	vardı	şimdi.	Yaşlı	Dadı’nın	anlattığı	hikâyeye	göre Mors	yumruğunun	içine	aldığı	karganın	başını	ısırarak	kopartmıştı.	Bu	olaydan sonra	adı	Kargayemi	kalmıştı.	Yaşlı	Dadı,	Mors’un	kardeşi	Hother’e	neden Fahişefelaketi	dendiğini	hiç	anlatmamıştı... </p>
<p class="calibre1">Masaya	yeni	oturmuşlardı	ki	Mors,	Leydi	Hornwood’la	evlenmek	için rızalarını	istedi.	“İri	John,	Genç	Kurt’un	sağ	eli.	Leydinin	topraklarını	bir Umber’den	daha	iyi	koruyabilecek	kimse	var	mı?	Benden	daha	iyi	bir	Umber?” </p>
<p class="calibre1">“Leydi	Donella	hâlâ	yas	tutuyor,”	dedi	Üstat	Luwin. </p>
<p class="calibre1">“Kürkümün	altında	yasını	hemen	geçirecek	bir	ilaç	var,”	diye	karşılık	verdi Mors,	kahkaha	attı.	Sör	Rodrik	adama	nazikçe	teşekkür	ederek	konuyu	leydiyle	ve kralla	konuşacağını	söyledi. </p>
<p class="calibre1">Hother	donanma	istedi.	“Yabanıllar	kuzeyden	akın	akın	geliyor.	Daha	önce	hiç görmediğim	kadar	çoklar.	Fok	Körfezi’ni	küçük	sandallarla	geçip	kıyılarımıza</p>
<p class="calibre1"><a id="p234"></a>çıkıyorlar.	Doğugözcüsü’ndeki	kargaların	sayısı	onları	durduramayacak	kadar	az. </p>
<p class="calibre1">Yabanıllar	sansarlar	kadar	hızlı	hareket	ediyor.	Dargemilere	ve	onları	yüzdürecek güçlü	adamlara	ihtiyacımız	var.	Adamlarımızın	çoğu	İri	Jon’la	birlikte	gitti. </p>
<p class="calibre1">Hasadımızın	yarısı	orak	sallayacak	adamımız	olmadığı	için	tohuma	kaçtı.” </p>
<p class="calibre1">Sör	Rodrik	sakallarını	çekiştirdi.	“Uzun	çamlar	ve	yaşlı	meşe	ağaçlarıyla	dolu ormanlarınız	var.	Lord	Manderly	de	pek	çok	gemi	ustasına	ve	denizciye	sahip. </p>
<p class="calibre1">İkiniz	birleşirseniz	kıyılarınızı	koruyacak	sayıda	dargemi	inşa	edebilirsiniz.” </p>
<p class="calibre1">“Manderly?”	Mors	Umber	homurdandı.	“Titreyen	yağ	tulumundan	mı bahsediyorsunuz?	Ona	kendi	adamları	bile	Lord	Bofa	Balığı	diyor.	Göbeğine	bir kılıç	saplasanız	içinden	binlerce	bofa	çıkar.” </p>
<p class="calibre1">“Evet,	şişman,”	diye	kabul	etti	Sör	Rodrik,	“ama	aptal	değil.	Onunla	iş	birliği yapacaksınız.	Yapmazsanız	kralımız	sebeplerini	öğrenir.”	Ve	Umberler,	Bran’ı hayrete	düşüren	bir	uysallıkla	emri	yerine	getireceklerini	söylediler.	Biraz homurdanmakla	yetinmişlerdi. </p>
<p class="calibre1">Onlar	kabul	salonundayken	Derinorman	Kalesi’nden	Gloverlar	ve	Torrhen Kalesi’nden	Tallhartlar	gelmişti.	Galbart	ve	Robett	Glover;	Derinorman Kalesi’ni,	Robett’in	karısının	yönetimine	bırakmıştı	ama	Kışyarı’na	gelen, leydinin	kendisi	değil	kâhyasıydı.	“Leydim	burada	olamadığı	için	sizlerden	özür diliyor.	Bebekleri	böyle	bir	yolculuğu	kaldıramayacak	kadar	küçük,	onları bırakamadı.”	Bran	kısa	bir	zaman	sonra	Derinorman	Kalesi’ni	yöneten	kişinin leydi	değil	kâhya	olduğunu	anlamıştı.	Adam	hasatın	sadece	onda	birini	kış	için saklanacağını	söylüyordu.	Bir	falcıyla	konuşmuştu.	Falcı	soğuk	bastırmadan	önce çok	verimli	yaz	havalarının	olacağı	müjdesini	vermişti.	Üstat	Luwin’in	falcılar hakkında	kuracağı	çok	renkli	cümleleri	vardı.	Sör	Rodrik	hasatın	beşte	birinin saklanmasını	emretti	ve	adamı	Lord	Hornwood’un	piçi	Larence	 <i class="calibre4">Kar</i>’la	ilgili sorguya	çekti.	Kuzeyde	soylu	lordların	piçlerine	Kar	soyadı	verilirdi.	Çocuk	on iki	yaşındaydı,	kâhyanın	söylediğine	bakılırsa	akıllı	ve	cesurdu. </p>
<p class="calibre1">“Piçle	ilgili	fikrin	hayata	geçebilir	Bran,”	dedi	Üstat	Luwin.	“Bir	gün	çok	iyi bir	Kışyarı	Lordu	olacaksın,	bundan	eminim.” </p>
<p class="calibre1">“Hayır	olmayacağım.”	Bran	lord	olamayacağını	biliyordu,	tıpkı	şövalye olamayacağını	bildiği	gibi.	“Robb	bir	Frey	kızıyla	evlenecek.	Siz	söylemiştiniz. </p>
<p class="calibre1">Walderlar	da	aynı	şeyi	söylüyor.	Oğulları	olacak	ve	Robb’dan	sonra	lordluk</p>
<p class="calibre1"><a id="p235"></a>onlara	kalacak,	bana	değil.” </p>
<p class="calibre1">“Bu	doğru	olabilir	Bran,”	dedi	Sör	Rodrik.	“Ama	ben	üç	kez	evlendim	ve karılarım	bana	sadece	kız	evlat	verdi.	Şimdi	yalnızca	Beth	var.	Erkek	kardeşim Martyn’in	dört	güçlü	oğlu	oldu	ama	sadece	Jory	bir	erkek	olabilecek	kadar	uzun yaşadı.	Jory	katledildiğinde	Martyn’in	soyu	bitti.	Yarınlardan	bahsederken	kesin cümleler	kuramıyoruz.” </p>
<p class="calibre1">Ertesi	gün	sıra	Leobald	Tallhart’taydı.	Havalardan,	halkın	akılsızlığından	ve yeğeninin	savaşa	girmek	için	ne	kadar	hevesli	olduğundan	bahsetti.	“Benfred kendi	mızraklı	birliğini	kurdu.	Hepsi	delikanlı,	hiçbiri	on	dokuz	yaşından	büyük değil.	Herkes	onun	da	genç	bir	kurt	olduğunu	düşünüyor.	Onlara	sadece	genç tavşanlar	olduklarını	söylediğimde	bana	güldüler.	Şimdi	kendilerine	Vahşi Tavşanlar	diyorlar	ve	mızraklarının	ucuna	bağladıkları	tavşan	kürkleriyle kasabada	at	sürüp	kahramanlık	şarkıları	söylüyorlar.” </p>
<p class="calibre1">Bran	bunun	kulağa	harika	geldiğini	düşündü.	Babası	Sör	Helman’la	birlikte	sık sık	Kışyarı’na	gelen	pervasız	ve	gürültücü	Benfred	Tallhart’ı	hatırladı.	Delikanlı, Robb	ve	Theon	Greyjoy’un	arkadaşıydı.	Ama	duyduğu	şeylerin	Sör	Rodrik’i memnun	etmediği	çok	açıktı.	“Eğer	kralımızın	daha	fazla	adama	ihtiyacı	olursa gereken	emri	verir,”	dedi.	“Yeğeninize	Torrhen	Kalesi’nde	kalmasını	söyleyin, babasının	emri	de	buydu.” </p>
<p class="calibre1">“Söyleyeceğim	sör,”	dedi	Leobald	ve	ardından	Leydi	Hornwood	konusunu açtı.	Zavallı	kadının	arazilerini	koruyacak	bir	kocası	ya	da	oğlu	yoktu.	Kendi karısı	da	bir	Hornwood’du,	merhum	Lord	Halys’in	kız	kardeşiydi.	“Boş	bir	ev çok	hüzünlüdür.	Küçük	oğlumu	Leydi	Donella’nın	himayesine	gönderebileceğimi düşündüm,	onu	kendi	evladı	gibi	yetiştirebilir.	Beren	on	yaşına	basmak	üzere,	çok tatlı	bir	çocuk	ve	leydinin	öz	yeğeni.	Leydiyi	neşelendireceğinden	eminim,	hatta Hornwood	soyadını	bile	alabilir...” </p>
<p class="calibre1">“Eğer	vâris	olarak	seçilirse...”	diye	cümlesine	başladı	Üstat	Luwin. </p>
<p class="calibre1">“...soy	devam	eder,”	diyerek	cümleyi	Leobald	tamamladı. </p>
<p class="calibre1">Bran	ne	cevap	vereceğini	biliyordu.	“Fikirleriniz	için	teşekkür	ederiz lordum,”	dedi	Sör	Rodrik’in	konuşmasına	fırsat	vermeden.	“Konuyu	ağabeyim Robb’a	ve	Leydi	Hornwood’a	anlatacağız.” </p>
<p class="calibre1">Leobald,	Bran’ın	konuşmasına	şaşırmış	gibi	görünüyordu.	“Minnettarım</p>
<p class="calibre1"><a id="p236"></a>prensim,”	dedi.	Ama	Bran,	adamın	sulu	mavi	gözlerindeki	acımayı	görebiliyordu. </p>
<p class="calibre1">Bu	sakatın	 <i class="calibre4">onun</i>	oğlu	olmadığına	sevinen	bir	pırıltı	bile	vardı	o	gözlerde.	Bir	an için	adamdan	nefret	etti. </p>
<p class="calibre1">Üstat	Luwin	adamı	Bran’dan	fazla	sevmiş	gibiydi.	“Beren	Tallhart	aradığımız cevap	olabilir,”	dedi	Leobald	salondan	ayrılığında.	“Kan	bağı	sayesinde	yarı Hornwood	zaten.	Eğer	amcasının	soyadını	alırsa...” </p>
<p class="calibre1">“...küçük	bir	çocuk	olduğu	gerçeği	değişmez,”	dedi	Sör	Rodrik.	“Leydinin arazileri	için	Mors	Umber	ve	Roose	Bolton’ın	piçi	gibilerden	gelecek	baskıyı unutmamalıyız.	Bu	konuyu	çok	detaylı	düşünmek	zorundayız.	Meseleyi	Robb’un önüne	koymadan	önce	ona	en	iyi	tavsiyeyi	verecek	durumda	olmamız	gerek.” </p>
<p class="calibre1">“Konu	sadece	şartlara	göre	davranmayı	da	gerektirebilir,”	dedi	Üstat	Luwin. </p>
<p class="calibre1">“Nehir	topraklarında	arazi	sahibi	olan	ve	Leydi	Hornwood’la	evlenmesi	aynı zamanda	güç	birliği	anlamına	gelen	bir	lord.	Üç	Dişli	Mızrak	lordlarından	biri. </p>
<p class="calibre1">Bir	Blackwood	ya	da	Frey.” </p>
<p class="calibre1">“Leydi	Hornwood	bizim	Freyler’imizden	birini	alabilir,”	dedi	Bran.	“Eğer isterse	ikisini	birden	alabilir.” </p>
<p class="calibre1">“Nazik	davranmıyorsunuz	prensim,”	dedi	Sör	Rodrik. </p>
<p class="calibre1"> <i class="calibre4">Walderlar	da	nazik	değil. </i>	Bran	surat	asıp	masaya	baktı	ve	hiçbir	şey söylemedi. </p>
<p class="calibre1">İlerleyen	günlerde	diğer	soylu	hanedanlardan	gelen	kuzgunlar	birbirini kovaladı,	özür	bildiren	mektuplar	taşıyorlardı.	Dehşet	Kalesi’nin	piçi	onlara katılamayacaktı.	Mormontlar	ve	Karstarklar	Robb’la	birlikte	güneydeydi.	Leydi Flint	hamileydi.	Dulkadın	Gözcüsü’nde	salgın	hastalık	vardı.	Sonunda,	Stark Hanedanı’na	bağlı	bütün	büyük	soylar,	yıllardır	sazlıklarının	dışına	adım	atmayan adalı	Howland	Reed’den	ve	kaleleri	Kışyarı’na	sadece	yarım	gün	uzakta	olan Cerwynler’den	haber	aldılar.	Lord	Cerwyn,	Lannisterlar	tarafından	esir tutuluyordu	ama	on	dört	yaşındaki	oğlu	güneşli	bir	sabah	iki	düzine	mızrakçıyla birlikte	geldi.	Kale	kapısından	içeri	girdiklerinde	Bran	avluda	Dansçı’ya biniyordu.	Gelenleri	karşılamak	için	atını	kapıya	sürdü.	Cley	Cerwyn,	Bran	ve ağabeylerinin	arkadaşıydı. </p>
<p class="calibre1">“İyi	sabahlar	Bran,”	diye	seslendi	Cley	neşeyle.	“Yoksa	sana	Prens	Bran	mı demeliyim?” </p>
<p class="calibre1"><a id="p237"></a>“Nasıl	istersen.” </p>
<p class="calibre1">Cley	güldü.	“Neden	olmasın?	Bugünlerde	herkes	ya	kral	ya	da	prens. </p>
<p class="calibre1">Stannis’in	mektubu	Kışyarı’na	da	geldi	mi?” </p>
<p class="calibre1">“Stannis?	Bilmiyorum.” </p>
<p class="calibre1">“O	da	kral	olmuş,”	diye	açıkladı	Cley.	“Kraliçe	Cersei’nin	öz	kardeşiyle yattığını	söylüyor.	Yani	Joffrey	piçmiş.” </p>
<p class="calibre1">“Zelil	Joffrey,”	diye	homurdandı	Cerwyn	şövalyelerinden	biri.	“Babası	Kral Katili	olan	bir	çocuğun	inançsız	olmasına	şaşmamak	gerek.” </p>
<p class="calibre1">“Evet,”	dedi	başka	biri.	“Tanrılar	ensestten	nefret	eder.	Targaryenlar’ı	nasıl yok	ettiklerine	baksanıza.” </p>
<p class="calibre1">Bran	bir	an	için	nefes	alamadığını	hissetti.	Dev	gibi	bir	el	göğsüne bastırıyordu.	Düşüyor	gibi	oldu	ve	Dansçı’nın	dizginlerine	umutsuzca	tutundu. </p>
<p class="calibre1">Dehşeti	yüzünden	okunuyor	olmalıydı.	“Bran?”	diye	seslendi	Cley	Cerwyn. </p>
<p class="calibre1">“Bran	iyi	misin?	Bir	kral	daha	işte,	hepsi	bu.” </p>
<p class="calibre1">“Robb	onu	da	yenecek.”	Dansçı’yı	çevirip	ahırlara	doğru	gitmeye	başladı. </p>
<p class="calibre1">Cley’in	soru	soran	gözlerle	onu	izlediğini	biliyordu.	Bütün	kanı	kulaklarına	hücum etmişti,	kulakları	çınlıyordu	ve	eyerine	sıkı	sıkı	bağlanmış	olmasa	düşerdi. </p>
<p class="calibre1">O	gece	rüyasız	bir	uyku	için	babasının	tanrılarına	yalvardı.	Tanrılar yakarışlarını	duymamış	olmalıydı	ya	da	Bran’la	alay	ediyorlardı	çünkü	Bran	o güne	kadar	gördüğü	bütün	kurt	rüyalarından	beter	bir	kâbus	gördü. </p>
<p class="calibre1"> <i class="calibre4">“Uç	ya	da	öl!” </i>	diye	bağırdı	üç	gözlü	karga.	Bran	ağladı,	yalvardı	ama kargada	hiç	merhamet	yoktu.	Önce	Bran’ın	sağ	gözünü	çıkardı,	sonra	sol.	Bran karanlıkta	kör	kaldığında	alnını	gagalamaya	başladı.	Gagasının	korkunç keskinlikteki	ucu	Bran’ın	kafatasını	deliyordu.	Ciğerlerinin	patlayacağını hissedene	kadar	çığlık	attı.	Başı	bir	baltayla	yarılmışçasına	acıyordu	ama	karga kafatasının	içinden	beyin	parçaları	ve	kemik	kırıntıları	çıkararak	gagasını	geri çektiğinde	Bran	tekrar	görebiliyordu.	Gördüğü	şey	korkuyla	soluksuz	kalmasına sebep	oldu.	Millerce	yükseklikteki	kuleye	tırmanıyordu	ve	parmakları	tutunduğu taşlardan	kayıyordu,	tırnakları	taşı	tırmalıyordu,	işe	yaramaz	ölü	bacakları	onu aşağı	çekiyordu.  <i class="calibre4">“Yardım	et!” </i>	diye	bağırdı.	Gökyüzünde	beliren	altın	adam	onu kolundan	yakalayıp	yukarı	çekti.	Altın	adam,	Bran’ı	boşluğa	iterken,	“Aşk	uğruna yaptığım	şeyler,”	diye	mırıldanıyordu. </p>
<p class="calibre1"><a id="p238"></a>Tyrion</p>
<p class="calibre1">“Gençliğimdeki	gibi	iyi	uyuyamıyorum	artık,”	dedi	Yüce	Üstat	Pycelle,	şafak vakti	gerçekleşen	toplantı	için	özür	dilermiş	gibi.	“Hava	aydınlanmadan uyanıyorum.	Huzursuzca	yatakta	uzanıyorum	ve	halledilmemiş	işler	için endişelenip	duruyorum,”	diye	devam	etti.	Gerçi	ağır	göz	kapakları	yüzünden sürekli	uyuyormuş	gibi	görünüyordu. </p>
<p class="calibre1">Kuşluğun	altındaki	esintili	odadaydılar.	Pycelle	sıkıcı	ilmi	konuşmasını sürdürürken	hizmetçisi	kaynamış	yumurta,	erik	ve	yulaf	lapası	servis	ediyordu. </p>
<p class="calibre1">“Bu	zor	günlerde	karnını	doyuramayan	pek	çok	insan	var.	Bu	yüzden	soframı mütevazı	tutmamın	uygun	olacağını	düşünüyorum.” </p>
<p class="calibre1">“Takdire	şayan	bir	düşünce,”	dedi	Tyrion.	İri	kahverengi	yumurtanın	kabuğunu kırarken	üstadın	yaşlılık	lekeleriyle	dolu	kel	kafasını	düşünüyordu.	“Benim	bakış</p>
<p class="calibre1">açım	sizinkinden	biraz	farklı.	Eğer	yiyecek	bir	şey	varsa	yerim	çünkü	yarın olmayabilir.”	Gülümsedi.	“Söyleyin	üstat,	kuzgunlarınız	da	sizin	kadar	erken	mi uyanır?” </p>
<p class="calibre1">Pycelle	göğsüne	kadar	inen	kar	beyazı	sakallarını	sıvazladı.	“Elbette	öyle. </p>
<p class="calibre1">Yemeğimiz	bittikten	sonra	mürekkep	ve	tüy	kalem	getirteyim	mi?” </p>
<p class="calibre1">“Gerek	yok.”	Tyrion	mektupları	yulaf	lapasının	yanına	koydu.	İkiz parşömenler	sıkıca	yuvarlanmış,	uçları	mühürlenmişti.	“Hizmetçi	kızı	gönderin	de rahat	konuşalım.” </p>
<p class="calibre1">“Bizi	yalnız	bırak	çocuğum,”	diye	emretti	Pycelle.	Hizmetçi	kız	aceleyle odadan	çıktı.	“Bu	mektuplar,	şimdi.. </p>
<p class="calibre1">“Dorne	Prensi	Doran	Martell	için	yazıldı.”	Tyrion	yumurtasının	kırık kabuğunu	soyup	bir	ısırık	aldı,	tuz	lazımdı.	“İki	nüsha	halinde	tek	mektup.	En	hızlı kuşlarınızı	gönderin.	Mesele	çok	önemli.” </p>
<p class="calibre1">“Kahvaltımız	biter	bitmez	kuzgunları	salarım.” </p>
<p class="calibre1">“Şimdi	salın.	Kahvaltımız	bekleyebilir	ama	diyar	beklemez.	Lord	Renly’nin ordusu	Gülyolu’nda	ve	Stannis’in	Ejderha	Kayası’ndan	ne	zaman	yelken	açacağını kimse	bilemez.” </p>
<p class="calibre1"><a id="p239"></a>Pycelle	gözlerini	kırpıştırdı.	“Eğer	lordum	böyle	istiyorsa...” </p>
<p class="calibre1">“Böyle	istiyor.” </p>
<p class="calibre1">“Ben	hizmet	etmek	için	buradayım.”	Üstat	sandalyesinden	ağır	ağır	kalktı. </p>
<p class="calibre1">Boynundaki	zincir	yumuşak	metalik	sesler	çıkarıyordu.	Ağır	bir	takıydı,	bir	düzine üstat	zinciri	birbirine	dolanmış	ve	değerli	taşlarla	süslenmişti.	Altınlar,	gümüşler ve	platinler	diğer	metallerden	çok	daha	fazlaymış	gibi	geliyordu	Tyrion’a. </p>
<p class="calibre1">Pycelle	öyle	ağır	hareket	ediyordu	ki	Tyrion	kuzgun	kanatlarının	sesini duyduğunda	yumurtasını	bitirmiş,	eriklerin	–Tyrion’ın	damak	zevkine	göre	fazla kaynatılmıştı	ve	çok	suluydu–	tadına	bakmıştı.	Şafak	semasında	yükselen	kuzgunu izledi.	Daha	sonra	odanın	diğer	ucundaki	raf	dolu	labirente	gitti. </p>
<p class="calibre1">Üstadın	ilaçları	etkileyici	bir	manzara	oluşturuyordu:	Ağızları	mumla kapatılmış	düzinelerce	çanak,	yüzlerce	küçük	şişe,	süt	camından	yapılmış	bir	o kadar	kavanoz,	kurutulmuş	bitkilerle	dolu	sayısız	kutu...	Hepsi,	Pycelle’in kusursuz	el	yazısıyla,	özenle	etiketlenmişti.  <i class="calibre4">Düzen	seven	bir	zihin, </i>	diye	düşündü Tyrion.	İlaçların	sıralanma	formülünü	çözmüştü	ve	her	şeyin	tam	da	olması gerektiği	yerde	durduğunu	fark	etmişti.  <i class="calibre4">Çok	ilginç	şeyler. </i>	Şeker	uyku,	gece	gölgesi ve	haşhaş	sütünü	gördü.	Lys’in	gözyaşları,	gri	kefen,	kurt	afeti,	şeytan	dansı,	yılan zehri,	kör	göz,	dul	kanı... </p>
<p class="calibre1">Ayak	parmaklarının	ucunda	yükselip	iyice	yukarı	uzandığında	üst	rafta	duran küçük	tozlu	şişeye	yetişti.	Etiketi	okuyunca	gülümsedi	ve	şişeyi	kolunun	içine gizledi. </p>
<p class="calibre1">Üstat	Pycelle	sürünerek	kuşluğun	merdivenlerinden	inmeye	başladığında Tyrion	kahvaltı	masasına	dönmüş,	ikinci	yumurtasını	soymaya	başlamıştı.	“Kuşlar yola	çıktı	lordum,”	dedi	Pycelle,	masaya	oturdu.	“Böyle	bir	mesele...	evet ivedilikle	ilgilenilmesi	gerekir...	çok	önemli	demiştiniz?” </p>
<p class="calibre1">“Ah,	evet.”	Yulaf	lapası	fazla	katıydı.	Tyrion’ın	canı	bal	ve	tereyağı	istiyordu. </p>
<p class="calibre1">Artık	Kral	Toprakları’nda	bal	ve	tereyağı	bulmak	zordu	ama	Lord	Gyles sayesinde	kalede	yeterince	vardı.	Son	zamanlarda	yedikleri	yiyeceklerin	çoğu Lord	Gyles’ın	ya	da	Leydi	Tanda’nın	topraklarından	geliyordu.	Savaş,	şehrin kuzeyindeki	Rosby	ve	Stokeworth’e	sıçramamıştı	henüz. </p>
<p class="calibre1">“Dorne	Prensi...	Bir	şey	sorabilir	miyim?” </p>
<p class="calibre1">“Sormamanız	daha	iyi.” </p>
<p class="calibre1"><a id="p240"></a>“Nasıl	isterseniz.”	Pycelle’in	merakı	öyle	yoğundu	ki	Tyrion	kokusunu alabiliyordu.	“Belki...	kral	konseyinde...” </p>
<p class="calibre1">Tyrion	tahta	kaşığını	kâsesisin	kenarına	vurdu.	“Konsey,	krala	 <i class="calibre4">danışmanlık</i> etmek	için	var	üstat.” </p>
<p class="calibre1">“Aynen	öyle,”	dedi	Pycelle.	“Ve	kral...” </p>
<p class="calibre1">“...on	üç	yaşında	bir	çocuk.	Ben	onun	sesiyle	konuşuyorum.” </p>
<p class="calibre1">“Evet.	Gerçekten.	Kral	Eli’siniz.	Buna	rağmen...	kıymetli	ablanız,	Vekil Kraliçe’miz...” </p>
<p class="calibre1">“...narin	beyaz	omuzlarının	üstünde	çok	fazla	yük	taşıyor.	Ağırlığını	daha	da arttırmak	istemem.	Siz	ister	misiniz?”	Tyrion	başını	yana	eğip	inceler	gibi Pycelle’in	yüzüne	baktı. </p>
<p class="calibre1">Pycelle	bakışlarını	yemeğine	çevirdi.	Tyrion’ın	birbirinden	farklı	renklerdeki gözleri	adamı	huzursuz	ediyordu	ve	Tyrion	uyumsuz	bakışlarını	kullanmakta	çok ustaydı.	“Ah,”	diye	mırıldandı	yaşlı	adam	eriklerine	bakarak.	“Çok	haklısınız lordum.	Ne	kadar	düşüncelisiniz.	Ablanızı	bu	yükten	sakınmanız...” </p>
<p class="calibre1">“Ben	böyle	bir	adamım	işte,”	dedi	Tyrion,	tatsız	yulaf	lapasını	yemeye başladı.	“Düşünceli	davranmak	zorundayım.	Cersei	benim	öz	ablam	sonuçta.” </p>
<p class="calibre1">“Ve	bir	kadın,”	dedi	Üstat	Pycelle.	“Olağanüstü	bir	kadın...	cinsiyetin	verdiği hassaslığa	rağmen	bütün	diyarın	işleriyle	uğraşmak	kolay	şey	değil...” </p>
<p class="calibre1"> <i class="calibre4">Ah	elbette,	o	narin	bir	güvercin,	bunu	bir	de	Eddard	Stark’a	sormak	gerek. </i></p>
<p class="calibre1">“Benimle	aynı	fikirde	olmanıza	sevindim.	Konukseverliğiniz	için	ayrıca	teşekkür ederim.	Artık	kalkmalıyım.	Uzun	bir	gün	beni	bekliyor.”	Kısa	bacaklarını sallayarak	sandalyeden	indi.	“Dorne’dan	cevap	alır	almaz	bana	haber	verme nezaketini	gösterir	misiniz?” </p>
<p class="calibre1">“Elbette	lordum.” </p>
<p class="calibre1"> <i class="calibre4">“Sadece	bana.” </i></p>
<p class="calibre1">“Ah...	emin	olabilirsiniz.”	Pycelle’in	karaciğer	lekesi	dolu	elleri,	boğulmak üzere	olan	bir	adamın	önündeki	ipe	tutunması	gibi,	sakallarına	sıkı	sıkı tutunuyordu.	Bu	görüntü	Tyrion’ın	kalbini	sevinçle	doldurdu.  <i class="calibre4">Bir, </i>	dedi	içinden. </p>
<p class="calibre1">Paytak	adımlarıyla	alt	avluya	indi.	Basamaklar	bacaklarına	iyi	gelmiyordu. </p>
<p class="calibre1">Güneş	iyice	yükselmiş	ve	kale	hareketlenmişti.	Nöbetçiler	duvarları	arşınlıyor, şövalyeler	ve	askerler	köreltilmiş	kılıçlarla	talim	yapıyordu.	Bronn	bir	kuyunun</p>
<p class="calibre1"><a id="p241"></a>kenarında	oturmuştu.	Aralarında	hasır	bir	sepet	taşıyan	iki	alımlı	hizmetçi	kız salınarak	adamın	önünden	geçti	ama	paralı	asker	başını	çevirip	kızlara	bakmadı. </p>
<p class="calibre1">“Bronn,	senden	utanıyorum,”	dedi	Tyrion	kızları	göstererek.	“Önünde	böyle	tatlı bir	manzara	var	ama	sen	manzarayı	değil	gürültücü	öküzleri	seyrediyorsun.” </p>
<p class="calibre1">“Bu	şehirde,	bir	bakır	sikke	karşılığında	istediğim	fahişeyi	alabileceğim yüzden	fazla	genelev	var,”	dedi	Bronn.	“Ama	bir	gün	sağ	kalmam	şu	senin	öküzleri ne	kadar	dikkatli	izlediğime	bağlı	olabilir.”	Ayağa	kalktı.	“Mavi	damalı	pelerin giyen	delikanlı	kim?	Kalkanında	üç	göz	olanı	soruyorum.” </p>
<p class="calibre1">“Adı	sanı	duyulmamış	bir	şövalye.	Kendisine	Tallad	diyor.	Neden	sordun?” </p>
<p class="calibre1">Bronn	gözüne	düşen	bir	tutam	saçı	geri	itti.	“İçlerinde	en	iyisi	o.	Ama	izle, ritmine	bak.	Her	saldırdığında	aynı	darbeleri	aynı	sırayla	indiriyor.”	Sırıttı.	“Bir gün	benimle	dövüşmek	zorunda	kalırsa	bu	sıralı	darbeleri	yüzünden	ölür.” </p>
<p class="calibre1">“Joffrey’ye	bağlılık	yemini	etti.	Seninle	dövüşmesi	pek	mümkün	değil.” </p>
<p class="calibre1">Avlunun	diğer	ucuna	yürümeye	başladılar.	Bronn	kendi	uzun	adımlarını	Tyrion’ın kısa	adımlarına	uydurmaya	çalışıyordu.	Paralı	asker	son	zamanlarda	neredeyse saygın	biri	gibi	görünüyordu.	Koyu	renk	saçları	temizdi,	taranmıştı,	tıraşlıydı. </p>
<p class="calibre1">Şehir	Muhafızları’nın	siyah	göğüs	kalkanını	giyiyordu.	Omuzlarındaki	Lannister kırmızısı	ipek	pelerinin	üstünde	altın	el	desenleri	vardı.	Pelerin,	Tyrion’ın hediyesiydi,	Bronn’u	kişisel	muhafız	birliğinin	kumandanı	ilan	ettiğinde	vermişti. </p>
<p class="calibre1">“Bugün	derdinin	dinlenmesini	isteyen	kaç	kişi	var?” </p>
<p class="calibre1">“Otuz	kadar,”	dedi	Bronn.	“Çoğu	bir	şeylerden	şikâyet	ediyor.	Geri	kalanı	da bir	şeyler	istiyor.	Her	zamanki	gibi	işte.	Evcil	hayvanın	geldi.” </p>
<p class="calibre1">Tyrion	homurdandı.	“Leydi	Tanda	mı?” </p>
<p class="calibre1">“Uşağı.	Leydi	seni	yine	akşam	yemeğine	davet	ediyormuş.	Yemekte	domuz budu,	dut	soslu	ördek	dolması	ve...” </p>
<p class="calibre1">“...kızı	varmış,”	diye	tamamladı	Tyrion	yüzünü	ekşiterek.	Kızıl	Kale’ye geldiği	andan	beri	Leydi	Tanda	tarafından	takip	ediliyordu.	Kadın	silah	olarak bofa	balığı	tartları,	yaban	domuzu	kızartmaları,	kremalı	güveçler	kullanıyordu. </p>
<p class="calibre1">Nereden	kapıldıysa,	cüce	bir	lordun	şişman,	yumuşak	ve	geri	zekâlı	kızı	Lollys için	uygun	bir	koca	olacağı	fikrine	kapılmıştı.	Kızın	otuz	üç	yaşında	bir	bakire olduğu	söyleniyordu.	“Özür	dilediğimi	söyle.” </p>
<p class="calibre1">“Ördek	dolması	çekmiyor	mu	canın?”	diyerek	sırıttı	Bronn. </p>
<p class="calibre1"><a id="p242"></a>“Belki	de	ördeği	sen	yemelisin.	Kızla	da	sen	evlenirsin.	Ya	da	daha	iyisi, yemeğe	Shaga’yı	gönderelim.” </p>
<p class="calibre1">“Shaga	kızı	yiyip	ördekle	evlenir,”	dedi	Bronn.	“Lolly,	Shaga’dan	bile	ağır.” </p>
<p class="calibre1">“Öyle	gerçekten,”	diyerek	onayladı	Tyrion.	İki	kule	arasındaki	üstü	kapalı yolda	yürüyorlardı.	“Başka	kim	beni	istiyor?” </p>
<p class="calibre1">Paralı	asker	ciddileşti.	“Braavos’tan	gelen	bir	tefeci	var.	Yanında	havalı belgeler,	kâğıtlar	filân	getirmiş.	Bir	borç	ödemesiyle	ilgili	olarak	kralla	görüşmek istiyor.” </p>
<p class="calibre1">“Joffrey	yirmiye	kadar	saymayı	biliyormuş	gibi...	Adamı	Serçeparmak’a gönder.	O	bir	yolunu	bulup	meseleyi	çözer.	Başka?” </p>
<p class="calibre1">“Üç	Dişli	Mızrak’tan	gelen	bir	lord	kalesinin	yakıldığını,	karısına	tecavüz edildiğini	ve	köylülerinin	öldürüldüğünü	söylüyor.	Babanın	adamları	yapmış.” </p>
<p class="calibre1">“Buna	 <i class="calibre4">savaş</i>	dediklerinden	eminim.”	Tyrion	bu	işte	Gregor	Clegane	kokusu olduğunu	hissediyordu.	Sör	Amory	Lorch	da	olabilirdi	ya	da	babasının	diğer köpeği	Qohorik.	“Joffrey’den	ne	istiyormuş?” </p>
<p class="calibre1">“Yeni	köylüler,”	dedi	Bronn.	“Bu	kadar	yolu	ne	kadar	sadık	olduğunu söylemek	ve	mükâfat	dilenmek	için	gelmiş.” </p>
<p class="calibre1">“Yarın	sabah	biraz	vakit	ayırıp	adamla	görüşeceğim.”	Gerçekten	sadık	ya	da sadece	yağcı	olması	bir	şey	değiştirmezdi.	Bir	nehir	lordunun	şikâyetleri dinlenmeliydi.	“Rahat	bir	odaya	yerleştirilsin	ve	sıcak	yemek	ikram	edilsin.	Bir çift	iyi	ve	rahat	çizme	gönderilsin.	Kral	Joffrey’nin	hediyesi	olduğu	söylensin.” </p>
<p class="calibre1">Bir	parça	cömertlikten	zarar	gelmezdi. </p>
<p class="calibre1">Bronn	başıyla	onayladı.	“Şikâyetlerinin	duyulmasını	isteyen	bir	sürü	fırıncı, kasap	ve	manav	da	var.” </p>
<p class="calibre1">“Onlara	geçen	sefer	de	söyledim.	Onlara	verecek	bir	şeyim	yok.”	Kral Toprakları’na	çok	az	miktarda	yiyecek	giriyordu.	Çoğu,	kale	ve	garnizon	içindi. </p>
<p class="calibre1">Sebze,	meyve,	kök	ve	un	fiyatları	mide	bulandıracak	ölçüde	artmıştı.	Tyrion,	Bit Çukuru’ndaki	güveççilerin	kazanlarına	ne	çeşit	etler	attığını	düşünmek	bile istemiyordu.	Balık	olmasını	umut	etti.	Deniz	ve	nehir	hâlâ	onlarındı...	en	azından Stannis	gelene	kadar. </p>
<p class="calibre1">“Koruma	istiyorlar.	Geçen	gece	bir	fırıncı	kendi	fırınında	yakılmış.	Ekmek için	çok	para	istediğini	söyleyip	adamı	kızartmışlar.” </p>
<p class="calibre1"><a id="p243"></a>“Gerçekten	çok	mu	istiyormuş?” </p>
<p class="calibre1">“Bunu	kendisine	soramayız	artık.” </p>
<p class="calibre1">“Adamı	yememişler,	öyle	değil	mi?” </p>
<p class="calibre1">“Bildiğim	kadarıyla	hayır.” </p>
<p class="calibre1">“Bir	dahaki	sefere	yiyecekler,”	dedi	Tyrion.	“Onlara	verebildiğim	korumayı vereceğim.	Şehir	Muhafızları...” </p>
<p class="calibre1">“Saldırganların	arasında	Şehir	Muhafızları’ndan	adamlar	da	olduğunu	iddia ediyorlar.	Bizzat	kralla	görüşmek	istiyorlar.” </p>
<p class="calibre1">“Aptallar.”	Tyrion	esnafı	çok	üzüldüğünü	söyleyerek	evlerine	yollardı	ama yeğeni	kamçı	ve	mızrak	kullanırdı.	Belki	de	bunu	hak	ediyorlardı	ama	hayır, Tyrion	buna	cesaret	edemezdi.	Düşman	er	ya	da	geç	Kral	Toprakları’na	girecekti ve	o	gün	caddelerin	krala	düşman	esnafla	dolu	olmaması	gerekiyordu.	“Kral Joffrey’nin	çok	üzgün	olduğunu,	onlar	için	elinden	gelen	her	şeyi	yapacağını söyleyin.” </p>
<p class="calibre1">“Ekmek	istiyorlar,	vaat	değil.” </p>
<p class="calibre1">“Eğer	bugün	onlara	ekmek	verirsem,	yarın	sabah	kapıda	iki	kat	fazla	insan buluruz.	Başka?” </p>
<p class="calibre1">“Sur’dan	gelen	bir	kara	kardeş	var.	Bir	kavanozun	içinde	çürüyen	kesik	bir	el getirmiş,	kâhya	söyledi.” </p>
<p class="calibre1">Tyrion	gülümsedi.	“Eli	kimsenin	yememiş	olmasına	şaşırdım.	Adamı görmeliyim	sanırım.	Yoren	olabilir	mi?” </p>
<p class="calibre1">“Hayır,	değil.	Thorne	isimli	bir	şövalye.” </p>
<p class="calibre1">“Sör	 <i class="calibre4">Alliser</i>	Thorne	mu?”	Tyrion’ın	Sur’da	tanıştığı	onca	kara	kardeş	arasında en	az	sevdiği	adam	Sör	Alliser	Thorne’du.	Acımasız,	kara	ruhlu	bir	adamdı	ve kendi	değeriyle	ilgili	yanlış	fikirlere	sahipti.	“Tekrar	düşündüm	de,	Sör	Alliser’i şimdi	görmesem	de	olur.	Ona	dar	bir	hücre	bulun.	Şiltesi	en	az	bir	yıldır değiştirilmemiş	olsun.	Bırakalım	da	getirdiği	el,	kavanozda	biraz	daha	çürüsün.” </p>
<p class="calibre1">Tyrion	sarmal	merdivenleri	tırmanmaya	başladığında	Bronn	güldü	ve	kendi yoluna	gitti.	Tyrion	dış	avluya	vardığında	kale	kapısının	yukarı	kaldırılışını duydu.	Ablası	ve	kalabalık	bir	grup	ana	kapıda	bekliyordu. </p>
<p class="calibre1">Beyaz	atının	sırtında	Tyrion’a	yukarıdan	bakan	Cersei	yeşillere	bürünmüş	bir tanrıça	gibi	görünüyordu.	“Kardeşim,”	diye	seslendi	soğuk	bir	sesle.	Janos	Slynt</p>
<p class="calibre1"><a id="p244"></a>meselesi	kraliçeyi	memnun	etmemişti. </p>
<p class="calibre1">“Majesteleri,”	dedi	Tyrion,	nazikçe	reverans	yaptı.	“Bu	sabah	çok	güzel görünüyorsunuz.”	Kraliçenin	tacı	altındı,	pelerini	sedeflerle	süslenmişti.	Maiyeti arkasında	sıralanmıştı:	Kral	Muhafızları’ndan	Sör	Boros	Blount	beyaz	pullu	zırh gömleğini	giymişti;	Sör	Balon	Swann’ın	yayı	gümüş	renkli	eyerinden	sarkıyordu; Lord	Gyles	Rosby’nin	öksürüğü	her	zamankinden	daha	beterdi;	Simyacılar Loncası’ndan	Alev	Kehanetçisi	Hallyne	ve	kraliçenin	yeni	gözdesi,	merhum	kralın yaveri,	dul	kraliçenin	ısrarlarıyla	şövalye	ilan	edilen	kuzen	Lancel	Lannister. </p>
<p class="calibre1">Vylarr	ve	yirmi	adam	daha	gruba	eşlik	ediyordu.	“Bu	sabah	nereye	gidiyorsunuz Majesteleri?”	diye	sordu	Tyrion. </p>
<p class="calibre1">“Yeni	mancınıkları	ve	ateş	toplarını	denetlemek	için	şehir	kapılarını gezeceğim.	Şehir	güvenliği	konusunda	hepimizin	senin	kadar	duyarsız	olduğunun düşünülmesini	istemem.”	Cersei,	aşağılama	doluyken	bile	muhteşem	görünen	yeşil gözlerini	Tyrion’a	dikti.	“Renly	Baratheon’ın	Yüksek	Bahçe’den	yola	çıktığı haberini	aldım.	Gülyolu’na	ulaşmış.	Ordusunun	tamamı	onunla	birlikte.” </p>
<p class="calibre1">“Varys	aynı	raporu	bana	da	sundu.” </p>
<p class="calibre1">“Dolunaya	kadar	burada	olabilir.” </p>
<p class="calibre1">“Şu	anki	keyfe	keder	temposuyla	olamaz,”	diye	garanti	verdi	Tyrion.	“Her gece	ayrı	bir	kalede	ziyafetlere	katılıyor	ve	geçtiği	her	kasabada	konsey düzenliyor.” </p>
<p class="calibre1">“Ve	her	gün	daha	fazla	adam	onun	sancağı	altına	giriyor.	Ordusunun	yüz	bin askere	ulaştığı	söyleniyor.” </p>
<p class="calibre1">“Biraz	abartılmış	gibi.” </p>
<p class="calibre1">“Seni	küçük	aptal,	Fırtına	Burnu’nun	ve	Yüksek	Bahçe’nin	bütün	kuvvetleri onun	emrinde.	Redwynelar	haricindeki	bütün	Tyrell	sancak	beyleri	de	onun. </p>
<p class="calibre1">Redwynelar	için	bana	teşekkür	borçlusun.	Redwyne	ikizleri	benim	elimde	olduğu sürece	Lord	Paxter,	Arbor’dan	çıkmayacak	ve	savaşın	dışında	kaldığı	için şükredecek.” </p>
<p class="calibre1">“Çiçek	Şövalyesi’ni	güzel	ellerinin	arasından	kaçırman	büyük	talihsizlik	oldu. </p>
<p class="calibre1">Neyse,	Renly’nin	bizden	önce	düşünmesi	gereken	sorunları	var.	Babamız Harrenhal’da.	Robb	Stark	Nehirova’da.	Onun	yerinde	olsam	ben	de	aynı	şekilde davranırdım.	Ağır	ilerlerdim,	diyara	güç	gösterisi	yapardım,	izlerdim	ve</p>
<p class="calibre1"><a id="p245"></a>beklerdim.	Ben	tatlı	tatlı	vakit	öldürürken	düşmanlarım	birbirleriyle	savaşırdı. </p>
<p class="calibre1">Eğer	Stark	bizi	bozguna	uğratırsa	güney,	Renly’nin	kucağına	düşecek.	Tek	bir adam	kaybetmeden	hem	de.	Tam	tersi	olur	da	biz	Stark’ı	bozguna	uğratırsak, Renly	en	zayıf	düştüğümüz	anda	üstümüze	saldıracak.” </p>
<p class="calibre1">Cersei	rahatlamış	görünmüyordu.	“Babam,	ordusunu	Kral	Toprakları’na getirmeli.	Bunu	yapmasını	sağla.” </p>
<p class="calibre1"> <i class="calibre4">Senin	kendini	güvende	hissetmenden	başka	hiçbir	şeye	yaramaz. </i>	“Ben	ne zaman	babamızın	bir	şey	yapmasını	sağlayabildim	ki?” </p>
<p class="calibre1">Cersei	soruyu	duymazdan	geldi.	“Jaime’yi	ne	zaman	kurtarmayı	düşünüyorsun? </p>
<p class="calibre1">O,	yüz	Tyrion	eder.” </p>
<p class="calibre1">Tyrion	şımarıkça	kıkırdadı.	“Bunu	sakın	Leydi	Stark’a	söyleme	lütfen. </p>
<p class="calibre1">Jaime’yle	takas	edecek	yüz	Tyrion	daha	yok.” </p>
<p class="calibre1">“Babam	çıldırmış	olmalı	ki	seni	buraya	yolladı.	Sen	gereksiz	bile	değilsin.” </p>
<p class="calibre1">Kraliçe	dizginlerini	çekip	atını	döndürdü.	Ani	bir	tırısla	kale	kapısından	çıktı. </p>
<p class="calibre1">Sedefli	pelerini	arkasında	uçuşuyordu.	Maiyeti,	kraliçeyi	takip	etti. </p>
<p class="calibre1">Renly	Baratheon,	Tyrion’ı	korkutmuyordu	doğrusu.	Onu	asıl	endişelendiren kişi	Renly’nin	ağabeyi	Stannis’ti.	Renly	halk	tarafından	çok	seviliyordu	ama	daha önce	hiç	savaşmamış,	ordu	yönetmemişti.	Stannis	tam	tersine	sertti,	soğuktu, acımasızdı.	Ejderha	Kayası’nda	neler	olduğunu	bir	öğrenebilseydi...	ama	casus olarak	Kaya’nın	açıklarına	yolladığı	balıkçılardan	hiçbiri	geri	dönmemişti. </p>
<p class="calibre1">Varys’in	hizmetkâr	olarak	Ejderha	Kaya’sına	sokabildiği	muhbirlerden	bile	ses çıkmıyordu.  <i class="calibre4">Eğer	Stannis,	kardeşi	Renly	kapılara	saldırırken	denizden	çıkarma</i> <i class="calibre4">yaparsa	Joffrey’nin	başı	kazığa	geçer.	Daha	kötüsü	benim	başım	da	onunkinin</i> <i class="calibre4">yanında	olur. </i>	İç	karartan	bir	düşünce.	Shae’i	güvenli	bir	şekilde	şehirden çıkartabilmek	için	plan	yapmalıydı.	En	kötü	ihtimal,	en	yakın	olan	gibi görünüyordu. </p>
<p class="calibre1">Podrick	Payne,	Tyrion’ın	çalışma	odasının	kapısında	durmuş	yere	bakıyordu. </p>
<p class="calibre1">Tyrion’ın	kemerine	konuşarak,	“Çalışma	odanızda.	Lordum,	özür	dilerim.” </p>
<p class="calibre1">Tyrion	içini	çekti.	“<i class="calibre4">Bana</i>	bak	Pod.	İç	çamaşırıma	bakarak	konuşman	beni huzursuz	ediyor.	Hele	iç	çamaşırı	giymemişsem.	Çalışma	odamdaki	kim?” </p>
<p class="calibre1">“Lord	Serçeparmak.”	Delikanlı	bir	an	için	Tyrion’ın	yüzüne	bakmayı	başardı. </p>
<p class="calibre1">“Lord	Petyr	demek	istedim.	Lord	Baelish	yani.	Hazine	başı.” </p>
<p class="calibre1"><a id="p246"></a>“Lord	bir	kafileymiş	gibi	anlattın.”	Delikanlı	beline	vurulmuş	gibi	aniden eğildi.	Tyrion	saçma	bir	şekilde	kendini	suçlu	hissediyordu. </p>
<p class="calibre1">Mor	renkli	takımı	ve	sarı	saten	peleriniyle	çok	şık	görünen	Lord	Petyr	pencere sekisine	oturmuş,	eldivenli	elini	zarifçe	dizinin	üstüne	koymuştu.	“Kral	elinde	bir yayla	tavşanlarla	dövüşüyor,”	dedi.	“Tavşanlar	kazanıyor,	gelip	bakın.” </p>
<p class="calibre1">Tyrion	pencereden	dışarı	bakmak	için	ayak	parmaklarının	ucunda	yükselmek zorunda	kaldı.	Yerde	ölü	bir	tavşan	yatıyordu.	Bir	diğeri	karnına	saplanan	ok yüzünden	ölmek	üzereydi.	Hedeflerine	asla	ulaşamamış	oklar	fırtınanın	dağıttığı samanlar	gibi	toprak	zemine	saçılmıştı.	“Şimdi!”	diye	bağırdı	Joff.	Avcılardan biri	elinde	tuttuğu	yaban	tavşanını	saldı	ve	hayvan	zıplayarak	koşmaya	başladı. </p>
<p class="calibre1">Joffrey	tetiği	serbest	bırakıp	oku	saldı	ama	ok	tavşanın	altmış	santim	açığından geçip	gitti.	Tavşan	arka	ayaklarının	üstüne	durdu,	krala	bakıp	burnunu	oynattı.	Joff küfür	ederek	yayın	ipini	tekrar	germek	için	makarayı	çevirdi	ama	tavşan	çoktan uzaklaşmıştı.	“Bir	tane	daha,”	diye	bağırdı	kral.	Avcı	bir	tavşan	daha	saldı. </p>
<p class="calibre1">Hayvan	koşmaya	başladı.	Joffrey’nin	oku	neredeyse	Sör	Preston’ın	kasığına saplanacaktı. </p>
<p class="calibre1">Serçeparmak	döndü.	“Çocuk,	yaban	tavşanlarını	sever	misin?”	diye	sordu Podrick’e. </p>
<p class="calibre1">Podrick	ziyaretçinin	çizmelerine	bakıyordu.	Siyah	iğne	işleriyle	süslenmiş</p>
<p class="calibre1">kırmızı	deriden,	şık	şeylerdi.	“Yemek	için	mi	lordum?” </p>
<p class="calibre1">“Bir	sürü	çömlek	al,”	diye	tavsiyede	bulundu	Serçeparmak.	“Kısa	zaman sonra	bütün	kaleyi	tavşanlar	saracak.	Günde	üç	öğün	tavşan	yiyeceğiz.” </p>
<p class="calibre1">“Şişte	kızartılmış	farelerden	iyidir,”	dedi	Tyrion.	“Pod,	bizi	yalnız	bırak.	Tabi lordumuz	serinletici	bir	şeyler	içmek	istemiyorsa.” </p>
<p class="calibre1">“Teşekkür	ederim,	istemiyorum.”	Serçeparmak’ın	yüzünde	alaycı	bir gülümseme	vardı.	“Cüceyle	içki	içersen	Sur’da	uyanırsın,	diyorlar.	Siyahlar	beni solgun	gösteriyor.” </p>
<p class="calibre1"> <i class="calibre4">Korkmanıza	gerek	yok	lordum, </i>	dedi	Tyrion	içinden.  <i class="calibre4">Sizin	için	düşündüğüm</i> <i class="calibre4">yer	Sur	değil. </i>	Minderli	yüksek	koltuğa	oturdu.	“Bugün	son	derece	şıksınız lordum,”	dedi. </p>
<p class="calibre1">“Sorunluyum,  <i class="calibre4">her	gün</i>	şık	görünmek	için	dayanılmaz	bir	istek	duyuyorum.” </p>
<p class="calibre1">“Takımınız	yeni	mi?” </p>
<p class="calibre1"><a id="p247"></a>“Gerçekten	öyle.	Çok	dikkatlisiniz.” </p>
<p class="calibre1">“Mor	ve	sarı.	Bunlar	hanedanınızın	renkleri	mi?” </p>
<p class="calibre1">“Hayır.	İnsanın	her	gün	aynı	renkleri	giymekten	sıkıldığını	fark	ettim.” </p>
<p class="calibre1">“Hançeriniz	de	oldukça	göz	alıcı.” </p>
<p class="calibre1">“Öyle	mi?”	Serçeparmak’ın	gözlerinde	fesatlık	vardı.	Hançeri	belinden	aldı. </p>
<p class="calibre1">Sanki	daha	önce	hiç	görmemiş	gibi	inceledi.	“Valyria	çeliğinden.	Sapı	da	ejderha kemiğinden	yapıldı.	Yine	de	önemsiz	bir	şey.	İsterseniz	sizin	olabilir.” </p>
<p class="calibre1">“Benim	mi?”	Tyrion	adamın	yüzüne	uzun	uzun	baktı.	“Hayır,	sanmıyorum.	Asla benim	olmadı.”  <i class="calibre4">Biliyor, </i>	diye	düşündü	Tyrion.  <i class="calibre4">Aşağılık	herif	bildiğimi	biliyor	ve</i> <i class="calibre4">ona	dokunamayacağımı	düşünüyor. </i></p>
<p class="calibre1">Kendisini	altınla	donatan	asıl	adam	Petyr	Baelish’ti,	Jaime	Lannister	değil. </p>
<p class="calibre1">Jaime’nin	o	meşhur	altın	zırhı,	aslında	altın	suyuna	batırılmış	çelikten	yapılmıştı ama	Serçeparmak,	ah...	Tyrion	tatlı	Petyr	hakkında	birkaç	şey	öğrenmişti	ve tiksintisi	artmıştı. </p>
<p class="calibre1">Jon	Arryn	on	yıl	önce	Petyr’e	gümrükte	önemsiz	bir	memurluk	vermişti.	Petyr, diğer	tahsilatçıların	topladığının	üç	katını	toplayarak	kısa	zamanda	göze	girmişti. </p>
<p class="calibre1">Kral	Robert	son	derece	pahalı	zevkleri	olan	bir	adamdı	ve	Serçeparmak	gibi	iki altını	birbirine	sürtüp	üçüncüsünü	yaratabilen	bir	adam	Kral	Eli	için	çok değerliydi.	Serçeparmak’ın	yükselişi	yaydan	fırlayan	ok	kadar	hızlı	olmuştu. </p>
<p class="calibre1">Saraya	gelişinin	daha	üçüncü	yılında	hazine	başı	seçilmiş,	küçük	konseye alınmıştı.	Bugün	kraliyet	geliri,	eski	hazine	başının	zamanında	olduğundan	on	kat fazlaydı...	ama	kraliyet	borçları	da	bir	o	kadar	büyümüştü.	Serçeparmak	usta	bir jonglördü. </p>
<p class="calibre1">Ah,	zekiydi.	Altınları	basitçe	alıp	bir	kasaya	kilitlemiyordu	elbette.	Kralın borçlarını	takasla	ödüyor	ve	kralın	altınlarını	kendi	adına	işletiyordu.	Arabalar, dükkânlar,	gemiler,	evler	satın	alıyordu.	Ucuzken	un	ambarlıyor,	zamlandığında fahiş	fiyatlara	ekmek	satıyordu.	Kuzeyden	yün,	güneyden	ipek,	Lys’ten	dantel getirtiyor,	bunları	boyuyor	ve	tekrar	satıyordu.	Altın	ejderhalar	yavrulayıp çoğalıyordu	ve	Serçeparmak	onları	borç	olarak	dağıtıp	yeni	yavrularıyla	birlikte geri	alıyordu. </p>
<p class="calibre1">Yıllar	içinde	gerekli	yerlere	kendi	adamlarını	da	yerleştirmişti.	Anahtar Koruyucuları	onun	adamlarıydı,	dördü	birden.	Kral	Muhasebecisi	ve	Kral</p>
<p class="calibre1"><a id="p248"></a>Terazi’si	onun	atadığı	kişilerdi.	Yani,	hazineye	bağlı	çalışan	üç	kurumun	başında da	Serçeparmak’ın	adamları	vardı.	Liman	amirleri,	mültezimler,	gemi muhasebecileri,	yün	ve	şarap	simsarları,	gümrük	memurları;	her	on	kişiden	dokuzu Serçeparmak	için	çalışıyordu.	Adamlar	orta	sınıftandı;	tacirlerin	oğulları,	önemsiz lordlar,	hatta	bazen	yabancılar.	Ama	ortadaki	sonuca	bakılacak	olursa	hepsi	de asil	kanlı	seleflerinden	daha	akıllıydı. </p>
<p class="calibre1">Serçeparmak’ın	atamalarını	sorgulamak	kimsenin	aklına	gelmemişti.	Neden sorgulayacaklardı	ki?	Serçeparmak	kimse	için	bir	tehdit	oluşturmuyordu.	Nazik, güleç	yüzlü,	akıllı	bir	adamdı.	Herkesin	arkadaşıydı.	Kralın	ya	da	El’in	istediği altınları	hemen	buluyordu.	Önemsiz	bir	hanedanın	üyesi	olarak	doğmuş	bu	adamın nesinden	korkulurdu?	Yanına	çağıracağı	sancak	beyleri,	kuvvetli	bir	kalesi, sağlam	bir	evlilik	yapma	ihtimali	yoktu. </p>
<p class="calibre1"> <i class="calibre4">Bütün	bunlara	rağmen	ona	dokunmaya	cesaret	edebilir	miyim? </i>	diye	düşündü Tyrion.  <i class="calibre4">Bir	vatan	haini	olsa	bile,	cesaret	edebilir	miyim? </i>	Emin	değildi.	En azından	şimdi,	savaş	iyice	hararetlenmişken	dokunmamalıydı.	Zaman	içinde Serçeparmak’ın	kilit	noktalara	yerleştirdiği	adamları	kendi	adamlarıyla değiştirebilirdi	ama... </p>
<p class="calibre1">Avludan	bağrışmalar	yükseldi.	“Ah,	Majesteleri	bir	tavşan	vurdu,”	dedi	Lord Baelish. </p>
<p class="calibre1">“Çok	ağır	hareket	eden	bir	tavşan	olduğuna	şüphe	yok,”	dedi	Tyrion.	“Lordum, siz	Nehirova’da	himayeye	alınmıştınız.	Duyduğuma	göre	gençliğinizde	Tullyler’le yakın	ilişkileriniz	varmış.” </p>
<p class="calibre1">“Öyle	denebilir.	Özellikle	kızlarıyla.” </p>
<p class="calibre1">“Ne	kadar	yakındınız?” </p>
<p class="calibre1">“Onların	bekâretlerini	ben	aldım.	Bu	yakınlık	yeterli	mi?” </p>
<p class="calibre1">Yalan	–Tyrion	bunun	bir	yalan	olduğundan	hemen	hemen	emindi–	adamın ağzından	öyle	rahat	ve	kolaylıkla	çıkıyordu	ki	duyanın	inanmaması	mümkün değildi.	Yalan	söyleyen	Catelyn	Stark	olabilir	miydi?	Hem	bekâret	meselesinde hem	de	hançer	hakkında	yalan	mı	söylemişti?	Tyrion	yaş	aldıkça	hiçbir	şeyin göründüğü	kadar	basit	ve	gerçek	olmadığını	öğrenmişti.	“Lord	Hoster’ın	kızları tarafından	pek	sevilmediğimi	itiraf	etmeliyim,”	dedi.	“Benim	yapacağım	herhangi bir	teklifi	dinleyeceklerinden	şüpheliyim.	Ama	aynı	teklif	sizin	ağzınızdan</p>
<p class="calibre1"><a id="p249"></a>çıktığında	daha	tatlı	duyulabilir.” </p>
<p class="calibre1">“Bu,	teklifin	ne	olduğuna	bağlı.	Eğer	Sansa	karşılığında	ağabeyiniz	Jaime’yi isteyecekseniz	başka	birinin	vaktini	harcayın,	benimkini	değil.	Joffrey oyuncağından	vazgeçmez	ve	Leydi	Catelyn	de	sümüklü	bir	kız	karşılığında	Kral Katili’ni	vermez.” </p>
<p class="calibre1">“Arya’yı	da	ele	geçirmeyi	planlıyorum.	Adamlarım	onu	arıyor.” </p>
<p class="calibre1">“Aramak	bulmak	anlamına	gelmez.” </p>
<p class="calibre1">“Bunu	aklımda	tutacağım	lordum.	Etkilemenizi	istediğim	asıl	kişi	Leydi	Lysa. </p>
<p class="calibre1">Onun	için	çok	daha	tatlı	bir	teklifim	var.” </p>
<p class="calibre1">“Lysa,	Catelyn’den	daha	kolay	etki	altına	alınabilir,	bu	doğru	ama	aynı zamanda	Catelyn’den	daha	ürkektir	ve	anladığım	kadarıyla	sizden	nefret	ediyor.” </p>
<p class="calibre1">“Benden	nefret	etmek	için	geçerli	bir	sebebi	olduğunu	düşünüyor.	Onun kalesinde	konuk	edildiğimde	kocasının	katilinin	ben	olduğumu	söyleyip	durdu	ve itirazlarıma	kulak	asmadı.”	Öne	eğildi.	“Eğer	ona	Jon	Arryn’ın	gerçek	katilini verirsem	beni	bir	parça	sevebilir.” </p>
<p class="calibre1">Duydukları	Serçeparmak’ın	ayağa	kalkmasına	sebep	oldu.	“Gerçek	katil	mi? </p>
<p class="calibre1">Beni	meraklandırdınız	Tyrion.	Kimden	bahsediyorsunuz?” </p>
<p class="calibre1">Gülümseme	sırası	Tyrion’daydı.	“Ben	dostlarıma	karşılık	beklemeden hediyeler	veririm.	Lysa	Arryn	bunu	anlamalı.” </p>
<p class="calibre1">“İstediğiniz	Lysa’nın	dostluğu	mu,	yoksa	kılıçları	mı?” </p>
<p class="calibre1">“Her	ikisi	de.” </p>
<p class="calibre1">Serçeparmak	elini	sakalına	götürdü.	“Lysa’nın	kendine	ait	sıkıntıları	var.	Ay Dağları’nda	yaşayan	kabileler	dağlardan	inmeye	başladı.	Sayıları	eskisinden	daha fazla...	ve	daha	iyi	silahları	var.” </p>
<p class="calibre1">“Can	sıkıcı,”	dedi	adamları	bizzat	silahlandıran	Tyrion	Lannister.	“Ona	bu konuda	yardım	edebilirim.	Bir	sözümle...” </p>
<p class="calibre1">“Ve	bu	sözünüz	ona	neye	mal	olacak?” </p>
<p class="calibre1">“Leydi	Lysa	ve	oğlunun	Joffrey’ye	bağlılık	yemini	etmesini	istiyorum.	Ve...” </p>
<p class="calibre1">“...Starklar’a	ve	Tullyler’e	karşı	savaşmasını	mı?”	Serçeparmak	başını	iki yana	salladı.	“Tatlınızın	içinde	böcek	var	lordum.	Lysa	şövalyelerini	Nehirova’ya karşı	savaşa	sokmaz.” </p>
<p class="calibre1">“Ben	de	bunu	istemiyorum	zaten.	Düşman	kıtlığı	çekmiyoruz.	Onun	kuvvetini</p>
<p class="calibre1"><a id="p250"></a>Lord	Renly’ye	ya	da	Ejderha	Kayası’ndan	ayrılmaya	karar	verirse	Lord	Stannis’e karşı	kullanacağım.	Karşılığında	da	Vadi’ye	huzur,	Jon	Arryn	meselesine	adalet getireceğim.	Hatta,	şu	çok	sevimli	oğlunu	Batı	Muhafızı	ilan	edeceğim.  <i class="calibre4">Onu</i> <i class="calibre4">uçarken	görmek	istiyorum. </i>	Çocuğun	sesini	hâlâ	duyabiliyordu.	“Ve	anlaşma sağlayabilirsek	oğluna	yeğenimi	vereceğim.” </p>
<p class="calibre1">Serçeparmak’ın	gri	yeşil	gözlerinde	gerçek	bir	hayret	ifadesi	görmek	Tyrion’ı sevindirmişti.	“Myrcella	mı?” </p>
<p class="calibre1">“Uygun	yaşa	geldiğinde	Lord	Robert’la	evlenebilir.	O	vakte	kadar	da	Leydi Arryn’ın	himayesinde	Kartal	Yuvası’nda	kalır.” </p>
<p class="calibre1">“Peki	bu	planlarınız	hakkında	kraliçemiz	ne	düşünüyor?”	Tyrion	omuzlarını silkince	Serçeparmak	kahkaha	attı.	“Ben	de	böyle	düşünmüştüm.	Tehlikeli	bir küçük	adamsınız	Lannister.	Evet,	Lysa’ya	bu	şarkıyı	söyleyebilirim.”	Aynı	sinsi gülüş	tekrar	yüzüne	kondu.	“Tabi	canım	isterse.” </p>
<p class="calibre1">Tyrion	başıyla	onayladı,	bekledi.	Serçeparmak’ın	uzun	suskunluklara dayanamadığını	biliyordu. </p>
<p class="calibre1">“Öyleyse,”	diye	devam	etti	Lord	Petyr	bir	an	durakladıktan	sonra.	“Bu	işten ben	ne	kazanacağım?” </p>
<p class="calibre1">“Harrenhal’u.” </p>
<p class="calibre1">Adamın	yüzünü	izlemek	eğlenceliydi.	Lord	Baelish’in	babası	küçük	lordların en	küçüğüydü.	Büyükbabası	arazisi	olmayan	önemsiz	bir	şövalyeydi. </p>
<p class="calibre1">Serçeparmak’a	miras	yoluyla	geçen	tek	varlık	Parmaklar’ın	rüzgârlı	kıyısındaki küçücük	verimsiz	toprak	parçasıydı.	Öte	yandan	Harrenhal	geniş	ve	verimli arazileriyle	Yedi	Krallık’taki	en	zengin	topraklardan	biriydi	ve	muazzam	kalesi diyardaki	en	sağlam	kaleydi...	ve	Nehirova,	Harrenhal’un	yanında	cüce	gibi kalıyordu.	Serçeparmak	Nehirova’da	büyümüş,	Lord	Hoster’ın	kızına	göz	koyunca aşağılayıcı	bir	şekilde	sürgün	edilmişti. </p>
<p class="calibre1">Serçeparmak	pelerininin	kıvrımlarını	sakince	düzeltiyordu	ama	Tyrion	adamın sinsi	gözlerindeki	aç	ifadeyi	görebiliyordu.  <i class="calibre4">Onu	ele	geçirdim, </i>	bunu	biliyordu. </p>
<p class="calibre1">“Harrenhal	lanetli	bir	yer,”	dedi	Serçeparmak,	sıkılmış	gibi	görünmeye çalışıyordu. </p>
<p class="calibre1">“O	zaman	kaleyi	yıkın	ve	kendinize	arzu	ettiğiniz	gibi	yeni	bir	kale	yaptırın. </p>
<p class="calibre1">Altın	sıkıntısı	çekmeyeceksiniz.	Sizi	Üç	Dişli	Mızrak’ın	baş	lordu	yapmak</p>
<p class="calibre1"><a id="p251"></a>niyetindeyim.	Nehir	Lordları	güvenilir	olmadıklarını	kanıtladılar.	Bırakın	sizin için	bağlılık	yemini	etsinler.” </p>
<p class="calibre1">“Tullyler	dâhil	mi?” </p>
<p class="calibre1">“İşimiz	bittiğinde	Tully	kalırsa,	evet.” </p>
<p class="calibre1">Serçeparmak	bal	peteğinden	koca	bir	ısırık	almış	küçük	bir	oğlan	çocuğu	gibi görünüyordu.	Arılara	dikkat	etmeye	çalışıyordu	ama	bal	çok	tatlıydı.	“Harrenhal, bütün	toprakları	ve	bütün	geliri,”	dedi	eğleniyormuş	gibi.	“Tek	lafınızla	beni diyarın	en	güçlü	lordlarından	biri	yapıyorsunuz.	Minnettar	olmadığımı	düşünmeyin lordum	ama...	neden?” </p>
<p class="calibre1">“Taht	konusunda	ablama	en	çok	yardım	eden	sizdiniz.” </p>
<p class="calibre1">“Janos	Slynt	de	yardım	etti.	Harrenhal	kısa	zaman	önce	ona	bağışlanmıştı	ama adam	işe	yaramaz	olduğu	anda	geri	alındı.” </p>
<p class="calibre1">Tyrion	kahkaha	attı.	“Beni	köşeye	sıkıştırdınız	lordum.	Ne	diyebilirim?	Leydi Lysa’yı	ele	geçirmek	için	size	ihtiyacım	var.	Janos	Slynt’e	ihtiyacım	yoktu.”	Yine omuzlarını	silkti.	“Sizin	Harrenhal’da	oturmanızı,	Renly’nin	Demir	Taht’ta oturmasına	tercih	ederim.	Bu	yeterince	açıklayıcı	oldu	mu?” </p>
<p class="calibre1">“Oldu	gerçekten.	Lysa’yı	ikna	edebilmek	için	onunla	tekrar	yatmam gerekebilir.” </p>
<p class="calibre1">“Bu	görevi	başarıyla	yerine	getireceğinizden	şüphem	yok.” </p>
<p class="calibre1">“Bir	keresinde	Ned	Stark’a,	çirkin	bir	kadınla	yatağa	girmek	zorunda	kalınca yapılacak	en	iyi	şey	gözlerini	kapatıp	işini	görmektir	demiştim.”	Tyrion’ın birbirinden	farklı	renkteki	gözlerinin	içine	baktı.	“Bana	on	beş	gün	verin.	İşlerimi yoluna	koyup	Martı	Kasabası’na	gidecek	bir	gemi	ayarlayayım.” </p>
<p class="calibre1">“Benim	için	gayet	uygun.” </p>
<p class="calibre1">Lord	Baelish	ayağa	kalktı.	“Bu	epey	güzel	bir	sabah	oldu	Lannister.	Ve	kârlı... </p>
<p class="calibre1">her	ikimiz	için	de.”	Reverans	yapıp	kapıya	yöneldi.	Pelerini	sarı	bir	girdap	gibi görünüyordu. </p>
<p class="calibre1"> <i class="calibre4">İki, </i>	diye	düşündü	Tyrion. </p>
<p class="calibre1">Varys’i	beklemek	için	yatak	odasına	gitti.	Akşama	doğru	diye	tahmin	etti. </p>
<p class="calibre1">Belki	de	ay	yükseldikten	sonra.	Öyle	olmasını	istemiyordu.	Bu	gece	Shae’i	ziyaret edebilmeyi	umuyordu.	Aradan	bir	saat	geçmeden	Taş	Kargalar’dan	Galt,	unlu adamın	geldiğini	söylediğinde	Tyrion	tatlı	bir	şaşkınlık	yaşadı.	“Yüce	Üstat’ı	öyle</p>
<p class="calibre1"><a id="p252"></a>kıvrandırdığınız	için	çok	zalim	bir	adamsınız,”	dedi	hadım.	“Yaşlı	adam	sırlara tahammül	edemiyor.” </p>
<p class="calibre1">“Bu	duyduğum,	bir	kuzguna	karasın	diyen	bir	karganın	sesi	mi	yoksa?	Doran Martell’e	ne	önerdiğimi	bilmek	istemiyor	musun?” </p>
<p class="calibre1">Varys	kıkırdadı.	“Belki	de	kuşlarım	çoktan	söylemiştir	bana.” </p>
<p class="calibre1">“Öyle	mi	gerçekten?”	Bunu	duymak	istiyordu.	“Anlat	bakalım.” </p>
<p class="calibre1">“Dorne	savaştan	uzak	kalmayı	tercih	etti.	Doran	Martell	sancak	beylerini çağırdı	ama	hepsi	bu.	Martell’in	Lannisterlar’a	karşı	beslediği	nefret	herkesin malumudur	ve	Renly’ye	yardım	edeceği	düşünülüyor.	Siz	de	onu	vazgeçirmek istiyorsunuz.” </p>
<p class="calibre1">“Bu	çok	açık	zaten.” </p>
<p class="calibre1">“Asıl	bilmece	iş	birliğinin	karşılığında	ona	ne	önerdiğiniz.	Prens	duygusal	bir adam.	Hâlâ	kız	kardeşi	Elia	ve	bebeği	için	yas	tutuyor.” </p>
<p class="calibre1">“Bir	lord,	duygularının	hırsını	yok	etmesine	asla	izin	vermez,	demişti	babam bir	keresinde...	ve	bizim	konseyimizde	boş	bir	sandalye	var.	Lord	Janos	siyahları kuşandı,	biliyorsunuz.” </p>
<p class="calibre1">“Konseyde	bir	sandalye	hafife	alınamaz,	haklısınız,”	dedi	Varys.	“Ama	gururlu bir	adama	kız	kardeşinin	katlini	unutturabilir	mi?” </p>
<p class="calibre1">“Neden	unutsun?”	Tyrion	gülümsedi.	“Kız	kardeşinin	katillerini	ölü	ya	da	diri ona	teslim	edeceğime	dair	söz	verdim.	Savaştan	 <i class="calibre4">sonra</i>	elbette.” </p>
<p class="calibre1">Varys	zekâ	dolu	gözlerle	Tyrion’a	bakıyordu.	“Kuşlarım,	Prenses	Elia’nın ölürken	bir	isim	haykırdığını	söyledi.” </p>
<p class="calibre1">“Herkesin	bildiği	sır,	sır	mıdır?	Casterly	Kayası’ndaki	herkes	Prenses	Elia’yı öldüren	kişinin	Gregor	Clegane	olduğunu	biliyordu.	Küçük	bebeğin	kanı	ve	beyin parçaları	ellerindeyken	prensese	tecavüz	etmişti.” </p>
<p class="calibre1">“Bu	sır	babanızın	yeminli	adamı	hakkında.” </p>
<p class="calibre1">“Elli	bin	Dorne	askerinin	kuduz	bir	köpekten	daha	kıymetli	olduğunu söyleyecek	biridir	babam.” </p>
<p class="calibre1">Varys	pudralı	yanağını	sıvazladı.	“Peki,	ya	Prens	Doran	katilin	yanı	sıra	emri veren	lordu	da	isterse...” </p>
<p class="calibre1">“İsyanı	Robert	Baratheon	yönetiyordu.	Sonuçta	bütün	emirler	ona	aitti.” </p>
<p class="calibre1">“Robert,	Kral	Toprakları’nda	değildi.” </p>
<p class="calibre1"><a id="p253"></a>“Doran	Martell	de	öyle.” </p>
<p class="calibre1">“Gururu	için	kan,	hırsı	için	makam	vereceksiniz.	Altın	ve	arazi.	Tatlı	bir teklif...	ama	tatlılar	zehirli	olabilir.	Prensin	yerinde	olsaydım,	bu	bal	peteğine uzanmadan	önce	başka	şeyler	de	isterdim.	Bir	iyi	niyet	göstergesi,	ihanet ihtimaline	karşı	bir	güvence.	Ona	kimi	vereceksiniz?” </p>
<p class="calibre1">Tyrion	içini	çekti.	“Zaten	biliyorsun,	öyle	değil	mi?” </p>
<p class="calibre1">“Madem	öyle	dediniz,	evet.	Tommen.	MYRCELLA’yı	hem	Leydi	Arryn’a, hem	de	Doran	Martell’e	veremeyeceğinize	göre.” </p>
<p class="calibre1">“Bir	dahaki	sefere	hatırlat	da	seninle	tahmin	etme	oyunu	oynamayayım.	Hile yapıyorsun.” </p>
<p class="calibre1">“Prens	Tommen	iyi	bir	çocuk.” </p>
<p class="calibre1">“Eğer	onu	bu	yaşında	Cersei	ve	Joffrey’den	ayırabilirsem,	büyüdüğünde	iyi bir	adam	bile	olabilir.” </p>
<p class="calibre1">“İyi	bir	kral	olabilir	mi?” </p>
<p class="calibre1">“Kral	Joffrey.” </p>
<p class="calibre1">“Ve	Tommen	onun	veliahtı.	Kralımızın	başına	bir	şey	gelirse	doğuştan	iyi tabiatlı,	sevimli,	kolay	işlenebilir	Tommen...” </p>
<p class="calibre1">“Çok	şüpheci	bir	zihnin	var	Varys.” </p>
<p class="calibre1">“Bunu	iltifat	kabul	ediyorum	lordum.	Prens	Dorren	ona	sunduğunuz	büyük	onur karşısında	duyarsız	kalmayacaktır,	buna	şüphe	yok.	Ustaca	bir	plan	yapmışsınız... </p>
<p class="calibre1">ama	küçük	bir	açığı	var.” </p>
<p class="calibre1">Cüce	kahkaha	attı.	“O	açığın	adı	Cersei	mi?” </p>
<p class="calibre1">“Hangi	devlet	işi	bir	annenin	rahminde	büyüttüğü	meyvelere	duyduğu	sevgiden büyük	olabilir?	Zafer	ve	hanedanın	iyiliği	için	birini	uzaklara	yollamayı	göze alabilir	belki	ama	ikisini	birden?	Kesinlikle	kabul	etmez.” </p>
<p class="calibre1">“Cersei’nin	bilmediği	şey	bana	zarar	veremez.” </p>
<p class="calibre1">“Ya	kraliçe	planınız	hayata	geçmeden	önce	niyetinizi	öğrenirse?” </p>
<p class="calibre1">“O	zaman,	en	büyük	düşmanımın	ablam	olmasını	sağlayan	adamın	kim olduğunu	bilirim.” </p>
<p class="calibre1">Varys	kıkırdadı.  <i class="calibre4">Üç, </i>	diye	düşündü	Tyrion. </p>
<p class="calibre1"><a id="p254"></a>Sansa</p>
<p class="calibre1"> <i class="calibre4">Eve	dönmek	istiyorsan	bu	gece	tanrı	korusuna	gel. </i></p>
<p class="calibre1">Kelimeler	yüzüncü	okuyuşunda	da	ilk	okuyuşundakilerin	aynısıydı.	Sansa, katlanmış	parşömen	parçasını	yastığının	altında	bulmuştu.	Oraya	nasıl	geldiğini, kimin	gönderdiğini	bilmiyordu.	İmzalanmamıştı,	mühürlenmemişti,	el	yazısı tanıdık	değildi.	Notu	göğsüne	bastırıp	okuduklarını	fısıltıyla	tekrar	etti.	“Eve dönmek	istiyorsan	bu	gece	tanrı	korusuna	gel.”	Nefes	aldı,	hafifçe. </p>
<p class="calibre1">Bu	ne	anlama	geliyordu?	Ne	kadar	sadık	olduğunu	kanıtlamak	için	notu kraliçeye	mi	götürmeliydi?	Sinirli	bir	şekilde	karnını	ovdu.	Sör	Meryn’in	hediyesi olan	morluk	artık	sarıya	çalıyordu	ama	ağrısı	hâlâ	geçmemişti.	Şövalyenin Sansa’ya	yumruk	atan	elinde	çelik	eldiven	vardı.	Aslında	Sansa’nın	suçuydu. </p>
<p class="calibre1">Duygularını	saklamayı	öğrenememişti.	Joffrey’yi	sinirlendiriyordu.	Lord	Slynt’in İblis	tarafından	Sur’a	gönderildiğini	duyduğu	zaman	çenesini	tutamamış,	“Umarım onu	Ötekiler	alır,”	demişti	ve	bu	kralın	hoşuna	gitmemişti. </p>
<p class="calibre1"> <i class="calibre4">Eve	gitmek	istiyorsan	bu	gece	tanrı	korusuna	gel. </i></p>
<p class="calibre1">Bu	not	dualarının	karşılığı	olabilir	miydi?	Sonunda	onu	kurtarmak	için	gerçek bir	şövalye	mi	gönderilmişti?	Belki	Redwyne	ikizlerinden	biriydi,	belki	de	Sör Balon	Swann...	hatta	Sansa’nın	sevgili	arkadaşı	Jeyne	Poole’un	âşık	olduğu,	kızıl saçlı,	pelerininde	yıldızlar	parlayan	Beric	Dondarrion	bile	olabilirdi. </p>
<p class="calibre1"> <i class="calibre4">Eve	gitmek	istiyorsan	bu	gece	tanrı	korusuna	gel. </i></p>
<p class="calibre1">Bu	da	Joffrey’nin	zalim	oyunlarından	biri	olabilir	miydi,	Lord	Eddard’ın	kesik başını	göstermek	için	siperlere	çıkardığı	günkü	gibi?	Bu	not,	aslında	sadık olmadığını	kanıtlamak	için	kurnazca	kurulmuş	bir	tuzak	olabilirdi.	Gece	tanrı korusuna	gittiğinde	elinde	Buz’la	büvet	ağacının	altında	bekleyen	Sör	İlyn	Payne’i bulabilirdi. </p>
<p class="calibre1"> <i class="calibre4">Eve	gitmek	istiyorsan	bu	gece	tanrı	korusuna	gel. </i></p>
<p class="calibre1">Kapı	açıldı,	Sansa	elindeki	notu	oturduğu	minderin	altına	sakladı.	Gelen,	oda hizmetçisiydi,	kahverengi	saçlı,	çekingen	olanı. </p>
<p class="calibre1">“Leydim	bu	gece	banyo	yapmak	ister	mi?” </p>
<p class="calibre1"><a id="p255"></a>“Ateşin	yakılmasını	istiyorum,	üşür	gibi	oldum.”	Sıcak	bir	gün	olmasına rağmen	 <i class="calibre4">titriyordu. </i></p>
<p class="calibre1">“Emredersiniz.” </p>
<p class="calibre1">Sansa	şüphe	dolu	bakışlarla	kızı	izledi.	Notu	görmüş	müydü?	Pek	ihtimal vermiyordu.	Kimse	gizli	bir	notu	bu	aptal	görünüşlü	kıza	emanet	etmezdi.	Yine	de Sansa	kızı	yeterince	tanımıyordu.	Kraliçe,	Sansa’nın	hizmetçilerini	on	beş	günde bir	değiştiriyordu.	Böylece	hiçbiriyle	yakınlık	kuramamasını	sağlıyordu. </p>
<p class="calibre1">Ateş	yanmaya	başladığında	Sansa	kıza	resmi	bir	şekilde	teşekkür	etti	ve odadan	çıkmasını	söyledi.	Her	zamanki	gibi	aldığı	emri	hemen	yerine	getiren hizmetçi	kızın	gözlerinde	sinsi	bir	bakış	olduğunu	düşündü	Sansa.	Sansa’nın	her hareketini	kraliçeye	ya	da	Varys’e	rapor	ettiğine	şüphe	yoktu.	Bütün	hizmetçiler onu	gözetliyordu.	Bundan	emindi. </p>
<p class="calibre1">Yalnız	kalır	kalmaz	notu	ateşe	attı.	Parşömenin	kıvrılıp	siyah	dumanlar çıkararak	yanışını	izledi.  <i class="calibre4">Eve	gitmek	istiyorsan	bu	gece	tanrı	korusuna	gel. </i></p>
<p class="calibre1">Pencereye	gitti.	Ay	rengi	zırhının	üstüne	beyaz	pelerin	giyen	kısa	boylu	bir şövalye,	açılır	kapanır	köprünün	üstünde	volta	atıyordu.	Sör	Preston	Greenfield olmalıydı.	Bu	kadar	kısa	boylu	başka	şövalye	yoktu.	Sansa	kale	içinde	istediği gibi	dolaşmakta	özgürdü,	kraliçe	bu	izni	vermişti	ama	gecenin	bu	saatinde	Maegor Hisarı’ndan	ayrılmaya	kalkarsa	Sör	Preston	nereye	gittiğini	mutlaka	soracaktı. </p>
<p class="calibre1">Adama	ne	cevap	verecekti?	Notu	yaktığı	için	birdenbire	mutlu	oldu. </p>
<p class="calibre1">Elbisesini	çıkarıp	yatağına	uzandı	ama	uyumadı.  <i class="calibre4">Hâlâ	orada	mı?	Ne	kadar</i> <i class="calibre4">bekleyecek? </i>	Böyle	bir	not	gönderip	hiç	açıklama	yapmamak	çok	zalimceydi. </p>
<p class="calibre1">Kafasında	bin	bir	düşünce	dönüp	duruyordu. </p>
<p class="calibre1">Keşke	biri	Sansa’ya	ne	yapması	gerektiğini	söyleyebilseydi.	En	iyi	arkadaşı Jeyne’i	ve	Rahibe	Mordane’i	özlüyordu.	Rahibenin	başı,	Stark	Hanedanı’na hizmet	eden	herkes	gibi	kesilmişti.	Jeyne’e	ne	olduğunu	bilmiyordu.	En	iyi arkadaşı	bir	gün	ortadan	kaybolmuştu	ve	kızın	adı	bir	daha	anılmamıştı.	Onları çok	sık	düşünmemeye	çalışsa	da	bazen	bütün	anılar	birdenbire	kafasında canlanıyordu.	Gözyaşlarına	hâkim	olmak	güçleşiyordu.	Zaman	zaman	kız	kardeşini bile	özlüyordu.	Arya	şu	anda	Kışyarı’nda	güvendeydi.	Dans	ediyor,	iğne	oyası yapıyor,	Bran’la	ve	bebek	Rickon’la	oynuyor	ve	hatta	canı	istediğinde	atına	binip kış	kasabasında	dolaşıyordu.	Sansa	da	ata	binebiliyordu	ama	sadece	avluda... </p>
<p class="calibre1"><a id="p256"></a>bütün	gün	çember	çizerek	at	sürmek	sıkıcıydı. </p>
<p class="calibre1">Bağrışmaları	duyduğunda	uyanıktı.	Birbirine	karışmış	insan	sesleri	önce uzaktan	gelmiş,	sonra	iyice	yükselmişti.	Ne	dedikleri	anlaşılmıyordu.	At	sesleri, ayak	sesleri	ve	emirler	duyuluyordu.	Görünmemeye	çalışarak	pencereden	baktı. </p>
<p class="calibre1">Meşaleler	taşıyan	mızraklı	adamlar	duvarların	üstünde	koşuşturuyordu.  <i class="calibre4">Yatağına</i> <i class="calibre4">dön, </i>	dedi	kendi	kendine.  <i class="calibre4">Seni	ilgilendiren	bir	durum	yok.	Şehirde	yeni	bir	sorun</i> <i class="calibre4">daha	çıktı,	hepsi	bu. </i>	Kale	içinde	son	zamanlarda,	şehirdeki	sorunlardan	başka	bir şey	konuşulmuyordu.	Savaştan	kaçan	insanlar	akın	akın	şehre	geliyordu.	Hayatta kalabilmek	için	birbirlerini	soyuyor,	hatta	öldürüyorlardı.	Başka	seçenekleri yoktu.  <i class="calibre4">Yatağına	dön. </i></p>
<p class="calibre1">Ama	baktığında	şövalyenin	gitmiş	olduğunu	gördü.	Kuru	hendeğin	üstündeki köprü	aşağıdaydı.	Nöbetçi	yoktu. </p>
<p class="calibre1">Sansa	düşünmeden	pencereden	ayrılıp	gardırobuna	koştu.  <i class="calibre4">Ah!	Ben	ne</i> <i class="calibre4">yapıyorum? </i>	diye	sordu	kendine,	giyinirken.	Bu	çılgınlık.	Siper	duvarlarında yanan	sayısız	meşaleyi	görebiliyordu.	Sonunda	Renly	ve	Stannis	gelmişler	miydi? </p>
<p class="calibre1">Joffrey’yi	öldürüp	ağabeylerinin	tahtını	ele	mi	geçireceklerdi?	Eğer	durum	bu olsaydı	muhafızlar	köprüyü	kaldırır,	ana	kaleden	Maegor	Hisarı’na	geçişi keserlerdi.	Sansa	omzuna	gri	bir	pelerin	atıp	et	kesmek	için	kullandığı	keskin bıçağı	aldı.  <i class="calibre4">Eğer	bu	bir	tuzaksa	onların	zulmüne	katlanmak	yerine	ölmeyi	tercih</i> <i class="calibre4">ederim, </i>	dedi	kendi	kendine.	Bıçağı	pelerininin	altına	sakladı. </p>
<p class="calibre1">Odasından	gizlice	çıkıp	karanlığa	karıştı.	Bir	sıra	kırmızı	pelerinli	kılıçlı, aceleyle	yanından	geçip	gitti.	Sansa	boş	bırakılan	köprüye	koşmadan	önce askerlerin	iyice	uzaklaşmasını	bekledi.	Avlu,	kılıç	kemerlerini	bağlayan,	atlarını eyerleyen	adamlarla	doluydu.	Sör	Preston,	Kral	Muhafızları’ndan	üç	şövalyeyle birlikte	ahırın	önünde	duruyordu.	Kralı	gördüğünde	Sansa’nın	nefesi	kesildi. </p>
<p class="calibre1">Beyaz	pelerinleri	ay	kadar	parlak	şövalyeler	Joffrey’nin	zırhını	giymesine	yardım ediyordu.	Şükürler	olsun	ki	Joffrey,	Sansa’yı	görmemişti.	Bağırarak	kılıcının	ve yayının	getirilmesini	emrediyordu. </p>
<p class="calibre1">Sansa	kalenin	derinliklerine	doğru	koşarken	sesler	zayıfladı.	Dönüp	arkasına bakmaya	korkuyordu.	Kral	onu	izliyor	olabilirdi...	daha	kötüsü	peşinden	geliyor olması	ihtimaliydi.	Sarmal	merdivenler	kıvrılarak	tırmanıyor,	dar	pencerelerden dışarı	çıkan	titrek	ışıklarla	aydınlanıyordu.	Merdivenlerin	son	basamağına</p>
<p class="calibre1"><a id="p257"></a>vardığında	Sansa’nın	kalbi	deli	gibi	çarpıyordu.	Gölgede	kalan	bir	sütuna	koştu ve	yaslanıp	soluklanmak	için	bir	süre	bekledi.	Bacağına	sürtünen	şeyi hissettiğinde	ölümüne	korktu	ama	bu	şey	sadece	siyah	bir	sokak	kedisiydi.	Yaratık, Sansa’ya	tıslayıp	koşarak	uzaklaştı. </p>
<p class="calibre1">Sonunda	tanrı	korusuna	vardığında	kaleden	gelen	sesler	iyice	silikleşmiş,	zor duyulur	metal	şıngırtılarına	ve	insan	bağrışmalarına	dönüşmüştü.	Sansa	pelerinine daha	sıkı	sarındı.	Hava	toprak	ve	yaprak	kokuyordu.  <i class="calibre4">Leydi	burayı	çok	severdi,</i> diye	düşündü.	Bir	kalenin	tam	kalbinde,	şehrin	tam	ortasında	olmasına	rağmen tanrı	korusunda	vahşi	bir	şeyler	vardı.	Yaşlı	tanrılar	binlerce	gözle	insanları izliyordu. </p>
<p class="calibre1">Sansa,	annesinin	tanrılarını,	babasınınkilere	tercih	ederdi.	Heykelleri, vitraylardaki	figürleri,	yanan	tütsülerin	kokusunu,	kristaller	taşıyan	rahipleri	ve cübbelerini...	lavicerttaşıyla,	akikle	ve	sedefle	kaplı	mihraplarda	sihirli	oyunlar oynayan	gökkuşaklarını	seviyordu.	Ama	tanrı	korusundaki	tanrıların	da	mutlak güçleri	olduğunu	inkâr	edemezdi.	Özellikle	geceleri.  <i class="calibre4">Bana	yardım	et, </i>	diye yalvardı.  <i class="calibre4">Bana	bir	dost	gönder,	beni	kurtaracak	gerçek	bir	şövalye... </i></p>
<p class="calibre1">Kabukların	sertliğini	elleriyle	hissederek	ağaçtan	ağaca	yürüdü.	Yapraklar yanaklarını	okşuyordu.	Çok	mu	geç	kalmıştı?	Gerçekten	onu	bekleyen	biri	var mıydı?	Sesini	çıkarmaya	cesaret	edebilir	miydi?	Burası	çok	sessiz,	çok	sakin görünüyordu... </p>
<p class="calibre1">“Gelmeyeceğinden	korkuyordum	çocuğum.” </p>
<p class="calibre1">Sansa	döndü.	Ağaçların	arasından	ağır,	kalın	boyunlu,	yavaş	hareket	eden	bir adam	çıktı.	Başlığı	iyice	öne	çekilmiş	gri	bir	pelerin	giyiyordu	ama	ay	ışığı adamın	yanağına	vurup	lekeli	ve	damarlı	cildini	açığa	çıkarır	çıkarmaz	Sansa	onu çağıranın	kim	olduğunu	anladı.	“Sör	Dontos,”	dedi	hayal	kırıklığıyla.	“Siz miydiniz?” </p>
<p class="calibre1">“Evet	leydim.”	Sansa’ya	yaklaştı.	Nefesindeki	ekşi	şarap	kokusu	fark edilmeyecek	gibi	değildi.	“Benim.”	Elini	uzattı. </p>
<p class="calibre1">Sansa	geriledi.  <i class="calibre4">“Yapma!” </i>	Elini	pelerininin	altına	sakladığı	bıçağa	götürdü. </p>
<p class="calibre1">“Ne...	benden	ne	istiyorsunuz?” </p>
<p class="calibre1">“Sadece	yardım	etmek,”	dedi	Dontos.	“Sizin	bana	yardım	ettiğiniz	gibi.” </p>
<p class="calibre1">“Sarhoşsunuz,	öyle	değil	mi?” </p>
<p class="calibre1"><a id="p258"></a>“Cesaretimi	kaybetmemek	için	bir	kadeh	şarap	içtim	sadece.	Yakalanırsam derimi	yüzerler.” </p>
<p class="calibre1"> <i class="calibre4">Peki	ya	bana	ne	yaparlar? </i>	diye	düşündü	Sansa.	Yine	Leydi’yi	hatırlamıştı. </p>
<p class="calibre1">Leydi	yalanı	 <i class="calibre4">koklayabilirdi, </i>	evet	yapabilirdi	ama	babası	onu	öldürmüştü,	Arya yüzünden.	Bıçağı	alıp	iki	eliyle	birden	tuttu. </p>
<p class="calibre1">“Beni	bıçaklayacak	mısınız?”	diye	sordu	Dontos. </p>
<p class="calibre1">“Yaparım,”	dedi	Sansa.	“Söyleyin,	sizi	kim	yolladı?” </p>
<p class="calibre1">“Kimse.	Şövalyelik	şerefim	üstüne	yemin	ederim	leydim.” </p>
<p class="calibre1">“Şövalye	mi?”	Joffrey	adamın	rütbesini	geri	almıştı.	Dontos	artık	bir soytarıydı,	Ay	Oğlan’dan	daha	düşük	dereceli	bir	soytarı.	“Tanrılara	bir	şövalye için	yalvardım,”	dedi	Sansa.	“Dualar	edip	durdum.	Bana	yaşlı	ve	aptal	bir	soytarı mı	yolladılar?” </p>
<p class="calibre1">“Bunu	hak	ettim...	tuhaf	olduğunu	biliyorum...	ama	onca	yıl	şövalyeydim, aptaldım...	ve	şimdi	bir	soytarıyım...	ama	tekrar	şövalye	olabilirim	leydim, kendimde	o	cesareti	buldum,	sizin	sayenizde...	sizin	nezaketiniz,	sizin	cesaretiniz sayesinde.	Beni	siz	kurtardınız,	sadece	Joffrey’den	değil,	kendimden	de.”	Sesi hüzünlendi.	“Bir	zamanlar,	kahramanlar	kahramanı	bir	şövalyeyken	soytarı	olmuş</p>
<p class="calibre1">bir	adam	daha	varmış,	ozanlar	söyler...” </p>
<p class="calibre1"> <i class="calibre4">“Florian,” </i>	diye	fısıldadı	Sansa.	Baştan	ayağa	ürperdi. </p>
<p class="calibre1">“Tatlı	leydim,	sizin	Florian’ınız	olabilirim,”	dedi	Dontos	dizlerinin	üstüne çökerken. </p>
<p class="calibre1">Sansa	elindeki	bıçağı	yavaşça	aşağı	indirdi.	Başı	dönüyordu,	havada yüzüyormuş	gibi	hissediyordu	kendini.  <i class="calibre4">Çılgınlık	bu.	Kendimi	bu	sarhoşa	emanet</i> <i class="calibre4">etmek	çılgınlık	ama	böyle	bir	fırsat	bir	kez	daha	karşıma	çıkar	mı? </i>	“Nasıl? </p>
<p class="calibre1">Beni	buradan	nasıl	çıkaracaksınız?” </p>
<p class="calibre1">Sör	Dontos	kafasını	kaldırıp	Sansa’nın	yüzüne	baktı.	“Sizi	kalenin	dışına çıkarmak	işin	en	zor	kısmı.	Ama	kaleden	çıkar	çıkmaz	sizi	evinize	götürecek	bir gemi	bulabilirim.	Gerekli	altını	bulup	plan	yapacağım,	hepsi	bu.” </p>
<p class="calibre1">“Şimdi	gidebilir	miyiz?”	diye	sordu	Sansa.	Umut	etmeye	korkuyordu. </p>
<p class="calibre1">“Bu	gece	mi?	Hayır	leydim,	korkarım	bu	mümkün	değil.	Önce,	sizi	kaleden güven	içinde	çıkarmanın	bir	yolunu	bulmalıyım,	uygun	vakitte.	Çabuk	ya	da	kolay olmayacak,	beni	de	gözetliyorlar.”	Sinirli	bir	şekilde	dudaklarını	yaladı.	“Bıçağı</p>
<p class="calibre1"><a id="p259"></a>kaldırabilir	misiniz?” </p>
<p class="calibre1">Sansa	bıçağı	tekrar	pelerininin	içine	sakladı.	“Ayağa	kalkın	Sör.” </p>
<p class="calibre1">“Teşekkür	ederim	leydim.”	Sör	Dontos	sakar	hareketlerle	ayağa	kalkıp dizlerine	yapışan	yaprakları	ve	toprağı	silkeledi.	“Babanız	diyarın	gördüğü	en hakikatli	adamdı	ve	ben	bir	kenarda	durup	onu	katletmelerini	izledim.	Hiçbir	şey söylemedim,	hiçbir	şey	yapmadım...	ama	Joffrey	beni	öldürmek	istediğinde	siz sesinizi	yükselttiniz.	Leydim,	ben	hiçbir	zaman	gerçek	bir	kahraman	olmadım.	Ne Ryam	Redwyne	ne	de	Cesur	Barristan’dım.	Bir	turnuva	kazanmadım,	adım	bir savaş	hikâyesinde	anılmadı	ama...	ben	bir	zamanlar	 <i class="calibre4">şövalyeydim</i>	ve	sizin sayenizde	bunun	ne	anlama	geldiğini	hatırladım.	Hayatım	değersizdir	ama sizindir.”	Dontos	elini	büvet	ağacının	eğri	büğrü	dallarından	birine	koydu. </p>
<p class="calibre1">Titriyordu.	“Babanızın	tanrılarının	huzurunda	yemin	ederim	ki	sizi	evinize göndereceğim.” </p>
<p class="calibre1"> <i class="calibre4">Yemin	etti. </i>	Tanrıların	huzurunda	edilmiş	kesin	bir	yemin.	“O	halde...	kendimi sizin	ellerinize	bırakacağım	sör.	Ama	gitme	vaktinin	geldiğini	nasıl	anlayacağım? </p>
<p class="calibre1">Yine	not	mu	göndereceksiniz	bana?” </p>
<p class="calibre1">Sör	Dontos	endişeli	gözlerle	etrafa	bakındı.	“Çok	riskli.	Buraya,	tanrı korusuna	gelmelisiniz.	Mümkün	olduğunca	sık.	Burası	 <i class="calibre4">tek</i>	güvenli	yer.	Ne odalarımız,	ne	avludaki	merdivenler,	oralarda	yalnızmışız	gibi	görünsek	de değiliz.	Kızıl	Kale’deki	bütün	taşların	kulakları	var.	Sadece	burada	çekinmeden konuşabiliriz.” </p>
<p class="calibre1">“Sadece	burada,”	dedi	Sansa.	“Bunu	unutmayacağım.” </p>
<p class="calibre1">“Ve	eğer	yanımızda	başkaları	varken	zalim,	alaycı	ya	da	umursamaz görünürsem	beni	bağışlayın	çocuğum.	Oynamam	gereken	bir	rol	var,	tıpkı	sizin gibi.	Tek	yanlış	adım	kafalarımızın	kesilmesine	sebep	olur.” </p>
<p class="calibre1">Sansa	başıyla	onayladı.	“Anlıyorum.” </p>
<p class="calibre1">“Güçlü	ve	cesur	olmak	zorundasınız.	Ve	her	şeyden	önemlisi,	sabırlı.” </p>
<p class="calibre1">“Olacağım,”	diye	söz	verdi	Sansa.	“Ama...	ne	olur	mümkün	olduğunca	acele edin.	Korkuyorum.” </p>
<p class="calibre1">“Ben	de	öyle,”	dedi	Sör	Dontos	hafifçe	gülümseyerek.	“Yokluğunuz	fark edilmeden	gitmelisiniz.” </p>
<p class="calibre1">“Benimle	gelmeyecek	misiniz?” </p>
<p class="calibre1"><a id="p260"></a>“Birlikte	görünmememiz	daha	iyi	olur.” </p>
<p class="calibre1">Sansa	bir	adım	attı,	geri	döndü.	Adamın	yanağını	hafifçe	öptü.	“Benim Florian’ım,”	diye	fısıldadı.	“Tanrılar	dualarımı	duydu.” </p>
<p class="calibre1">Nehir	yolu	boyunca	yürüdü,	mutfaklardan	geçip	domuz	avlusuna	çıktı. </p>
<p class="calibre1">Hayvanların	gürültüsü	aceleci	adımlarının	sesini	yuttu.  <i class="calibre4">Evim, </i>	diye	düşündü.  <i class="calibre4">Beni</i> <i class="calibre4">evime	götürecek.	Florian’ım	güvende	olmamı	sağlayacak. </i>	En	sevdiği	şarkılar Florian	ve	Jonquil’i	anlatan	şarkılardı.  <i class="calibre4">Florian	da	gösterişsiz	bir	şövalyeydi	ama</i> <i class="calibre4">daha	gençti. </i></p>
<p class="calibre1">Sarmal	merdivenlerden	aceleyle	aşağı	inerken	gizli	bir	kapıdan	bir	adam çıkıverdi.	Sansa	adama	çarpıp	dengesini	kaybetti.	Çelik	parmaklar	Sansa’yı belinden	yakalayıp	düşmesini	engelledi.	“Merdivenleri	düşerek	inmek	hiç	akıllıca olmaz	küçük	kuş.	İkimizi	de	öldürmek	mi	istiyorsun?”	Adamın	kahkahası	taşlarda yankılandı.	“Belki	de	gerçekten	bunu	istiyorsun.” </p>
<p class="calibre1"> <i class="calibre4">Tazı. </i>	“Hayır	lordum,	özür	dilerim.”	Sansa	gözlerini	kaçırdı	ama	geç	kalmıştı, adamın	yüzünü	görmüştü.	“Lütfen,	canımı	yakıyorsunuz.”	Tazı’nın	parmaklarından kurtulmaya	çalışıyordu. </p>
<p class="calibre1">“Joffrey’nin	küçük	kuşu	gecenin	bir	yarısında	neden	merdivenlerden	aşağı uçuyor?”	Sorusuna	cevap	alamayan	adam,	Sansa’yı	sertçe	sarstı.  <i class="calibre4">“Neredeydin?” </i></p>
<p class="calibre1">“Tt-tanrı	korusundaydım	lordum,”	dedi,	yalan	söylemeye	cesaret	edememişti. </p>
<p class="calibre1">“Babam	için	dua	ettim...	ve	kral	için,	yaralanmaması	için.” </p>
<p class="calibre1">“<i class="calibre4">Buna</i>	inanacak	kadar	sarhoş	olduğumu	mu	sanıyorsun?”	Sansa’yı	bıraktı. </p>
<p class="calibre1">Ayakta	dururken	hafifçe	sallanıyordu.	İğrenç	şekilde	yanmış	yüzüne	ışık	şeritleri ve	karanlık	düşüyordu.	“Yüzün,	göğüslerin,	uzun	boyun...	artık	bir	kadın	gibi görünüyorsun	ama	küçük	ve	aptal	bir	kuştan	başka	bir	şey	değilsin.	Sana öğrettikleri	şarkıları	şakıyıp	duruyorsun...	bana	da	bir	şarkı	söyle.	Neden olmasın?	Hadi	başla.	Şövalyeler	ve	güzel	bakirelerle	ilgili	bir	şarkı	olsun. </p>
<p class="calibre1">Şövalyeleri	seviyorsun,	öyle	değil	mi?” </p>
<p class="calibre1">Tazı,	Sansa’yı	korkutuyordu.	“Gg-gerçek	şövalyeleri	lordum.” </p>
<p class="calibre1">“<i class="calibre4">Gerçek</i>	şövalyeler,”	dedi	adam	alay	ederek.	“Ben	lord	değilim,	şövalye	hiç değilim.	Bunu	anlaman	için	seni	dövmem	mi	gerekiyor?”	Clegane	sendeledi, neredeyse	düşüyordu.  <i class="calibre4">“Tanrılar,” </i>	dedi	küfür	eder	gibi.	“Fazla	şarap	içmişim. </p>
<p class="calibre1">Şarap	sever	misin	küçük	kuş?  <i class="calibre4">Gerçek</i>	şarap?	Bir	matara	dolusu	ekşi	kırmızı,	kan</p>
<p class="calibre1"><a id="p261"></a>kadar	koyu,	işte	bir	adamın	ihtiyacı	olan	tek	şey	bu.	Ya	da	bir	kadının.”	Kahkaha attı,	başını	iki	yana	salladı.	“Köpek	gibi	sarhoşum,	kahretsin.	Gel	bakalım, kafesine	dönüyorsun	küçük	kuş.	Seni	ben	götüreceğim.	Seni	kraldan	koruyacağım.” </p>
<p class="calibre1">Tazı,	Sansa’yı	hafifçe	itti	ve	merdivenlerden	inerken	takip	etti.	Basamakların sonunda	adam	eski	sessizliğine	dönmüştü.	Sansa’nın	varlığını	unutmuş	gibiydi. </p>
<p class="calibre1">Maegor	Hisarı’na	vardıklarında	Sansa	köprü	nöbetini	Sör	Boros	Blount’un devraldığını	görüp	korkuya	kapıldı.	Adamın	uzun	beyaz	miğferi	ayak	sesleri duyulunca	döndü.	Sansa	adamın	bakışından	saklanmak	ister	gibi	geriledi.	Sör Boros,	Kral	Muhafızları’nın	en	acımasız	olanıydı;	çirkin,	öfkeyle	dolu,	kötü bakışlıydı. </p>
<p class="calibre1">“Korkacak	bir	şey	yok	evlat,”	dedi	Tazı.	Ağır	elini	Sansa’nın	omzuna	koydu. </p>
<p class="calibre1">“Bir	kurbağanın	üstüne	siyah	şeritler	boyasan	da	bir	kaplana	dönüşmez.” </p>
<p class="calibre1">Sör	Boros	miğfer	siperini	kaldırdı.	“Sör,	nereye...” </p>
<p class="calibre1">“<i class="calibre4">Sör</i>	diyen	dilini	koparırım.	Şövalye	olan	sensin,	ben	değilim.	Ben	kralın köpeğiyim.	Unuttun	mu?” </p>
<p class="calibre1">“Kral,	köpeğini	arıyordu.” </p>
<p class="calibre1">“Köpek	içki	içiyordu.	Kralı	koruma	sırası	da	sendeydi	sör.	Sende	ve	diğer <i class="calibre4">kardeşlerimde. </i>” </p>
<p class="calibre1">Sör	Boros,	Sansa’ya	döndü.	“Bu	geç	saatte	neden	odanızda	değilsiniz	leydi?” </p>
<p class="calibre1">“Tanrı	korusuna	gidip	kralın	güvenliği	için	dua	ettim.”	Söylediği	yalan	bu	defa gerçek	gibi	tınlamıştı. </p>
<p class="calibre1">“Kızın	bu	gürültünün	içinde	uyumasını	mı	bekliyordun?”	dedi	Clegane.	“Sorun neydi?” </p>
<p class="calibre1">“Kapıda	biriken	ahmaklar,”	diye	yanıtladı	Sör	Boros.	“Bazı	boş	boğazlar, Tyrek’in	düğün	ziyafetinden	bahsedince	halk	galeyana	gelmiş.	Onlar	da	ziyafet istiyormuş.	Majesteleri,	bizzat	yönettiği	adamlarla	üstlerine	yürüyünce	çil	yavrusu gibi	dağıldılar.” </p>
<p class="calibre1">“Cesur	çocuk,”	dedi	Clegane	seğiren	ağzıyla. </p>
<p class="calibre1"> <i class="calibre4">Bakalım	ağabeyimin	karşısında	ne	kadar	cesur	olabilecek, </i>	diye	düşündü Sansa.	Tazı’yla	birlikte	köprüyü	geçti.	Merdivenleri	tırmanırlarken,	“Neden insanların	size	köpek	demesine	izin	veriyorsunuz?	Neden	 <i class="calibre4">şövalye</i>	dediklerinde kızıyorsunuz?”	dedi. </p>
<p class="calibre1"><a id="p262"></a>“Köpekleri	şövalyelerden	fazla	seviyorum.	Babamın	babası,	Kaya’da	barınak başıydı.	Bir	sonbahar	mevsiminde,	Lord	Tytos	dişi	bir	aslan	ve	aslanın	avı arasında	kaldı.	Lannister	sancağında	da	bir	aslan	olması	hayvanın	umrunda	bile değildi	elbette.	Sürtük,	lordumun	atına	saldırdı,	lorduma	da	saldıracaktı	ki yanında	tazılarla	birlikte	büyükbabam	geldi.	Aslanı	kaçırana	kadar	üç	tazı	can verdi.	Büyükbabam	tek	bacağını	kaybetti.	Lannister,	büyükbabama	ödül	olarak araziler	ve	bir	kule	verdi.	Oğlunu	da	yaver	olarak	yanına	aldı.	Sancağımızdaki	üç tazı	o	hayvanları	temsil	eder.	Bir	köpek	senin	uğruna	çekinmeden	can	verir	ve	asla yalan	söylemez,	yüzüne	doğrudan	bakar.”	Sansa’yı	çenesinden	tutup	başını kaldırdı.	Parmakları	kızın	yüzüne	geçmişti.	“Kuşlar	bunları	yapamaz,	değil	mi? </p>
<p class="calibre1">Bana	şarkı	da	söylemedin.” </p>
<p class="calibre1">“Ben...	Florian	ve	Jonquil	hakkında	bir	şarkı	biliyorum.” </p>
<p class="calibre1">“Florian	ve	Jonquil	mi?	Bir	sersem	ve	onun	fahişesi.	Almayayım.	Ama	bir	gün bana	şarkı	söyleyeceksin,	istesen	de	istemesen	de.” </p>
<p class="calibre1">“Memnuniyetle	söylerim.” </p>
<p class="calibre1">Sandor	Clegane	sırıttı.	“Sevimlisin	ama	kötü	bir	yalancısın.	Köpekler	yalanın kokusunu	alabilir.	Etrafına	bak,	iyice	kokla.	Buradaki	herkes	yalancı...	ve	hepsi	bu konuda	senden	daha	başarılı.” </p>
<p class="calibre1"><a id="p263"></a>Arya</p>
<p class="calibre1">Ağacın	en	yüksek	dalına	tırmandığında	bacaları	görebildi.	Sazla	kaplı	çatılar, göl	ve	göle	akan	küçük	derenin	kıyısı	boyunca	dizilmişti.	Damtaşı	çatılı	alçak	bir yapının	hemen	yanında	ahşap	bir	iskele	vardı. </p>
<p class="calibre1">Dal,	bedeninin	ağırlığıyla	iyice	eğilene	kadar	ilerledi,	iskeleye	bağlı	bir	tekne yoktu	ama	bazı	bacalardan	yükselen	ince	dumanı	ve	ahırın	önündeki	at	arabasının bir	kısmını	görebiliyordu. </p>
<p class="calibre1"> <i class="calibre4">Orada	birileri	var. </i>	Arya	dudağını	ısırdı.	Yolda	rastladıkları	diğer	yerlerin hepsi	boştu	ve	harap	haldeydi.	Çiftlikler,	köyler,	şatolar,	septler,	ambarlar, istisnasız	her	yer.	Lannisterlar	alev	alabilecek	her	şeyi	yakmıştı.	Ölebilecek	her şeyin	canını	almışlardı.	Hatta	karşılarına	çıkan	ormanları	bile	ateşe	vermişlerdi ama	yeni	yağan	yağmur	yüzünden	yangın	fazla	ilerleyememişti.	“Becerebilseler gölü	bile	yakarlardı,”	demişti	Gendry.	Arya	bunun	doğru	olduğunu	biliyordu. </p>
<p class="calibre1">Kaçtıkları	gece,	kasabadan	yükselen	büyük	ve	parlak	alevler	yüzünden	göl <i class="calibre4">yanıyormuş</i>	gibi	görünüyordu. </p>
<p class="calibre1">Ertesi	gece,	sonunda	cesaretlerini	toplayıp	kasabanın	enkazına girebildiklerinde	simsiyah	kesilmiş	taşlardan,	kabuk	haline	gelmiş	duvarlardan	ve cesetlerden	başka	bir	şey	bulamamışlardı.	Küllerden	hâlâ	duman	yükseliyordu.	Al Turta	geri	dönmemek	için	yalvarmıştı.	Lommy,	kasabaya	girmeye	cesaret edenlerin	aptal	olduğunu	söylemişti,	Sör	Amory’nin	onları	da	yakalayıp öldüreceğinden	emindi	ama	karakola	vardıklarında	Sör	Amory	ve	adamları	çoktan gitmişti.	Kapılar	kırılmış,	duvarların	bir	kısmı	yıkılmıştı	ve	enkaz	gömülmemiş</p>
<p class="calibre1">ölülerle	doluydu.	Gendry	için	tek	bakış	yeterliydi.	“Herkesi	öldürmüşler,”	demişti Arya’ya.	“Yanlarında	köpekler	de	varmış.” </p>
<p class="calibre1">“Ya	da	kurtlar.” </p>
<p class="calibre1">“Köpek,	kurt,	fark	etmez.	Buranın	işi	bitmiş.” </p>
<p class="calibre1">Ama	Arya,	Yoren’i	bulana	kadar	karakoldan	ayrılmayacaktı.  <i class="calibre4">Onu	öldürmüş</i></p>
<p class="calibre1"> <i class="calibre4">olamazlar, </i>	demişti	kendine.	Yoren	güçlüydü,	sertti	ve	Gece	Nöbetçileri’ndendi. </p>
<p class="calibre1">Cesetlerin	arasında	dolaşırlarken	Gendry’ye	de	aynı	şeyleri	söyleyip	durmuştu. </p>
<p class="calibre1"><a id="p264"></a>Adamı	öldüren	balta	darbesi	kafatasını	ortadan	ikiye	ayırmıştı	ama	o karmakarışık	sakal,	rengi	iyice	solmuş,	siyahtan	griye	dönmüş	o	yamalı	kıyafet Yoren’den	başka	kimsenin	olamazdı.	Sör	Amory	Lorch	sadece	katlettiği	insanların değil	kendi	adamlarının	cesetlerini	gömmek	için	de	oyalanmamıştı.	Yoren’in hemen	yanında	dört	Lannister	askeri	cansız	yatıyordu.	Arya,	Yoren’i	öldürebilmek için	kaç	adamın	feda	edildiğini	merak	etti. </p>
<p class="calibre1"> <i class="calibre4">Beni	evime	götürecekti, </i>	diye	düşündü	Yoren’i	gömmek	için	bir	çukur kazarlarken.	Bütün	ölüler	için	mezar	kazamazlardı	ama	en	azından	Yoren	bunu	hak ediyordu.	Arya	bu	konuda	ısrarlıydı.  <i class="calibre4">Beni	sağ	salim	Kışyarı’na	götürecekti,	söz</i> <i class="calibre4">vermişti. </i>	Bir	yanı	ağlamak	istiyordu,	diğer	yanı	Yoren’i	tekmelemek. </p>
<p class="calibre1">Yoren’in	kuleye	gönderdiği	üç	kişiyi	Gendry	hatırladı.	Kule	de	saldırıya uğramıştı	ama	tek	giriş	ikinci	kattaydı	ve	aşağı	bir	merdiven	indirmeden	kapıya ulaşmak	imkânsızdı.	Merdiven	yukarı	çekilince	Sör	Amory’nin	adamları	kuleye girememişti.	Kulenin	etrafına	saman	ve	ağaç	dalları	yığıp	ateşe	vermişlerdi	ama taş	duvarlar	alev	almamıştı.	Lorch	da	içeridekilerin	açlıktan	ölmesini	bekleyecek kadar	sabırlı	değildi.	Gendry’nin	sesini	duyan	Kesik	Jack	kapıyı	açtı.	Kurz,	geri dönmek	yerine	kuzeye	doğru	yollarına	devam	etmeleri	gerektiğini	söylediğinde Arya’nın	Kışyarı’na	varma	umudu	yenilendi. </p>
<p class="calibre1">Şimdi	gördüğü	kasaba,	Kışyarı	sayılmazdı	ama	sazla	kaplı	çatılar,	sıcak barınak	demekti.	Hatta	yiyecek	bile	bulabilirlerdi.	Bu	risk	alınabilir	miydi?	Eğer Lorch	zaten	orada	değilse...  <i class="calibre4">Atları	var;	bizden	çok	daha	hızlı	hareket	ediyorlar. </i></p>
<p class="calibre1">Bir	insan,	bir	at,	bir	sancak;	anlamasına	yardım	edecek	herhangi	bir	şey görebilmek	umuduyla	uzun	zaman	ağaçta	kalıp	kasabayı	izledi.	Birkaç	kez	hareket görür	gibi	oldu	ama	kasaba	emin	olamayacağı	kadar	uzaktaydı.	Bir	kere,	çok	net bir	şekilde,	bir	atın	kişnemesini	duydu. </p>
<p class="calibre1">Gökyüzü	kuşlarla	doluydu,	daha	çok	kargalarla.	Bu	kadar	uzaktan,	sazlık çatılara	konmuş	karasinekler	gibi	görünüyorlardı.	Doğuda,	dünyanın	yarısını kaplıyormuş	gibi	görünen	Tanrı	Gözü	güneşte	dövülmüş	masmavi	bir	kalkan	gibi parıldıyordu.	Bazı	günler,	çamurlu	kıyılar	boyunca	ağır	ağır	yol	alırlarken (Gendry	insanlarla	karşılaşabilecekleri	yollardan	geçmek	istemiyordu	ve	Al Turta’yla	Lommy	bile	bunun	ne	kadar	mantıklı	olduğunu	kavrayabilmişlerdi)	gölün kendisini	çağırdığını	hissediyordu	Arya.	Masmavi	sulara	atlamak,	yeniden	temiz</p>
<p class="calibre1"><a id="p265"></a>olmak,	güneşin	altında	uzanmak	istiyordu	ama	diğerlerinin	görebileceği	bir	yerde elbiselerini	çıkarmaya	cesaret	edemezdi,	yıkamak	için	bile	olsa.	Gün	bitiminde	su kenarındaki	bir	kayanın	üstüne	oturuyor,	ayaklarını	suya	sokmakla	yetiniyordu. </p>
<p class="calibre1">Paçavraya	dönen	ayakkabılarını	atmıştı	sonunda.	En	başlarda	yalın	ayak	yürümek zor	olmuştu	ama	tabanlarındaki	su	kesecikleri	patlayıp	yaralar	iyileşince ayaklarının	altı	sertleşmişti.	Parmaklarının	arasına	giren	çamur	iyi	geliyordu	ve toprağı	hissederek	yürümeyi	seviyordu. </p>
<p class="calibre1">Ağacın	tepesinden,	kuzeydoğuda	ağaçlarla	kaplı	bir	ada	olduğunu	görüyordu. </p>
<p class="calibre1">Kıyıdan	yirmi	beş	metre	kadar	açıkta	üç	siyah	kuğu	yüzüyordu.	Nasıl	da huzurluydular...	kimse	savaştan	bahsetmemişti	onlara.	Yakılan	kasabalar, katledilen	insanlar	umurlarında	değildi.	Kıskanan	gözlerle	kuğuları	izledi	Arya. </p>
<p class="calibre1">Bir	yanı	kuğu	olmak	istiyordu,	diğer	yanı	kuğu	yemek.	Kahvaltıda	biraz	meşe palamudu	lapası	ve	bir	avuç	dolusu	böcek	yemişti.	Böcekler	çok	da	kötü sayılmazdı.	İnsan	alışıyordu.	En	kötüsü	solucanlardı	ama	solucanlar	bile	günlerce aç	kalmış	bir	midenin	ağrısından	beter	olmazdı.	Böcek	bulmak	kolaydı.	Bütün yapman	gereken	bir	kayanın	üstüne	vurmaktı.	Arya	küçükken,	sırf	Sansa’ya	çığlık attırmak	için	böcek	yemişti.	Tekrar	yemek	onu	korkutmamıştı.	Gelincik	de korkmamıştı	ama	Al	Turta	yediği	ilk	böcekten	sonra	kusmuştu.	Lommy	ve	Gendry denemeyi	bile	reddetmişti.	Gendry	dün	bir	kurbağa	yakalamış	ve	Lommy’yle paylaşmıştı.	Birkaç	gün	önce	de	Al	Turta	böğürtlen	çalısı	bulmuş,	üstünde	bir	tane bile	kalmayıncaya	kadar	toplamıştı.	Çoğunlukla	su	içip	meşe	palamudu	yiyerek hayatta	kalıyorlardı.	Kurz	hepsine	meşe	palamudunu	kayalara	vurup	lapa	haline getirmeyi	öğretmişti.	Tadı	çok	kötüydü. </p>
<p class="calibre1">Kaçak	avcının	ölmemiş	olmasını	dilerdi	çünkü	adam	ormanları	hepsinden daha	iyi	tanıyordu.	Kuledeki	merdiveni	aşağı	çekmeye	çalışırken	bir	ok	omzuna isabet	etmişti.	Tarber	çamurdan	bir	merhem	hazırlayıp	adamın	yarasını	yosunla sarmıştı.	Kurz	da	bu	yaranın	kendisine	hiçbir	şey	yapamayacağını	söylemişti	ama birkaç	gün	sonra	adamın	omzu	ve	boğazı	simsiyah	kesilmişti.	Bir	sabah	yerinden bile	kalkamamış,	ertesi	gün	ölmüştü. </p>
<p class="calibre1">Avcıyı	taş	yığınlarının	altına	gömdüler.	Adamın	kılıcını	ve	savaş	borusunu Kesik	Jack	aldı.	Yayını,	hançerini	ve	çizmelerini	Tarber	istedi.	Her	şeyi	alıp ortadan	kayboldular.	İki	adamın	avlanmaya	gittiğini	ve	kısa	zaman	sonra	geri</p>
<p class="calibre1"><a id="p266"></a>dönüp	hepsinin	karnını	doyuracaklarını	düşünmüşlerdi.	Beklediler,	beklediler, sonunda	Gendry	yola	koyulmaları	gerektiğini	söyleyene	kadar.	Belki	de	Tarber	ve Kesik	Jack,	bir	avuç	öksüz	oğlanın	çobanlığını	yapmak	yerine	yola	yalnız	devam ederlerse	daha	fazla	şanslarının	olacağını	düşünmüşlerdi.	Bu	gerçekten	mümkündü ama	bu	gerçek,	Arya’nın	onlardan	nefret	etmesine	engel	olmuyordu. </p>
<p class="calibre1">Al	Turta,	Arya’nın	tırmandığı	ağacın	altında	köpek	gibi	havlıyordu.	Kurz, birbirlerine	seslenmek	istediklerinde	hayvan	seslerini	kullanmalarını	söylemişti. </p>
<p class="calibre1">Eski	bir	avcı	taktiğidir,	demişti	ama	doğru	sesleri	çıkarmayı	öğretemeden	ölmüştü. </p>
<p class="calibre1">Al	Turta’nın	kuş	sesleri	berbattı.	Köpek	havlaması	daha	iyiydi	ama	yine	de başarısızdı. </p>
<p class="calibre1">Arya	tepedeki	daldan	aşağıdakine	atladı,	dengesini	bulmak	için	kollarını	açtı. </p>
<p class="calibre1"> <i class="calibre4">Bir	su	dansçısı	asla	düşmez. </i>	Ayak	parmaklarını	indiği	dala	doladı,	bir	iki	adım attı	ve	daha	kalın	olan	alt	dala	sıçradı.	Dala	tutunup	bedenini	aşağı	sarkıttı, yaprakların	arasında	elleriyle	ilerleyerek	gövdeye	vardı.	Parmaklarının	altındaki kabuk	sertti.	Hızlıca	inmeye	başladı,	son	bir	metreden	aşağı	atladı,	yerde yuvarlandı. </p>
<p class="calibre1">Gendry	elini	uzatıp	kalkmasına	yardım	etti.	“Yukarıda	epey	oyalandın.	Neler gördün?” </p>
<p class="calibre1">“Bir	balıkçı	kasabası,	kıyının	kuzeyinde	küçük	bir	yer.	Yirmi	altı	saz	çatı	ve bir	tane	de	damtaşından	yapılmış	çatı	var,	saydım.	Bir	at	arabası	gördüm.	Orada birileri	var.” </p>
<p class="calibre1">Arya’nın	sesini	duyan	Gelincik,	çalıların	arasından	çıkıp	geldi.	Küçük	kıza	bu adı	Lommy	takmıştı.	Kızın	bir	gelinciğe	benzediğini	düşünüyordu	ama	bu	doğru değildi.	Öte	yandan	kıza,	ağlayan	kız	demeye	de	devam	edemezlerdi	çünkü ağlamayı	bırakmıştı	sonunda.	Gelincik’in	ağzı	çamur	içindeydi,	yine	çamur yememiş	olmasını	umdu	Arya. </p>
<p class="calibre1">“İnsan	görebildin	mi?”	diye	sordu	Gendry. </p>
<p class="calibre1">“Sadece	çatılar	ama	bazı	bacalardan	duman	tütüyordu	ve	at	sesi	duydum.” </p>
<p class="calibre1">Gelincik	kollarını	Arya’nın	bacağına	doladı,	sımsıkı	sarıldı.	Bunu	zaman	zaman yapıyordu. </p>
<p class="calibre1">“Eğer	insanlar	varsa	yiyecek	de	vardır,”	dedi	Al	Turta.	Gendry	oğlana	daha alçak	sesle	konuşmasını	söyleyip	duruyordu	fakat	uyarıları	işe	yaramıyordu. </p>
<p class="calibre1"><a id="p267"></a>“Belki	bize	biraz	yiyecek	verirler.” </p>
<p class="calibre1">“Ya	da	bizi	öldürürler.” </p>
<p class="calibre1">“Eğer	teslim	olursak	öldürmezler,”	diye	karşılık	verdi	Al	Turta. </p>
<p class="calibre1">“İşte	şimdi	Lommy	gibi	konuştun.” </p>
<p class="calibre1">Lommy	Yeşilel,	meşe	ağacının	dibindeki	iki	kalın	kökün	arasında	oturuyordu, sırtını	ağaca	yaslamıştı.	Karakoldaki	mücadele	sırasında	baldırından	yaralanmıştı. </p>
<p class="calibre1">Ertesi	günün	sonunda	Gendry’ye	tutunup	zar	zor	adım	atacak	kadar	kötüleşmişti	ve şimdi	bunu	dahi	yapamıyordu.	Delikanlıyı	ağaç	dallarından	yaptıkları	bir	sedyede taşıyorlardı	ama	o	halde	çok	ağır	yol	alıyorlardı.	Sedyeyi	taşımak	çok	zordu. </p>
<p class="calibre1">Lommy	her	sarsıldığında	inliyordu. </p>
<p class="calibre1">“Teslim	olmak	zorundayız,”	dedi.	“Yoren’in	yapması	gereken	de	buydu. </p>
<p class="calibre1">Kapıları	açmalıydı.” </p>
<p class="calibre1">Arya	bunları	duymaktan	bıkmıştı.	Lommy	sürekli	Yoren’in	teslim	olması gerektiğini	söylüyordu.	Onu	sedyede	taşırlarken	sadece	bundan,	bacağından	ve	aç karnından	bahsediyordu. </p>
<p class="calibre1">Al	Turta	onayladı.	“Yoren’e	kapıları	açmasını	 <i class="calibre4">söyledi. </i>	Kral	adına	emir	verdi. </p>
<p class="calibre1">Kralın	emirlerini	yerine	getirmek	gerekir.	Hepsi	leş	kokulu	yaşlı	aptalın	suçu. </p>
<p class="calibre1">Eğer	teslim	olsaydık	bizi	rahat	bırakırlardı.” </p>
<p class="calibre1">Gendry	kaşlarını	çattı.	“Şövalyeler	ve	lordlar	teslim	olduklarında	fidye	için esir	alınır	ama	bizim	gibilerin	teslim	olmasının	ya	da	olmamasının	bir	önemi yoktur.”	Arya’ya	döndü.	“Başka	neler	gördün?” </p>
<p class="calibre1">“Eğer	orası	gerçekten	bir	balıkçı	kasabasıysa	bize	balık	satabilirler,”	dedi	Al Turta.	Göl	balık	kaynıyordu	fakat	avlayacak	malzemeleri	yoktu.	Arya,	Koss’un yaptığı	gibi	elleriyle	tutmayı	denemişti	ama	balıklar	güvercinlerden	daha	hızlı hareket	ediyordu	ve	su	Arya’nın	gözleriyle	oyun	oynuyordu. </p>
<p class="calibre1">“Balıkları	bilemem,”	dedi	Arya.	Gelincik’in	düğüm	haline	gelmiş	saçlarını okşadı.	Belki	de	kızın	saçlarını	kesmek	en	iyi	çözüm	olacaktı.	“Kıyıya	yakın	uçan kargalar	gördüm.	Orada	ölü	bir	şey	var.” </p>
<p class="calibre1">“Kıyıya	vurmuş	balıklardır,”	dedi	Al	Turta.	“Eğer	kargalar	yiyebiliyorsa	biz de	yiyebiliriz.” </p>
<p class="calibre1">“Birkaç	 <i class="calibre4">karga</i>	yakalayıp	yiyelim,”	dedi	Lommy.	“Bir	ateş	yakar	kargaları tavuk	gibi	kızartırız.” </p>
<p class="calibre1"><a id="p268"></a>Gendry	kaşlarını	çattığı	zaman	ürkütücü	görünüyordu.	Sakalı	uzamıştı,	çalılar gibi	sık	ve	siyahtı.	“Ateş	yok	dedim.” </p>
<p class="calibre1">“Lommy	 <i class="calibre4">aç. </i>	Ben	de	açım.” </p>
<p class="calibre1">“Hepimiz	açız,”	dedi	Arya. </p>
<p class="calibre1">“Değilsin,”	dedi	Lommy.	Tükürdü.	“Nefesin	solucan	kokuyor.” </p>
<p class="calibre1">Arya	oğlanın	yarasına	tekme	atabilirdi.	“İstersen	senin	için	de	solucan toplayabileceğimi	 <i class="calibre4">söylemiştim. </i>” </p>
<p class="calibre1">Lommy	tiksintiyle	yüzünü	buruşturdu.	“Eğer	bacağım	bu	halde	olmasaydı domuz	avlardım.” </p>
<p class="calibre1">“Domuz	avlarmış,”	dedi	Arya	dalga	geçerek.	“Domuz	avlamak	için	domuz mızrağına,	tazılara	ve	hayvanı	ininden	dışarı	çekmek	için	adamlara	ihtiyacın	var.” </p>
<p class="calibre1">Babası,	Robb	ve	Jon’la	birlikte	Kurt	Ormanı’nda	domuz	avına	çıkardı.	Hatta	bir keresinde	Bran’ı	bile	götürmüşlerdi.	Daha	büyük	olmasına	rağmen	Arya’yı	hiç götürmemişlerdi.	Rahibe	Mordane	avın	leydilere	uygun	bir	iş	olmadığını	söylerdi. </p>
<p class="calibre1">Annesi,	büyüdüğü	zaman	bir	şahin	alabileceğine	dair	söz	vermişti.	Şimdi büyümüştü,	bir	şahini	olsa	 <i class="calibre4">yerdi. </i></p>
<p class="calibre1">“Sen	domuz	avı	hakkında	ne	bilirsin	ki?”	diye	sordu	Al	Turta. </p>
<p class="calibre1">“Senden	daha	çok	şey	bilirim.” </p>
<p class="calibre1">Gendry	bu	konuşmaları	dinleyecek	havada	değildi.	“Sessiz	olun,	ikiniz	de.	Ne yapacağımızı	düşünmek	zorundayım.”	Düşünürken	acı	çekiyormuş	gibi görünüyordu.	Sanki	bir	şeyler	canını	yakıyordu. </p>
<p class="calibre1">“Teslim	olalım,”	dedi	Lommy. </p>
<p class="calibre1">“Sana	çeneni	kapatmanı	söylemiştim,	özellikle	de	teslim	olmak	konusunda.	O</p>
<p class="calibre1">kasabadakilerin	kim	olduğunu	bile	bilmiyoruz.	Belki	biraz	yiyecek	aşırabiliriz.” </p>
<p class="calibre1">“Bacağı	sakatlanmasaydı	Lommy	yiyecek	çalabilirdi.	Şehirdeki	en	iyi	hırsız oydu.” </p>
<p class="calibre1">“Hayır,	kötü	bir	hırsızmış,”	dedi	Arya.	“İyi	olsa	yakalanmazdı.” </p>
<p class="calibre1">Gendry	başını	kaldırıp	güneşe	baktı.	“Akşam	vakti	kasabaya	yaklaşmak	için	en iyi	zaman.	Karanlık	çöktüğünde	gidip	etrafa	bakacağım.” </p>
<p class="calibre1">“Hayır,	ben	gideceğim.	Sen	fazla	gürültücüsün.” </p>
<p class="calibre1">Gendry’nin	yüzünde	yine	aynı	ifade	vardı.	“İkimiz	birlikte	gideriz.” </p>
<p class="calibre1">“Arry	gitmeli,	o	senden	daha	hızlı	hareket	ediyor,”	dedi	Lommy. </p>
<p class="calibre1"><a id="p269"></a>“<i class="calibre4">İkimiz</i>	gideceğiz	dedim.” </p>
<p class="calibre1">“Ya	geri	dönmezseniz?	Al	Turta	beni	tek	başına	taşıyamaz,	yapamayacağını biliyorsunuz...” </p>
<p class="calibre1">“Hem	kurtlar	da	var,”	dedi	Al	Turta.	“Geçen	gece	nöbet	sırası	bendeyken duydum.	Sesleri	yakından	geliyordu.” </p>
<p class="calibre1">Kurtları	Arya	da	duymuştu.	Bir	karaağacın	dalında	uyuyordu.	Kurtların	uluma sesine	uyanmıştı.	Bir	saat	boyunca	oturup	ulumaları	dinlemiş,	omurlarına	kadar ürpermişti. </p>
<p class="calibre1">“Kurtları	uzak	tutmak	için	ateş	yakmamıza	bile	izin	vermiyorsun,”	dedi	Al Turta.	“Bizi	kurtlara	bırakmanız	hiç	doğru	değil.” </p>
<p class="calibre1">“Kimsenin	sizi	bıraktığı	yok,”	dedi	Gendry	tiksintiyle.	“Kurt	gelecek	olursa Lommy’nin	mızrağı	var.	Sen	de	onunla	birlikte	olacaksın.	Gidip	kasabaya bakacağız	ve	döneceğiz.	Hepsi	bu.” </p>
<p class="calibre1">“O	kasabada	kimi	bulursanız	bulun	teslim	olmalısınız,”	diye	sızlandı	Lommy. </p>
<p class="calibre1">“Bacağım	için	ilaç	gerek.	Çok	kötü	ağrıyor.” </p>
<p class="calibre1">“Bacağın	için	ilaç	bulursak	alıp	getiririz,”	dedi	Gendry.	“Arry,	artık	yola koyulalım.	Akşam	olmadan	önce	kasabanın	yakınlarına	varmak	istiyorum.	Al Turta,	sen	Gelincik’e	sahip	ol.	Bizi	takip	etmeye	kalkışmasın.” </p>
<p class="calibre1">“Geçen	sefer	beni	tekmelemişti.” </p>
<p class="calibre1">“Eğer	ona	sahip	olmazsan	bu	sefer	 <i class="calibre4">ben</i>	tekmelerim.”	Gendry	bir	cevap beklemeden	miğferini	takıp	yürümeye	başladı.	Arya	delikanlıya	yetişmek	için koşmaya	başladı.	Gendry	ondan	beş	yaş	büyük	ve	otuz	santim	uzundu.	Bacakları da	daha	uzundu	elbette.	Delikanlı	bir	süre	hiç	konuşmadı.	Yüzündeki	sinirli ifadeyle	ağaçların	arasında	ilerliyor	ve	çok	fazla	gürültü	çıkarıyordu.	Sonunda durdu,	“Sanırım	Lommy	ölecek,”	dedi. </p>
<p class="calibre1">Arya	şaşırmamıştı.	Kurz	da	yarası	yüzünden	ölmüştü.	Üstelik	Kurz, Lommy’den	güçlüydü.	Lommy’yi	taşıma	sırası	Arya’da	olduğu	zamanlar	oğlanın teninin	nasıl	yandığını	hissedebiliyordu	ve	bacağından	yükselen	çürük	et	kokusu fark	edilmeyecek	gibi	değildi.	“Belki	bir	üstat	bulmalıyız...” </p>
<p class="calibre1">“Sadece	kalelerin	üstatları	olur.	Bir	üstat	bulsak	bile	Lommy	gibiler	için kimse	ellerini	kirletmez.”	Alçak	bir	dalın	altından	geçerken	eğildi. </p>
<p class="calibre1">“Bu	doğru	değil.”	Üstat	Luwin	kapısına	gelen	herkese	yardım	ederdi.	Arya</p>
<p class="calibre1"><a id="p270"></a>bundan	emindi. </p>
<p class="calibre1">“Eninde	sonunda	ölecek	ve	ne	kadar	çabuk	ölürse	bizim	için	o	kadar	iyi olacak.	Onu	bırakmamız	gerek	aslında.	Kendisi	de	aynı	şeyi	söylüyor	zaten. </p>
<p class="calibre1">Yaralanan	sen	ya	da	ben	olsaydık	o	bizi	bırakmakta	tereddüt	etmezdi.”	Köklere tutunarak	sarp	bir	kayalıktan	aşağı	indiler.	“Onu	taşımaktan	bıktım.	Sürekli,	teslim olun	demesinden	bıktım.	Ayağa	kalkabilseydi	dişlerini	dökerdim.	Lommy’nin kimseye	faydası	yok.	Ağlayan	kızın	da	öyle.” </p>
<p class="calibre1">“Gelincik’i	rahat	bırak.	O	sadece	aç	ve	korkuyor.”	Arya	arkasına	baktı. </p>
<p class="calibre1">Gelincik	ilk	kez	onu	takip	etmiyordu.	Al	Turta,	Gendry’nin	söylediği	gibi	kızı tutmuş	olmalıydı. </p>
<p class="calibre1">“Kimseye	faydası	yok,”	diye	tekrar	etti	Gendry.	“O,	Al	Turta	ve	Lommy	bizi yavaşlatmaktan	başka	bir	işe	yaramıyorlar	ve	ölümümüze	sebep	olacaklar.	Bu grup	içinde	işe	yarar	yalnızca	sen	varsın.	Bir	kız	olmana	rağmen.” </p>
<p class="calibre1">Arya’nın	adımları	dondu.  <i class="calibre4">“Ben	kız	değilim!” </i></p>
<p class="calibre1">“Evet	öylesin.	Beni	de	diğerleri	kadar	aptal	mı	sanıyorsun?” </p>
<p class="calibre1">“Hayır,	sen	daha	aptalsın.	Kızların	Gece	Nöbetçileri’ne	alınmadığını	herkes bilir.” </p>
<p class="calibre1">“Bu	doğru.	Yoren	seni	neden	aldı	bilemiyorum.	Bir	sebebi	vardı	mutlaka.	Sen kızsın.” </p>
<p class="calibre1">“Değilim!” </p>
<p class="calibre1">“O	zaman	aletini	çıkar	da	işe	bakalım.	Hadi.” </p>
<p class="calibre1">“Çişim	yok.	Olsaydı	yapardım.” </p>
<p class="calibre1">“Yalancı.	Aletini	çıkaramazsın	çünkü	aletin	yok.	Otuz	adam	içinde,	sadece	sen ormanın	derinliklerine	gidip	işiyordun.	Kız	değilsen	hadımsın	demektir.” </p>
<p class="calibre1">“Hadım	 <i class="calibre4">sensin. </i>” </p>
<p class="calibre1">“Olmadığımı	biliyorsun.”	Gendry	gülümsedi.	“Aletimi	çıkarıp	kanıtlamamı ister	misin?	Benim	saklayacak	bir	şeyim	yok.” </p>
<p class="calibre1">“Evet	var,”	diye	bağırdı	Arya.	Sahip	olmadığı	alet	hakkındaki	konuşmalara	bir son	vermek	istiyordu.	“Handa	karşımıza	çıkan	altın	pelerinliler	senin	peşindeydi. </p>
<p class="calibre1">Seni	neden	istediklerini	bize	söylemedin.” </p>
<p class="calibre1">“Keşke	bilseydim.	Sanırım	Yoren	biliyordu	ama	bana	söylemedi.	Peki	sen, neden	senin	peşinde	olduklarını	düşünüyordun?” </p>
<p class="calibre1"><a id="p271"></a>Arya	dudağını	ısırdı.	Yoren’in	ilk	gün	söylediklerini	hatırladı.  <i class="calibre4">Bu	adamların</i> <i class="calibre4">yarısı,	af	ya	da	üç	beş	gümüş	karşılığında	bir	an	bile	duraksamadan	seni</i> <i class="calibre4">kraliçeye	satar.	Diğer	yarısı	da	aynı	şeyi	yapar	ama	önce	sana	tecavüz	eder. </i></p>
<p class="calibre1">Ama	Gendry	diğerlerinden	farklıydı.	Kraliçe	delikanlıyı	da	istiyordu.	“Eğer	sen söylersen	ben	de	söylerim,”	dedi	temkinlice. </p>
<p class="calibre1">“Bilseydim	söylerdim	Arry...	bu	gerçek	adın	mı	yoksa	bir	kız	ismin	var	mı?” </p>
<p class="calibre1">Arya	ayağının	dibindeki	eğri	büğrü	köke	baktı.	Oyun	bitmişti.	Gendry	gerçeği biliyordu	ve	Arya’nın	pantolonunun	içinde	delikanlıyı	tersine	ikna	edecek	bir	şey yoktu.	Ya	İğne’yi	kınından	çıkarıp	onu	orada	öldürecekti	ya	da	ona	güvenecekti. </p>
<p class="calibre1">Öldürüp	öldüremeyeceğinden	emin	değildi.	Onun	da	kılıcı	vardı	ve	delikanlı, Arya’dan	daha	güçlüydü.	Gerçeği	söylemeliydi.	“Lommy	ve	Al	Turta	bilmemeli,” </p>
<p class="calibre1">dedi. </p>
<p class="calibre1">“Benden	duymayacaklar,	yemin	ederim.” </p>
<p class="calibre1">“Arya,”	dedi.	“Benim	adım	Arya.	Stark	Hanedanı’ndan.” </p>
<p class="calibre1">“Hanedan...”	Gendry	bir	an	durdu.	“Kral	Eli’nin	adı	da	Stark’tı.	Vatan	hainliği suçuyla	infaz	edilen	adam.” </p>
<p class="calibre1">“O	vatan	haini	değildi.	O	benim	babamdı.” </p>
<p class="calibre1">Gendry’nin	gözleri	fal	taşı	gibi	açıldı.	“Yani	 <i class="calibre4">bu	yüzden</i>	seni	almaya geldiklerini	düşündün.” </p>
<p class="calibre1">Arya	başıyla	onayladı.	“Yoren	beni	Kışyarı’na,	evime	götürüyordu.” </p>
<p class="calibre1">“Sen...	sen	bir	soylusun,	bir...	leydi	olacaksın.” </p>
<p class="calibre1">Arya	başını	eğip	paçavraya	dönmüş	giysilerine,	çatlamış	ayaklarına	baktı. </p>
<p class="calibre1">Tırnaklarının	içi	leş	gibiydi,	dirsekleri	simsiyahtı	ve	elleri	yara	bere	içindeydi. </p>
<p class="calibre1"> <i class="calibre4">Bahse	girerim	ki	Rahibe	Mordane	beni	tanıyamazdı.	Belki	Sansa	tanırdı	ama</i> <i class="calibre4">tanımamış	gibi	yapmayı	tercih	ederdi. </i>	“Annem	bir	leydi.	Ablam	da	öyle	ama	ben değilim.” </p>
<p class="calibre1">“Evet	öylesin.	Bir	lordun	kızısın	ve	bir	kalede	yaşıyorsun,	öyle	değil	mi?	Ve sen...	tanrılar	merhamet	edin,	ben	asla...”	Gendry	bir	an	için	kafası	karışmış	hatta korkmuş	gibi	göründü.	“Aletin	hakkında	konuştum,	bunu	yapmamalıydım.	Ve	onca zaman	senin	önünde	işedim.	Yaptığım	diğer	şeyler...	Beni	bağışlayın	leydim.” </p>
<p class="calibre1"> <i class="calibre4">“Kes	şunu!” </i>	diye	tısladı	Arya.	Gendry	onunla	alay	mı	ediyordu? </p>
<p class="calibre1">“Ben	nezaket	kurallarını	bilirim,”	dedi	Gendry.	Her	zamanki	gibi	inatçıydı. </p>
<p class="calibre1"><a id="p272"></a>“Çalıştığım	dökümhaneye	lord	babalarıyla	birlikte	gelen	kızlar	olurdu.	Ustam, onlar	geldiğinde	dizlerimin	üstüne	çökmem,	soru	sorulmadan	konuşmamam	ve kızlara	leydim	diye	hitap	etmem	gerektiğini	öğretti	bana.” </p>
<p class="calibre1">“Eğer	bana	leydim	demeye	başlarsan	bunu	Al	Turta	bile	fark	eder.	Ve	aynı şekilde	işemeye	devam	etsen	iyi	olur.” </p>
<p class="calibre1">“Leydim	nasıl	emrederse.” </p>
<p class="calibre1">Arya	iki	eliyle	birden	delikanlının	göğsüne	vurdu.	Gendry	sendeledi,	bir	taşa takılıp	düştü	ve	poposunun	üstüne	oturdu.	“Sen	ne	çeşit	bir	lordun	kızısın?”	diye sordu	kahkaha	atarak. </p>
<p class="calibre1">“İşte	 <i class="calibre4">bu</i>	çeşit.”	Oğlanın	boşluğuna	bir	tekme	attı	ama	Gendry	daha	fazla gülmeye	başladı.	“İstediğin	kadar	gül.	Ben	gidip	kasabada	kimler	olduğuna bakacağım.”	Güneş	ağaçların	arkasına	düşmüştü.	Kısa	zaman	içinde	akşam olacaktı.	İlk	kez	Gendry	onu	takip	etmek	zorunda	kaldı.	“Kokuyu	alabiliyor musun?”	diye	sordu	Arya. </p>
<p class="calibre1">Gendry	havayı	kokladı.	“Çürümüş	balık?” </p>
<p class="calibre1">“Olmadığını	biliyorsun.” </p>
<p class="calibre1">“Dikkatli	olsak	iyi	ederiz.	Ben	batıya	gidip	bir	yol	var	mı	diye	bakacağım. </p>
<p class="calibre1">Eğer	bir	at	arabası	gördüğünden	eminsen	yol	vardır.	Sen	kıyıyı	takip	et.	Yardım ihtiyacın	olursa	havla.” </p>
<p class="calibre1">“Çok	aptalca,	yardıma	ihtiyacım	olursa	 <i class="calibre4">imdat</i>	diye	bağırırım.”	Çıplak ayaklarıyla	çimenlerin	üstünde	sessizce	yürümeye	başladı.	Dönüp	arkasına baktığında	Gendry’nin	onu	izlediğini	gördü.	Delikanlının	yüzünde	yine	acı çekiyormuş	ifadesi	vardı,	bir	şeyler	düşünüyordu.  <i class="calibre4">Büyük	ihtimalle,	leydimin</i> <i class="calibre4">yiyecek	çalmasına	izin	vermemeliyim	diye	düşünüyordur. </i>	Arya	oğlanın	bir	aptal gibi	davranacağını	biliyordu. </p>
<p class="calibre1">Kasabaya	yaklaştıkça	koku	arttı.	Çürümüş	balığa	benzemiyordu.	Daha	keskin, daha	mide	bulandırıcı	bir	kokuydu.	Burnunu	buruşturdu. </p>
<p class="calibre1">Ağaçlar	seyrelince	çalılıkların	arkasına	saklanarak	gölge	kadar	sessiz adımlarla	yoluna	devam	etti.	Her	birkaç	metrede	bir	durup	etrafı	dinliyordu. </p>
<p class="calibre1">Üçüncü	kez	durduğunda	at	sesi	duydu.	Bir	adamın	konuştuğundan	da	emindi.	Ve koku	iyice	kötüleşmişti.  <i class="calibre4">Ceset	kokusu,	bu	kesinlikle	ceset	kokusu. </i>	Ceset	kokusunu tanıyordu,	Yoren’den	ve	gördüğü	diğer	ölülerden. </p>
<p class="calibre1"><a id="p273"></a>Kasabanın	güneyinde	sık	böğürtlen	çalıları	vardı.	Çalılığa	vardığında	güneş</p>
<p class="calibre1">batımının	uzun	gölgeleri	kaybolmaya	başlamış,	ateş	böcekleri	ortaya	çıkmıştı. </p>
<p class="calibre1">Buranın	arkasındaki	sazla	kaplı	çatıları	görebiliyordu.	Çalıların	arasında saklanabileceği	bir	boşluk	bulana	kadar	karnının	üstünde	sürünerek	ilerledi. </p>
<p class="calibre1">Sonunda	kokunun	kaynağını	görmüştü. </p>
<p class="calibre1">Tanrı	Gözü’nün	zarif	dalgalı	sularının	kıyısına	yeşil	kalaslardan	yapılmış</p>
<p class="calibre1">darağaçları	sıralanmıştı.	Bir	zamanlar	insan	olan	şeyler	darağaçlarında sallanıyordu,	ayakları	zincirliydi.	Kargalar	cesetten	cesede	konup	leşleri gagalıyordu.	Her	karga	başına	yüz	karasinek	düşüyordu.	Gölden	esen	rüzgâr	en yakındaki	cesedi	hareket	ettirip	çevirdi.	Kargalar	cesedin	yüzünü	neredeyse tamamen	yemişti	ama	bu	cesetten	beslenen	başka	bir	şey	daha	olmalıydı.	Çok	daha büyük	bir	şey;	boğazı	ve	göğsü	parçalanmıştı,	yarılan	karnından	lime	lime	etler	ve yeşil	bağırsaklar	dökülüyordu.	Sağ	kolu	omzundan	koparılmıştı.	Arya	cesetten birkaç	adım	uzaktaki	kol	kemiğini	gördü;	çiğnenmiş,	parçalanmıştı,	üstünde	bir parça	bile	et	yoktu. </p>
<p class="calibre1">Bir	kaya	kadar	sert	olduğunu	telkin	ederek	kendini	diğer	cesede	bakmaya zorladı,	sonra	onun	yanındakine,	sonra	onun	yanındakinin	 <i class="calibre4">yanındakine... </i>	Hepsi öyle	vahşi	bir	şekilde	parçalanmıştı	ki	cesetlerin	asılmadan	önce	soyulduğunu	çok daha	sonra	fark	etti	Arya.	Çıplak	insanlar	gibi	görünmüyorlardı;	insan	gibi görünmüyorlardı.	Kargalar	gözlerini	ve	bazılarının	yüzlerini	yemişti.	Altıncı darağacında	asılı	cesedin	sadece	bir	bacağı	kalmıştı.	Zincire	bağlı	bacak	her rüzgâr	esişinde	sallanıyordu. </p>
<p class="calibre1"> <i class="calibre4">Korku	kılıçtan	derin	keser. </i>	Ölü	adamlar	Arya’ya	zarar	veremezdi	ama onlarını	öldüren	adamlar	bunu	yapabilirdi.	Darağaçlarının	epey	gerisinde,	suyun kenarındaki	taş	çatılı	alçak	yapının	önünde,	örgü	zırhlar	giymiş	iki	mızraklı	adam vardı.	Ardiye	olduğu	anlaşılan	binanın	önündeki	çamurlu	zemine,	tepelerinden sancaklar	sarkan	iki	uzun	direk	dikilmişti.	Sancaklardan	biri	kırmızıydı,	diğeri açık	bir	renkti,	beyaz	ya	da	uçuk	sarı	olabilirdi.	Hem	hava	kararmaya	başlamıştı, hem	de	sancaklar	dalgalanmıyordu.	Kırmızı	olanın	Lannister	sancağı	olduğundan bile	emin	değildi	Arya.  <i class="calibre4">Sancaktaki	aslanı	görmeme	gerek	yok,	ölü	insanları</i> <i class="calibre4">görebiliyorum.	Bunu	Lannisterlar’dan	başka	kim	yapabilir? </i></p>
<p class="calibre1">Ve	sonra	bir	çığlık	duyuldu. </p>
<p class="calibre1"><a id="p274"></a>Mızraklı	adamlar	sese	doğru	döndü.	Önündeki	tutsağı	itekleyen	üçüncü	bir mızraklı	ortaya	çıktı.	Hava	o	kadar	kararmıştı	ki	yüzler	seçilmiyordu.	Tutsağın başında	parlak	çelikten	bir	miğfer	vardı.	Arya	miğferin	boynuzlarını	gördüğü	anda tutsağın	Gendry	olduğunu	anladı.  <i class="calibre4">Seni	aptal,	aptal,	aptal,	APTAL! </i>	Gendry	yanında olsaydı	onu	tekrar	tekmelerdi. </p>
<p class="calibre1">Nöbetçiler	epey	yüksek	sesle	konuşuyordu	ama	Arya	kelimeleri	seçemeyecek kadar	uzaktaydı.	Kargaların	uğuldaması	ve	kanat	sesleri	de	duymayı zorlaştırıyordu.	Mızraklı	nöbetçilerden	biri	Gendry’nin	miğferini	sertçe	çıkarıp bir	soru	sordu.	Aldığı	cevaptan	hoşlanmadığı	belliydi	çünkü	mızrağıyla	yüzüne vurduğu	Gendry’yi	yere	devirmişti.	Yakalayan	nöbetçi,	yerde	yatan	çocuğu tekmelerken	diğeri,	boynuzlu	miğferi	deniyordu.	Sonunda	delikanlıyı	yerden kaldırıp	ite	kaka	ardiyeye	götürdüler.	Kapıyı	açtıkları	anda	küçük	bir	çocuk	dışarı fırladı	ama	nöbetçi	çocuğu	yakaladığı	gibi	tekrar	içeri	tıktı.	Arya	binanın	içinden gelen	bağrışmaları	duydu	ve	ardından	acı	dolu	bir	çığlık	yükseldi. </p>
<p class="calibre1">Nöbetçiler	Gendry’yi	de	içeri	soktuktan	sonra	ardiyenin	kapısını	kapattı.	Tam o	anda	esen	rüzgâr	sancakları	havalandırdı.	Sancaklardan	biri	tam	da	Arya’nın tahmin	ettiği	gibi	Lannisterlar’a	aitti.	Tereyağı	gibi	sarı	olan	diğer	sancağın üstünde	koyu	renkli	üç	hayvan	figürü	vardı.  <i class="calibre4">Köpekler, </i>	diye	düşündü	Arya.	Bu köpekleri	daha	önce	de	görmüştü	ama	nerede? </p>
<p class="calibre1">Nerede	gördüğü	önemli	değildi.	Şimdi	önemli	olan	tek	şey	Gendry’ydi. </p>
<p class="calibre1">Delikanlı	aptaldı	ve	inatçıydı	ama	Arya	bunlara	rağmen	onu	kurtarmak zorundaydı.	Gendry’nin	kraliçe	tarafından	arandığını	biliyorlar	mıydı	acaba? </p>
<p class="calibre1">Nöbetçilerden	biri	kendi	miğferini	çıkarıp	Gendry’ninkini	taktı.	Arya	çok sinirlenmişti	ama	adamı	durdurmak	için	yapabileceği	bir	şey	olmadığını biliyordu.	Penceresiz	ardiyeden	duvarların	yumuşattığı	başka	çığlıklar	da	duyar gibi	oldu	ama	emin	değildi. </p>
<p class="calibre1">Nöbet	değişimini	ve	çok	daha	fazlasını	görecek	kadar	uzun	süre	olduğu	yerde kaldı.	Adamlar	gelip	gitti.	Atlarını	dere	kenarına	götürüp	su	içirdiler.	Avlanmaya giden	bir	grup	kazığa	geçirilmiş	bir	geyikle	birlikte	geri	döndü.	Hayvanı	yüzüp temizlemelerini,	ateş	yakmalarını	izledi.	Kızaran	etin	kokusu	cesetlerinkine karıştı.	Arya’nın	boş	midesi	altüst	olmuştu.	Kusmamak	için	kendini	zorladı. </p>
<p class="calibre1">Yemek	kokusu	diğer	evlerdeki	adamları	da	dışarıya	çekti.	Hemen	hepsi	örgü</p>
<p class="calibre1"><a id="p275"></a>zırhlar	ya	da	kaynatılmış	deriler	giyiyordu.	Sonunda	yemek	hazır	olduğunda, geyiğin	en	lezzetli	kısımları	evlerden	birine	servis	edildi. </p>
<p class="calibre1">İyice	karanlık	çöktüğünde	görünmeden	ardiyeye	gidip	Gendry’yi kurtarabileceğini	düşünmüştü	ama	nöbetçiler	yemek	ateşiyle	meşaleleri	tutuşturdu. </p>
<p class="calibre1">Bir	yaver	ardiyenin	kapısında	bekleyen	iki	nöbetçiye	yemek	getirdi.	Daha	sonra iki	adam	daha	onlara	katıldı	ve	deri	bir	matarayı	elden	ele	dolaştırarak	şarap içmeye	başladılar.	Şarap	bitince	iki	adam	boş	matarayla	birlikte	kapıdan	ayrıldı. </p>
<p class="calibre1">Nöbetçiler	mızraklarına	yaslanıp	beklemeye	devam	etti. </p>
<p class="calibre1">Arya	sonunda	sık	çalılığın	arkasından	çıkıp	karanlık	ormana	girdiğinde	kolları ve	bacakları	kaskatıydı.	Gökyüzünde	yol	alan	bulutların	arasında	bir	görünüp	bir kaybolan	ay	ışığı	dışında	siyah	bir	geceydi.	Ağaçların	arasında	ilerlerken,  <i class="calibre4">gölge</i> <i class="calibre4">kadar	sessiz, </i>	dedi	kendine.	Ağır	adımlar	atıyordu,	bu	karanlıkta	koşmayı	göze alamazdı.	Bir	ağaç	köküne	takılıp	düşebilir	ya	da	kaybolabilirdi.	Solunda	Tanrı Gözü	vardı.	Esen	hafif	rüzgâr	sağındaki	dalların	ve	yaprakların	arasında dolaşıyordu.	Uzak	bir	yerden	kurtların	uluması	duyuluyordu. </p>
<p class="calibre1">Arya	aniden	ağaçların	arasından	çıktığında	Lommy	ve	Al	Turta	korkudan altlarına	yapacaklardı.	“Sessiz	olun,”	dedi	Arya,	koşup	yanına	gelen	Gelincik’e sarılırken. </p>
<p class="calibre1">Al	Turta	iyice	açılmış	gözleriyle	Arya’ya	baktı.	“Bizi	terk	ettiğinizi düşünmüştük.”	Yoren’in	handaki	altın	pelerinlilerden	aldığı	kısakılıç	elindeydi. </p>
<p class="calibre1">“Bir	kurt	olduğunu	sandım.” </p>
<p class="calibre1">“Boğa	nerede?”	diye	sordu	Lommy. </p>
<p class="calibre1">“Onu	yakaladılar,”	diye	fısıldadı	Arya.	“Onu	kurtarmak	zorundayız.	Al	Turta, yardım	etmen	gerek.	Gizlice	yanaşıp	nöbetçileri	öldüreceğiz	ve	ben	ardiyenin kapısını	açacağım.” </p>
<p class="calibre1">Al	Turta	ve	Lommy	bakıştı.	“Kaç	kişiler?” </p>
<p class="calibre1">“Sayamadım,”	diye	itiraf	etti	Arya.	“En	az	yirmi	ama	kapıda	sadece	iki nöbetçi	var.” </p>
<p class="calibre1">Al	Turta	ağlamak	üzereymiş	gibi	görünüyordu.	“<i class="calibre4">Yirmi</i>	kişiyle	birden dövüşemeyiz.” </p>
<p class="calibre1">“Sen	sadece	 <i class="calibre4">bir</i>	kişiyle	dövüşeceksin.	Gerisini	ben	halledeceğim.	Gendry’yi alıp	kaçacağız.” </p>
<p class="calibre1"><a id="p276"></a>“Teslim	olmalıyız,”	dedi	Lommy.	“Oraya	gidelim	ve	teslim	olalım.” </p>
<p class="calibre1">Arya	inatla	başını	iki	yana	salladı. </p>
<p class="calibre1">“O	zaman	bırak	Gendry	orada	kalsın	Arry,”	diye	yalvardı	Lommy.	“Bizden haberleri	yok.	Saklanırsak	bizi	bulamadan	giderler.	Gideceklerini	biliyorsun. </p>
<p class="calibre1">Gendry’nin	yakalanması	bizim	suçumuz	değil.” </p>
<p class="calibre1">“Sen	aptalsın	Lommy,”	dedi	Arya	öfkeyle.	“Gendry’yi	kurtaramazsak	 <i class="calibre4">ölürsün. </i></p>
<p class="calibre1">Seni	kim	taşıyacak?” </p>
<p class="calibre1">“Al	Turta	ve	sen.” </p>
<p class="calibre1">“Sürekli	olarak	ve	yardım	eden	hiç	kimse	olmadan	mı?	Asla	beceremeyiz. </p>
<p class="calibre1">İçimizde	en	güçlü	olan	Gendry.	Her	neyse,	senin	söylediklerin	umrumda	değil... </p>
<p class="calibre1">Onu	kurtarmaya	gidiyorum.”	Al	Turta’ya	baktı.	“Geliyor	musun?” </p>
<p class="calibre1">Al	Turta	önce	Lommy’ye,	sonra	Arya’ya,	sonra	tekrar	Lommy’ye	baktı. </p>
<p class="calibre1">“Geliyorum,”	dedi	gönülsüzce. </p>
<p class="calibre1">“Lommy,	sen	Gelincik’le	ilgilen.” </p>
<p class="calibre1">Lommy	küçük	kızın	elini	tutup	yanına	çekti.	“Ya	kurtlar	gelirse?” </p>
<p class="calibre1">“Teslim	ol,”	dedi	Arya. </p>
<p class="calibre1">Kasabayı	tekrar	bulmaları	saatlerini	alıyordu.	Al	Turta	karanlıkta	tökezleyip habire	düşüyor,	yolunu	kaybediyordu.	Arya	her	seferinde	onu	bekliyor,	aynı	yolu iki	kez	kat	etmek	zorunda	kalıyordu.	Sonunda	çareyi	oğlanın	elini	tutup	ağaçların arasında	yol	göstermekte	buldu.	“Sadece	sessiz	ol	ve	beni	takip	et.”	Kasabada yanan	meşalelerin	gökyüzüne	vuran	ışıkları	göründüğünde,	“Çalıların	öbür tarafında	darağacına	asılmış	ölü	adamlar	var.	Onlardan	sakın	korkma,	sana	bir	şey yapamazlar.	Korku	kılıçtan	derin	keser,	bunu	unutma.	Gerçekten	çok	sessiz olmalıyız	ve	yavaş	hareket	etmeliyiz,”	dedi.	Al	Turta	başıyla	onayladı. </p>
<p class="calibre1">Çalıların	altından	önce	Arya	geçti	ve	diğer	tarafta	Al	Turta’yı	bekledi.	Al Turta	nefes	nefese	ve	yüzü	bembeyaz	kesilmiş	halde	Arya’nın	yanına	geldiğinde kolları	ve	bacakları	çalılardaki	dikenler	yüzünden	çizik	içinde	kalmıştı.	Oğlan	tam konuşmaya	başlayacaktı	ki	Arya	eliyle	ağzını	kapattı.	Ellerinin	ve	dizlerinin üstüne	emekleyerek	darağaçlarında	sallanan	cesetlerin	altından	geçtiler.	Al	Turta bir	kez	olsun	başını	kaldırıp	bakmadı	ve	hiç	ses	çıkarmadı...	bir	karga	sırtına konana	dek.	Suskun	bir	çığlık	attı.  <i class="calibre4">“Kim	var	orada?” </i>	diye	gürledi	karanlığın içinden	gelen	bir	ses. </p>
<p class="calibre1"><a id="p277"></a>Al	Turta	ayağa	kalktı.  <i class="calibre4">“Teslim	oluyorum!” </i>	Kılıcını	yere	attı.	Onlarca	karga çığlıklar	atarak	havalandı	ve	cesetlerin	etrafında	dönmeye	başladı.	Arya,	çocuğu bacağından	yakalayıp	aşağı	çekmeye	çalıştı	ama	Al	Turta	kollarını	sallayarak koşmaya	başlamıştı	bile.	“Teslim	oluyorum!	Teslim	oluyorum!” </p>
<p class="calibre1">Arya	ayağa	zıplayıp	İğne’ye	davrandı	ama	adamlar	etrafını	sarmıştı.	En yakınındakine	kılıcıyla	saldırdı.	Nöbetçi,	kılıç	darbesini	zırhlı	koluyla	karşıladı ve	bir	diğeri	Arya’ya	vurup	yere	düşürdü.	Üçüncü	nöbetçi	İğne’yi	kaptı.	Arya adamın	kolunu	ısırmaya	çalıştığında	dişleri	kirli	ve	soğuk	zincir	örgüye	geçti. </p>
<p class="calibre1">“Aha,	bu	epey	cesurmuş,”	diyerek	kahkaha	attı	nöbetçi.	Adamın	çelik	eldivenli yumruğu	Arya’nın	başına	indi. </p>
<p class="calibre1">Arya	acı	içinde	yerde	yatarken	nöbetçiler	konuşuyordu	ama	Arya	ne dediklerini	anlayamıyordu.	Kulakları	deli	gibi	çınlıyordu.	Doğrulmaya çalıştığında	bütün	dünya	sallanıyormuş	gibi	hissetti.  <i class="calibre4">İğne’yi	aldılar. </i>	Bunun	utancı çektiği	acıdan	daha	büyüktü	ve	gerçekten	çok	büyük	acı	çekiyordu.	Kılıcını	Jon hediye	etmişti	ve	kullanmayı	Syrio	öğretmişti. </p>
<p class="calibre1">Sonunda	biri	Arya’yı	yeleğinden	tutup	dizlerinin	üstüne	kaldırdı.	Al	Turta	da dizlerinin	üstündeydi.	Arya’nın	o	güne	kadar	gördüğü	en	uzun	adamın	önünde duruyordu.	Yaşlı	Dadı’nın	hikâyelerinden	fırlamış	canavar	gibi	bir	dev.	Dev adamın	nereden	geldiğini	görmemişti.	Adamın	pelerinine	üç	siyah	tazı	işlenmişti ve	yüzü	taştan	oyulmuş	gibi	sertti.	Arya	aniden	köpekleri	daha	önce	nerede gördüğünü	hatırladı.	Kral	Toprakları’ndaki	turnuvada,	turnuvaya	katılan şövalyelerin	sancakları	ve	armaları	çadırlarının	kapılarına	asılmıştı.	Ziyafet gecesinde	çadırların	önünden	geçerlerken,	“Bu	sancak	Tazı’nın	ağabeyine	ait,” </p>
<p class="calibre1">demişti	Sansa.	“Hodor’dan	bile	iri,	göreceksin.	Ona	 <i class="calibre4">Yürüyen	Dağ</i>	diyorlar.” </p>
<p class="calibre1">Arya’nın	başı	öne	düştü.	Etrafında	olup	bitenlerin	yarısını	anlayamıyordu.	Al Turta	hâlâ	teslim	olduğunu	haykırıyordu.	“Bizi	diğerlerine	götüreceksin,”	dedi Yürüyen	Dağ	ve	uzaklaştı.	Arya	bir	süre	sonra	darağaçlarının	önünde	tökezleyerek yürüdüğünü	fark	etti.	Al	Turta,	eğer	ona	zarar	vermezlerse	pastalar,	kurabiyeler, turtalar	pişireceğini	söylüyordu	nöbetçilere.	Başlarında	dört	nöbetçi	vardı;	biri meşaleyi	taşıyordu,	birinin	uzunkılıcı,	diğer	ikisinin	mızrakları	vardı. </p>
<p class="calibre1">Lommy’yi	bıraktıkları	yerde,	meşe	ağacının	altında	buldular.	Çocuk	onları görür	görmez,	“Teslim	oluyorum,”	diye	bağırdı,	mızrağını	bir	kenara	atıp	yeşil</p>
<p class="calibre1"><a id="p278"></a>boyalı	ellerini	havaya	kaldırdı.	“Lütfen,	teslim	oluyorum.” </p>
<p class="calibre1">Meşaleli	nöbetçi	çalıların,	ağaçların	arasına	baktı.	“Sen	sonuncu	musun? </p>
<p class="calibre1">Fırıncı	çocuk,	birde	kız	olduğunu	söyledi.” </p>
<p class="calibre1">“Geldiğinizi	duyunca	kaçtı,”	dedi	Lommy.	“Çok	ses	çıkardınız.”  <i class="calibre4">Koş	Gelincik. </i></p>
<p class="calibre1"> <i class="calibre4">Kaçabildiğin	kadar	uzağa	kaç.	Kaç,	saklan	ve	asla	geri	dönme, </i>	dedi	Arya içinden. </p>
<p class="calibre1">“Orospu	çocuğu	Dondarrion’ı	nerede	bulacağımızı	söylersen	sana	sıcak yemek	veririz.” </p>
<p class="calibre1">“Kimi?”	diye	sordu	Lommy	boş	gözlerle. </p>
<p class="calibre1">“Size	söyledim.	Bu	aptallar	kasabadaki	fahişelerden	fazla	bir	şey	bilmiyorlar. </p>
<p class="calibre1">Bunlarla	uğraşmak	sadece	vakit	kaybı.” </p>
<p class="calibre1">Mızraklı	nöbetçilerden	biri	Lommy’nin	üstüne	eğildi.	“Bacağında	bir	sorun	mu var	evlat?” </p>
<p class="calibre1">“Yaralandım.” </p>
<p class="calibre1">“Yürüyebilir	misin?” </p>
<p class="calibre1">“Hayır,”	dedi	Lommy.	“Beni	taşımanız	lazım.” </p>
<p class="calibre1">“Öyle	mi?”	Adam	mızrağını	kaldırdı	ve	ucunu	Lommy’nin	yumuşak	boğazına sapladı.	Tek	vuruş.	Hepsi	bu.	Nöbetçi	mızrağını	geri	çektiğinde	Lommy’nin boğazı	kan	çeşmesine	dönüştü.	“Onu	taşımamız	lazımmış,”	dedi	adam	gülerek. </p>
<p class="calibre1"><a id="p279"></a>Tyrion</p>
<p class="calibre1">Sıcak	tutacak	bir	şeyler	giymesi	gerektiğini	söylemişlerdi	ve	Tyrion	Lannister tavsiyeyi	dinlemişti.	Yünlü	bir	takım,	kalın	tozluklar	ve	Ay	Dağları’nda	ele geçirdiği	gölgekedisi	postundan	yapılmış	ağır	pelerinini	giymişti.	Pelerin	saçma bir	şekilde	uzundu,	Tyrion’ın	iki	katı	boyundaki	bir	adam	için	yapılmıştı.	Atından indiğinde	pelerini	taşımanın	tek	yolu	eteklerini	birkaç	kez	bedenine	dolamaktı. </p>
<p class="calibre1">Tyrion	o	haldeyken	kürkten	yapılmış	bir	topa	benziyordu. </p>
<p class="calibre1">Buna	rağmen	tavsiyeyi	kulak	ardı	etmediği	için	mutluydu.	Rutubetli	mahzenin soğuğu	insanın	kemiklerine	kadar	işliyordu.	Timett	aşağıdaki	soğuğun	tadına bakınca	yukarıdaki	kilere	geri	dönmeye	karar	vermişti.	Rhaenys	Tepesi’nin altında,	Simyacılar	Loncası’nın	arkasında	bir	yerdeydiler.	Nemli	duvarlar güherçileyle	kaplanmıştı.	Mahzendeki	tek	ışık	Alev	Kehanetçisi	Hallyne’in	büyük dikkatle	taşıdığı	gaz	lambasından	geliyordu. </p>
<p class="calibre1"> <i class="calibre4">Gerçekten	tedbirli...	ve	bunlar	da	zencefil	kavanozları	olmalı. </i>	Tyrion incelemek	için	kavanozlardan	birini	aldı.	Yuvarlak	ve	kırmızıydı,	şişman	bir greyfurda	benziyordu.	Tyrion’ın	elleri	için	biraz	büyüktü	ama	normal	boyutlardaki bir	adam	tarafından	kolayca	kavranabilirdi.	Çömlek	hayli	inceydi.	Son	derece kırılgan	olan	kavanozla	ilgili	uyarılmıştı,	fazla	sıkmaması	gerekiyordu.	Yüzeyi pürüzlü	kavanozların	özellikle	o	şekilde	üretildiğini	söylemişti	Hallyne.	“Pürüzsüz bir	kavanozun	elden	kayıp	düşme	ihtimali	daha	fazladır.” </p>
<p class="calibre1">Tyrion	hafifçe	öne	eğdiğinde	çılgınateş	ağır	bir	şekilde	kavanozun	ağzına yükseldi.	Tyrion	çılgınateşin	çamur	yeşili	olduğunu	biliyordu	ama	bu	karanlıkta rengi	doğrulamak	mümkün	değildi.	“Oldukça	yoğun,”	dedi. </p>
<p class="calibre1">“Soğuk	yüzünden	lordum,”	diye	açıkladı	Hallyne.	Yumuşak	nemli	elleri	olan, silik	ve	dalkavuk	tavırlı	bir	adamdı.	Yakası	samur	kürküyle	kaplı	kırmızı-siyah çizgili	bir	takım	giymişti.	Kürk	yer	yer	dökülmüş	gibi	görünüyordu	ve	güvelerden nasibini	aldığı	belliydi.	“Madde	ısındıkça	incelir	ve	daha	kolay	akar,	kandil	yağı gibi.” </p>
<p class="calibre1"> <i class="calibre4">Madde, </i>	alev	kehanetçilerinin	çılgınateşe	verdiği	isimdi.	Birbirlerine	de	 <i class="calibre4">bilge</i></p>
<p class="calibre1"><a id="p280"></a>diye	sesleniyorlardı.	Tyrion	bu	durumu,	ilmin	geniş	ve	gizli	ardiyelerine	vakıf olduklarının	düşünülmesi	için	sergiledikleri	imalı	tavırlar	kadar	rahatsız	edici buluyordu.	Bir	zamanlar	Simyacılar	Loncası	gerçekten	güçlüydü	ama	son yüzyıllarda	Hisar	hemen	hemen	her	yerde	simyacıların	yerini	almıştı.	Artık	az sayıda	simyacı	vardı	ve	metalleri	dönüştürebiliyormuş	gibi	davranmayı	çoktan bırakmışlardı... </p>
<p class="calibre1">...ama	çılgınateş	 <i class="calibre4">yapabiliyorlardı. </i>	“Suyun	çılgınateşi	söndüremediğini duymuştum.” </p>
<p class="calibre1">“Doğru.	Madde	alev	aldığında	tükenene	kadar	yanar.	Kumaş,	ahşap,	deri,	hatta çeliği	bile	tutuşturur.” </p>
<p class="calibre1">Tyrion,	Myrli	kırmızı	rahip	Thoros’u	ve	alevli	kılıcını	hatırladı.	İncecik	bir çılgınateş	tabakası	bile	saatlerce	sönmeden	yanabilirdi.	Thoros	her	müsabakadan sonra	yeni	bir	kılıç	isterdi.	Robert,	rahibe	öyle	hayrandı	ki	her	seferinde	istediği yeni	kılıcı	seve	seve	adama	verirdi.	“Kili	neden	geçemiyor?” </p>
<p class="calibre1">“Ah,	geçiyor	lordum.	Bu	mahzenin	altında,	eski	kavanozları	sakladığımız	bir mahzen	daha	var.	Kral	Aerys	zamanından	kalanlar.	Kavanozları	meyve	şeklinde yapmak	da	onun	fikriydi.	Son	derece	tehlikeli	meyveler	lordum	ve	şimdi	her zamankinden	fazla,	hımmm,  <i class="calibre4">olgunlar, </i>	ne	demek	istediğimi	anlıyorsunuz.	Eski kavanozların	ağızlarını	mumla	kapatıp	alt	mahzeni	suyla	doldurduk	ama	yine	de... </p>
<p class="calibre1">kanunlara	göre	kavanozları	imha	etmemiz	gerekirdi	ama	üstatlarımızın	çoğu	Kral Toprakları	İşgali	sırasında	öldürüldü	ve	sağ	kalanlar	bu	görevi	yerine getirebilecek	ehliyete	sahip	değildi.	Aerys	için	hazırladığımız	stoğun	çoğu kayboldu.	Daha	geçen	yıl,	Yüce	Baelor	Septi’nin	altındaki	bir	kilerde	iki	yüz kavanoz	bulduk.	Kavanozların	oraya	nasıl	gittiğini	kimse	hatırlamıyor	ama	Yüce Rahip’in	korkuyla	kendinden	geçtiğini	tahmin	edebilirsiniz.	Kavanozların	güvenle septten	çıkarılışına	bizzat	nezaret	ettim.	Septe	kum	dolu	arabaları	ve kalfalarımızın	en	iyilerini	gönderdim.	Yalnızca	geceleri	çalıştık	ve...” </p>
<p class="calibre1">“...harika	bir	iş	çıkardığınızdan	eminim.”	Tyrion	elindeki	kavanozu diğerlerinin	yanına	koydu.	Masanın	üstünü	örttüler.	Dörtlü	sıralar	halinde mahzende	ilerlemeye	devam	ettiler.	Başka	masalar	da	vardı,	çok	sayıda	masa. </p>
<p class="calibre1">“Şu,	ah,	merhum	Kral	Aerys’in	 <i class="calibre4">meyveleri, </i>	onlar	hâlâ	kullanılabilir	mi?” </p>
<p class="calibre1">“Ah,	kesinlikle	evet...	ama	çok	 <i class="calibre4">dikkatli</i>	olunmalı	lordum.	Madde	yaşlandıkça, </p>
<p class="calibre1"><a id="p281"></a>hımmm,	kararsız,	evet	böyle	diyebiliriz,	kararsız	olur.	Küçücük	bir	alevle	hatta minik	bir	kıvılcımla	tutuşabilir.	Isı	biraz	yükseldiğinde	eski	kavanozlar	patlamaya başlar.	Onları	kısacık	bir	süre	için	bile	olsa	güneşin	altında	tutmamak	gerekir.	Isı arttıkça	kavanozun	içindeki	madde	hızla	genleşir	ve	kavanozu	zerrelere	ayırır. </p>
<p class="calibre1">Yanında	başka	kavanozlar	varsa	onlar	da	aynı	şekilde	patlar	ve...” </p>
<p class="calibre1">“Şu	anda	hazırda	kaç	kavanoz	var?” </p>
<p class="calibre1">“Bu	sabah	Bilge	Munciter’den	aldığım	bilgiye	göre	yedi	bin	sekiz	yüz	kırk kavanoz.	Bu	rakama	Kral	Aerys’in	dört	bin	kavanozu	da	dâhil	elbette.” </p>
<p class="calibre1">“Fazla	olgunlaşmış	meyvelerimiz	mi?” </p>
<p class="calibre1">Hallyne	başıyla	onayladı.	“Bilge	Munciter,	kraliçeye	söz	verdiğimiz	on	bin kavanozu	hazır	edebileceğimize	inanıyor.	Ben	de	onunla	aynı	fikirdeyim.”	Bu olasılık	alev	kehanetçisini	çok	memnun	etmiş	gibi	görünüyordu. </p>
<p class="calibre1"> <i class="calibre4">Düşmanlarımızın	size	vakit	verdiğini	varsayarsak. </i>	Simyacılar	Loncası çılgınateşin	reçetesini	sır	olarak	saklıyordu	ama	Tyrion	maddenin	yapımının ayrıntılı,	tehlikeli	ve	zaman	alan	bir	iş	olduğunu	biliyordu.	On	bin	kavanoz çılgınateş	sözü	vermek	abartılı	bir	kendini	beğenmişlikti,	lordu	için	on	bin	kılıç dizeceğine	söz	verip	savaş	meydanına	yüz	iki	askerle	gelen	sancakbeyi	gibi.  <i class="calibre4">Eğer</i> <i class="calibre4">gerçekten	on	bin	kavanoz	hazırlayabilirlerse... </i></p>
<p class="calibre1">Memnun	mu	olmalıydı,	dehşete	mi	düşmeliydi,	karar	veremiyordu.  <i class="calibre4">Her</i> <i class="calibre4">ikisinden	de	bir	parça	belki. </i>	“Lonca	kardeşlerinizin	yersiz	bir	aceleyle	hareket etmediğine	inanmak	istiyorum,	Bilge.	On	bin	kavanoz	hatalı	madde	istemiyoruz, bir	kavanoz	hatalı	madde	bile	istemiyoruz...	ve	en	önemlisi	kaza	istemiyoruz.” </p>
<p class="calibre1">“Herhangi	bir	kaza	olmayacak	lord	El.	Madde	eğitimli	kalfalar	tarafından	taş</p>
<p class="calibre1">hücrelerde	üretiliyor	ve	her	kavanoz	hazır	edilir	edilmez	bir	çırak	tarafından hücreden	çıkarılıp	buraya	taşınıyor.	Her	hücrenin	üstünde	içi	tamamen	kumla doldurulmuş	bir	oda	var.	Odaların	zemini,	hımmm,	güçlü	bir	tılsımla	kaplı. </p>
<p class="calibre1">Aşağıdaki	hücrede	parlayacak	her	ateş	üst	odanın	zeminini	çökertir	ve	odadaki kum	alevleri	hemen	boğar.” </p>
<p class="calibre1">“Dikkatsiz	kalfalardan	bahsetmeyelim	bile,”	dedi	Tyrion.	Adamın	bahsettiği <i class="calibre4">tılsımın</i>	zekice	kurulmuş	bir	düzenek	olduğunu	anlamıştı.	Tılsımın	nasıl	çalıştığını görmek	için	hileli	tavanı	olan	hücrelerden	birini	incelemek	isterdi	ama	şimdi	vakti yoktu.	Belki	savaşı	kazandıktan	sonra	yapardı. </p>
<p class="calibre1"><a id="p282"></a>“Kardeşlerim	asla	dikkatsiz	davranmaz,”	dedi	Hallyne	ısrarla.	“Hımmm, <i class="calibre4">dürüst</i>	olmam	gerekirse...” </p>
<p class="calibre1">“Ah,	lütfen	olun.” </p>
<p class="calibre1">“Madde	bizim	damarlarımızda	akar	ve	her	alev	kehanetçisinin	kalbinde	yanar. </p>
<p class="calibre1">Biz	maddenin	gücüne	saygı	duyarız.	Ama	sıradan	askerler,	hımmm,	kraliçenin	ateş</p>
<p class="calibre1">topçularından	biri	mesela,	savaşın	keşmekeşi	içinde	en	küçük	bir	hata	yaparsa ortalık	kıyamet	yerine	döner.	Bu	çok	sık	dile	getirilmez.	Babam	Kral	Aerys’e söylemişti	ve	 <i class="calibre4">onun</i>	babası	da	Kral	Jaehearys’e.” </p>
<p class="calibre1">“Uyarıyı	dikkate	almış	olmalılar,”	dedi	Tyrion.	“Şehri	yaksalardı	haberim olurdu.	Yani	bize	vereceğiniz	tek	tavsiye	dikkatli	olmamız	mı?” </p>
<p class="calibre1">“<i class="calibre4">Çok</i>	dikkatli	olun,”	dedi	Hallyne.	“<i class="calibre4">Çok,	çok</i>	dikkatli	olun.” </p>
<p class="calibre1">“Şu	kil	kavanozlar...	bol	stoğunuz	var	mı?” </p>
<p class="calibre1">“Var	lordum.	Sorduğunuz	için	teşekkür	ederim.” </p>
<p class="calibre1">“Birazını	almama	müsaade	eder	misiniz?	Birkaç	bin	tanesini	mesela.” </p>
<p class="calibre1">“Birkaç	 <i class="calibre4">bin? </i>” </p>
<p class="calibre1">“Üretime	engel	olmayacak	kadarını	diyelim.  <i class="calibre4">Boş</i>	kavanozlar	istediğimi anlamışsınızdır.	Onları	şehir	kapılarındaki	kumandanlara	gönderin.” </p>
<p class="calibre1">“Gönderirim	lordum...	ama	neden?” </p>
<p class="calibre1">Tyrion	gülümsedi.	“Bana	kalın	giyinmemi	söylüyorsun,	kalın	giyiniyorum. </p>
<p class="calibre1">Dikkatli	olmamı	söylüyorsun...	neyse.”	Omuzlarını	silkti.	“Yeterince	gördüm. </p>
<p class="calibre1">Bana	arabama	kadar	eşlik	etme	nezaketini	gösterir	misiniz?” </p>
<p class="calibre1">“Benim	için,	hımmm,	zevktir	lordum.”	Hallyne	elindeki	lambayı	kaldırıp merdivenlere	yöneldi.	“Bizi	ziyaret	etmeniz	incelikti,	hımmm,	büyük	bir	onur.	Bir Kral	Eli’nin	bizi	varlığıyla	şereflendirmesinin	üstünden	çok	uzun	zaman	geçmişti. </p>
<p class="calibre1">Kral	Aerys	zamanındaki	Lord	Rossart’tan	beri	buraya	gelen	bir	El	görülmedi. </p>
<p class="calibre1">Kral	Aerys	yaptığımız	işlerle	yakından	ilgilenirdi.” </p>
<p class="calibre1"> <i class="calibre4">Kral	Aerys	düşmanlarının	etini	kızartmaktan	hoşlanırdı. </i>	Ağabeyi	Jaime, Deli	Kral	ve	alev	kehanetçisi	dostlarıyla	ilgili	birkaç	hikâye	anlatmıştı.	“Joffrey de	ilgilenecektir,	bundan	eminim.”  <i class="calibre4">İşte	bu	yüzden	onu	sizden	uzak	tutmak</i> <i class="calibre4">zorundayım. </i></p>
<p class="calibre1">“Kralımızın	loncamızı	ziyaret	etmesi	en	büyük	umutlarımızdan	biridir,	soylu varlığı	bizi	onurlandırır.	Bu	konuyu	soylu	ablanızla	da	konuşmuştum.	Büyük	bir</p>
<p class="calibre1"><a id="p283"></a>ziyafet...” </p>
<p class="calibre1">Merdivenleri	tırmandıkça	hava	ısınıyordu.	“Majesteleri,	savaş	bitene	kadar her	tür	ziyafeti	yasakladı.”  <i class="calibre4">Benim	ısrarlarımla. </i>	“İnsanlar	açlıktan	kırılırken ziyafet	sofraları	kurmanın	çok	uygunsuz	olacağını	düşünüyor.” </p>
<p class="calibre1">“<i class="calibre4">Sevgi</i>	dolu	bir	düşünce	lordum.	Belki	birkaç	kardeşimle	birlikte	biz	Kızıl Kale’ye	çağrılırız.	Güçlerimizi	sergiler,	kralımızın	bir	gece	olsun	dertlerinden uzaklaşmasını	sağlarız.	Çılgınateş	kadim	mezhebimizin	sırlarından	sadece	biri. </p>
</body>
</html>
