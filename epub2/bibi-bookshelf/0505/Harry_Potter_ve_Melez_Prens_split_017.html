<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos637130" class="calibre1"><span class="calibre2">
</span></p><p id="filepos637185" class="calibre8"><span class="calibre4">ON  BEŞİNCİ  BÖLÜM: </span><br class="calibre7"/><span class="calibre4">BOZULMAZ  YEMİN</span></p><p class="calibre11">Kar bir kez daha buzlanmış camların karşısında girdap gibi uçuşurken, Noel hızla yaklaşıyordu. Hagrid Ortak Salon'a çoktan her zamanki on iki Noel ağacını tek başına yerleştirmiş, merdiven korkuluklarına gümüşi şeritlerden oluşan çoban-püskülleri dolanmıştı. Zırhlı heykellerin kasklarının altındaki mumlar kor düşmüşçesine parlıyordu, koridor boyunca bütün açıklıklara ökseotu öbekleri asılmıştı. Her geçişinde Harry'yi ökseotlarının ardından izlemeye karar vermiş gibi gözüken ve koridorda tıkanmalara neden olan büyük kız grupları vardı. En azından Harry'nin yaptığı gece gezileri ona kalenin gizli geçitleri hakkında umulmadık ama bir hayli de yararlı bilgi edinmesini sağlamıştı; sınıflar arasında “ökseotsuz” yollar bulmakta zorlanmıyordu.</p><p class="calibre9">Ron ise bu tür çıkmazları kullanmalarına, neşeden yoksun kıskançlık kaynayan kükremeye benzer bir kahkaha atmakla karşılık vermişti. Harry her ne kadar bu yeni gülen, şaka yapan Ron'u, birkaç haftadır sinirli hareketlerine katlanmak zorunda kaldığı haline tercih etse de, bu gelişmiş Ron ona pahalıya mal olmuştu. Öncelikle Ron'u öpmediği her anı vakit kaybı olarak görmeye başlamış olan Lavender Brown'ın sık sık aniden ortaya çıkışlarına tahammül etmek zorundaydı, ikincisi Harry, bir kez daha kendini birbiriyle konuşmamaya niyetli iki kişinin dostu olarak bulmuştu. Kollarının üstü ve elleri hala Hermione'nin kuş saldırısından dolayı derin çizikler ve kesiklerle dolu olan Ron, kızgın ve kendini savunan bir tutum takınmıştı.</p><p class="calibre9">“Şikâyet edemez,” dedi Harry'ye. “O da Krum'la çıktı. Ve şimdi de aynı şekilde benimle çıkmak isteyen biri olduğunu öğrendi.”</p><p class="calibre9">Harry cevap vermedi. Yarın sabahki Muska dersinden önce okumaları gereken “<span class="italic">Eşsiz İpuçları: Bir Araştırma</span>” kitabına dalmış taklidi yaptı. Zaten Ron ve Hermione ile arkadaş olmaya kararlı olduğu için çoğu zaman ağzını kapalı tutmayı yeğliyordu.</p><p class="calibre9">“Hermione'ye hiç söz vermedim. Yani, tamam, onunla Slughorn'un Noel partisine gidecektim, ama daha önce söylemedi... Arkadaşların yaptığı gibi... Ben özgür...” Harry “<span class="italic">Mükemmel İpuçları</span>” kitabından bir sayfa daha çevirdi, Ron'un onu izlediğinin farkındaydı. Ron'un sesi mırıltılara döndü, ateşin çıtırtıları Ron'un sesini gölgeliyordu, ama tekrar “<span class="italic">Krum</span>” ve “<span class="italic">şikâyet edemez</span>” kelimelerini yakaladı.</p><p class="calibre9">Hermione'nin ders planı o kadar doluydu ki, ancak Ron Lavender'a yapışmış şekilde onun ne yaptığını görmediği akşamlar Hermione ile görüşebiliyordu. Ron Ortak Salon'dayken Harry ile oturmak istemiyordu, bu nedenle genellikle kütüphanede görüşebiliyorlardı, ki bu da konuşmalarının yalnızca fısıldama şeklinde olacağı anlamına geliyordu.</p><p class="calibre9">Kütüphane başkanı Madam Pince raflar arasında sinsice gezinirken “Kimi isterse öpmekte özgür,” dedi Hermione. “Gerçekten hiç aldırmıyorum.”</p><p class="calibre9">Tüy kalemini kaldırdı ve sinirli bir şekilde “i”nin noktasını yerleştirdi ve bu da parşömende bir delik açılmasına neden oldu. Harry hiçbir şey söylemedi. Kullanmaya kullanmaya yakında sesini kaybedeceğini düşündü. “<span class="italic">Gelişmiş Büyü Yapımı</span>” kitabına bir miktar daha gömüldü ve “<span class="italic">Sonsuz Yaşam İksiri</span>” üzerine birkaç not daha düştü. Bazen Libatius Borage'ın yazısına Prens'in eklediği yararlı dipnotları gözden geçirmek için duraklıyordu.</p><p class="calibre9">Birkaç dakika sonra “Ve aklıma gelmişken,” dedi Hermione, “Dikkatli olman gerek.”</p><p class="calibre9">“Son kez diyorum,” dedi Harry. Kırk beş dakikalık sessizliğin ardından ilk defa konuşuyordu. “Bu kitabı geri vermiyorum, Snape'ten öğrendiğimden veya Slughorn'un öğrettiğinin çok daha fazlasını Melez Prens'ten öğren-”</p><p class="calibre9">“Senin aptal Prens'inden bahsetmiyorum ben,” sanki Harry'nin kitabı ona kaba davranmışçasına gıcık bir bakış attı. “Daha öncesinden konuşuyorum. Buraya gelmeden önce şu Romilda Vane denen kızın da olduğu kızlar tuvaletine gittim, sana nasıl aşk iksiri verebileceğine karar vermeye çalışıyordu. Herkes onlardan birini Slughorn'un partisine götüreceğini umuyor, görünen oydu ki hepsi Fred ve George'un aşk iksirlerinden almış; korkarım ki büyük ihtimalle işe yarıyorlar-”</p><p class="calibre9">“O zaman neden hepsine el koymadın?” dedi Harry. Görünen oydu ki Hermione'nin kurallara olan düşkünlüğü bu kadar kritik bir zamanda onu terk etmişti.</p><p class="calibre9">“Tuvaletteyken yanlarında iksirler yoktu.” dedi Hermione, küçümseyen bir ses tonuyla. “Sadece taktikleri konuşuyorlardı. Ve sanıyorum ki Melez Prens her neyse,” kitaba gene iğrenç bir bakış attı, “herhalde bu kadar çeşit aşk iksirine karşı bir panzehir hayal etmiştir, yerinde olsam seninle gidecek birini davet ederdim, böylece diğerleri hala bir şansı olduğunu düşünmeyi keserler. Parti yarın gece, gittikçe daha da vahşileşiyorlar.”</p><p class="calibre9">“Davet etmek istediğim kimse yok,” diye geveledi Harry, her ne kadar gece rüyalarında Ginny birden belirse de -ki Ron'un iyi bir Zihnefendar olmadığına şükrediyordu hala- Ginny hakkında becerebildiğince daha az düşünmeye çalışıyordu.</p><p class="calibre9">“Her neyse, ne içtiğine dikkat et, çünkü Romilda Vane bir şeyleri başarmış gibi gözüküyordu.” dedi Hermione sert bir şekilde.</p><p class="calibre9">Daha sonra uzun Aritmansi ödevinin yazılı olduğu parşömeni yukarı çekerek bir şeyler çiziktirmeye devam etti. Harry bir süreliğine onu süzdü.</p><p class="calibre9">“Bir dakika dur” dedi yavaşça. “Filch'in Weasley Şakacı Dükkanı'ndan alınan her şeyi yasakladığını sanıyordum.”</p><p class="calibre9">“Peki şimdiye kadar Fich'in yasaklarını kim taktı ki?” diye sordu Hermione, hala ödevine yoğunlaşmış şekilde duruyordu.</p><p class="calibre9">“Ama bütün baykuşların arandığını sanıyordum. O zaman bu kızlar nasıl oluyor da aşk iksirlerini okula sokabiliyor?”</p><p class="calibre9">“Fred ve George onları bir çeşit parfüm veya öksürük iksiriymiş gibi yolluyor,” dedi Hermione, “Baykuş Sipariş Servisleri'nin birer parçası bu.”</p><p class="calibre9">“Bu konuda çok şey biliyorsun.”</p><p class="calibre9">Hermione daha önce “<span class="italic">Gelişmiş İksir Yapımı</span>” kitabına baktığı haliyle Harry'ye baktı.</p><p class="calibre9">“Bütün bunlar, yazın Ginny ve bana gösterdikleri şişelerin arkasında yazılı,” dedi soğukça. “Etrafta dolaşıp başkalarının içeceklerine iksir katmıyorum... veya kötü bir şeymiş derken numara yapmıyorum...”</p><p class="calibre9">“Evet, tamam, önemli değil,” dedi Harry çabukça. “Önemli olan Filch'in aptal yerine konması değil mi? Bu kızlar başka bir şey gibi gözüken şeyler sokuyorlar okula! Öyleyse Malfoy gerdanlığı bu şekilde neden sokamasın-?”</p><p class="calibre9">“Yapma Harry... Gene mi...”</p><p class="calibre9">“Hadi Hermione, neden olmasın?” diye üsteledi Harry.</p><p class="calibre9">Hermione içini çekerek “Bak” dedi, “Sır Seziciler uğursuzlukları, lanetleri ve gizli muskaları tespit edebilirler, değil mi? Daha önce Karanlık büyüleri veya Karanlık objeleri bulmada kullanıldılar. Gerdanlıkta olduğu gibi bu kadar güçlü bir laneti saniyeler içinde fark edebilirler, değil mi? Fakat başka bir şişeye konulmuş şeyleri fark edemeyebilirler - en azından aşk iksirleri Karanlık değil veya tehlikeli-”</p><p class="calibre9">“Senin için demesi kolay tabi” diye mırıldandı Harry, Romilda Vane'i düşünerek.</p><p class="calibre9">“Gene de Filch'in onun bir öksürük şurubu olmadığını ayırt etmesi zor, sonuçta iyi bir büyücü değil, sanmıyorum ki bir şişeyi diğerinden ayırt-”</p><p class="calibre9">Hermione bir anda sesini kesti, Harry de duymuştu. Birisi karanlık kitap raflarının ardından onlara yaklaşmıştı. Beklediler ve bir dakika sonra Madam Pince'in akbaba görünüşü köşeden belirmişti, yanakları içine çökmüştü, yüzü parşömen gibiydi ve uzun kemerli burnu elinde taşıdığı gaz lambasıyla aniden aydınlanmıştı.</p><p class="calibre9">“Kütüphane şimdi kapalı” dedi. “Aldığınız şeyleri doğru yerlerine koy- bu kitaba ne yapıyorsun öyle seni terbiyesiz çocuk?”</p><p class="calibre9">“Bu kütüphanenin değil, benim!” dedi Harry aceleyle, Madam Pince'in pençevari eli masaya uzandığı anda Harry kitabını kaptı.</p><p class="calibre9">“Zorba!” diye hırıldadı. “Pislik!, Ziyankar!”</p><p class="calibre9">“İçindede yazıyor kitabın” dedi Harry, kitabı elinden zorla geri çekti.</p><p class="calibre9">Madam Pince kriz geçirecek gibi görünüyordu; hızla eşyalarını toplayan Hermione, Harry'yi omzundan yakalayarak oradan uzaklaştırdı.</p><p class="calibre9">“Dikkatli olmazsan kütüphaneye girmeni engelleyebilir. Neden bu aptal kitabı getirmek zorundaydın ki?”</p><p class="calibre9">“Benim suçum değil, azgın köpekler gibi bağırıyordun Hermione. Veya sanıyor musun ki Filch hakkında kaba konuştuk diye başımızda bitti? Her zaman aralarında bir şeyler olduğunu düşündüm...”</p><p class="calibre9">“Ne, ha ha...”</p><p class="calibre9">Tekrardan eskisi gibi konuşabilmelerinin tadını çıkararak, bomboş mumlarla aydınlatılmış koridorlardan Ortak Salon'a gitmek için ilerlediler. Bu arada Filch ile Madam Pince'in gizlice aşk yaşayıp yaşamadığını tartıştılar.</p><p class="calibre9">“İhtişamlı Noel'ler” dedi Harry Şişman Kadın'a. Bu onların yeni hoş parolalarıydı.</p><p class="calibre9">“Sana da aynısından” dedi Şişman Kadın şımarık bir sırıtmayla ve onları kabul etmek için ileriye savruldu.</p><p class="calibre9">Harry portreden içeri tırmandığı anda Romilda Vane, “Merhaba Harry!” dedi. “Biraz Solungaçsuyu ister misin?” Hermione ona “<span class="italic">Ne dedim ben sana</span>” bakışı attı omzunun üstünden.</p><p class="calibre9">“Hayır, teşekkür ederim,” dedi Harry çabukça. “Pek sevmem.”</p><p class="calibre9">“Tamam, o zaman bunları al” dedi Romilda, ellerine bir kutu sıkıştırarak. “Çikolatalı Kanepeler, içlerinde Ateşviskisi var. Büyük annem yolladı, ama ben sevmem onları.”</p><p class="calibre9">“Eh-peki-teşekkür ederim,” dedi Harry, ne söyleyeceğini bilemeden. “Ee ben de şeye gidiyordum...” Hermione'nin arkasından koşturdu, sesi gitmiş gibiydi.</p><p class="calibre9">“Sana anlatmıştım,” dedi Hermione öz bir şekilde. “Ne kadar çabuk birisine teklif edersen, o kadar çabuk seni yalnız bırakırlar ve sen de-”</p><p class="calibre9">Ancak yüzü birden ifadesizleşti, aynı koltukta sarmaş dolaş oturan Lavender ile Ron'u görmüştü.</p><p class="calibre9">“Neyse, iyi geceler, Harry” dedi Hermione, saat daha akşam yediydi, başka bir şey demeden kızlar yatakhanesine gitmek için ayrıldı.</p><p class="calibre9">Harry yatağa giderken kendine yalnızca bir gün daha derslerle uğraşacağını, üstelik Slughorn'un partisinin ardından Ron ile Kovuk'a gitmek için yola çıkacaklarını hatırlatarak rahatlamaya çalıştı. Görünüşe bakılırsa tatil başlamadan önce Hermione ile Ron'un birleşmeleri imkansızdı, fakat muhtemelen bu ara onlara sakinleşmek ve daha iyi davranışlar sergilemeleri için düşünme fırsatı verecekti.</p><p class="calibre9">Bu umutları çok fazla gelmişti anlaşılan, her ikisiyle bir Biçim Değiştirme daha geçirmeye katlandıktan sonra bu umutlar yok oldu. En zor konu olan insanlar üzerinde biçim değiştirmeye başlamışlardı, aynaların karşısında çalışıyorlardı ve kaşlarının rengini değiştirmeleri istenmişti. Hermione huysuzca Ron'un bu yoldaki berbat denemesine güldü; ama her nasılsa kendine harikulade ince bir bıyık yaratmayı başarmıştı. Ron ise buna karşılık Hermione'nin, Profesör Mcgonagall soru sorduğunda yerinden aşağı yukarı zıplamasının acımasız ama tam da yerine oturan bir taklidini yapmıştı, bu da Hermione'nin tekrar yaşlara boğulmasına neden olan Lavender ve Parvati ikilisinin kahkahalara boğulmasına neden olmuştu. Zil çaldığında eşyalarının yarısını arkasında bırakarak sınıftan fırladı ve Hemione'nin ona Ron'dan daha fazla ihtiyaç duyduğuna karar vererek eşyalarını toplayıp o da peşinden çıktı.</p><p class="calibre9">Sonunda alt katta kızlar tuvaletinden çıkan Hermione'ye rastladı. Arkasından onu belli belirsiz teselli etmeye çalışan Luna Lovegood vardı.</p><p class="calibre9">“Ah, merhaba Harry,” dedi Luna. “Kaşlarından birinin yeşil olduğunu biliyor muydun?”</p><p class="calibre9">“Selam, Luna. Hermione, eşyalarını bırakmışsın...” Kitapları verdi.</p><p class="calibre9">“Ah, evet,” dedi Hermione tıkanarak, eşyalarını aldıktan sonra gözlerini kalem kutusuna sildiğini gizlemek için aceleyle arkasını döndü. “Teşekkür ederim Harry, ben en iyisi gideyim...”</p><p class="calibre9">Ardından, her ne kadar Harry onu teselli edecek bir şey düşünmese de, ona bunları söyleyecek fırsat vermeden oradan ayrıldı.</p><p class="calibre9">“Biraz üzgün,” dedi Luna. “İlk başta Mızmız Myrtle içeride sandım, ama bir anda Hermione çıktı. Şu Ron Weasley hakkında bir şeyler dedi...”</p><p class="calibre9">“Evet, biraz tartıştılar,” dedi Harry.</p><p class="calibre9">“Bazen çok komik şeyler söyleyen değil mi?” dedi, beraber koridorda ilerlerken. “Ama bazen biraz kırıcı olabiliyor, geçen sene fark ettim bunu.”</p><p class="calibre9">“Sanırım,” dedi Harry. Luna gene her zamanki hoş olmayan doğruları konuşmadaki ustalığını kanıtlıyordu; Harry daha önce onun gibi biriyle hiç tanışmamıştı. “Peki, iyi bir dönem geçirdin mi?”</p><p class="calibre9">“Evet, iyiydi,” dedi Luna. “D.O. olmadığı için biraz yalnızdım. Tabi Ginny iyiydi. Geçenlerde Biçim Değiştirme sınıfında bana Loony diyen iki oğlanı susturdu.”</p><p class="calibre9">“Benimle bu gece Slughorn'un partisine gelmeye ne dersin?”</p><p class="calibre9">Kelimeler Harry kendini tutamadan ağzından çıkmıştı. Kendisini bir an başka biri konuşuyormuş gibi hissetti. Luna şaşkınlıkla patlak gözlerini Harry'nin üzerine çevirdi.</p><p class="calibre9">“Slughorn'un partisi mi? Seninle mi?”</p><p class="calibre9">“Evet,” dedi Harry. “Yanımızda birilerini getirmemiz istendi, ben de düşündüm ki sen isteyebilirsin... yani...” niyetini açığa kavuşturmaya özen gösteriyordu. “Yani bilirsin, sadece arkadaş olarak. Fakat istemiyorsan...”</p><p class="calibre9">Hala yarı yarıya gelmemesini umuyordu</p><p class="calibre9">“Arkadaş olarak gelmeyi elbette istiyorum!” dedi Luna. Daha önce yüzünün mutlulukla bu kadar yayıldığını hiç görmemişti. “Daha önce hiç kimse bana bir partiye gelmemi teklif etmemişti, arkadaş olarak! Kaşını bu yüzden mi boyadın, yani parti için? Ben de yapmalı mıyım?”</p><p class="calibre9">“Hayır” dedi Harry sertçe. “O bir hata. Düzeltmesi için Hermione'yi bulacağım. O zaman saat 8'de Ortak Salon'da buluşuruz.”</p><p class="calibre9">“Ahaa!” diye bir bağırtı duyuldu üstlerinden ve ikisi de bir anda irkildi. Fark etmeseler de az önce elinde bir avize olan ve gaddarca gülen Peeves'ın altından geçmişlerdi.</p><p class="calibre9">“Potty, Loony'yi partiye davet etti! Potty Loony'ye abayı yakmış! Potty Looooooony'yi seviooooooor! Potty Loony'ye aşık!” Çığlıklar ve kahkahalar eşliğinde oradan uzaklaştı.</p><p class="calibre9">“Bu tür şeyleri özel olarak görmesi ne hoş” dedi Harry. Ve tabi ki çok geçmeden bütün okul Harry Potter'ın Lune Lovegood'u partiye götüreceğini biliyor gibiydi.</p><p class="calibre9">Akşam yemeğinde “Başka birini çağırabilirdin!” dedi Ron inanamayarak. “Herhangi birini! Ve sen Loony Lovegood'u mu seçtin?”</p><p class="calibre9">“Ona bu şekilde hitap etme” dedi Ginny aniden parlayarak. Geçerken sohbete katılmak için Harry'nin arkasında duraklamıştı. “Onu götürdüğüne sevindim Harry. O kadar çok heyecanlı ki.”</p><p class="calibre9">Daha sonra Dean'le oturmak için devam etti. Harry, Ginny'nin bundan memnun olması nedeniyle kendini mutlu hissetmeye çalıştı, ama beceremedi. Masanın diğer ucunda Hermione yalnız oturuyordu, bir taraftan da önündeki türlüsüyle oynuyordu. Harry, Ron'un ona kaçamak bir şekilde baktığını fark etti.</p><p class="calibre9">“Özür dileyebilirdin,” diye önerdi Harry açık bir şekilde.</p><p class="calibre9">“Ne, sonra da başka bir kuş sürüsünün saldırısına mı uğrasaydım?” diye mırıldandı.</p><p class="calibre9">“Neden onun taklidini yapma gereği duydun?”</p><p class="calibre9">“Bıyığıma güldü!”</p><p class="calibre9">“Ve ben de güldüm. Gördüğüm en aptal şeydi.”</p><p class="calibre9">Fakat Ron pek duymuşa benzemiyordu, Lavender çoktan Parvati ile gelmişti. Harry ile Ron'un arasına sıkışarak kollarını Ron'un boynuna doladı.</p><p class="calibre9">“Merhaba Harry,” dedi Parvati; o da Harry gibi bu davranışlardan bıkmış ve utanıyormuş gibi duruyordu.</p><p class="calibre9">“Merhaba,” dedi Harry. “Nasılsın? Hogwarts'ta kalıyorsun, değil mi? Ailenin okuldan ayrılmanı istediklerini duydum.”</p><p class="calibre9">“Onları ikna etmeyi başardım,” dedi Parvati. “Şu Katie olayı onları gerçekten çılgına çevirdi, ama şimdiye kadar hiç böyle bir şey olmamıştı... ah, merhaba Hermione!”</p><p class="calibre9">Parvati olumlu bir şekilde gülümsüyordu. Harry onun Biçim Değiştirme'de Hermione'ye güldüğü için kendisini suçlu hissettiğini söyleyebilirdi. Etrafına bakındı ve Hermione'nin de mümkün olduğu kadar sıcak bir şekilde güldüğünü gördü. Kızlar bazen gerçekten çok garip oluyorlardı.</p><p class="calibre9">“Merhaba, Parvati!” dedi Hermione, tamamen Ron ve Lavender'ı görmezden geliyordu. “Slughor'un partisine geliyor musun bu gece?”</p><p class="calibre9">“Davet eden olmadı,” dedi Parvati kasvetli bir şekilde. “Gelmeyi çok isterdim, yani çok iyi olacak gibi geliyor kulağa... sen de gideceksin değil mi?”</p><p class="calibre9">“Evet, Cormac ile saat 8'de buluşacağım ve biz-”</p><p class="calibre9">Bir anda tıkalı bir lavabo pompayla açılmışçasına bir ses çıktı ve Ron'un yüzü göründü. Hermione bir şey duymamış ya da görmemiş gibi davrandı.</p><p class="calibre9">“-biz de partiye beraber gideceğiz.”</p><p class="calibre9">“Cormac?” dedi Parvati. “Cormac McLaggen'ı mı kastediyorsun?”</p><p class="calibre9">“Evet, doğru,” dedi Hermione tatlı bir ses tonuyla. “Hani neredeyse şu yeni,” neredeyseyi iyice vurgulayarak, “Gryffindor tutucusu olan.”</p><p class="calibre9">“Yani onunla gidiyorsun,” dedi Parvati, gözleri iyice açılmıştı.</p><p class="calibre9">“Ah-evet-bilmiyor muydun?” dedi; bir Hermionece kıkırdama koyuverdi.</p><p class="calibre9">“Hayır!” dedi Parvati, bu yeni dedikodu karşısında heyecanlanmış gözüküyordu. “Vay be, Quidditch oyuncularını seviyorsun, değil mi? İlk Krum, sonra McLaggen...”</p><p class="calibre9">“Evet, ben gerçekten iyi Quidditch oyuncularını seviyorum,” diye düzeltti Hermione, hala gülüyordu. “Neyse, sonra görüşürüz... gitmeliyim ve partiye hazırlanmalıyım...”</p><p class="calibre9">Ve oradan ayrıldı. Bir kez daha Parvati ve Lavender bu yeni gelişmeyi tartışmak için kafa kafaya verdi, McLaggen hakkında duydukları şeyler ve Hermione hakkında bütün tahmin yürütülecek konular. Ron tamamen boş ve ifadesiz baktı, hiçbir şey söylemedi. Harry hangi kızın öç aldığı konusunda derin bir düşünceye dalmıştı.</p><p class="calibre9">Saat 8'de Ortak Salon'a vardığında aniden etrafta normal olmayan kız gruplarını fark etti, her biri o Luna'ya yaklaşırken onu ihtiyatla süzüyordu. Luna bir çok kızın gülmesine neden olan paletlerle işlenmiş gümüşümsü bir cüppe giyiyordu, ama aslında oldukça güzel gözüküyordu. En azından Harry onun turptan küpelerini, kaymak birası tıpası kolyesini ve hayalet gözlüğünü takmadığı için mutluydu.</p><p class="calibre9">“Merhaba” dedi Harry. “Gidebilir miyiz?”</p><p class="calibre9">“Ah, tabiki,” dedi Luna, mutlu bir şekilde. “Parti nerede?”</p><p class="calibre9">“Slughorn'un odasında,” dedi Harry, mırıltılar ve bakışlardan uzak mermer merdivenlere doğru yola çıktılar. “Bir vampirin de davet edildiğini duydun mu?”</p><p class="calibre9">“Rufus Scrimgeour?” diye sordu Luna.</p><p class="calibre9">“Ben- Ne?” dedi Harry şaşkın şaşkın. “Sihir Bakanı'ndan mı bahsediyorsun?</p><p class="calibre9">“Evet, o bir vampir,” dedi Luna, işin aslı bu der gibi. “Cornelius Fudge'un yerine geçtiği zaman babam onun hakkında uzun bir makale yazdı, ancak Bakanlık'tan biri onu yayımlamaması için zorladı. Açıkçası gerçeğin açığa çıkmasını istemiyorlar.”</p><p class="calibre9">Bunun imkansız olduğunu düşünen ve babasının sıra dışı görüşlerini gerçek gibi anlatan Luna'ya alışan Harry cevap vermedi; çoktan Slughorn'un odasına yaklaşmışlardı. Attıkları her adımda kahkaha sesleri, müzik, gürültülü konuşmalar biraz daha yükseliyordu.</p><p class="calibre9">Ya bu şekilde yaptırılmıştı veya sihirli bir hileyle bu hali almıştı, Slughorn'un ofisi normal bir öğretmenin odasından çok daha büyüktü. Tavan ve duvarlar zümrüt yeşili, altın ve koyu kırmızı tonlarında asılmış eşyalarla bezenmişti, bu onlara büyük bir çadırın içindeymiş hissi veriyordu. Gerçek perilerin kanat çırptığı oda, tavanın ortasından sarkan şatafatlı altın bir lamba nedeniyle kırmızıya boyanmış gibiydi; her biri ışığın altında ufak benekler gibiydi. Şarkıya köşeden gelen mandolin sesine benzer bir ses eşlik ediyordu, ince sis görünümü veren dumanın altında derin bir sohbete dalan yetişkin büyücüler vardı. Onca bacağın arasında vızır vızır dolaşan ev cinleri, içinde gümüşümsü yiyecekler olan servis tabakları taşıyorlardı, bu görünüm onları hareket eder gibi göstertiyordu.</p><p class="calibre9">Daha henüz Harry ve Luna kapıdan içeri sızmıştılar ki, Slughorn, “Harry, evladım!” dedi gürleyerek. “İçeri gir, içeri gir, seninle tanıştırmak istediğim bir sürü kişi var.”</p><p class="calibre9">Slughorn duman rengi ceketine uysun diye püsküllü, kadife bir şapka takmıştı. Her an cisimlenmeyi umuyormuşçasına Harry'nin kolunu sıkıca kavramıştı. Slughorn bir nedenden dolayı onu partiye sürüklüyordu, Harry hemen Luna'nın elini tutarak onu da çekti.</p><p class="calibre9">Harry, Eldred Worple ile tanışmanı istiyorum, benim eski öğrencimdir, Kanlı Kardeşler: Vampirlerle Hayatım'ın yazarıdır kendisi ve tabi ki arkadaşı Sanguini.”</p><p class="calibre9">Worple, kısa boylu, akıllı görünüşlü adam, Harry'nin elini tutarak memnuniyetle sıktı, uzun boylu, sıska ve gözlerinin altında gölgeler olan Sanguini sadece kafasıyla selam verdi. Oldukça sıkılmış görünüyordu. Ona yakın duran bir grup kız meraklı ve heyecanlı görünüyordu.</p><p class="calibre9">“Harry Potter, ne büyük şeref!” dedi Worple, Harry'nin yüzüne yarım bir bakış atarak, ben de daha geçenlerde Profesör Slughorn'a Harry Potter'ın ne zamandır beklediğimiz biyografisi nerde kaldı diye sordum.</p><p class="calibre9">“Ee,” dedi Harry. “Öyle mi?”</p><p class="calibre9">“Horace'ın da belirttiği gibi ufak bir şey!” dedi Worple. “Ama aslında-” birden sesi değişerek iş görüşmesi tonunda, “Hakkında yazmaktan çok memnun olurdum. Herkes senin hakkında daha çok bilmek için deli oluyor, sevgili dostum, deli oluyorlar! Eğer bana birkaç röportaj sözü verirsen, şuna dört veya beş saatlik diyelim, böylece kitabın birkaç ay içerisinde hazır olur. Ve sadece çok az bir çabayla, seni garanti ederim, -emin değilsen Sanguini'ye sor- Sanguini burada kal!” diye ekledi Worple, dizleri de büyük bir açlıkla bir grup kıza yaklaşan vampir nedeniyle aniden sertleşmişti. “Al biraz kıymalı börek ye,” dedi Worple, dikkatini tekrar Harry'ye çevirmeden önce aynı anda oradan geçen cinden bir tane alarak Sanguini'nin eline tutuşturdu.</p><p class="calibre9">“Evet dostum, kazanacağın altınlar, hiçbir fikrin-”</p><p class="calibre9">“Kesinlikle ilgilenmiyorum,” dedi Harry sertçe “ve bir arkadaşımı gördüm, izninizle.”</p><p class="calibre9">Luna'yı kalabalığa doğru çekti; aslında Acayip Kızkardeşler arasında aniden kaybolan kahverengi bir saç yumağı görmüştü.</p><p class="calibre9">“Hermione! Hermione!”</p><p class="calibre9">“Harry! Çok şükür buradasın! Selam Luna!”</p><p class="calibre9">“Ne oldu sana? diye sordu Harry, Hermione'nin bu darmadağın görünüşüne bakılırsa sanki az önce bir Şeytan Kapanı'yla boğuşmuştu.</p><p class="calibre9">“Şey, ben kaçtım- yani, Cormac'i bırakıp,” dedi. “Ökseotunun altında” diye ekledi açıklama olarak; Harry hala onu sorgular bir şekilde bakıyordu.</p><p class="calibre9">“Seninle gelirken amacına hizmet ediyordu” dedi ciddi bir şekilde.</p><p class="calibre9">“Ron'u en sinir edecek kişi olarak onu düşündüm,” dedi Hermione soğukkanlılıkla. “Bir ara Zacharias Smith'i düşündüm, fakat sonra-”</p><p class="calibre9">“Zacharias Smith'i mi düşündün ?” dedi Harry isyan edercesine.</p><p class="calibre9">“Evet, öyle, ve keşke onu seçseydim diye düşünüyorum, McLaggen centilmenlikte Grawp ile yarışır. Bu yoldan gidelim, onu gelirken görebiliriz, çok uzun...”</p><p class="calibre9">Üçü yollarındaki bal-içkisi dağıtan cini atlatarak odanın diğer tarafına geçtiler, ancak Profesör Trelawney'nin orada yalnız durduğunu anlamaları için artık çok geçti.</p><p class="calibre9">“Merhaba” dedi Luna kibarca Profesör Trelawney'ye.</p><p class="calibre9">“İyi akşamlar, canım” dedi Profesör Trelawney, bir çabayla Luna'ya odaklanarak. Harry gene yemek şarabı kokusunu hissedebiliyordu. “Son zamanlarda sizi sınıflarımda göremedim...”</p><p class="calibre9">“Hayır, bu yıl öğretmenimiz Firenze,” dedi Luna.</p><p class="calibre9">Profesör Trelawney sinirli ve sarhoş bir kıkırdama eşliğinde “Ah, tabi ki,” dedi. “Veya Dobbin, bu şekilde isimlendirmeyi tercih ederim. Sizin de düşündüğünüz gibi, yani ben okula döndüm ve Profesör Dumbledore o atı başından savar diye düşündüm, değil mi? Ama hayır... sınıfları paylaşıyoruz... bu resmen bir hakaret, açıkçası bir aşağılama. Biliyor musun...”</p><p class="calibre9">Profesör Trelawney Harry'yi fark edemeyecek kadar sarhoştu. O Firenze'yi suçlarken Harry, Hermione'nin yanına sokularak “Şunu açığa kavuşturalım. Ron'a Tutucu antremanlarında işe karıştığını anlatacak mısın?”</p><p class="calibre9">Hermione kaşlarını kaldırarak, “Sence bunu yapmaya tenezzül eder miyim?”</p><p class="calibre9">Harry ona kurnazlıkla baktı.</p><p class="calibre9">“Hermione, eğer McLaggen'a şeyi sorarsan-”</p><p class="calibre9">“Arada fark var,” dedi Hermione ciddiyetle. “Ron'a Tutucu antremanlarında ne olduğunu veya olmadığını anlatmayı düşünmüyorum.”</p><p class="calibre9">“İyi,” dedi Harry hararetle. “Çünkü gene her şeyi batıracak ve sonraki maçı kaybede-”</p><p class="calibre9">“Quidditch!” dedi Hermione. “Bütün oğlanların tek umursadığı şey bu mu? Cormac benim hakkımda tek bir soru bile sormadı, hayır, ben aralıksız McLaggen Tarafından Yapılan Yüz Kurtarış'ı dinlemek zorunda kaldım, ah hayır işte geliyor!”</p><p class="calibre9">Hermione bir anda öyle hızlı kaçtı ki sanki cisimlenmişti, bir dakika önce buradaydı, ama şimdi kahkahayla gülen iki cadının arasından geçmiş ve kaybolmuştu.</p><p class="calibre9">“Hermione'yi gördün mü?” diye sordu McLaggen, aradan bir dakika geçmişti ki kalabalığın arasından çıkıvermişti.</p><p class="calibre9">“Hayır, üzgünüm,” dedi Harry, ve aceleyle Luna'nin kiminle konuştuğunu unutarak sohbete katılmak için arkasını döndü.</p><p class="calibre9">İlk defa fark ederek derin, puslu bir sesle “Harry Potter!” dedi Trelawney. “Ah, merhaba” dedi Harry isteksizce.</p><p class="calibre9">“Sevgili evladım!” dedi uzun ve histerik bir fısıltıyla. “Söylentiler! Hikâyeler! Seçilmiş Kişi! Ve tabi ki ben bunu uzun zamandır biliyordum... batıl inançlar hiçbir zaman iyi olmadı, Harry... Ama Kehanet dersini tekrar neden almadın? Herkeste olduğu gibi senin için de bu ders çok ama çok önemli!”</p><p class="calibre9">“Aa, Sybill, hepimiz bizim dersimizin en önemlisi olduğunu düşünüyoruz,” dedi yüksek bir ses, ve Profesör Trelawney'nin diğer tarafında Slughorn belirdi; yüzü kıpkırmızıydı, kadife şapkası çarpık duruyordu, bir elinde bal-içkisi bir diğerinde de koca bir kıymalı börek vardı. “Fakat sanmıyorum ki daha önce iksirde bu kadar başarılı birini gördüm!” dedi Slughorn, ilgiyle Harry'ye baktı -kanlı gözleri doğruyu gösteriyorsa- “Doğuştan yetenekli, bilirsin - aynı annesi gibi! Daha önce bu tür yeteneğe sahip birkaç kişiyi yetiştirdim, sana ancak bunu diyebilirim, Sybill - her ne kadar Severus-”</p><p class="calibre9">Ve Harry'nin korktuğu başına geldi, Slughorn elini havaya kaldırdı ve havada buraya gelmesini işaret etti.</p><p class="calibre9">“Etrafta sinsice dolaşacağına, bize katıl Severus!” dedi mutluca, hıçkırıyordu. “Ben de Harry'nin olağanüstü iksir yeteneğinden bahsediyordum! Tabi bazı emekleri sana ait olmalı, beş yıl ona öğretmenlik yaptın!”</p><p class="calibre9">Snape gözlerini kısarak kapana kısılmış gibi görünen ve Slughorn'un kollarını boynuna doladığı Harry'ye baktı. “Ne komik, şimdiye kadar Harry'ye bir şey öğretmeyi başarabildiğime dair hiçbir izlenime sahip değildim.”</p><p class="calibre9">“Pekala bu doğuştan gelen bir yetenek!” diye bağırdı Slughorn. “İlk ders bana ne verdiğini görmeliydin, bir şişe Yaşayan Ölüm İksiri -Severus, sen de dâhil olmak üzere ilk denemede daha iyisini yapabilen bir öğrenci görmedim-”</p><p class="calibre9">“Gerçekten mi?” dedi yumuşak bir ses tonuyla, hala gözleri kesin bir huzursuzluk duymaya başlayan Harry'yi iğneliyordu. O anda isteyeceği son şey Snape'in onun İksir'deki yeni mükemmeliyetinin kaynağını araştırması olacaktı.</p><p class="calibre9">“Aldığın diğer dersleri hatırlatır mısın bana Harry?”</p><p class="calibre9">“Karanlık Sanatlara Karşı Savunma, Muska, Biçim Değiştirme, Bitkibilim...”</p><p class="calibre9">“Kısacası bütün dersler Seherbaz olmak için gerekli” dedi Snape, açıkçası dudağını bükerek.</p><p class="calibre9">“Evet, doğru, olmak istediğim şey bu” dedi Harry meydan okur bir şekilde.</p><p class="calibre9">“Ve senden de çok iyi bir Seherbaz olur!” diye ciyakladı Slughorn.</p><p class="calibre9">Beklenmedik bir şekilde, “Bence sen bir Seherbaz olmamalısın” dedi Luna. Herkes ona baktı. Çünkü Seherbazlar Çürükdiş Tezgâhı'nın birer parçası, herkesin bunu bildiğini sanıyordum. Bakanlık içinde Karanlık büyü ve diş eti hastalığının birleşimi bir şeyle boğuşuyorlar.</p><p class="calibre9">Harry gülmeye başladığı anda burnunu doğrultup nefes alacak vakti anca bulabildi. Gerçekte Luna'yı partiye getirmesi bunun için değerdi.</p><p class="calibre9">Kadehini öksürerek bıraktı, sırılsıklam olsa da hala kadehi sıkıyordu; yüreğini daha da ağzına getirecek bir şey: Argus Filch, Draco Malfoy'un kulağından tutarak onlara doğru geliyordu.</p><p class="calibre9">“Profesör Slughorn,” dedi Filch hırıltıyla, çenesi heyecanla titriyordu, çökük gözleri uygun olmayan bir şey sezdiğinde ortaya çıkan çılgınlıkla parlıyordu.</p><p class="calibre9">“Bu çocuğu üst kattaki koridorda sinsi sinsi dolaşırken yakaladım. Partinize davet edildiğini iddia ediyor ve yola koyulmuş bunun için. Ona bir davetiye yolladınız mı?”</p><p class="calibre9">Malfoy kendini Filch'in kıskacından kurtardı, sinirli görünüyordu.</p><p class="calibre9">“Tamam, davet edilmemiştim!” dedi sinirle. “Gizlice girmeye çalışıyordum, mutlu musun?”</p><p class="calibre9">“Hayır, değilim!” dedi Filch, şen şakrak görünüşüyle bir garip duruyordu. “Başın belada, belada! Müdür izin olmadan gece gizlice dolaşmayı yasaklamadı mı? Hııı?”</p><p class="calibre9">“Yeter, Argus, yeter,” dedi Slughorn elini kaldırarak. “Noel'deyiz, bir partiye girmek istemek suç olmamalı, sadece bu an için cezayı unutalım; kalabilirsin, Draco.”</p><p class="calibre9">Filch'in olağan dışı hayal kırıklığı kusursuzca fark edilebiliyordu, fakat nedense Harry Malfoy'a bakarak neden hala mutsuz göründüğünü merak etti ve neden Snape de sanki kızgınmış gibi Malfoy'a bakıyordu... acaba mümkün müydü? ...biraz korkmuş?</p><p class="calibre9">Filch henüz mırıldanıp bir taraftan ayağını süre süre oradan uzaklaşıyordu ki, Harry ne gördüğünü fark etmişti, Malfoy'un yüzü gülümser halde Slughorn'a ne kadar misafirperver olduğuna dair teşekkür ediyordu, Snape'in yüzü gene anlaşılmaz bir ifade takınmıştı.</p><p class="calibre9">“Önemli değil, önemli değil,” dedi Slughorn, Malfoy'un teşekkürlerini savuşturuyordu. “Büyük babanı iyi biliyorum, her neyse...”</p><p class="calibre9">“Her zaman sizden çok iyi bahsederdi efendim,” dedi Malfoy hemen. “Sizin bildiği en iyi iksir yapıcısı oluğunu söylerdi.”</p><p class="calibre9">Harry gözlerini Malfoy'a dikti. Nedeni onun Slughorn'a yalakalanması değildi, uzun süre aynısını Snape'e yaparken görmüştü. Bu bir Malfoy gerçeğiydi, üstelik meşum bir görünümü vardı. Uzun zamandan beri bu Malfoy'a yakın olduğu ilk andı, şimdi Malfoy'un gözlerinin altında kara gölgeler vardı, yüzü daha bir dolgundu.</p><p class="calibre9">“Seninle bir şey konuşmam gerek Draco,” dedi Snape birden.</p><p class="calibre9">“Oh, şimdi mi, Severus,” dedi Slughorn, gene hıçkırdı, “Noel'deyiz, bu kadar sert olma-”</p><p class="calibre9">“Ben onun bina başkanıyım ve ne kadar sert veya herhangi bir şekilde davranacağıma ben karar veririm,” dedi tersçe. “Takip et beni, Draco”</p><p class="calibre9">Snape önde, Malfoy arkada bozulmuş şekilde onu takip ederek ayrıldılar. Harry bir dakikalığına kararsızca orda dikildi, sonra “Biraz sonra burada olurum Luna, -şey- tuvalet.”</p><p class="calibre9">“Tamam” dedi Luna mutlulukla, kalabalığın arasına girerken onu duyduğunu düşündü, Luna da konuyla oldukça ilgilenmiş görünen Profesör Trelawney ile Dişçürüğü Tezgâhı konusuna devam etti.</p><p class="calibre9">Partiden çıktıktan sonra boş koridorda görünmezlik pelerinini giymesi kolaydı, cebinden çıkararak üstüne geçirdi. İşin zor kısmı Snape ve Malfoy'u bulmaktı. Ayak seslerini, arkadan Slughorn'un patisinden gelen müzik ve konuşma sesleri gölgeliyordu. Belki Snape, Malfoy'u zindanlardaki odasına götürmüştü... Belki de Sytherin Ortak Salonu'na doğru ona eşlik ediyordu.</p><p class="calibre9">Harry büyük bir heyecan dalgasıyla koridordan aşağı doğru koşmaya başladı, ta ki son sınıfın kapı deliğinin orada eğilip kulağını kapıya yaslayana dek ve sesler duydu.</p><p class="calibre9">“...Hata yapamazsın Draco, çünkü eğer çıkarırsan-” </p><p class="calibre9">“Onunla yapacak bir şeyim yok, tamam mı?”</p><p class="calibre9">“Umarım doğruyu söylüyorsundur Draco, çünkü sakat ve aptal bir işti. Ona sahip olduğundan zaten şüphelisin.”</p><p class="calibre9">“Kim şüphelenir benden?” dedi Malfoy sinirli bir şekilde. “Son kez söylüyorum, onu yapmadım, tamam mı? Şu Bell denen kızın kimsenin bilmediği bir düşmanı olmalı yani - bana bu şekilde bakma! Ne yaptığını iyi biliyorum, aptal değilim, işe yaramayacak -seni durdurabilirim!”</p><p class="calibre9">Bir ara sessizlik oldu ve Snape sessizce, “Ah... Bellatrix halan sana Zihnebend öğretiyor, görebiliyorum. Efendinden ne gibi düşünceler gizlemeye çalışıyorsun Draco?</p><p class="calibre9">“Ondan bir şey gizlemeye çalıştığım falan yok, sadece senin araya girmeni istemiyorum!”</p><p class="calibre9">Harry kulağını kapı deliğine doğru biraz daha bastırdı... Her zaman saygıyla yaklaştığı Snape'e şimdi Malfoy'un bu tarzda konuşmasına ne neden olmuştu?</p><p class="calibre9">“Yani bu dönem benden uzak durmana bu mu neden oldu? Burnumu sokmamdan mı korktun? Fark emiştirsin ki şimdiye kadar tekrar tekrar odama çağırmama rağmen gelmemezlik eden hiç kimse olmamıştı, Draco-”</p><p class="calibre9">“O zaman beni cezaya bırak! Beni Dumbledore'a şikâyet et!” dedi Malfoy alay ederek.</p><p class="calibre9">Tekrar bir duraksama oldu. Sonra Snape, “Senin de çok iyi bildiğin gibi bunlardan herhangi birini yapmayı istemem.”</p><p class="calibre9">“Öyleyse bana odana gelmemi söylemeyi kessen iyi olur!”</p><p class="calibre9">“Beni dinle,” dedi Snape, şimdi sesi o kadar alçaktı ki Harry duyabilmek için kafasını iyice anahtar deliğine bastırdı. “Sana yardım etmeye çalışıyorum. Seni koruyacağıma dair annene söz verdim. Kırılmaz Yemin kurduk, Draco-”</p><p class="calibre9">“Yeminini bozacaksın gibi gözüküyor, çünkü senin korumana ihtiyacım yok, o bana verdi ve ben yerine getiriyorum. Bir planım var ve işe yarayacak, sadece düşündüğümden biraz daha uzun sürdü, o kadar!”</p><p class="calibre9">“Planın nedir?”</p><p class="calibre9">“Seni ilgilendirmez!”</p><p class="calibre9">“Eğer bana ne yapmaya çalıştığını anlatırsan, sana yardım edebilirim-”</p><p class="calibre9">“İhtiyacım olan bütün yardıma sahibim, teşekkür ederim, yalnız değilim!”</p><p class="calibre9">“Bu gece kesinlikle yalnızdın ve etrafta gözetleyen veya destek çıkacak biri yokken koridorlarda salınman kesinlikle aptallıktı. Bunlar acemi hataları-”</p><p class="calibre9">“Eğer Crabbe ve Goyle'u cezaya bırakmasaydın, yapacaktım!”</p><p class="calibre9">Malfoy'un sesi aniden yükselince “Sesini yükseltme,” dedi Snape tükürürcesine. “Eğer Crabbe ve Goyle Karanlık Sanatlara Karşı Savunma S.B.D.'lerini vermeyi düşünüyorlarsa, şu anda yaptıklarından biraz daha fazla çalışmaları gerekecek-”</p><p class="calibre9">“Ne fark eder ki?” dedi Malfoy. “Karanlık Sanatlara Karşı Savunma - sadece bir şaka değil mi, bir tutum? Bizim gibi birisinin Karanlık Sanatlara Karşı Savunma'ya ihtiyacı -”</p><p class="calibre9">“Bu başarıya ulaşmak için önemli bir tutum, Draco!” dedi Snape. “Bunca yıl boyunca nasıl bir tutum izleyeceğimi bilmeseydim, şu anda nerede olacağımı sanıyorsun? Şimdi dinle beni! Çok dikkatsizsin, geceleri etrafta salınman, kendini ele vermen ve Crabbe ve Goyle gibilerine güvenmen-”</p><p class="calibre9">“Sadece onlar değil, kendi tarafımda başka insanlar da var! Daha iyileri!”</p><p class="calibre9">“Neyin peşinde olduğunu biliyorum, bu şerefi benden çalmak istiyorsun!”</p><p class="calibre9">Ardından başka bir duraklama daha oldu ve Snape “Tıpkı küçük bir çocuk gibi konuşuyorsun. Babanın yakalanışı ve mahkum olması seni üzdü, anlıyorum ama-” dedi soğukça.</p><p class="calibre9">Harry açıkça uyarıyı anlamıştı; kapının ağzında Malfoy'un ayak seslerini duydu ve kapı ağzına kadar açılırken kendini hızla geriye savurdu, Malfoy açık kapıyı geçerek uzun adımlarla koridorda uzaklaştı, ve önündeki köşeyi dönerek gözden kayboldu.</p><p class="calibre9">Anca nefes almaya dikkat ederek, Snape yavaşça kapıdan çıkarken eğildiği yerde kaldı. Partiye dönemeyecek kadar duyguları karmakarışıktı; yerde pelerinin altında kaldı, aklı deli gibi çalışıyordu.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_17"></div>
</body></html>
