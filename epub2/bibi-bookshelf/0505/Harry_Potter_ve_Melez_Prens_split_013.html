<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos456051" class="calibre1"><span class="calibre2">
</span></p><p id="filepos456106" class="calibre8"><span class="calibre4">ON  BİRİNCİ  BÖLÜM: </span><br class="calibre7"/><span class="calibre4">HERMIONE'NİN  YARDIMI</span></p><p class="calibre11">Hermione'nin öngördüğü gibi, altıncı yılın boş zamanları Ron'un düşündüğü gibi mutluluk dolu gevşeme saatleri değil, onlara verilmiş olan yüklü miktarda ev ödevinden geri kalmamaya çalışılan zamanlardı. Sanki her gün sınavları varmış gibi çalışmakla kalmıyorlardı, üstelik dersler eskisinden daha fazla çalışmalarını talep eden bir haldeydi. Harry, bu günlerde Professor McGonagall'ın söylediklerinin ancak yarısını anlıyordu; hatta Hermione bile ondan bir iki kere söylediklerinin tekrarlanmasını istemek zorunda kalmıştı. İnanılmaz şekilde, ve Hermione'nin dargınlığı artarak, Melez Prens sayesinde Harry'nin en iyi dersi aniden İksir olmuştu.</p><p class="calibre9">Sözsüz büyüler artık sadece Karanlık Sanatlara Karşı Savunma dersinde değil, Muska ve Biçim Değiştirmede de isteniyordu. Harry sıklıkla sınıf arkadaşlarına Ortak Salon'da veya yemek zamanlarında baktığında, yüzlerinde sanki aşırı dozda Kaka-Olduğunu-Bilirsin-Sen almış gibi morluk ve gerginlik görüyordu; fakat onların büyülü sözleri yüksek sesle söylemeden sihir yapmakta gerçekten zorlandıklarını biliyordu. Seralarda dışarıda olmak bir rahatlıktı; Bitkibilim'de şimdiye kadar olandan daha tehlikeli bitkilerle uğraşıyorlardı, fakat en azından Zehirli Tentacula onları arkadan beklenmedik biçimde yakaladığında hala yüksek sesle küfür etmeye izin veriliyordu.</p><p class="calibre9">Muazzam iş yüklerinin ve sözsüz sihirleri pratik etmekle geçen çılgın saatlerin bir sonucu olarak Harry, Ron, ve Hermione'nin Hagrid'i ziyarete gitmek için vakit bulmaları şimdiye kadar mümkün olmamıştı. Uğursuz bir işaret olarak, öğretmenler masasında yemek yemeye gelmeyi bırakmıştı, ve birkaç fırsat çıktığında da koridorlarda veya dış arazide karşılaştıklarında, selamlarını duymakta veya onları fark etmekte esrarengiz bir şekilde başarısız olmuştu.</p><p class="calibre9">"Gidip açıklamalıyız," dedi Hermione, bir sonraki cumartesi kahvaltıda Hagrid'in öğretmenler masasındaki dev boş sandalyesine gözlerini dikerek.</p><p class="calibre9">"Bu sabah Quidditch seçmelerimiz var!" dedi Ron. "Ve Flitwick'in Aguamenti muskası için pratik yapmamız gerekiyor! Hem neyi açıklıyacağız? Ona onun aptal dersinden nefret ettiğimizi nasıl söyleyeceğiz?"</p><p class="calibre9">"Nefret etmiyoruz!" dedi Hermione.</p><p class="calibre9">"Kendi adına konuş, Keleker'leri unutmadım," dedi Ron karanlıkça. “Ve şimdi sana söylüyorum, kılpayı bir kurtulma şansımız var. Onun aptal kardeşi hakkında, sonradan söylediğini duymadınız - eğer kalsaydık Grawp'a ayakkabılarını nasıl bağlayacağını öğretiyor olacaktık."</p><p class="calibre9">"Hagrid'le konuşmamaktan nefret ediyorum," dedi Hermione, üzgün görünerek.</p><p class="calibre9">"Quidditch'ten sonra gideriz," diye Harry ona güvence verdi. O da Hagrid'i özlüyordu, Ron gibi Grawp'sız yaşamlarının daha iyi olduğunu düşünmesine rağmen. “Fakat çalışmalar bütün sabah sürebilir, çok sayıda insan denenecek.” Kaptanlığının ilk engeli ile karşılaşmasında kendini biraz sinirli hissetti. "Takımın birdenbire niye bu kadar popüler olduğunu bilmiyorum."</p><p class="calibre9">"Ah, yapma, Harry," dedi Hermione, aniden sabırsızca. "Popüler olan Quidditch değil, sensin! Hiç bu kadar fazla enteresan olmamıştın, ve itiraf etmek gerekirse, hiç bu kadar çok sevilmemiştin.”</p><p class="calibre9">Ron büyük bir parça ringa balığını ağzına tıktı. Hermione Harry'ye dönmeden önce ona horgören bir bakış attı.</p><p class="calibre9">"Senin gerçeği söylemiş olduğunu şimdi herkes biliyor, değil mi? Tüm büyücülük dünyası Voldemort'un dönmüş olduğu konusunda senin haklı olduğunu ve gerçekten senin son iki yılda onunla iki kez savaştığını ve her ikisinde de kurtulduğunu itiraf etmek zorundaydı. Ve şimdi onlar seni '<span class="italic">Seçilmiş Kişi</span>' diye adlandırıyor- evet, haydi, insanların senden niye büyülendiğini göremiyor musun?"</p><p class="calibre9">Harry birden Büyük Salon'u çok sıcak buldu, hatta tavan hala soğuk ve yağışlı görünse bile.</p><p class="calibre9">"Ve onlar senin tutarsız ve bir yalancı olduğunu söylemeye çalıştıklarında Bakanlık tarafından eziyete maruz kaldın. O kötü kadının kendi kanınla elinin üstüne yazdırdığı yazıları hala görebilirsin, fakat sen her şeye rağmen hikâyene sarıldın..."</p><p class="calibre9">"Bakanlık'ta şu beyinlerin beni tuttuğu yerleri hala görebilirsiniz, bakın," dedi Ron, kollarını geriye sallayarak.</p><p class="calibre9">“Ve yazın yaklaşık bir otuz cm. daha büyümen o kadar önemli değil,” diye bitirdi Hermione, Ron'u görmezden gelerek.</p><p class="calibre9">"Ben de uzunum," dedi Ron önemsizce.</p><p class="calibre9">Posta baykuşları herkese su damlacıkları sıçratarak yağmurla beneklenmiş pencerelerden geldiler..</p><p class="calibre9">Pek çok kişi olağandan daha fazla mektup alıyordu; endişeli anne-babalar çocuklarından bir haber alıp rahatlamak ve de evde her şeyin yolunda olduğunu iletmek için.</p><p class="calibre9">Harry dönem başladığından beri hiç mektup almamıştı; onun tek düzenli mektup arkadaşı şimdi ölüydü ve Lupin'in arasıra yazabileceğini ummuş olmasına rağmen, şimdiye kadar hayal kırıklığına uğramıştı.</p><p class="calibre9">Bu nedenle kahverengi ve gri baykuşlar arasında karbeyazı Hedwig'i gördüğünde çok şaşırdı. Dört köşe büyük bir paket taşır halde onun önüne indi.</p><p class="calibre9">Bir an sonra, benzer bir paket Ron'un önüne indi, paketin altında ezilen minicik baykuş Pigwidgeon'la birlikte.</p><p class="calibre9">"Ha!" dedi Harry, Flourish and Blotts'tan gelen İleri İksir-Yapımı'nın yeni bir kopyasını açığa çıkarmak için koliyi çözerken.</p><p class="calibre9">"Oh iyi," dedi Hermione, hoşnutlukla. "Artık üzerine yazılmış olan kitabı geri verebilirsin."</p><p class="calibre9">"Deli misin?" dedi Harry.</p><p class="calibre9">"O bende kalıyor! Bak, dışarıda onu düşündüm -"</p><p class="calibre9">Eski İleri İksir-Yapımı kitabını çantasından çıkardı ve asasıyla kapağına dokundu, "Dijjindo!" diye mırıldandı. Kapak düştü.</p><p class="calibre9">Aynı şeyi gıcır gıcır yepyeni kitaba da yaptı (Hermione inanamayarak baktı). Kapakları değiştirdi, herbirine dokundu, ve "Reparo!" dedi.</p><p class="calibre9">İşte oradaki Prens'in kitabıydı, yeni bir kitap gibi kamufle edilmiş, ve oradaki de Flourish and Blotts'dan gelen yeni kitaptı, tamamen ikinci el gibi görünüyordu.</p><p class="calibre9">"Yeni olanı Slughorn'a geri vereceğim, şikayet etmez, değeri dokuz Galleon."</p><p class="calibre9">Hermione kızgın ve onaylamaz görünerek dudaklarını birbirine bastırdı, fakat Gelecek Postası'nın günlük baskısını taşıyan üçüncü bir baykuşun önüne konmasıyla dikkati dağıldı.</p><p class="calibre9">Aceleyle açtı ve ön sayfayı taradı.</p><p class="calibre9">"Tanıdığımız biri ölmüş mü?" diye sordu Ron kararlı bir şekilde olağan sesi ile; Hermione gazetesini her açışında aynı soruyu sordu.</p><p class="calibre9">"Hayır, fakat daha fazla Ruh Emici saldırısı varmış," dedi Hermione. "Ve bir tutuklama."</p><p class="calibre9">"Mükemmel, kim?" dedi Harry, Bellatrix Lestrange'i düşünerek. "Stan Shunpike," dedi Hermione.</p><p class="calibre9">"Ne?" dedi Harry, şaşkınlıkla.</p><p class="calibre9">"Stanley Shunpike, popüler sihirli taşıma aracı Hızır Otobüs'ün kondüktörü, Ölüm Yiyen faaliyeti şüphesi üzerine tutuklanmıştır. Mr. Shunpike, 21, Clapham'daki evine yapılan bir baskından sonra geçen gece geç saatte gözaltına alındı...”</p><p class="calibre9">"Stan Shunpike, bir Ölüm Yiyen mi?" dedi Harry, ilk kez üç yıl önce karşılaştığı çilli genci hatırlayarak. "Mümkün değil!"</p><p class="calibre9">"Imperius büyüsü altında olabilirdi," dedi Ron makulca. "Asla söyleyemezsin."</p><p class="calibre9">"Öyle görünmüyor," dedi Hermione, hala okuyorken. "Burada diyor ki, bir barda Ölüm Yiyenler'in gizli planları hakkında konuştuğu duyulduktan sonra tutuklanmış.” Yüzünde sıkıntılı bir ifade ile baktı. "Eğer Imperius büyüsü altında olsaydı, etrafta durup onların planları hakkında dedikodu yapması zor olurdu, değil mi?"</p><p class="calibre9">"Bildiğinden daha fazla şey biliyormuş gibi göstermeye çalışmış gibi görünüyor," dedi Ron. "Şu veela'larla konuşmaya çalışırken Sihir Bakanı olacağını iddia eden kişi değilmi o?" </p><p class="calibre9">"Ya evet, o," dedi Harry.</p><p class="calibre9">"Stan'i ciddiye almakla ne yaptıklarını sanıyorlar bilmiyorum."</p><p class="calibre9">"Muhtemelen sanki birşeyler yapıyormuş gibi görünmek istiyorlar," dedi Hermione, kaşlarını çatarak. "İnsanlar dehşete düştü - biliyor musunuz Patil ikizlerinin anne-babaları onları eve götürmek istiyor? Ve Eloise Midgen geri alındı bile. Babası geçen gece onu aldı."</p><p class="calibre9">"Ne!" dedi Ron, hayretle Hermione'ye bakarak. "Fakat Hogwarts onların evlerinden daha güvenli olmalı! Seherbazlar'ımız var, ve tüm şu ekstra koruyucu büyüler, ve bir de Dumbledore var!".</p><p class="calibre9">"Onun her zaman burda olduğunu sanmıyorum," dedi Hermione çok sessizce, Gelecek Postası'nın üzerinden öğretmenler masasına göz atarak. "Dikkat etmediniz mi? Geçen hafta onun sandalyesi de Hagrid'inki kadar sıklıkla boştu."</p><p class="calibre9">Harry ve Ron öğretmenler masasına baktılar. Okul müdürünün sandalyesi gerçekten boştu. Şimdi Harry'nin aklına gelmişti, Dumbledore'u bir hafta önceki özel derslerinden beri görmemişti.</p><p class="calibre9">"Sanırım okuldan Yoldaşlık'la ilgili birşeyler yapmak için ayrıldı," dedi.</p><p class="calibre9">Hermione alçak sesle. "Demek istediğim...Bütünüyle ciddi görünüyor, değil mi?"</p><p class="calibre9">Harry ve Ron cevap vermedi, fakat Harry hepsinin aynı şeyi düşündüğünü biliyordu. Önceki gün dehşet verici bir olay olmuştu, Hannah Abbott'a annesinin ölü bulunduğu söylenmek için Bitkibilim dersinden çıkarılmıştı. O zamandan beri Hannah'ı görmemişlerdi.</p><p class="calibre9">Beş dakika sonra Quidditch sahasına gitmek için Gryffindor masasından ayrıldıklarında, Lavender Brown ve Parvati Patil'le karşılaştılar. Hermione'nin Patil ikizlerinin anne-babasının onların Hogwarts'tan ayrılmasını istemesi konusunda ne söylediğini hatırladığında, en iyi iki arkadaşın stresli görünerek birbiriyle fısıldaştığını görmek Harry için sürpriz olmadı. Onun için sürpriz olan ise, Ron onlarla beraber yürürken, Parvati aniden Lavender'ı dürttü, ve o etrafına bakındı ve Ron'a kocaman bir gülücük attı. Ron ona göz kırptı, ve sonra kararsızca gülümsedi. Yürüyüşü bir anda biraz daha çalımlı bir hale geldi. Harry içinden gelen gülme isteğine direndi, Malfoy, Harry'nin burnunu kırdığında Ron'un öyle yapmaktan uzak durduğunu hatırladı; Hermione, bununla birlikte, stadyuma giden serin ve puslu yol boyunca soğuk ve uzak göründü, ve Ron'a iyi şanslar dilemeksizin tribünlerde kendine bir yer bulmak için ayrıldı.</p><p class="calibre9">Harry'nin tahmin ettiği gibi, denemeler sabahın büyük çoğunluğunu aldı. Gryffindor'luların yarısı gelmiş görünüyordu, seçtikleri korkunç eski okul süpürgelerini sinirli bir şekilde sıkıca tutan birinci sınıflardan, soğuk bir şekilde gözkorkutucu görünen, geri kalanlardan daha uzun boylarıyla yedinci sınıflara kadar. Bu sonuncuların arasındaki iri, sırım gibi saçlı bir çocuğu Harry derhal Hogwarts Ekspres'inden tanıdı.</p><p class="calibre9">"Tren de karşılaştık, Sluggy'nin kompartmanında," dedi kendinden emin şekilde, Harry'nin elini sıkmak için kalabalıktan ayrılarak. "Cormac McLaggen, Tutucu."</p><p class="calibre9">"Sen geçen sene seçmelere katılmadın, değil mi?" diye sordu Harry, McLaggen'in çapına dikkat ederek ve muhtemelen hiç yerinden kımıldamadan üç gol çemberini de koruyabileceğini düşünerek.</p><p class="calibre9">"Seçmeler yapılırken ben hastane kanadındaydım," dedi McLaggen, bir çeşit kasıla kasıla yürüme ile. "Bir iddia için bir 454 gram Cinperi yumurtası yedim."</p><p class="calibre9">"Doğru," dedi Harry. "Pekala... eğer orada beklersen..." Sahanın kenarında, Hermione'nin oturduğu yere yakın bir yeri işaret etti. McLaggen'ın yüzünde bir an için sıkıntı ifadesi görür gibi olduğunu düşündü ve her ikisi de yaşlı Sluggy'nin favorileri olduğu için McLaggen'ın ayrıcalıklı bir davranışı bekleyip beklemediğini merak etti. Harry temel bir test ile başlamaya karar verdi, takıma girmek için başvuran herkesin on kişilik gruplara ayrılmasını ve saha etrafında bir kere uçmalarını istedi. Bu iyi bir karardı: ilk on kişi birinci yıllardan oluşuyordu, bundan daha bariz olamazdı ki uçmayı bile zorlukla beceriyorlardı. Sadece bir oğlan havada birkaç saniyeden fazla kalmayı becerdi, ve o kadar şaşırdı ki anında kale direklerinden birine çarptı.</p><p class="calibre9">İkinci grup Harry'nin daha önce karşılaştığı en aptal on kızdan oluşmuştu, ıslık çaldığı zaman, sadece kıkırdayarak ve birbirlerini tutarak düştüler. Romilda Vane onların arasındaydı. Onlara sahadan ayrılmalarını söylediğinde, bunu neşe içinde yaptılar ve oradaki herkesi sıkıştırmak için tribünlere oturmaya gittiler.</p><p class="calibre9">Üçüncü grup, sahanın yarı yolunda bir zincirleme kaza yaptı. Dördüncü grubun çoğu süpürgesiz gelmişti. Beşinci grup Hufflepuff'lardı.</p><p class="calibre9">"Eğer burada Gryffindor'dan olmayan başka herhangi birisi varsa," diye gürledi Harry, cidden kızmaya başlıyordu, "Şimdi gidin, lütfen!</p><p class="calibre9">Bir duraklama oldu, sonra birkaç küçük Ravenclaw'lı gürültülü kahkahalarla koşarak sahadan uzaklaştılar.</p><p class="calibre9">İki saatten, bir çok şikayetten, ve çeşitli aksiliklerden sonra, bunlardan biri kırılan bir Kuyrukluyıldız İki Yüz Altmış ve kırılan çeşitli dişler, Harry kendine üç Kovalayıcı buldu: Katie Bell, mükemmel bir çalışmanın ardından takıma geri döndü; Demelza Robins adında yeni biri, Bludger'lardan sıyrılmakta özellikle çok iyiydi; ve Ginny Weasley, tüm seçme boyunca çok başarılıydı ve buna ek olarak on yedi gol kaydetti.</p><p class="calibre9">Seçimlerinden dolayı memnun olsa da, Harry bir çok şikayetçiye de bağırdı ve şimdi reddedilmiş Vurucular'la benzer bir savaşa katlanıyordu.</p><p class="calibre9">"Bu benim son kararım ve eğer Tutucular'ın yolundan çekilmezseniz sizi lanetleyeceğim," diye bağırdı.</p><p class="calibre9">Seçtiği Vurucular'ın hiç biri Fred ve George kadar parlak değildi, fakat yine de o mantığa uygun olarak onlardan hala memnundu: Jimmy Peakes, kısa boylu fakat geniş göğüslü üçüncü sınıfa giden bir oğlan, şiddetli bir Bludger vuruşu ile Harry'nin kafasının arkasında yumurta büyüklüğünde bir şişlik oluşturmayı başardı, ve Ritchie Coote, zayıf görünse de iyi nişancıydı. Son takım üyelerinin seçimini seyretmek için tribünlerdeki Katie, Demelza, ve Ginny'ye katıldılar.</p><p class="calibre9">Harry tüm katılımcılar üzerinde daha az baskı ve daha boş bir stadyum umuduyla Tutucular'ın seçmesini kasıtlı olarak en sona bıraktı. Maalesef, her nasılsa, tüm reddedilmiş oyuncular ve uzun bir kahvaltıdan sonra seyretmeye gelmiş bir çok kişi kalabalığa katıldı, bu yüzden artık öncekinden daha kalabalıktı. Her bir Tutucu gol çemberlerine doğru havalandığında, kalabalık eşit ölçüde gürledi ve gülüştü. Harry daima sinirleriyle ilgili problemi olan Ron'a şöyle bir göz attı; Harry geçen seneki final maçlarını kazanmış olmanın onu düzeltmiş olabileceğini ummuştu, fakat öyle olmadığı görünüyordu: Ron cılız yeşil bir gölge gibiydi.</p><p class="calibre9">İlk beş katılımcının hiç biri kişi başına ikiden fazla gol kurtaramadı. Harry için büyük hayal kırıklığı olarak, Cormac McLaggen beş penaltıdan dördünü kurtardı. Sonuncusunda, her nasılsa, tamamiyle yanlış yöne atladı; kalabalık güldü ve yuhladı ve McLaggen dişlerini sıkarak yere döndü.</p><p class="calibre9">Ron Silsüpür On Biri'ne yerleştiğinde bayılmaya hazır görünüyordu. "İyi şanslar!" diye çığlık attı tribünlerden bir ses. Harry Hermione'yi göreceğini zannederek etrafına bakındı, fakat Lavender Brown'dı. Lavender'ın bu hareketinden sonra Harry elleriyle yüzünü kapamak istedi, fakat bir kaptan olarak biraz daha metanetli görünmesi gerektiğini düşündü, ve bu yüzden Ron'un seçme işine geri döndü.</p><p class="calibre9">Ancak endişe etmesine gerek yoktu: Ron bir, iki, üç, dört, beş penaltıyı arka arkaya kurtardı.</p><p class="calibre9">Çok hoşnuttu, ve kalabalığın alkışlarına katılmamaya güçlükle direndi, Harry McLaggen'a maalesef Ron'un onu yendiğini söylemek için döndü, fakat McLaggen'ın kırmızı yüzünü kendisininkinden birkaç santim uzaklıkta bulduğunda, aceleyle geri adım attı.</p><p class="calibre9">"Kız kardeşi onu gerçekten denemedi," dedi McLaggen tehditkar bir şekilde.</p><p class="calibre9">Şakağında, Vernon Enişte'de Harry'nin sıklıkla hayranı olduğu, bir damar atıyordu. "Ona kolay bir kurtarış verdi."</p><p class="calibre9">"Aptalca," dedi Harry soğukça.</p><p class="calibre9">"Onu neredeyse kaçıracaktı."</p><p class="calibre9">McLaggen, bu kez gardını almış olan Harry'nin yanına doğru bir adım attı. "Bana bir şans daha ver."</p><p class="calibre9">"Hayır," dedi Harry. "Sen şansını kullandın. Sen dört tane kurtardın. Ron beş tane kurtardı. Ron Tutucu oldu, doğru ve dürüst bir şekilde kazandı. Çekil yolumdan."</p><p class="calibre9">Bir an için McLaggen'ın kendisini yumruklayabileceğini düşündü, fakat o çirkin bir yüz buruşturması ile kendini tatmin etti ve havaya doğru tehditler homurdanarak öfkeyle uzaklaştı.</p><p class="calibre9">Harry ona gülümseyerek bakan yeni takımını bulmak için etrafında döndü. "Tebrikler," dedi çatlak bir sesle. "Gerçekten iyi uçtunuz -"</p><p class="calibre9">"Harikaydın, Ron!"</p><p class="calibre9">Bu sefer gerçekten de Hermione tribünlerden onlara doğru koşuyordu; Harry Lavender'ı Parvati ile kol kola yüzünde birazcık aksi bir ifade ile sahadan dışarı yürürken gördü. Ron takıma ve Hermione'ye sırıtırken kendinden çok memnun ve olağandan daha uzun görünüyordu.</p><p class="calibre9">İlk tam çalışmalarının zamanını gelecek perşembe günü olarak belirledikten sonra Harry, Ron, ve Hermione takımın geri kalanına veda ettiler ve Hagrid'in kulübesine yöneldiler. Soluk bir güneş bulutları aşmaya çalışıyordu ve şimdi en sonunda çiseleme durmuştu. Harry aşırı derecede aç olduğunu hissetti; Hagrid'te yemek için bir şeyler olabileceğini umut etti.</p><p class="calibre9">"Dördüncü penaltıyı kaçıracağımı zannettim," diyordu Ron mutlulukla. "Demelza'nın şutu kurnazcaydı, gördünüz mü, biraz da falsoluydu -".</p><p class="calibre9">"Evet, evet, muhteşemdin," dedi Hermione, eğleniyor görünerek.</p><p class="calibre9">"En azından McLaggen'dan daha iyiydim," dedi Ron oldukça tatminkar bir sesle. “Onun beşincisinde yanlış yöne doğru hantallaşmasını gördünüz mü? Sanki Şaşırtılmış gibi görünüyordu..."</p><p class="calibre9">Harry'ye sürpriz olarak, bu kelimeler Hermione'nin çok derin bir pembeye dönmesine neden oldu. Ron hiçbir şeyi farketmedi; o diğer penaltılarının herbirinin sevgili detaylarını tarif etmekle çok meşguldü.</p><p class="calibre9">Kocaman gri hipogrif Şahgaga, Hagrid'in kulübesinin önünde bağlıydı. Onların yaklaşmasıyla jilet gibi keskin gagasını tıklattı ve kocaman kafasını onlara doğru çevirdi.</p><p class="calibre9">"Ah tanrım," dedi Hermione sinirlice. "Hala biraz korkunç, değil mi?"</p><p class="calibre9">"Saçmalama, sen onu sürdün, değil mi?" dedi Ron. Harry öne doğru adım attı ve göz temasını kesmeden veya gözünü kırpmadan eğilerek hipogrifi selamladı. Birkaç saniye sonra, Şahgaga da eğilerek selamladı.</p><p class="calibre9">"Nasılsın?" diye alçak sesle sordu ona Harry, tüylü başına dokunmak için ileriye doğru hareket etti. "Onu mu özlüyorsun? Fakat burada Hagrid ile güvendesin, değil mi?"</p><p class="calibre9">"Hey!" dedi gürültülü bir ses..</p><p class="calibre9">Çiçekli kocaman bir önlük giyinmiş olan ve bir torba patates taşıyan Hagrid kulübesinin köşesinden dönerek uzun adımlarla gelmişti. Muazzam avköpeği Fang, ayaklarının dibindeydi; gürültüyle havladı ve ileri doğru atıldı.</p><p class="calibre9">"Ondan uzak durun! Parmaklarınızı koparacak - ah siz."</p><p class="calibre9">Fang, Hermione ve Ron'un üstüne sıçradı, kulaklarını yalamaya çalışıyordu. Hagrid bir an için durdu ve onlara baktı, sonra döndü ve uzun adımlarla kulübesine girdi, kapıyı arkasından çarparak kapattı.</p><p class="calibre9">"Ah tanrım!" dedi Hermione, üzüntüyle bakarak.</p><p class="calibre9">"Aldırma," dedi Harry vahşice. Kapıya doğru yürüdü ve gürültüyle vurdu. "Hagrid! Kapıyı aç, seninle konuşmak istiyoruz!"</p><p class="calibre9">İçeriden hiç ses gelmedi.</p><p class="calibre9">"Eğer kapıyı açmazsan, onu havaya uçururuz!" dedi Harry, asasını çıkarırken.</p><p class="calibre9">"Harry!" dedi Hermione, şok olmuş bir sesle. "Yapamazsın -"</p><p class="calibre9">"Evet, yaparım!" dedi Harry. "Geri çekil -"</p><p class="calibre9">Fakat o başka bir şey demeden evvel, Harry'nin öyle olacağını bildiği gibi kapı açıldı, ve Hagrid karşısında durup ona öfkeyle bakıyordu ve çiçekli önlüğüne rağmen oldukça korku verici görünüyordu..</p><p class="calibre9">"Ben bir öğretmenim!" diye kükredi Harry'ye. "Bir öğretmen, Potter! Ne cüretle kapımı kırmakla tehdit edersin!" </p><p class="calibre9">"Üzgünüm, efendim" dedi Harry, son kelimeyi vurgulayarak, asasını cüppesinin içine koyarken.</p><p class="calibre9">Hagrid şaşırmış göründü. "Ne zamandan beri bana '<span class="italic">efendim</span>' diyorsun?"</p><p class="calibre9">"Bana '<span class="italic">Potter</span>' dediğin zamandan beri."</p><p class="calibre9">"Ah, çok zekice," diye homurdandı Hagrid. "Çok komik. Beni zekice alt ettin, öyle mi? Pekala, iyi o zaman, seni nankör ufaklık..."</p><p class="calibre9">Sessizce mırıldanarak, içeri girmelerine izin vermek için geri çekildi. Hermione Harry'nin ardından aceleyle içeri girdi, oldukça korkmuş görünüyordu.</p><p class="calibre9">"Pekala?" dedi Hagrid aksice, Harry, Ron, ve Hermione onun kocaman tahta masasının etrafına oturdular, Fang başını Harry'nin dizlerinin üzerine koydu ve cüppesinin heryerine salyalarını akıttı. "Nedir bu? Benim için üzülüyor musunuz? Beni yalnız falan mı sandınız?"</p><p class="calibre9">"Hayır," dedi Harry hemen. "Seni görmek istedik."</p><p class="calibre9">"Seni özledik!" dedi Hermione titreyerek.</p><p class="calibre9">"Beni özlediniz, öyle mi?" diye homurdandı Hagrid. "Ya evet. Tamam."</p><p class="calibre9">Etrafta patırtı ile dolaşarak kocaman bakır çaydanlığında çay hazırladı, bu esnada söylenip durdu. Sonunda önlerine kova büyüklüğünde üç kulplu bardak içinde maun-kahverengi çay ve bir tabak kaya gibi sert kurabiyeleri masaya çarparak koydu. Harry, Hagrid'in aşçılığına rağmen yeterince açtı ve hemen bir tane aldı.</p><p class="calibre9">"Hagrid," dedi Hermione çekinerek, masada onlara katıldığında ve patateslerini her yumrusu sanki ona çok büyük bir kişisel yanlış yapmış gibi vahşi bir şekilde soymaya başladığında , "biz gerçekten de Sihirli Yaratıkların Bakımı'na devam etmek istedik, biliyorsun." Hagrid kocaman bir homurtu daha çıkardı. Harry bazı öcülerin patatesleri ele geçirdiğini düşündü, ve akşam yemeğine kalmadıkları için içten içe şükran duydu.</p><p class="calibre9">"İstedik!" dedi Hermione. "Fakat hiçbirimiz onu ders programlarımıza uyduramadık!"</p><p class="calibre9">"Ya evet. Doğru," dedi Hagrid yine. Komik bir şapırtı oldu ve hepsi etraflarına bakındı:</p><p class="calibre9">Hermione ufak bir feryat kopardı, ve Ron sandalyesinden fırladı ve telaşla daha yeni farketmiş oldukları köşede duran iri varilden masa boyunca uzaklaştı. İçi, bir adım boyunda, tiksindirici-çamurlu, beyaz renkte ve kıvranan kurtlar gibi görünen şeylerle doluydu.</p><p class="calibre9">"Nedir onlar, Hagrid?" diye sordu Harry, sesini isyankardan ziyade ilgili gibi göstermeye çalıştı, ama hepsi aynı olan kaya gibi sert kurabiyesini bıraktı.</p><p class="calibre9">"Sadece dev larvalar," dedi Hagrid..</p><p class="calibre9">"Ve onların içinde büyüyorlar...?" dedi Ron, endişeli görünerek.</p><p class="calibre9">"Onlar hiçbir şeyin içinde büyümeyecek," dedi Hagrid. "Onları Aragog'u beslemek için aldım." Ve beklenmedik şekilde, gözyaşlarına boğularak ağlamaya başladı.</p><p class="calibre9">"Hagrid!" diye çığlık attı Hermione, sıçrayarak, kurt dolu varilden sakınmak için uzun yoldan masanın etrafını aceleyle dolanarak, ve onun sarsılan omuzlarına bir kolunu koyarak.</p><p class="calibre9">"Ne oldu?"</p><p class="calibre9">"O...onun..." diye yutkundu Hagrid, önlüğü ile yüzünü silerken böcek-karası gözlerinden yaşlar akıyordu. "O...Aragog...Sanırım o ölüyor...O yaz boyunca hastaydı ve iyileşemiyor... Bilmiyorum ne yapacağım, eğer o... eğer o... öyle uzun zamandır birlikteydik ki..."</p><p class="calibre9">Hermione Hagrid'in omzuna hafifçe vurdu, söyleyecek herhangi bir şey bulamamış görünüyordu. Harry onun ne hissettiğini anladı. Hagrid'e tehlikeli bir bebek ejderha hediye etmenin oyuncak ayı gibi bir şey olduğunu biliyordu, onu vantuzlu ve iğneli dev akreplerin üzerinde şarkı mırıldanırken görmüştü, üvey kardeşi olan acımasız bir devi ikna etmeye çalışmıştı, fakat bu belki de onun canavar meraklarından en anlaşılmaz olanıydı: kocaman konuşan örümcek Aragog, Yasak Orman'ın derinliklerinde yaşıyordu ve Ron ile kendisi dört yıl önce ondan zar zor kaçabilmişti...</p><p class="calibre9">"Acaba - acaba bizim yapabileceğimiz bir şey var mı?" diye sordu Hermione, Ron'un çılgınca surat ekşitmesini ve kafa sallamasını önemsemeyerek.</p><p class="calibre9">"Olduğunu sanmıyorum, Hermione," dedi Hagrid boğuk bir sesle, gözyaşlarının akmasını engellmeye çalışarak. "Bakın, kabilenin geri kalanı... Aragog'un ailesi... şimdi o hasta olduğundan onlar biraz tuhaflaştı... biraz huzursuzlar..."</p><p class="calibre9">"Ya evet, sanırım biz onların bu yönünü biraz gördük," dedi Ron alçak bir sesle.</p><p class="calibre9">"...Benden başkasının arazide koloninin yakınına gitmesinin güvenli olduğunu sanmıyorum," diye bitirdi Hagrid, burnunu önlüğüne sertçe sümkürerek ve yukarı onlara doğru bakarak. "Fakat teklif ettiğin için teşekkürler, Hermione... Benim için anlamı büyük."</p><p class="calibre9">Bundan sonra, ortam oldukça hafifledi, her ne kadar ne Harry ne de Ron öldürücü obur bir örümcek için dev kurtları beslemeye gitmeye bir eğilim göstermemiş olsalar da, Hagrid bunu yapmaktan hoşlanacaklarını varsaymış göründü ve bir kez daha kendisi gibi oldu.</p><p class="calibre9">"Eh, beni ders programınıza sıkıştırmanızın zor olacağını hep biliyordum," dedi huysuzca, onlara biraz daha çay verirken. "Hatta Zaman-Döndürücü kullansanız bile -"</p><p class="calibre9">"Yapamazdık," dedi Hermione. "Geçen yaz oradayken Bakanlık'ın tüm Zaman-Döndürücü stoğunu kırdık. Gelecek Postası'nda vardı."</p><p class="calibre9">"Ee, peki öyleyse," dedi Hagrid.</p><p class="calibre9">"Bunu yapmanızın bir yolu yok... Üzgünüm -biliyorsunuz- sadece Aragog için endişe ediyordum...ve ben acaba size Profesör Grubbly-Plank'ın ders verip vermediğini merak ettim -"</p><p class="calibre9">Onların üçü de kati surette ve yalan söyleyerek birkaç kez Hagrid'in yerine derse girmiş olan Professor Grubbly-Plank'ın, berbat bir öğretmen olduğunu belirttiler, böylece Hagrid akşam olup da onlarla kulübesinde vedalaşana kadar, oldukça güleryüzlü göründü.</p><p class="calibre9">"Açlıktan ölüyorum" dedi Harry kapı arkalarından kapanırken. Karanlık ve ıssız yerleri hızla geçiyorlardı. Arka dişlerinin birinden gelen kötü bir çıtırdama sesinden sonra kaya gibi kurabiyeyi bıraktı. "Ve Snape'le olan cezam bu akşam, akşam yemeği için fazla vaktim yok."</p><p class="calibre9">Şatoya geldikleri zaman Büyük Salon'a giren Carmac McLaggen'ı gördüler. İki deneme sonunda kapılardan geçti. İlk denemede kapının çerçevesine çarptı. Ron yalnızca gürültülü bir kahkaha attı ve onun arkasından salona doğru yürüdü.</p><p class="calibre9">Ama Harry, Hermione'nin kolunu yakaladı ve onu geriye çekti.</p><p class="calibre9">"Ne?" dedi Hermione kendini savunurcasına.</p><p class="calibre9">"Eğer bana sorarsan," dedi Harry sakince, "McLaggen bu sabah Şaşırtılmış'tı. Ve senin oturduğun yerin tam önünde duruyordu."</p><p class="calibre9">Hermione kızardı.</p><p class="calibre9">"Pekala, tamam o zaman, ben yaptım," diye fısıldadı. "Ama Ron ve Ginny hakkında nasıl konuştuğunu duymalıydın. Ayrıca çirkin bir karakteri var, seçilemediği zaman gösterdiği tepkiyi gördün. Takımda öyle birini istemezdin."</p><p class="calibre9">"Evet" dedi Harry. "Evet, sanırım doğru. Ama bu sahtekarca değil mi, Hermione? Yani, sen sınıf başkanısın, değil mi?"</p><p class="calibre9">"Ah, sessiz ol," diye bağırdı, Harry sırıtırken.</p><p class="calibre9">"Siz ikiniz ne yapıyorsunuz?" diye sordu Ron, şüpheli şüpheli bakarak Büyük Salon'un kapısında belirirken.</p><p class="calibre9">"Hiçbir şey" dedi Harry, ve Hermione ile birlikte Ron'un arkasından aceleyle gittiler.</p><p class="calibre9">Rostonun kokusu aç olan Harry'nin karnının ağrımasına neden oldu, ama Gryffindor masasına doğru yalnızca üç adım atmışlardı ki Profesör Slughorn onların yollarını keserek tam karşılarında belirdi.</p><p class="calibre9">"Harry, Harry, tam da görmeyi umduğum kişi," diye hoş bir şekilde gümbürdedi. Bıyıklarının uçlarını oynatırken ve koca göbeğini şişirirken, "seni akşam yemeğinden önce yakalamayı umuyordum. Odamda akşam yemeğine ne dersin? Küçük bir parti veriyoruz, yalnızca birkaç yükselen star, McLaggen gelecek ve Zabini, sevimli Melinda Bobbin - onu tanıyıp tanımadığını bilmiyorum. Ailesinin geniş bir eczaneler zinciri var - ve tabi ki, Miss Granger'ın da gelerek beni şereflendireceğini umuyorum."</p><p class="calibre9">Konuşmasını bitirdiğinde, Slughorn Hermione'ye küçük bir reverans yaptı. Ron orada değilmiş gibiydi; Slughorn ona pek fazla bakmadı.</p><p class="calibre9">"Gelemem, Profesör" dedi Harry hemen. "Profesör Snape'le cezaya kalacağım."</p><p class="calibre9">"Ah, aman!" dedi Slughorn, suratı gülünçce düşerken, "Aman, aman, sana güveniyordum Harry! İyi, o zaman, Severus'la konuşmak ve durumu açıklamak zorunda kalacağım, cezanı ertelemesi için onu ikna edebileceğime eminim. Evet, her ikinizle de sonra görüşürüz!"</p><p class="calibre9">Telaşla salondan dışarı çıktı.</p><p class="calibre9">"Snape'i ikna etmesi için hiç şansı yok," dedi Harry, Slughorn duyma mesafesinden çıktığı zaman. Bu ceza zaten bir kez ertelendi. Snape, Dumbledore için erteledi, ama başka hiçkimse için ertelemeyecek."</p><p class="calibre9">"Eh, keşke gelebilseydin, tek başıma gitmek istemiyorum!" dedi Hermione tedirgince; Harry, onun McLaggen'ı düşündüğünü biliyordu.</p><p class="calibre9">"Yalnız olacağından şüpheliyim, muhtemelen Ginny de davet edilecek dedi, Slughorn tarafından görmezlikten gelinmeyi hoş karşılıyormuş gibi görünmeyen Ron.</p><p class="calibre9">Yemekten sonra Gryffindor Kulesi'ne geri gittiler. Çoğu insan yemeğini yeni bitirdiğinden Ortak Salon çok kalabalıktı; ama boş bir masa bulmayı başardılar ve oturdular. Slughorn'la karşılaşmalarından beri havasında olmayan Ron kollarını kavuşturdu ve tavana bakarak kaşlarını çattı. Hermione birinin sandalyenin üzerinde bıraktığı bir Akşam Postası'na uzandı.</p><p class="calibre9">"Yeni birşey var mı?" dedi Harry.</p><p class="calibre9">"Pek sayılmaz." Hermione gazeteyi açtı, orta sayfaları inceliyordu. "Hey, bak, baban burada, Ron - o iyi!" diye ekledi çabucak, Ron alarm halinde etrafına bakındığı için.</p><p class="calibre9">"Yalnızca Malfoy'ların evini ziyaret ettiğini söylüyor.</p><p class="calibre9">“Ölüm Yiyenler'in evinde yapılan bu ikinci aramada sonuç alınmış gibi görünmüyor. Sahte Savunma Büyüleri ve Koruyucu Nesnelerin Tespiti ve El Koyulması bölümünden Arthur Weasley diyor ki, bir takım güvenilir tüyolar aldık."</p><p class="calibre9">"Evet, benimki" dedi Harry. "Ona King's Cross'ta Malfoy'un Borgin'e tamir ettirmeye çalıştığı şeyden bahsettim! Demek ki eğer evlerinde değilse, o her neyse onu da yanında Hogwarts'a getirmiş olmalı. "</p><p class="calibre9">"Ama nasıl yapmış olabilir, Harry?" dedi Hermione, şaşkın bir bakışla gazeteyi yere bırakırken. "Geldiğimizde hepimiz arandık, değil mi? "</p><p class="calibre9">"Öyle mi?" dedi Harry, arkasına yaslanarak. "Ben aranmadım! "</p><p class="calibre9">"Oh, hayır, tabi ki aranmadın. Geç geldiğini unuttum. Giriş Salonu'na geldiğimizde Filch hepimizi Gizlilik Sensörü'yle aradı. Her türlü Karanlık eşyayı buluyordu. Biliyorum, çünkü Crabbe'nin büzülmüş kafasına el kondu. Görüyorsun, Malfoy tehlikeli birşey getirmiş olamaz!”</p><p class="calibre9">Harry, bir an için durakladı, itiraz etmenin bir yolunu bulmadan önce Pygmy Puff Arnold'la oynayan Ginny'yi bir süre izledi.</p><p class="calibre9">"Sonradan biri ona baykuşla göndermiştir" dedi. "Annesi veya herhangi biri."</p><p class="calibre9">"Bütün baykuşlar da kontrol ediliyor," dedi Hermione. "Gizlilik Sensörleri'ni ulaşabildiği her yere sokarken Filch söylemişti."</p><p class="calibre9">Bu sefer gerçekten sersemletmişti, Harry söyleyecek hiçbir şey bulamadı. Malfoy'un tehlikeli ya da Karanlık bir objeyi okula getirebilmesi için hiçbir yol görünmüyordu. Kollarını kavuşturarak oturan ve Lavender Brown'u izleyen Ron'a umutla baktı.</p><p class="calibre9">"Malfoy'un izleyebileceği herhangi bir-?"</p><p class="calibre9">"Ah, bırak artık, Harry," dedi Ron</p><p class="calibre9">"Dinle, Slughorn'un beni ve Hermione'yi aptal partisine davet etmesi benim suçum değil. İkimiz de gitmek istemiyoruz, biliyorsun." dedi Harry kızgınlıkla.</p><p class="calibre9">"Güzel, hiçbir partiye davet edilmediğim için," dedi Ron, tekrar ayağa kalkarak "sanırım yatmaya gideceğim."</p><p class="calibre9">Arkasından bakan Harry ve Hermione'yi terkederek erkekler yatakhanesinin kapısına doğru ağır ağır yürüdü.</p><p class="calibre9">"Harry?" dedi yeni Kovalayıcı Demelza Robins, birden omuzlarında görünerek, "Senin için bir mesajım var. "</p><p class="calibre9">“Profesör Slughorn'dan mı?” diye sordu Harry, umutla otururken.</p><p class="calibre9">"Hayır... Profesör Snape'ten," dedi Demelza.</p><p class="calibre9">Harry'nin kalbi çarptı.</p><p class="calibre9">"Diyor ki, cezanı yerine getirmek için saat sekiz buçukta ofisinde olmalıymışsın -ee- kaç tane parti daveti aldığın önemli değilmiş. Ve çürük Pıtırkurtlar'ı iyilerden ayıracağını bilmeni istiyor, iksirlerde kullanmak için ve...ve koruyucu eldivenleri getirmene gerek yokmuş."</p><p class="calibre9">"Doğru," dedi Harry sertçe. "Çok teşekkürler, Demelza."</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_13"></div>
</body></html>
