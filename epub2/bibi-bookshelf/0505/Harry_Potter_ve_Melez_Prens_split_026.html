<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1071495" class="calibre1"><span class="calibre2">
</span></p><p id="filepos1071550" class="calibre8"><span class="calibre4">YİRMİ  DÖRDÜNCÜ  BÖLÜM: </span><br class="calibre7"/><span class="calibre4">SECTUM  SEMPRA</span></p><p class="calibre11">Gece işinden yorulmuş, ama aynı zamanda zevk almış olan Harry, ondan sonraki gün Tılsım dersinde Hermione ve Ron'a geçen gün olan herşeyi anlattı (onlara en yakın duran kişiye ilk kez Muffliato büyüsünü yapıyordu). İkisi de Harry'nin Slughorn'un anısını tatlı dille aldığından tatmin edici bir şekilde etkilenmişler ve Harry ikisine Voldemort'un Hortkuluklar'ını ve Dumbledore'un onu da yanında götürmeye söz vermesi olayını anlatınca ikisi de kesinlikle dehşete düşmüşlerdi, Dumbledore'un başka birisini bulmasının daha iyi olacağını düşünüyordu ikisi de.</p><p class="calibre9">“Vov,” dedi Ron, Harry en sonunda onlara herşeyi anlatmayı bitirdikten sonra; Ron ne yaptığına dikkat etmeden asasını tavana doğru belli belirsiz sallıyordu. “Vov. Gerçekten Dumbledore'la gidiyorsun... deneyecek ve yokedecsin... vov.”</p><p class="calibre9">“Ron, abartıyorsun,” dedi Ron'un bileğini tutan ve asasını tavandan uzağa yöneltmesini sağlayan Hermione sabırla, ve tabii ki de tavandan kocaman tanecikler düşmeye başlamıştı. Lavender Brown komşu masadan kıpkırmızı gözlerle Hermione'ye yiyecek gibi baktı, Harry fark etmişti, ve Hermione bunun üzerine hemen Ron'un elini bıraktı.</p><p class="calibre9">“Oh evet,” dedi dalgın bir şaşkınlıkla omzunun üstünden aşağıya bakan Ron. “Pardon... öyle görünüyorki hepimizde artık iğrenç kepekler var...”</p><p class="calibre9">Ron Hermione'nin omzundaki sahte kar taneciklerinin bazılarını temizledi ve Lavender göz yaşlarına boğuldu. Ron son derece suçlu bir şekilde baktı ve sırtını Lavender'a döndü.</p><p class="calibre9">“Biz ayrıldık,” dedi Ron Harry'ye ağzının kenarından, “Geçen gece, benim yatakhaneden Hermione'yle çıktığımı gördüğü zaman. Seni tam olarak göremedi, bu yüzden sadece ikimiz olduğunu düşündü.”</p><p class="calibre9">“Ah,” dedi Harry. “Peki - bittiğine önem vermiyorsun, değil mi?”</p><p class="calibre9">“Hayır,” diye onayladı Ron. “Çığlık atması bayağı kötüydü, ama en azından bitmesi gerekmiyordu.”</p><p class="calibre9">“Korkak,” dedi Hermione, eğlenmiş görünmesine rağmen. “Evet, bu gece aşk maceraları için kötü bir geceydi heryerde. Ginny ve Dean de ayrıldı, Harry.”</p><p class="calibre9">Hemione ona bunu söylediği an gözlerinde bayağı bilgiç bir bakış vardı diye düşündü Harry, ama Hermione muhtemelen onun içinin aniden konga dansı yapmaya başladığını bilemezdi. Yüzünü nerdeyse hareketsiz tutmaya ve sesini yapabildiği kadar normal bir şekilde çıkarmaya çalışarak, sordu, “Nasıl olmuş?”</p><p class="calibre9">“Oh, çok salakça bir şey... Ginny portre deliğinden geçerken sanki kendisi geçemezmiş gibi ona her zaman yardım etmeye çalıştığını söyledi... ama ne zamandan beri araları kötüydü.”</p><p class="calibre9">Harry sınıfın diğer kısmında olan Dean'e bir göz attı. Kesinlikle mutsuz görünüyordu. “Tabii ki, bu durum seni biraz çıkmaza sokuyor, değil mi?” dedi Hermione.</p><p class="calibre9">“Ne demek istiyorsun?” dedi Harry çabucak.</p><p class="calibre9">“Quidditch takımı,” dedi Hermione. “Eğer Ginny ve Dean küslerse...”</p><p class="calibre9">“Oh - evet,” dedi Harry.</p><p class="calibre9">“Flitwick,” dedi Ron uyaran bir tonda. Kısa ve minik Tılsım ustası onlara doğru hareket ediyordu, ve sirkeyi şaraba çevirmeyi başaran tek kişi Hermione'ydi; ve cam şarap şişesi yoğun koyu kırmızı bir sıvıyla doluydu, oysa Harry ve Ron'un özleri hala koyu kahverengiydi.</p><p class="calibre9">“Şimdi, şimdi, çocuklar,” diye cikledi Profesör Flitwick sitemle. “Az laf, çok iş... bakalım nasıl olmuş...”</p><p class="calibre9">Beraber asalarını kaldırdılar, tüm güçleriyle konsantre olarak, asalarını şişelere doğrulttular. Harry'nin sirkesi buza döndü; Ron'un şişesi patladı.</p><p class="calibre9">“Evet... ev ödevi için,” dedi masanın altından tekrar çıkan ve cam parçalarını şapkasının tepesinden alıp atan Profesör Flitwick, “pratik yapın.”</p><p class="calibre9">Tılsım dersinden sonra birlikte nadiren boş olan zamanlarını yaşadılar ve birlikte Ortak Salon'a gittiler. Ron, Lavender'la ilişkisi konusunda gerçekten kaygısız görünüyordu, ve Hermione de neşeli görünüyordu, niye sırıttığı sorulduğunda bile, “Bugün güzel bir gün,” dedi basitçe. Ama kimse Harry'nin aklında çok çetin bir savaş olduğunu farketmiş görünmüyordu:</p><p class="calibre9">O Ron'un kız kardeşi.</p><p class="calibre9">Ama Dean'i terketti.</p><p class="calibre9">O hala Ron'un kız kardeşi.</p><p class="calibre9">Ben Ron'un en yakın arkadaşıyım!</p><p class="calibre9">Bu işleri daha da kötüleştirir.</p><p class="calibre9">Eğer onla ilk ben konuşsaydım </p><p class="calibre9">Sana vururdu.</p><p class="calibre9">Ya aldırış etmezsem?</p><p class="calibre9">O senin en iyi arkadaşın!</p><p class="calibre9">Harry portre deliğinden güneşli Ortak Salon'a girdiklerini son anda farketti ve Hermione, “Katie! Geri döndün! İyi misin?” diye bağırana kadar biraraya gelmiş bir grup yedinci sınıfı hayal meyal gördü.</p><p class="calibre9">Harry uzun uzun baktı: Hakikaten Katie Bell'di, tamamiyle sağlıklı görünüyordu ve sevinçli arkadaşlarıyla etrafı kuşatılmıştı.</p><p class="calibre9">“Gerçekten iyiyim!” dedi Katie mutluca. “St. Mungos'tan ayrılmama pazartesi izin verdiler, iki gün annem ve babamla evdeydim ve sonra bu sabah geri döndüm. Leanne daha şimdi McLaggen'ın son maçta yaptıklarını anlatıyordu, Harry...”</p><p class="calibre9">“Evet,” dedi Harry, “güzel, artık geri döndün ve Ron zinde, Ravenclaw'ı mahvetmek için yeterince şansımız olacak, bu da demek oluyorki hala Kupa yarışında olabiliriz. Dinle, Katie...”</p><p class="calibre9">Bir an önce Kaite'ye birkaç soru sorması gerekiyordu; merakı Ginny'yi bile geçici olarak aklından silmişti. Katie'nin arkadaşları kendi işleri için toplanırken, Harry sesini azalttı; görünüşe göre Biçim Değiştirme dersine geç kalmışlardı.</p><p class="calibre9">“...o kolye... onu sana kimin verdiğini hatırlıyor musun?”</p><p class="calibre9">“Hayır,” dedi Katie, elleri üzüntüyle titriyordu. “Herkes soruyor, ama hiçbir fikrim yok. Hatırladığım son şey, Üç Süpürge'deki bayanlar tuvaletine doğru yürüdüğüm.”</p><p class="calibre9">“Demek ki tuvaletteydin, değil mi?” dedi Hermione.</p><p class="calibre9">“Eh, kapıyı açtığımı biliyorum,” dedi Katie, “bu yüzden bana Imperius Laneti'ni yollayan kim ise kapının tam arkasındaydı. Ondan sonra, hafızam St. Mungo'da iki hafta önceye kadar bir boşluk içindeydi. Dinle, gitsem iyi olacak, geri dönüşümün ilk günü olsa da McGonaggall'a bana akıl verme fırsatını tanımak istemem...”</p><p class="calibre9">Çantasını ve kitaplarını kaptı ve Harry, Ron ve Hemrione'yi cam bir masada oturmuş ve kızın onlara söylediklerini zihinlerinde tartar bir şekilde bırakarak arkadaşlarının peşinden aceleyle gitti.</p><p class="calibre9">“O zaman kolyeyi Katie'ye veren bir kız ya da kadın olmalı,” dedi Hermione, “bayanlar tuvaletinde olduğuna göre.”</p><p class="calibre9">“Ya da kız veya kadın gibi görünen biri olmalı,” dedi Harry. “Unutma, Hogwarts'ta bir kazan dolusu çok özlü iksir vardı. Bir kısmının çalındığını biliyoruz...”</p><p class="calibre9">Aklında, Crabbe ve Goyle'un gösterişli bir şekilde geçiş görüntüsünü izledi, hepsi kıza dönüşmüştü.</p><p class="calibre9">“Sanırım bir yudum Felix almam gerekecek,” dedi Harry, “ve İhtiyaç Odası'na yeniden bir göz atmam gerek.”</p><p class="calibre9">“Bu tamamiyle iksir ziyanı olurdu,” dedi, çantasından daha yeni çıkardığı Spellmans Syllabary adlı kitabı bırakan Hermione sıkıntılı bir şekilde. “Şans sadece seni daha uzağa çekebilir, Harry. Slughorn'la olan durum ise çok farklıydı; her zaman onu ikna etme yeteneğine sahiptin, sadece şartları biraz daha ayrıntıyla incelemen gerekiyordu. Şans seni güçlü bir sihirden geçirmek için yeterli değil zaten. O iksirin geri kalanını ziyan etme! Dumbledore seni yanında götürürse sahip olabileceğin tüm şansa ihtiyacın olacak...” Sesini bir fısıltıya dönüştürdü.</p><p class="calibre9">“Biraz daha yapamaz mıyız?” diye sordu Ron Harry'ye, Hermione'yi yok sayarak. “Ondan bir stoğa sahip olmak mükemmel olurdu. ... Kitaba bir göz gezdir...”</p><p class="calibre9">Harry İleri Düzey İksir Yapımı kitabının kopyasını çantasından çekip çıkardı, ve Felix Felicis'i aradı.</p><p class="calibre9">“Vay canına, gerçekten çok karışık,” dedi, malzemeler listesine bir göz gezdirerek. “Ve yapımı altı ay sürüyor... Kısık ateşte yapmalısın...”</p><p class="calibre9">“Her zamanki gibi,” dedi Ron.</p><p class="calibre9">Sayfanın köşesi kıvrıldığında Harry, kitabı çantasına geri koymak üzereydi; döndürdüğünde birkaç hafta önce işaretlemiş olduğu “<span class="italic">Düşmanlar İçin</span>” başlığı altında olan Sectum-Sempra büyüsünü gördü. Ne işe yaradığını hala öğrenememişti, çünkü onu Hermione'nin etrafında denemek istememişti, ama onu bir dahaki sefere habersizce arkasından gelen McLaggen üzerinde denemeyi düşünüyordu.</p><p class="calibre9">Katie Bell'in okula geri gelişinden özellikle memnun olmayan tek kişi Dean Thomas'dı, çünkü artık Kovalayıcı olarak Katie'nin yerine geçmesi konusunda ona gerek duyulmayacaktı. Harry ona bunu söylediğinde sadece omuz silkerek ve homurdanarak felaketini soğukkanlılıkla karşıladı, ama Harry uzaklaştığı an Dean ve Seamus'ın onun arkasından asice söylendikleri hissine kapıldı. İlk iki hafta Harry, kaptan olduğundan beri en iyi Quidditch antremanlarını yaşadı. Takımı McLaggen'ın kovulmasından dolayı çok memnundu, en sonunda Katie'nin geri dönüşüne de bir o kadar sevinmişlerdi, olağanüstü güzel uçuyorlardı.</p><p class="calibre9">Ginny, Dean'den ayrılışına üzgün gibi görünmüyordu; aksine Ginny, takımın ruhu ve yaşam kaynağıydı. Quaffle hızlanırken Ron'un kale direkleri arasında bir aşağı bir yukarı telaşla hareket etmesi veya Harry'nin baygın düşmeden önce McLaggen'a emirler yağdırdığı halini taklit eden Ginny, takımı çok eğlendirdi. Diğerleriyle birlikte gülen Harry, Ginny'ye bakmak için masum bir nedeni olduğundan memnundu; antreman sırasında Harry, birkaç Bludger yarası daha almıştı, çünkü gözleri Snitch'te değildi.</p><p class="calibre9">Beynindeki savaş daha da hiddetleniyordu: Ya Ginny ya da Ron? Bazen Lavender'ı düşünüyordu. Eğer Ginny'ye çıkma teklifi ederse, Ron kafasına fazla takmayabilirdi, ama sonradan Ginny'yi Dean'i öperken gördüğü zamanki yüz ifadesini hatırladı, ve Harry, Ginny'nin elini bile çok fazla tutarsa Ron'un bunu esas ihanet olarak düşüneceğinden emindi...</p><p class="calibre9">Ginny'le gülen ve antreman sonunda onunla geri dönen Harry, onunla konuşma konusunda henüz cesaretini toplayamamıştı; onun pek çok vicdani ağrısına rağmen, kendisini onu en iyi şekilde yalnız başına nasıl yakalayabileceğini merak ederken buldu. Eğer Slughorn küçük partilerinden birini verseydi, Ron'un etrafta olmaması bakımından çok iyi olacaktı - ama maalesef, Slughorn partileri bırakmış görünüyordu. Bir ya da iki kez Harry, Hermione'den yardım istemeyi düşündü, ama onun yüzündeki bilmiş ifadeye katlanabileceğini sanmıyordu; bazen Ginny'ye bakarken veya onun şakalarına gülerken Hermione'nin onu farkettiğini sanmıştı. Ve işleri daha da karıştırmak için, eğer çıkma teklifi etmezse diye başının etini yiyen bir endişesi vardı, o teklif etmezse elbette başkaları teklif ederdi yakında: O ve Ron, Ginny'nin çok fazla popüler olduğu konusunda en azından hemfikirlerdi.</p><p class="calibre9">Herşeyi hesaba katarak, Felix Felicis'den bir yudum daha alma isteği günden güne güçleniyordu, ama emin olmak gerekirse, bu olay Hermione'nin de dediği gibi “şartları ayrıntılarıyla incelemek” için miydi? Sakin günler Mayıs boyunca yavaşça akıp geçti, ve Harry Ginny'yi her görüşünde Ron onun dibindeydi sanki. Harry kendini, nasıl olacaksa Ron'un, en yakın arkadaşı ve kız kardeşi birbirleri için yanıp tutuşmasından ve onları birkaç dakikadan daha uzun bir süreliğine yalnız bırakmasından başka onu çok mutlu edecek bir şey daha olamayacağını anlamasını sağlayacak bir şans mucizesi arzularken buldu. Ama yılın Quidditch finali yaklaşırken her iki isteğinin gerçekleşmesi için hiçbir şansı yoktu; Ron Harry'le taktikler konusunda konuşmak istiyordu her zaman ve başka şeyler için çok az düşüncesi vardı.</p><p class="calibre9">Ron bu bakımdan yegane kişi değildi; hala tamamiyle belirsiz olan Şampiyon'u belirleyecek Gryffindor-Ravenclaw maçına olan ilgi aşırı yükseliyordu okul içinde. Eğer Gryffindor Ravenclaw'ı üçyüz puan farkla yenerse (uzun bir yoldu, ve Harry takımının iyi uçmasını sağlayacak kadar iyi tanımıyordu henüz), o zaman Şampiyona'yı kazanacaktı. Eğer üç yüz puandan az farkla yenerlerse, Ravenclaw'ın ardından ikinci olacaklardı; eğer yüz puan farkla kaybederlerse Hufflepuff'ın arkasından üçüncülüğe yerleşeceklerdi, ve eğer yüz puandan fazla farkla yenilirlerse sonuncu olacaklardı ve hiçbir şey olamayacaklardı. Gryffindor iki asırdan sonra sonuncu olduğunda, kaptanın o olduğunu unuturlarmıydı diye düşündü.</p><p class="calibre9">Çok önemli olan maça geri sayımda bildik her nitelik vardı: rakip Bina üyeleri koridolarda karşı takımı tehdit etmeye kalkışıyorlardı; onlar geçtiği an özel oyuncular aleyhinde hoşa gitmeyen şarkılar yüksek sesle söyleniyordu. Takım üyeleri ya tüm dikkatlerin üzerlerinde olmasından dolayı eğlenerek etrafta kabadayılık yapıyorlar, ya da sınıflar arasındaki tuvaletlere girerek kusuyorlardı. Nedense, oyun Ginny'le ilgili olan planları için Harry'nin aklında içinden çıkılmaz bir şekilde başarı veya başarısızlıkla bağdaşmıştı. Eğer üç yüz puandan daha fazla farkla yenerlerse oluşacak coşku sahnesini ve bir yudum doyurucu Felix Felicis kadar iyi olabilecek neşeli gürültülerle dolu maç sonrası partisini düşünmeden edemedi.</p><p class="calibre9">Tüm zihin kargaşasının ortasında Harry, diğer güçlü arzusunu unutmamıştı: Malfoy'un İhtiyaç Odası'nda neler karıştırdığını bulmak. Hala Çapulcu Haritası'nı kontrol ediyordu, ve Malfoy'un yerini bulamaması üzerine, Malfoy'un zamanının çoğunu Oda'da geçirdiği sonucuna vardı. Harry, İhtiyaç Odası'na girmeyi başarma konusundaki ümidini her ne kadar kaybediyor olsa da, yakınlarda olduğu zaman girmeye kalkışıyordu, ama isteğini tekrar tekrar söylemesine rağmen, duvar kesin bir şekilde kapısız kalmaya devam ediyordu.</p><p class="calibre9">Ravenclaw'la olan maçtan birkaç gün önce Harry, kendini Ortak Salon'dan akşam yemeğine doğru yalnız giderken buldu, Ron kusmak için kendini tekrar tuvalete atmıştı, ve Hermione son Aritmansi denemesinde yapmış olabileceğini düşündüğü bir hata için aceleyle Pröfesör Vector'u görmeye gitmişti. Alışkanlıktan dolayı, Çapulcu Haritası'nı inceleyen Harry, her zamanki gibi dolambaçlı yol olan yedinci kat koridorundan geçti. Bir an için Malfoy'u hiçbir yerde bulamadı, ama sonra Malfoy'un alt kattaki erkekler tuvaletinde olduğunu gösteren minik etiketli noktayı gördü, ona Crabbe ve Goyle değil, Mızmız Myrtle eşlik ediyordu.</p><p class="calibre9">Harry sadece bu kuşkulu çifte bakarken bir zırha çarptığı zaman durdu. Yüksek sesli gürültü onu dalgınlığından çekip çıkardı; Filch'in geleceği korkusuyla olay mahalinden aceleyle uzaklaşarak mermer basamaklardan aşağı doğru fırladı ve sonra da alttaki geçit boyunca hızla koştu. Tuvaletin dışında, kulağını kapıya dayadı. Hiçbir şey duyamadı. Sessizce kapıyı iterek açtı.</p><p class="calibre9">Draco Malfoy sırtı kapıya dönük bir şekilde ayaktaydı. Elleri lavabonun her iki tarafını sıkıca tutuyordu, beyaz-sarı başı ise eğikti.</p><p class="calibre9">“Yapma,” diye yumuşak bir ses geldi başka bir kabinde olan Mızmız Myrtle'dan. “Bana... neyin yanlış olduğunu söyle... sana yardım edebilirim...”</p><p class="calibre9">“Hiç kimse bana yardım edemez,” dedi Malfoy. Tüm vücudu titriyordu. “Bunu yapamam... yapamam... işe yaramayacak... ve yakında yapmazsam... beni öldüreceğini söylüyor...”</p><p class="calibre9">Ve Harry büyük bir şok içinde anladı, öyle büyük bir şoktu ki onu oraya çakmıştı, Malfoy ağlıyordu -gerçekten ağlıyordu- gözyaşları solgun yüzünden kirli lavaboya akıyordu. Malfoy güçlükle soludu ve yutkundu, ve sonra, büyük bir titremeyle, az çatlamış aynaya baktı ve omuzunun üstünden Harry'yi bakarken gördü.</p><p class="calibre9">Asasını çeken Malfoy arkasına döndü. İçgüdüsel olarak, Harry kendi asasını çekti. Malfoy'un büyüsü Harry'nin tepesindeki lambayı paramparça ederek Harry'yi birkaç santim sıyırdı; Harry kendini yana doğru fırlattı, Levicorpus'u düşündü ve asasına hafifçe dokundu, ama Malfoy laneti engelledi ve başka bir lanet için asasını kaldırdı -</p><p class="calibre9">“Hayır! Hayır! Kesin şunu!” diye cikledi Mızmız Myrtle, sesi fayanslı tuvaletin içinde yüksek sesle yankılanıyordu. “Durun! DURUN!”</p><p class="calibre9">Gürültülü bir patlama oldu ve Harry'nin arkasındaki çöp kutusu infilak etti; Harry Malfoy'un kulağının arkasındaki duvara çarpıp geri seken ve gürültüyle çığlık atan Mızmız Myrtle'ın altındaki su deposunu ezip geçen bir Bacak-Kilitleme büyüsü yapmaya kalkıştı; sular her tarafa saçıldı ve Harry kaydı, Malfoy yüzünü buruşturduğu an, “Cruci...” diye haykırdı.</p><p class="calibre9">“SECTUSEMPRA” diye bağırdı, yerden asasını vahşice sallayan Harry.</p><p class="calibre9">Malfoy'un yüzünden kanlar fışkırdı ve göğsü sanki görünmez bir kılıç tarafından deşilmişti. Geriye sendeledi ve asası zayıf sağ elinden düşerken su kaplı zemine büyük bir şapırtıyla kapaklandı.</p><p class="calibre9">“Hayır...” diye nefesi kesildi Harry'nin.</p><p class="calibre9">Kayarak ve sendeleyerek Harry ayağa kalktı ve yüzü kıpkırmızı kesilmiş olan ve beyaz elleriyle kanla kaplanmış göğsünü tırmıklayan Malfoy'un yanına fırladı.</p><p class="calibre9">“Hayır - ben yapmadım...”</p><p class="calibre9">Harry ne diyeceğini bilmiyordu; kendi kanından bir havuzcuğun içinde kontrolsüzce titreyen Malfoy'un yanında dizlerinin üstüne çöktü. Mızmız Myrtle sağır edici bir sesle bağırdı: “KATİL! TUVALETTE KATİL! KATİL!”</p><p class="calibre9">Harry'nin arkasındaki kapı bir çarpmayla açıldı ve Harry baktı, dehşete düştü: Snape odada ileriye doğru atılmıştı, yüzü mosmordu. Harry'yi kabaca bir tarafa iterek, Malfoy'un yanına çöktü, asasını çıkardı, ve nerdeyse şarkıya benzer büyülü sözcükler mırıldanarak Harry'nin lanetinin yapmış olduğu derin yaralara sürdü. Kan kaybı yavaşlamış görünüyordu; Snape geri kalan şeyleri Malfoy'un suratından temizledi ve büyüyü tekrarladı. Artık yaralar kapanıyor gibiydi.</p><p class="calibre9">Yapmış olduğundan dehşete düşen Harry hala izliyordu, kendisinin de su ve kanla kaplı olduğundan haberi yoktu. Mızmız Myrtle yukarıda hala hüngür hüngür ağlıyor ve inliyordu. Snape üçüncü kez karşı laneti yaptığında, Malfoy'u yarım kaldırarak ayakta durmasını sağladı.</p><p class="calibre9">“Hastahane kanadına gitmen gerek. Kesin bir miktar yaralanma olabilir, ama eğer hemen bir tutam geyikotu alırsan o yaraları dahi engelleyebiliriz... Gel...”</p><p class="calibre9">Malfoy'u tuvaletten dışarı çıkarttı, kapıda Harry'ye dönerek sesinde soğuk bir öfkeyle, “Ve sen, Potter... Beni burda bekle.”</p><p class="calibre9">Harry'nin aklına bir dakikalığına emre karşı çıkmak gelmedi. Ttireyerek yavaşça ayağa kalktı, ve ıslak zemine baktı. Yüzeyde kıpkırmızı çiçekler varmış gibi su üstünde yüzen kan lekeleri vardı. Mızmız Myrtle inlemeye devam ederken ve artan hıçkırıklarından açıkça zevk alırken, ona sessiz olmasını söyleyecek cesaret bile bulamadı içinde. Snape on dakika sonra döndü. Tuvalete adımını attı ve kapıyı ardından kapattı.</p><p class="calibre9">“Git,” dedi Myrtle'a ve Myrtle ardından çınlayan bir sessizlik bırakarak kendi kılozetine doğru bir hamlede dalış yaptı.</p><p class="calibre9">“Bunu yapmak istemedim,” dedi Harry bir solukta. Sesi soğuk ve sulu boşlukta yankılandı. “O büyünün ne yaptığını bilmiyordum.”</p><p class="calibre9">Ama Snape bunu görmemezlikten geldi. “Anlaşılan seni hafife almışım, Potter,” dedi sessizce. “Senin böyle güçlü bir Karanlık Büyü bildiğini kim düşünebilirdi? Kim öğretti sana bu büyüyü?”</p><p class="calibre9">“Ben - onu bir yerde okudum.”</p><p class="calibre9">“Nerde?”</p><p class="calibre9">“O - kütüphaneye aitti,” diye uydurdu Harry çılgınca. “Adının ne olduğunu hatırlayamıyorum...”</p><p class="calibre9">“Yalancı,” dedi Snape. Harry'nin boğazı kurudu. Snape'in ne yapacağını biliyordu ve bunu hiçbir zaman engelleyememişti. ...</p><p class="calibre9">Tuvalet Harry'nin gözlerinde parıldıyor gibi görünüyodu; tüm düşüncelerini dağıtmaya çalıştı, ama ne kadar denesede, Melez Prens'in İleri Düzey İksir Yapımı'nın kopyası aklının ön tarafında belirsizce yüzüyordu.</p><p class="calibre9">Ve sonra yeniden enkaz haline gelmiş ve ıslak tuvaletin ortasında Snape'e gözlerini dikmiş bakıyordu. Snape'in, korktuğu şeyi görmemesi umuduyla onun kara gözlerine dik dik baktı, ama -</p><p class="calibre9">“Bana okul çantanı getir,” dedi Snape, yumuşak bir ses tonuyla, “ve tüm okul kitaplarını. Hepsini. Onları bana getir. Şimdi!”</p><p class="calibre9">Tartışmanın bir anlamı yoktu. Harry birkerede döndü ve tuvaletin dışına sular sıçrattı. Bir kez daha koridordayken, Gryffindor Kulesi'ne doğru bir koşu kopardı. Çoğu insan yolun diğer tarafında yürüyordu; kan ve suyla sırılsıklam olmuş Harry'ye ağızları açık bakakaldılar, ama koşup yanlarından geçtiği an ardından yöneltilen hiçbir soruya cevap vermedi.</p><p class="calibre9">Sersemlemiş hissediyordu; sanki sevgili bir ev hayvanı aniden bir canavara dönüşmüştü; Prens, kitabına böyle bir büyüyü koyarken ne düşünmüş olabilirdi? Slughorn'a -Harry'nin midesi çalkalandı- tüm yıl boyunca İksir dersinden nasıl bu kadar güzel sonuçlar aldığını söyler miydi? Harry'ye çok şey öğretmiş olan... Harry'ye bir çeşit rehber ve arkadaş olan... kitaba el koyacak mıydı ya da yok mu edecekti? Harry bunun olmasına izin veremezdi... Veremezdi...</p><p class="calibre9">“Nerdeydin--? Neden sırılsıklamsın? Bu kan mı?” Harry'nin bu haline şaşıran Ron basamakların başında duruyordu.</p><p class="calibre9">“Kitabına ihtiyacım var,” diye soludu Harry. “İksir kitabın. Çabuk... bana ver...” “Ama ya Melez...”</p><p class="calibre9">“Sonra anlatırım!”</p><p class="calibre9">Ron İleri Düzey İksir Yapımı kopyasını çantasından çıkardı ve teslim etti; Harry Ron'u geçerek Ortak Salon'a doğru tabana kuvvet koştu. Burdaydı, akşam yemeklerini yeni bitirmiş olan birkaç insanın şaşkın bakışlarını görmezden gelerek okul çantasını kaptı, kendini portre deliğinde dışarı attı, ve yedinci kat koridoruna doğru fırladı. Dans eden ifritlerin gobleninin önünde kayarak durdu, gözlerini kapadı, ve yürümeye başladı.</p><p class="calibre9">Kitabımı saklamak için bir yere ihtiyacım var... Kitabımı saklamak için bir yere ihtiyacım var... Kitabımı saklamak için bir yere ihtiyacım var. ...</p><p class="calibre9">Üç kez daha boş duvarın önündeki geniş alanda bir aşağı bir yukarı yürüdü. Gözlerini açtığında, en sonunda, orda bir oda vardı: İhtiyaç Odası'nın kapısı. Harry kapıyı çekerek açtı, kendini içeri attı, ve kapıyı çarpıp kapattı.</p><p class="calibre9">Şaşkınlıktan nefes nefese kaldı. Hızı, paniği, tuvalette onu ne beklediği korkusuna rağmen kendine hakim olamadı ama baktığı şey tarafından dehşete düştü. Yüksek pencereleri, kule gibi duvarlarıyla şehir gibi görünen bir yere ışık şaftları gönderen koca bir katedral boyutunda olan bir odada duruyordu, Harry'nin bildiği kadarıyla Hogwarts sakinlerinin soylarının saklı eşyalarını bulundurabilecek bir yapıydı. İstiflenmiş, belki de, kötüye kullanılmış bir büyünün kanıtlarını saklamak için konulmuş olan, ya da şatonun gururlu ev cinleri tarafından saklanmış olan kırık dökük parçalarla ya da hasar görmüş eşya yığınlarıyla sınırlandırılmış dar yollar ve sokaklar vardı. Binlerce ve binlerce kitap vardı, yasaklanmış ya da çalınmış olmalarına şüphe yoktu. Kanatlı Mancınıklar ve Azılı Frizbiler vardı, içinde hala hayat olanlar fazla hareket etmeden diğer yasak nesnelerin oluşturduğu dağ üzerinde isteksizce uçuyorlardı; çentikli, donmuş iksir şişeleri, şapkalar, mücevherler, cübbeler vardı; ejderha yumurtası kabuğuna benzeyen şeyler, hala içindekinin şeytanca parladığı tıpalı şişeler, birkaç tane paslı kılıç, ve ağır, kanlı bir balta vardı.</p><p class="calibre9">Tüm bu saklı hazinelerin arasındaki birçok dar sokakta aceleyle yürüdü. İçi doldurulmuş devasa bir ifritin sağından geçti, sola Montague'nün geçen sene kaybetmiş olduğu kırık Kaybolma Kabini'ne doğru döndü, sonunda yüzeyi asit atılmış gibi kabarmış görünen geniş bir dolabın yanında durdu. Dolabın gıcırdayan kapılarından birini açtı: Burası uzun süre önce kafesinde ölmüş olan bir şey için saklanma yeri olarak kullanılmıştı; iskeletinde beş bacak vardı. Melez Prens'in kitabını kafesin arkasına sıkıştırdı ve kapıyı sıkıca kapattı. Kalbi dehşet içinde gümbürdeyen Harry, tüm kargaşaya bir göz atarak bir an için mola verdi... Bu yeri tüm bu çöplerin ortasında yeniden bulabilecek miydi? Yakında sandığın üstündeki çirkin bir cadının çentikli büstünü kavrayarak onu kitabın artık saklı olduğu dolabın üstüne kaldırdı, tozlu ve eski bir peruğu ve de heykelin üstündeki kirlenmiş tacı alarak büstü daha belirgin yapmak için onun kafasına koydu, sonra saklı paçavraların oluşturduğu dar sokaklarda koşabildiği kadar hızla koştu, kapıya geri döndü, sonra arkasından sıkıca kapattığı kapının bulunduğu koridora geri döndü, ve kapı bir kerede taşa dönüştü.</p><p class="calibre9">Ron'un İleri Düzey İksir Yapımı kopyasını aynı onun yaptığı gibi çantasına tıkan Harry, tam gaz alt kattaki tuvalete doğru koştu. Bir dakika sonra, asasını sessizce Harry'nin okul çantasına doğru tutan Snape'in önündeydi. Nefes nefese kalan ve göğüsünde yakıcı bir acı hisseden Harry, onu teslim etti ve bekledi.</p><p class="calibre9">Birer birer Snape, Harry'nin kitaplarını çekip çıkarttı ve onları inceledi. Sonunda, geriye kalan tek kitap Snape'in konuşmadan önce ona çok dikkatle baktığı İksir kitabıydı.</p><p class="calibre9">“Bu senin İleri Düzey İksir Yapımı kopyan demek, değil mi, Potter?”</p><p class="calibre9">“Evet,” dedi, hala zor nefes alan Harry.</p><p class="calibre9">“Bundan eminsin, değil mi, Potter?”</p><p class="calibre9">“Evet,” dedi Harry, meydan okuyarak.</p><p class="calibre9">“Bu senin Flourish ve Blotts'dan satın aldığın İleri Düzey İksir Yapımı kopyası mı yani?”</p><p class="calibre9">“Evet,” dedi Harry kesin bir şekilde.</p><p class="calibre9">“Peki neden,” diye sordu Snape, “ön kapağın arkasında ‘Roonil Wazlib' yazısı var?”</p><p class="calibre9">Harry'nin kalbi durmaya başladı. “O benim lakabım,” dedi.</p><p class="calibre9">“Senin lakabın,” diye tekrarladı Snape. “Evet... arkadaşlarım beni böyle çağırır,” dedi Harry.</p><p class="calibre9">“Bir lakabın ne olduğunu anlayabilirim,” dedi Snape. Soğuk, siyah gözler bir kez daha Harry'ninkileri delip geçiyordu; onlara bakmamayı denedi. Zihnini kapa.... Zihnini kapa... Ama bunun tam olarak nasıl yapıldığını hiçbir zaman öğrenememişti...</p><p class="calibre9">“Ne düşündüğümü biliyor musun, Potter?” dedi Snape, çok alçak sesle. “Bence sen bir yalancı ve sahtekarsın, ve sen dönemin sonuna kadar her cumartesi benimle cezaya kalmayı hakediyorsun. Ne düşünüyorsun, Potter?”</p><p class="calibre9">“Ben - ben kabul etmiyorum, efendim,” dedi, hala Snape'in gözlerine bakan Harry.</p><p class="calibre9">“Güzel, cezandan sonra nasıl hissettiğini göreceğiz,” dedi Snape. “Cumartesi sabahı saat onda, Potter. Benim ofisimde.”</p><p class="calibre9">“Ama efendim....” dedi Harry, çaresizce bakarak. “Quidditch... son maç...”</p><p class="calibre9">“Saat onda,” diye sarı dişlerini gösteren bir sırıtmayla fısıldadı Snape. “Zavallı Gryffindor... bu yıl dördüncü sırada olacak, korkarımki...”</p><p class="calibre9">Ve tek bir kelime dahi etmeden Harry'yi çatlak aynaya bakar halde bırakarak tuvaletten ayrıldı, daha hasta hissediyordu, emindi, Ron'un hayatta hissetiğinden daha fazla hasta hissediyordu.</p><p class="calibre9">“ ‘<span class="italic">Sana söylemiştim</span>' demiyeceğim,” dedi Hermione, bir saat sonra Ortak Salon'daydılar.</p><p class="calibre9">“Kes şunu, Hermione” dedi Ron kızgınlıkla.</p><p class="calibre9">Akşam yemeğine hiç yetişememişti; zaten isteği de yoktu. Ron'a, Hermione'ye ve Ginny'ye neler olduğu hakkındaki hikayesini daha yeni bitirmişti, anlatmak için yardıma ihtiyacı yoktu zaten. Haberler çok hızlı yayılmıştı: Görünüşe göre Mızmız Myrtle şatonun her tuvaletinde ortaya çıkarak hikayeyi anlatmayı kendine bir görev bilmişti; Malfoy hastahane kanadında Harry'ye her yerde saldırarak zaman kaybetmeyen Pansy Parkinson tarafından ziyaret edilmişti, ve Snape, öğretim görevlilerine, neler olduğunu tam olarak anlatmıştı. Harry daha yeni, kovulmadığı için şanslı olduğunu söyleyen ve Snape'in dönemin sonuna kadar her cumartesi olan cezasını tüm kalbiyle destekleyen McGonagall tarafından çağırılarak onun eşliğinde hiç hoş olmayan on beş dakikaya katlanmak için Ortak Salon'dan çıkmıştı.</p><p class="calibre9">“O Prens hakkında yanlış bir şeyler olduğunu söylemiştim,” dedi Hermione, anlaşılan kendini tutamamıştı. “Ve ben haklıydım, değil mi?”</p><p class="calibre9">“Hayır, haklı olduğunu düşünmüyorum,” dedi Harry inatla.</p><p class="calibre9">Hermione'nin azarlaması olmadan da yeterince kötü bir zaman geçiriyordu; Oynayamayacağını söylediğinde Gryffindor Takımı'nın yüzündeki bakışlar herşey arasında en kötü cezaydı. Ginny'nin gözlerini üstünde hissediyordu şu an, ama Harry karışılık vermedi; o gözlerde hayalkırıklığı ya da öfke görmek istemiyordu. Harry ona sadece cumartesi günü Arayıcı olarak oynayacağını ve Dean'in onun yerine Kovalayıcı olarak tekrar takıma katılacağını söylemişti. Eğer kazanırlarsa, belki Ginny ve Dean maç bitimindeki coşku sırasında yeniden ilişki kurarlardı... Bu düşünce Harry'nin içinden buzlu bir bıçak gibi geçti...</p><p class="calibre9">“Harry,” dedi Hermione, “hala o kitap için nasıl diklenebiliyorsun, o büyü -”</p><p class="calibre9">“O kitap hakkında söylenmeyi kesecek misin!” diye gözlerinden kıvılcımlar saçtı Harry. “Prens onun sadece kopyasını çekti! Herkesin o büyüyü kullanmasını tavsiye eder gibi bir hali yoktu! Tüm bildiğimiz, ona karşı kullanılan bir şey hakkında not tuttuğu!”</p><p class="calibre9">“Buna inanamıyorum,” dedi Hermione. “resmen koruyorsun -”</p><p class="calibre9">“Yaptığım şeyi savunmuyorum!” dedi Harry çabucak. “Öyle bir şey yapmamayı dilerdim, ve sadece bir sürü cezam olduğundan dolayı değil. O tür bir büyü kullanmayacağımı biliyorsun, Malfoy'un üstünde bile kullanmam, ama Prens'i suçlayamazsın, o ‘<span class="italic">bunu deneyin, gerçekten muhteşem</span>' diye bir şey yazmamıştı - sadece kendisi için not tutuyordu, değil mi, başkası için değil...”</p><p class="calibre9">“Bana,” dedi Hermione, “oraya geri döneceğini mi söylüyorsun -?”</p><p class="calibre9">“Ve kitabı geri alacağımı mı söylüyorum? Evet, kitabı alıcam,” dedi Harry kuvvetli bir şekilde. “Dinle, eğer Prens olmasaydı Felix Felicis'i asla kazanamazdım. Ron'u zehirden nasıl kurtarabileceğimi asla bilmeyecektim, asla benim -”</p><p class="calibre9">“- İksir dersinde haketmediğin muhteşem bir şöhretin olmayacaktı,” dedi Hermione iğrenerek.</p><p class="calibre9">“Kes şunu artık, Hermione!” dedi Ginny, ve Harry çok şaşırmıştı, çok minnettar olmuştu, Harry baktı.</p><p class="calibre9">“Söylenenlere bakılırsa, Malfoy bir Affedilemez Lanet kullanmayı deniyordu, Harry kendisini kurtarmak için bir şey yaptığından dolayı memnun olmalısın!”</p><p class="calibre9">“Evet, tabii ki Harry lanetlenmediği için çok memnunum!” dedi açıkça sızlanan Hemione. “Ama o Sectum-Sempra büyüsünün iyi olduğunu söyleyemezsin Ginny, gördün mü Harry'yi ne hale soktu! Ve düşündüm de, maçtaki şansınızı da ne hale soktuğunu görüyorum -”</p><p class="calibre9">“Ah, sanki Quidditch'ten anlıyormuş gibi davranmaya başlama,” diye diklendi Ginny, “kendini sadece utanılacak duruma düşüreceksin.”</p><p class="calibre9">Ron ve Harry uzun uzun baktılar: Birbirleriyle her zaman iyi anlaşan Ginny ve Hemione, şimdi kollarını bağlamış oturuyorlardı, zıt yönlerde birbirlerine yiyecek gibi bakıyorlardı. Ron Harry'ye endişeyle baktı, sonra rastgele bir kitap kaptı ve arkasına gizlendi. Harry, her nasılsa, bunu hakketiğini bilmesine rağmen, birden inanılmaz bir şekilde mutlu hissetti, akşamın geri kalanı boyunca hiçbirisi konuşmamış olsa bile.</p><p class="calibre9">Kaygısızlığı uzun sürmedi. Sonraki gün Slytherin'in katlanılması gereken sataşmaları vardı, kaptanlarının dönemin final maçında kendisinin ceza yemesini sağladığı için mutsuz olan Gryffindor'luların öfkesinden bahsetmemişti bile. Cumartesi sabahı, Hermione'ye ne demiş olsa da, Ginny, Ron ve diğerleriyle Quidditch sahasında yürümek için dünyadaki tüm Felix Felicis'leri memnuniyetle değiş tokuş ederdi. Günışığı altında sel gibi akan ve hepsinin şapkalar ya da rozetler taktığı ve bayraklar ya da atkılar salladığı öğrenci güruhuna sırt çevirip maç hakkında hiçbir yorumu, alkışı ya da homurdanmayı duyamayacağını bile bile zindanlara giden taş basamaklardan inmek ve sonra da kalabalığın uzaktan gelen sesinin çoğunlukla yokolduğu yere kadar yürümek neredeyse dayanılmazdı.</p><p class="calibre9">Harry kapıyı çalıp memnuniyetsizlikle, öğretim yerinin daha yukarıda olmasına rağmen, hala Snape'in boşaltmamış olduğu bildik ofise girdiği zaman, “Ah, Potter,” dedi Snape. Oda her zamanki kadar donuk bir aydınlıktaydı ve yapışkan ölü nesneler duvarların tümünde asılı duran renkli iksirlerin içine konumuştu. Kötüye alamet olarak, Harry'nin oturacağını sandığı masanın üstünde bir sürü istiflenmiş ve örümcek ağlarıyla kaplanmış kutu vardı; onların bunaltıcı, merhametsiz bir havası vardı, ve onların üstünde çalışmak anlamsızdı.</p><p class="calibre9">“Mr. Filch bu eski dosyaları temizleyecek birini arıyordu,” dedi Snape, yumuşak bir sesle. “Bunlar Hogwarts'ın diğer suçluları ve aldıkları cezaların kayıtları. Senden mürekkebin silinmiş olduğu ya da kartların fareler tarafından hasar görmüş olduğu yerlerdeki suçları ve cezaları oraya yeniden geçirmeni istiyorum, ve alfabetik sırada olduklarından emin ol, sonra yeniden kutulara yerleştir. Büyü kullanmayacaksın.”</p><p class="calibre9">“Anladım, Profesör,” dedi, son üç heceye koyabildiği kadar küçümseme ifadesi koyan Harry.</p><p class="calibre9">“Düşündüm de,” dedi Snape, dudaklarında bedbah gülümsemesiyle, “yüz on ikiden yüz elli altıya kadar olan kutulardan başlayabilirsin. İçlerinde görevine biraz ilgi duyacağın bazı tanıdık isimler bulacaksın. İşte, bak...”</p><p class="calibre9">Gösterişle en üstteki kutulardan birinden bir kart çekti ve okudu, “James Potter ve Sirius Black. Bertram Aubrey üzerinde kanun dışı büyü kullandıklarından dolayı göz altına alındılar. Aubrey'in normal boyutlarda iki kafası oldu. Çifte ceza.” diye dudak büktü Snape. “Onlar gittiğinde bile arkalarında büyük başarılarının kayıtlarını bırakmaları çok avutucu bir şey olmalı.”</p><p class="calibre9">Midesindeki çukurda yeniden o bildik kaynama duygusunu hissetti. Ona aynen cevap vermeyi önlemek için dilini tutarak, kutuların önüne oturdu ve bir tanesini kendine doğru çekti.</p><p class="calibre9">Harry'nin önceden tahmin ettiği gibi çok gereksiz ve sıkıcı bir işti, muntazam bir titizlik ve hevesle işaretlenmişlerdi (Snape'in titizlikle planlamış olduğu gibi), yani Harry sadece babasının ve Sirius'un yaptıklarını okumuştu, genellikle ikisi çeşitli küçük suçlara bulaşmıştı, arada bir Remus Lupin ve Peter Pettigrew onlara eşlik etmişti. Ve Harry onların çeşitli tüm suçlarını ve cezalarını kopyalarken, daha maçın yeni başladığı dışarda neler olduğunu merak etti... Arayıcı Ginny, Cho'ya karşı oynuyordu...</p><p class="calibre9">Harry duvarda tik-tak eden büyük saate tekrar ve tekrar göz attı. Sanki normal bir saatin yarı hızında hareket ediyordu; belki Snape onu olağanüstü yavaş hareket etmesi için büyülemişti? Sadece yarım saatten beri burada olamazdı... bir saat... bir buçuk saat...</p><p class="calibre9">Saat on iki buçuğu gösterdiğinde, Harry'nin karnı guruldamaya başladı. Harry görevine başladığından beri hiç konuşmamış olan Snape, sonunda biri on geçe saatine baktı.</p><p class="calibre9">“Sanırım yeter,” dedi soğukça. “Geldiğin yeri işaretle. Önümüzdeki cumartesi saat onda devam edeceksin.”</p><p class="calibre9">“Evet efendim”</p><p class="calibre9">Harry kıvrılmış bir kartı kutunun içine rastgele tıktı ve Snape kararını değiştirmeden önce kapıya hızla koştu, taş basamakları yarış yapar gibi geri tırmandı, sahadan bir ses duymak için kulağını zorladı, ama her taraf sessizdi... Demek ki bitmişti...</p><p class="calibre9">Dışarda, kalabalık Büyük Salon'da duraksadı, sonra mermer merdivenlere doğru koştu; Gyrffiondor kaybetmiş olsa da kazanmış olsa da, takım genellikle kutlamayı Ortak Salon'da yapar ve acılarını Ortak Salon'da paylaşırlardı.</p><p class="calibre9">“Quid agis.” dedi Şişman Hanım'a deneme olarak, içeride neyle karşılaşacağını merak ediyordu. “Göreceksin,” dediği an Hanım'ın yüz ifadesini anlamak güçtü.</p><p class="calibre9">Ve ileriye doğru açıldı.</p><p class="calibre9">Onun arkasından bir kutlama gürültüsü fırladı dışarı. Onun görüş alanı içindeki insanların çığlık atmaya başlaması üzerine ağzı açık bakakaldı; birkaç el onu odanın içine çekti.</p><p class="calibre9">“Biz kazandık!” diye haykırdı, etrafta zıplayan ve Kupayı Harry'ye savuran Ron. “Biz kazandık! Dört yüz elliye yüz kırk! Biz kazandık!”</p><p class="calibre9">Harry etrafına bakındı; Ginny ona doğru koşarak geliyordu; kollarını Harry'ye doladığı an yüzünde sert ve ateşli bir ifade vardı. Ve hiç düşünmeden, planlamadan, elli kişinin onlara baktığına aldırış etmeden, Harry onu öptü.</p><p class="calibre9">Birkaç uzun dakikadan sonra - ya da yarım saat de olabilir - veya birkaç güneşli gün de olabilir - ayrıldılar. Sonra birkaç insan ıslık çaldı ve bir an çekingen kıkırdama patlaması oldu. Harry Ginny'nin kafasının üstünden elinde paramparça olmuş bardağı tutan Dean Thomas'a, ve sanki bir şey fırlatacakmış gibi bakan Romilda Vane'e baktı. Hermione'nin gözlerinin içi gülüyordu, ama Harry'nin gözleri Ron'u arıyordu. Sonunda hala kupayı tutan ve yüzünde kafasına bir sopayla vurulmasının daha uygun olacağını gösteren bir ifade olan Ron'u buldu. Bir saniyeden daha az bir zaman birbirlerine baktılar, sonra Ron, Harry'nin anladığı ve ‘<span class="italic">Peki - eğer yapman gerekiyorsa</span>' anlamında bir minik kafa sallayışıyla cevap verdi.</p><p class="calibre9">Göğsündeki yaratık zaferle kükrüyordu, portre deliğinin dışında Ginny'ye sırıttı ve konuşmadan baktı. Maçı tartışmak yerine bahçede uzun bir yürüyüş yapmayı planlamış görünüyorlardı, tabi eğer zamanları olsaydı.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_26"></div>
</body></html>
