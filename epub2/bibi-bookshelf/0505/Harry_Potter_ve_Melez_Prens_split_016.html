<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos585977" class="calibre1"><span class="calibre2">
</span></p><p id="filepos586032" class="calibre8"><span class="calibre4">ON  DÖRDÜNCÜ  BÖLÜM: </span><br class="calibre7"/><span class="calibre4">FELIX  FELICIS</span></p><p class="calibre11">Ertesi sabah ilk olarak Harry'nin Bitkibilim dersi vardı. Kahvaltı sırasında duyulma korkusu sebebiyle Ron ve Hermione'ye Dumbledore'la yaptıkları dersten bahsedememişti, ancak seralara doğru giderken geçtikleri sebze kısmında yürürlerken onları bilgilendirdi. Hafta sonunun acımasız rüzgarı sonunda dinmişti, ancak tuhaf sis geri dönmüştü ve bu da doğru serayı bulmak için harcadıkları zamanı biraz daha uzatıyordu.</p><p class="calibre9">“Vay, korkunç bir düşünce, Kim-Olduğunu-Bilirsin-Sen'in oğlu,” dedi Ron sessizce, bu dönemin projesini şekillendiren boğumlu<span class="calibre13">
</span>Çekik Sürgü<span class="calibre13">
</span>kütüklerinin etrafındaki yerlerini alıp koruyucu eldivenlerini giyerlerken.</p><p class="calibre9">“Ama, hala Dumbledore'un bütün bunları neden sana gösterdiğini anlamış değilim. Yani, her şey çok ilginç, ama amaç ne?”</p><p class="calibre9">“Bilmiyorum,” dedi Harry, yapışkan kalkana yerleşirken. “Ancak her şeyin çok önemli olduğunu ve hayatta kalmama yardım edeceğini söylüyor.”</p><p class="calibre9">“Bence bu büyüleyici,” dedi Hermione kararlı bir şekilde. “Voldemort hakkında mümkün olduğunca şey öğrenmek, onu tamamıyla anlamanı sağlayacak. Yoksa başka türlü onun zayıf yönünü nasıl bulacaksın?”</p><p class="calibre9">“Slughorn'un son partisi nasıldı peki?” diye sordu Harry boğuk bir sesle yapışkan kalkanın arasından.</p><p class="calibre9">“Oh, oldukça eğlenceliydi, gerçekten,” dedi Hermione, bu kez de koruyucu gözlüklerini takarken. “Yani, tanınmış olağanüstü kişilerin üstünden geçiniyor birazcık ve oldukça iyi bağlantıları olduğu için McLaggen'a kesinlikle yaltaklık ediyor, ancak bize gerçekten güzel yiyecekler verdi ve bizi Gwenog Jones'la tanıştırdı.”</p><p class="calibre9">“Gwenog Jones?” dedi Ron, gözleri kendi gözlüklerinin ardında büyürken. “Gwenog Jones? Holyhead Harpies'in Kaptanı?”</p><p class="calibre9">“Bu doğru,” dedi Hermione. “Şahsen, o biraz kendini beğenmişti, ama -”</p><p class="calibre9">“Bu kadar sohbet yeter!” dedi ciddi bir tavırla çabucak oraya koşturan Profesör Sprout. “Çok yavaş ilerliyorsunuz, başka herkes başladı bile ve Neville çoktan ilk bezelyesini aldı!”</p><p class="calibre9">Etrafa baktılar; şüphesiz ki, işte orda Neville kanayan dudağı ve yüzünde birçok kötü çizikle oturuyor, ancak bir greyfurt büyüklüğündeki oldukça çirkin titreyen yeşil bir şeyi sıkıca tutuyordu.</p><p class="calibre9">“Tamam, Profesör, hemen başlıyoruz!” dedi Ron, o tekrar başka yöne döndüğünde sessizce ekleyerek. “Muffliato kullanmalıydık, Harry.”</p><p class="calibre9">“Hayır, kullanmamalıydık!” dedi Hermione, hemen Melez Prens'in ve onun büyülerinin düşüncesine her zamanki ateşli karşı çıkışlarında olduğu gibi bakıyordu. “Pekala, hadi... devam edelim...”</p><p class="calibre9">Diğer ikisine endişeli bir bakış attı; ikisi de derin bir nefes aldı ve aralarında durmakta olan boğumlu kütüğe döndüler.</p><p class="calibre9">O anda bitki canlandı; uzun, dikenli, böğürtlen çalısı gibi sarmaşıklarını havada uçuşturup şaklatmaya başladı. Dallardan bir tanesi kendini Hermione'nin saçına doladı, ve Ron bahçıvan makasıyla onu kırptı; Harry bir çiftini tuzağa düşürüp birbirine düğümlemeyi başardı; dokunaç benzeri dalların ortasında bir delik açıldı, Hermione kolunu cesurca dirseğinin üstüne bir tuzak gibi kapanan bu deliğin içine soktu; Harry ve Ron deliğin tekrar açılmasını sağlamak için sarmaşıkları çekip büktüler ve Hermione elini kurtardığında, elinde sımsıkı aynı Neville'ninkine benzeyen bir bezelye tutuyordu. O anda dikenli sarmaşık dalları kendilerini içeri kapattılar ve boğumlu kütük masum ölü bir parça odunmuş gibi orda durmaya devam etti.</p><p class="calibre9">“Biliyorsunuz, kendi yerim olduğunda, bunlardan birini bahçeme koyacağımı düşünmüyorum,” dedi Ron, gözlüklerinin alnına ittirip yüzündeki terleri silerken.</p><p class="calibre9">“Bana bir kase ver,” dedi Hermione, titreyen bezelyeyi kollarının uzaklığında tutarak, Harry ona bir tane uzattı ve Hermione bezelyeyi yüzünde bir iğrenme ifadesiyle onun içine attı.</p><p class="calibre9">“İğrenmeyin, onları dışarıda tutun, en iyi tazeyken olurlar!” dedi Profesör Sprout.</p><p class="calibre9">“Her neyse,” dedi az önce bir parça odun kendilerine saldırıp sohbetlerini bölmemiş gibi devam ederek. “Slughorn bir Noel partisi verecek, Harry, ve bundan sıyrılmanın bir yolu yok, çünkü benden özellikle senin boş akşam üzerlerini öğrenmemi istedi, böylece partiyi senin gelebileceğin bir akşam yapacak.”</p><p class="calibre9">Harry inledi. Bu arada, ayağa kalkmış iki elini üzerine koyduğu bezelyeyi iyice sıkıp patlatmaya çalışan Ron kızgın bir sesle “Bu da Slughorn'un favorileri için olan partilerden biri, değil mi?” dedi.</p><p class="calibre9">“Sadece Slughorn kulübü için, evet,” dedi Hermione.</p><p class="calibre9">Bezelye Ron'un parmaklarının arasından kayıp seranın camına çarptı, Profesör Sprout'un kafasına sekti ve onun eski, yamalı şapkasını başından uçurdu. Harry bezelyeyi geri almaya gitti, döndüğünde Hermione, “Bak, ‘<span class="italic">Slug Kulübü</span>' adını ben koymadım-” diyordu.</p><p class="calibre9">“Slug Kulübü,” diye tekrar etti Ron Malfoy'unkine denk bir dudak bükmeyle. “Çok dokunaklı. Umarım partin iyi geçer. Neden McLaggen'la takılmıyorsun, böylece Slughorn sizi Kral ve Kraliçe Slug-”</p><p class="calibre9">“Misafir getirmemize izin var,” dedi bazı sebeplerden dolayı parlak bir koyu kırmızıya dönen Hermione. “ve ben de seni davet edecektim, ancak bütün bunları aptalca olduğunu düşünüyorsun demek, o zaman canını sıkmam!”</p><p class="calibre9">Harry bezelye keşke daha uzağa fırlasaydı diye düşünüyordu, böylece şu anda ikisinin yanında oturmak zorunda kalmazdı. İkisi tarafından da fark edilmeden kasenin içindeki bezelyeyi aldı ve aklına gelen en sesli ve enerjik şekilde onu açmaya çalıştı; ancak ne yazık ki, hala konuşmanın her kelimesini duyuyordu.</p><p class="calibre9">“Beni mi çağıracaktın?” diye sordu Ron, tamamen farklı bir sesle.</p><p class="calibre9">“Evet,” dedi Hermione sinirli bir şekilde. “Ancak açıkçası eğer McLaggen'le takılmamı istiyorsan...” Harry esnek bezelyeyi elindeki malayla vurmaya devam ederken bir sessizlik oldu.</p><p class="calibre9">“Hayır, istemiyorum,” dedi Ron alçak sesle.</p><p class="calibre9">Harry bezelyeyi ıskaladı ve kaseye vurarak onu kırdı.</p><p class="calibre9">“Reparo,” dedi aceleyle, parçaları asasıyla dürterken; kase yeniden eski haline geldi. Ancak kırılma sesi görünüşe göre Ron ve Hermione'ye Harry'nin varlığını hatırlatmıştı. Hermione telaşlı görünüyordu ve hemen Çekik Sürgü bezelyelerinin suyunu çıkarmanın doğru yolunu bulmak için ‘<span class="italic">Dünyadaki Et Yiyen Bitkiler</span>' adlı kitabı aceleyle karıştırmaya başladı, diğer tarafta Ron, utangaç ancak daha çok kendinden memnun görünüyordu.</p><p class="calibre9">“Ver onu bana Harry,” dedi Hermione aceleyle. “Kitabın dediğine göre onu keskin bir şeyle patlatmamız gerekiyormuş...”</p><p class="calibre9">Harry kâsedeki bezelyeyi ona uzattı; Ron'la ikisi bir kez daha gözlüklerini takıp kütüğe daldılar. Aslında bu o kadar da şaşırtıcı değil diye düşündü Harry; onu boğmaya çalışan dikenli bir sarmaşıkla güreşirken, bunun er ya da geç olacağına dair bir sezisi vardı. Ancak bu konuda nasıl hissettiğinden emin değildi... Şimdi o ve Cho birbirleriyle konuşmak bir yana birbirlerine bakamayacak kadar utangaçtılar; ya eğer Hermione ve Ron da çıkmaya başlayıp sonra ayrılırlarsa? Arkadaşlıkları devam edebilir mi? Harry üçüncü yıllarında birbirleriyle konuşmadıkları o birkaç haftayı hatırladı; ikisi arasındaki mesafeye köprü olmaya çalışmaktan hiç hoşlanmamıştı. Peki ya eğer ayrılmazlarsa? Eğer Bill ve Fleur gibi olurlarsa, o zaman yanlarında kalmak son derece rahatsız edici olurdu, ve daha iyi olsun diye bir kenara mı atılırdı?”</p><p class="calibre9">“Yakaladım!” diye bağırdı Ron kütükten ikinci bezelyeyi çıkartarak, o sırada Hermione ilkini delmeyi başarmış, bu nedenle de kasenin içi kurtlar gibi kıvrılıp duran soluk yeşil yumrularla dolmuştu.</p><p class="calibre9">Dersin geri kalanı bir daha Slughorn'un partisi anılmadan geçti. Harry'nin son bir kaç gündür iki yakın arkadaşını dikkatle inceliyor olmasına rağmen, Ron ve Hermione birbirlerine biraz daha kibar davranmaları dışında her zamankinden değişik değillerdi. Harry Slughorn'un loş bir şekilde aydınlatılmış partisinin akşamında biraz kaymak birasının etkisinde neler olacağını beklemenin iyi olacağını düşündü. Ancak o zamana kadar endişelenmesi gereken daha acele şeyler vardı.</p><p class="calibre9">Katie Bell hiçbir ayrılma ihtimali olmaksızın hala St. Mungo Hastanesi'ndeydi ki bu da Harry'nin eylülden beri dikkatle çalıştırdığı geleceği parlak Griffindor Takımı'nın bir kovalayıcı eksiği olduğu anlamına geliyordu. Katie'nin dönmesi umuduyla yerine başka birini alma işini erteleyip durmuştu, ancak açılış maçının Slytherin'le yapılacak olması oldukça korkutucuydu, bu nedenle de onun oynamak için zamanında dönemeyeceğini kabul etmesi gerekiyordu.</p><p class="calibre9">Harry seçmeler için bütün binayı toplamaya gerek olduğunu düşünmüyordu, bu nedenle bir gün Quidditch'le pek alakası olmayan iç kabartıcı bir duyguyla Biçim Değiştirme dersi sonrası Dean Thomas'ı köşeye sıkıştırdı. Sınıfın bir çoğu çıkmıştı, ancak tamamı Hermione'nin yaratışına ait olan bir çok cıvıldayan sarı kuş hala odada dolaşıyordu, başka kimse havadaki bir kuş tüyünden bu kadar çok çıkarmayı başaramamıştı.</p><p class="calibre9">“Hala kovalayıcılıkta oynamakla ilgileniyor musun?”</p><p class="calibre9">“Ne -? Evet, tabi ki!” dedi Dean heyecanlı bir şekilde. Harry Dean'ın omzunun üzerinden Seamus Finnegan'ın huysuz bir ifadeyle kitaplarını çantasına tıkmakta olduğunu gördü. Harry'nin Dean'e oynamasını teklif etmeyi istememesinin sebeplerinden biri de Seamus'ın bundan hoşlanmayacağını bilmesiydi. Diğer taraftan, takım için en iyi olanı yapmalıydı ve Dean seçmelerde Seamus'ı ezip geçmişti.</p><p class="calibre9">“Peki öyleyse, takımdasın,” dedi Harry. “Bu akşam antrenman var, saat yedide.”</p><p class="calibre9">“Tamam,” dedi Dean. “Hoşça kal, Harry! Vay canına! Ginny'ye söylemek için sabırsızlanıyorum!”</p><p class="calibre9">Koşarak odadan çıktı ve Harry ve Seamus'ı yalnız bıraktı, bu rahatsız an Hermione'nin kanaryalarından birinin vınlayarak üstlerinden geçerken Seamus'ın kafasına pislemesiyle daha da kötü bir hale geldi. Semaus, Katie'nin yerine gelen kişiden hoşnutsuz olan tek kişi değildi. Akşam Ortak Salon'da Harry'nin sınıf arkadaşlarından ikisini takıma seçtiği gerçeğiyle ilgili homurtular yükseliyordu. Okul hayatı boyunca bundan çok daha kötü homurtulara tahammül etmek zorunda kalan Harry için bu durum pek de dayanılmaz değildi, ancak aynı zamanda bu baskı yaklaşmakta olan Slytherin maçında bir zafer gerektiriyordu. Eğer Griffindor kazanırsa, Harry biliyordu ki bütün bina onu nasıl eleştirdiklerini unutup harika bir takım olduğunu bildiklerine yemin edeceklerdi. Ancak kaybederlerse... eh, diye düşündü Harry hoşnutsuzca, daha önce çok daha kötü homurtulara dayanmıştı... O akşam Dean'ı uçarken gören Harry'nin pişman olmasına hiç gerek kalmamıştı, Ginny ve Demelza'ya oldukça iyi iş çıkartıyordu. Vurucular, Peakes ve Coote da git gide daha iyi oluyorlardı. Tek sorun Ron'du. O gerginlikten ve güven eksikliğinden çeken tutarsız bir oyuncuydu, ve ne yazıkki sezonun açılış maçının tehdit edici yönü de onun bütün güvensizliğini geri getirmişti. Pek çoğu Ginny tarafından atılan yarım düzine gol yedikten sonra, yöntemi git gide daha vahşi bir hale geldi, öyle ki sonunda yaklaşan Demelze Robins'in ağzına bir yumruk patlattı.</p><p class="calibre9">“Bir kazaydı, özür dilerim, Demelza, gerçekten üzgünüm!” diye seslendi Ron her yerinden kan damlar bir halde yere doğru zikzaklarla alçalan Demelza'nın arkasından. “Yalnızca-”</p><p class="calibre9">“Panikledi,” dedi Demelza'nın hemen yanına inip onun şişmiş dudağına bakan Ginny kızgın bir şekilde. “Seni aptal, Ron, şunun haline bak!”</p><p class="calibre9">“İyileştirebilirim,” diyen Harry, iki kızın önüne indi ve asasını Demelza'nın ağzına tutup “Epiksey” dedi. “Ve Ginny, Ron'a bir daha aptal deme, bu takımın kaptanı sen değilsin-”</p><p class="calibre9">“Sen ona aptal diyemeyecek kadar meşgul görünüyordun ve ben de birinin bunu yapması gerektiğini -” Harry gülmemek için kendini zor tuttu.</p><p class="calibre9">“Havaya, herkes, hadi...”</p><p class="calibre9">Genel olarak bu dönem yaptıkları bütün antrenmanlar içinde bu en kötüsü olsa da maça bu kadar yakınlarken dürüstlüğün doğru bir davranış biçimi olmadığını düşünüyordu.</p><p class="calibre9">“İyi işti, millet, sanırım Slytherin'i dümdüz edeceğiz,” dedi canlı bir şekilde, ve Kovalayıcılar ve Vurucular soyunma odasını kendilerinden memnun bir şekilde terk ettiler.</p><p class="calibre9">“Bir çuval ejderha gübresi gibi oynadım,” dedi Ron, yankılanan bir sesle kapı Ginny'nin arkasından kapandığında.</p><p class="calibre9">“Hayır, öyle oynamadın,” dedi Harry ciddi bir şekilde. “Denediğim en iyi yakalayıcısın, Ron. Tek sorunun sinirlerine hakim olamamak.”</p><p class="calibre9">Kaleye doğru yürüdükleri zaman içinde Harry cesaretlendirme sözlerine amansız bir şekilde devam etti, ve ikinci kata vardıklarında Ron neşeli olma sınırındaydı. Ancak tam Griffindor Kulesi'ne gitmek için her zaman kullandıkları kestirme yol olan duvar halısını kaldırdıklarında kendilerini birbirlerine sıkıca sarılmış ve sanki dudakları birbirine tutkallanmış gibi ateşli bir şekilde öpüşen Dean ve Ginny'ye bakarken buldular.</p><p class="calibre9">Sanki kocaman ve ağır bir şey bir anda Harry'nin midesinde can bulmuş ve onun içini pençeliyormuş gibiydi: kan beynine hücum etmişti, böylece bütün bu duygu sönmüştü, yerine Dean'ı bir pelteye çevirecek şekilde lanetlemek için acımasız bir dürtü doğmuştu. Bu ani çılgınlıkla boğuşurken, Ron'un sesini sanki çok uzak bir mesafeden geliyormuş gibi duydu.”</p><p class="calibre9">“Oha!”</p><p class="calibre9">Dean ve Ginny ayrılıp etrafa baktılar. “Ne var?” dedi Ginny.</p><p class="calibre9">“Kendi kız kardeşimi halka açık bir yerde öpüşürken bulmak istemiyorum!”</p><p class="calibre9">“Siz müdahale etmeden önce burası ıssız bir koridordu!” dedi Ginny.</p><p class="calibre9">Dean utanmış görünüyordu. Harry'ye güvensiz bir ifadeyle gülümsedi, ancak Harry karşılık vermedi, çünkü içinde yeni doğmuş olan canavar Dean'ın bir an önce takımdan kovulması için kükrüyordu.</p><p class="calibre9">“Şey... hadi, Ginny,” dedi Dean, “hadi Ortak Salon'a dönelim...”</p><p class="calibre9">“Sen git!” dedi Ginny. “Sevgili erkek kardeşimle birkaç şey konuşacağım!” Dean o sahneyi öylece terk etmekten pek de üzgün olmayan bir ifadeyle oradan ayrıldı.</p><p class="calibre9">“Evet,” dedi Ginny kızıl saçlarını geriye doğru atıp ters ters Ron'a bakarak. “Bunu ilk ve son kez konuşalım.<span class="calibre13">
</span>Kiminle çıktığım ya da çıktığım kişiyle ne yaptığım senin işin değil Ron -”</p><p class="calibre9">“Evet, benim işim!” dedi Ron, onun kadar sinirli bir şekilde. “Sence insanların kız kardeşimin bir -”</p><p class="calibre9">“Bir ne?” diye bağırdı Ginny asasını çıkartarak. “Tam olarak bir ne?”</p><p class="calibre9">“Bir şey demek istemedi Ginny -” dedi Harry otomatik bir şekilde, ancak içindeki canavar Ron'un sözlerini onaylarcasına kükrüyordu.</p><p class="calibre9">“Ah, evet, demek istedi!” dedi birden Harry'ye patlayarak. “Sırf hayatı boyunca kimseyle öpüşmediği için, sırf şimdiye kadar aldığı en iyi öpücük Muriel Hala'dan olduğu için -”</p><p class="calibre9">“Kapat çeneni!” diye böğürdü kırmızıyı geçip artık kestane rengine dönüşen Ron. Ron da asasını çıkardı, ve Harry çabucak aralarına geçip durdu.</p><p class="calibre9">“Sen ne dediğini bilmiyorsun!” diye kükredi Ron, kollarını açıp Ginny'nin önünde duran Harry'nin üzerinden Ginny'ye en iyi atışı yapmaya çalışırken. “Sırf bunu halka açık yerlerde yapmıyorum diye-!”</p><p class="calibre9">Ginny, Harry'yi önünden çekmeye çalışırken alaycı bir kahkaha attı.</p><p class="calibre9">“Pigwidgeon'ı öpüyorsun, değil mi? Yoksa yastığının altında sakladığın bir Muriel Hala resmin mi var?”</p><p class="calibre9">“Seni-!”</p><p class="calibre9">Turuncu bir ışık demeti hızla Harry'nin sol kolunun altından geçip Ginny'yi birkaç santimle ıskaladı; Harry Ron'u ittirip duvara yapıştırdı.</p><p class="calibre9">“Aptallaşma -”</p><p class="calibre9">“Harry, Cho Chang'i öptü!” diye bağırdı, şimdi sesi ağlamak üzereymiş gibi gelen Ginny. “Ve Hermione de Viktor Krum'u, bu iğrenç bir şeymiş gibi davranan tek sensin Ron, çünkü yalnızca on iki yaşındaki bir çocuk kadar tecrüben var!”</p><p class="calibre9">Bununla birlikte fırtına gibi uzaklaştı. Harry hemen Ron'u serbest bıraktı; yüzündeki ifade öldürücüydü. İkisi orada öylece derin nefesler alarak durdular, ta ki Filch'in kedisi Mrs. Norris köşede belirip gerilimi bozana kadar.</p><p class="calibre9">“Hadi,” dedi Harry, Filch'in ayak sürüyen yürüyüşü kulaklarına gelmeye başladığında.</p><p class="calibre9">Aceleyle merdivenlerden çıkıp yedinci kat koridoruna girdiler. “Hey, çekil önümden!” diye bağırdı Ron küçük bir kıza, kız korkuyla sıçradı ve elindeki bir şişe dolusu kurbağa yumurtasını düşürdü.</p><p class="calibre9">Harry şangırdama sesini duymadı bile, yönünü şaşırmış, başı dönüyormuş gibiydi, bir yıldırım tarafından çarpılmak böyle bir şey olurdu herhalde. Bu yalnızca o, Ron'un kızkardeşi olduğu için, dedi kendi kendine. Onu Dean'le öpüşürken görmekten hoşlanmadın, çünkü o Ron'un kardeşi...</p><p class="calibre9">Ancak bunun yerine davetsiz bir şekilde kendisinin Ginny'le o ıssız koridorda öpüşürkenki görüntüsü geldi aklına... Göğsündeki canavar mırıldandı... ancak sonra Ron'un duvar halısını kaldırması ve Harry'ye asasını çekerek ‘<span class="italic">güvenini yıkmak</span>'la ilgili şeyler söylediğini gördü... “bir de arkadaşım olacaksın...”</p><p class="calibre9">“Sence gerçekten Hermione Krum'u öpmüş müdür?” diye aniden sordu Ron Şişman Hanım'a yaklaşırlarken. Harry suçlu bir başlangıç yaptı ve hayal gücüne asılıp Ron'un rahatsız etmediği, Ginny'le yalnız oldukları bir koridor hayal etti - “Ne?” dedi kafası karışmış bir şekilde. “Ah... şey...” Dürüst olan cevap “evet”, ancak bunu söylemedi. Ancak yine de Ron cevabı Harry'nin surat ifadesinden almıştı.</p><p class="calibre9">“Dilligrout,” dedi karanlık bir şekilde Şişman Hanım'a, ve ikisi portre deliğinden tırmanıp Ortak Salon'a çıktılar.</p><p class="calibre7" style="margin:0pt; border:0pt; height:1em"> </p><p class="calibre9">Bir daha ikisi de ne Ginny ne de Hermione'den bahsetmediler; aslında birbirleriyle “iyi geceler”den başka hiçbir şey konuşmadan, ikisi de kendi düşünceleriyle meşgul bir şekilde sessizce yatağa girdiler.</p><p class="calibre9">Harry uzun bir süre uyanık bir halde, dört direkli yatağının örtülerine bakarak ve kendini Ginny'ye olan hislerinin yalnızca ağabeylik hisleri olduğuna inandırmaya çalışarak öylece yattı. İkisi birlikte, bütün yazı ağabey kardeş gibi Qudditch oynayarak, Ron'u kızdırarak, ve Bill ile Sümük'e gülerek geçirmemişler miydi? Ginny'yi yıllardır tanıyordu... Böyle koruyucu bir duyguyu hissetmesi doğaldı... ona göz kulak olmak istemesi doğaldı... Dean'ın onu öptüğü için kolunu bacağını parçalamak istemesi... Hayır... bu kısım ağabeylik duygularını kontrol etmeliydi...</p><p class="calibre9">Ron uykusunda hırıldayarak horladı.</p><p class="calibre9">O Ron'un kardeşi, dedi Harry kendine ciddi bir şekilde. Ron'un kardeşi. O sınırların dışında. Ron'la olan arkadaşlığını hiçbir şey için tehlikeye atamazdı. Yastığını daha rahat bir şekle getirdi ve düşüncelerinin Ginny'nin yakınlarına bile gitmesini engellemek için elinden geleni yaparak uykusunun gelmesini bekledi. Harry ertesi gün Ron'un elinde Vurucu sopasıyla kendisini kovaladığı bir dizi rüyanın ardından biraz sersemlemiş ve kafası karışmış bir halde uyandı, ancak gün ortasında rüyasındaki Ron hayalini mutlu bir şekilde Ginny ve Dean'e düşmanlık beslemekle kalmayıp, Hermione'yi de iğneleyici ve alaycı bir şekilde hor gören Ron'la değiştirdi. Bunlara ek olarak, Ron önceki gecenin ardından daha alıngan ve Patlar Uçlu Kelekerler kadar patlamaya hazır görünüyordu. Harry bütün gününü Hermione ve Ron arasında barış sağlamaya çalışarak geçirdi, ancak başarısızdı; sonunda Hermione aşırı derecede sinirli olarak yatağa gitti, Ron'sa korkmuş bir şekilde kendisine bakan birinci sınıf Grifindor'lara kızgınca küfür ederek azametle erkekler yatakhanesine çıktı. Ve Harry'nin korkusuna rağmen, Ron'un bu yeni saldırgan hali sonraki birkaç gün de geçmedi. Daha kötüsü, bu onun yakalayıcılık yeteneklerini de batırdı ve onu daha da saldırgan bir hale getirdi, bu nedenle cumartesi günkü maçlarından önceki son antrenmanlarında Kovalayıcılar'ın kaleye gönderdiği topların hiç birini kurtaramadı ve herkese öylesine böğürdü ki sonunda Demelza Robins'i gözyaşlarına boğdu.</p><p class="calibre9">“Kapat çeneni ve onu yalnız bırak!” diye bağırdı Ron'un ancak üçte ikisi kadar olan, ancak elinde kuşkusuz ağır bir vurucu sopası taşıyan Peakes.</p><p class="calibre9">“YETER!” diye böğürdü, Ginny'nin Ron'a doğru ters ters baktığını gören ve onun Yarasa Bulamacı Büyüsü'ndeki becerisini hatırlayan Harry ve işler yoldan çıkmadan önce onlara karışmak için yanlarına gitti.</p><p class="calibre9">“Peakes, git ve Bludger'ları topla. Demelza, bu gün çok iyi oynadın, git ve kendini topla, Ron...” konuşmaya başlamadan önce herkesin gitmesini bekledi, “sen benim en iyi arkadaşımsın, ancak diğerlerine bu şekilde davranmaya devam edersen seni takımdan atarım!”</p><p class="calibre9">Harry bir an Ron'un gerçekten bir tane vuracağını düşündü, ancak sonra daha kötü bir şey oldu: Ron süpürgesinin üzerinde çökmüş gibi görünüyordu, üzerindeki bütün saldırganlık gitmiş gibi görünüyordu ve dedi ki: “Ayrılıyorum. Bir işe yaramazım.”</p><p class="calibre9">“Bir işe yaramaz değilsin ve ayrılmıyorsun!” dedi Harry ateşli bir şekilde Ron'u cüppesinin önünden yakalayarak. “Formundayken her şeyi kurtarabiliyorsun, şu andaki yalnızca zihinsel bir problem!”</p><p class="calibre9">“Sen bana kaçık mı diyorsun?”</p><p class="calibre9">“Evet, belki de!”</p><p class="calibre9">Bir an birbirlerine baktılar, sonra Ron bitkin bir şekilde kafasını salladı.</p><p class="calibre9">“Başka bir Yakalayıcı bulmak için zamanın olmadığını biliyorum, bu nedenle yarın oynayacağım, ancak eğer kaybedersek, ki öyle olacak, takımdan ayrılacağım.”</p><p class="calibre9">Harry'nin söylediği hiçbir şey fark etmedi. Akşam yemeği boyunca Ron'un kendine güvenini yükseltmeye çalıştı; Ron bunu fark edemeyecek kadar Hermione'ye kızgın ve huysuzdu. O akşam Ortak Salon'da Harry ısrar etti, Ron ayrılırsa bütün takımın nasıl harap olacağına dair açıklamalar yaptı. Bir şekilde takımın geri kalanı uzak bir köşede birbirlerine sokulmuş bir şekilde oturmuş ve belli ki Ron hakkında mırıldanıyor ve ona pis bakışlar atıyorlardı. Sonunda Harry Ron'a meydan okuyarak kışkırtmak ve onun umutla gol kurtaran tavrına geri dönmesi için onu tekrar sinirlenmeyi denedi, ancak bu strateji cesaretlendirmesi bir yana işe yaramadı bile; Ron yatağa her zaman olduğu gibi üzgün ve umutsuz gitti.</p><p class="calibre9">Harry karanlıkta uzun bir süre uyanık yattı. Önlerindeki maçı kaçırmak istemiyordu; yalnızca bu onun ilk kaptanlığı olduğundan değil, aynı zamanda hakkındaki şüpheleri hala kanıtlayamadığı Draco Malfoy'u Quidditch'te yenmek için. Ancak eğer Ron son birkaç antrenmandaki gibi oynarsa, kazanma şansları oldukça zayıf görünüyordu...</p><p class="calibre9">Keşke Ron'u kendine getirmenin bir yolunu bulsaydı... Onun formunun en üst seviyesinde oynamasını sağlayacak bir yol... Ron'u gerçekten güzel bir gün geçirdiğine inandıracak bir şey...</p><p class="calibre9">Ve cevap Harry'ye aniden parlak bir ilhamla geldi.</p><p class="calibre9">Ertesi sabah kahvaltı her zamanki gibi heyecan vericiydi; Slytherin'ler Griffindor takımından Büyük Salon'a giren her oyuncuya yüksek sesle tıslayıp yuhluyorlardı. Harry kafasını kaldırıp tavana baktı ve iyiye işaret olan berrak, soluk mavi bir gökyüzü gördü.</p><p class="calibre9">Aralıksız bir kırmızı ve altın rengi yığını olan Griffindor masası Harry ve Ron yaklaşırken alkışladı. Harry sırıtarak el salladı, Ron'sa güçsüz bir şekilde yüzünü buruşturup başını salladı.</p><p class="calibre9">“Neşelen, Ron!” diye seslendi Lavender. “Biliyorum, harikasın!” Ron onu görmezden geldi.</p><p class="calibre9">“Çay?” diye sordu Harry ona. “Kahve? Balkabağı suyu?”</p><p class="calibre9">“Ne olursa,” dedi Ron asık suratla ve tostundan huysuz bir ısırık aldı.</p><p class="calibre9">Bir kaç dakika sonra Ron'un son zamanlardaki kaba davranışlarından son derece yorgun görünen ve bu nedenle de kahvaltıya onlarla birlikte inmeyen Hermione göründü, ancak masaya geldiğinde durakladı.</p><p class="calibre9">“İkiniz nasıl hissediyorsunuz?” diye sordu, tartarmış gibi Ron'un kafasının arkasına bakarak.</p><p class="calibre9">“İyi,” dedi Ron'a bir bardak balkabağı suyu doldurmakta olan Harry. “İşte Ron, al, iç.”</p><p class="calibre9">Ron tam bardağı ağzına kadar götürmüştü ki Hermione aniden araya girdi. “İçme onu Ron!”</p><p class="calibre9">Hem Harry hem de Ron ona baktılar.</p><p class="calibre9">“Neden?” dedi Ron.</p><p class="calibre9">Şimdi Hermione gözlerine inanamıyormuş gibi Harry'ye bakıyordu. “İçeceğine az önce bir şey kattın.”</p><p class="calibre9">“Affedersin?” dedi Harry.</p><p class="calibre9">“Beni duydun. Gördüm. Ron'un içeceğine bir şey döktün. Hala şişe elinde duruyor!”</p><p class="calibre9">“Neden bahsettiğini bilmiyorum,” dedi Harry şişeyi aceleyle cebine yerleştirerek.</p><p class="calibre9">“Ron, seni uyarıyorum, içme onu!” dedi telaşla Hermione tekrar, ancak Ron bardağı aldı, bir dikişte içti ve dedi ki: “Bana patronluk taslamayı kes, Hermione!”</p><p class="calibre9">Hermione rezil olmuş gibi görünüyordu. Yalnızca Harry'nin duyabileceği şekilde eğilip onun kulağına tısladı, “Bunun için okuldan atılabilirsin. Sana inanamıyorum, Harry!”</p><p class="calibre9">“Konuşana bak,” diye geri fısıldadı Harry. “Son zamanlarda şaşırtmaca büyüsü yapılan birilerini hatırlıyor musun?”</p><p class="calibre9">Hızla masadan, onlardan uzağa uzaklaştı. Harry onun gitmesini pişmanlık duymadan seyretti. Hermione Quidditch'in ne kadar ciddi bir iş olduğunu asla anlayamamıştı. Dönüp dudaklarını şapırdatmakta olan Ron'a baktı.</p><p class="calibre9">“Neredeyse zaman geldi,” dedi Harry neşeli bir şekilde.</p><p class="calibre9">Stadyuma doğru büyük adımlarla ilerlerlerken donmuş çimenler ayakları altında çatır çutur ediyordu. “Hava bu kadar güzel olduğu için çok şanslıyız, değil mi?” diye sordu Harry Ron'a.</p><p class="calibre9">“Evet,” dedi oldukça solgun ve hasta görünen Ron.</p><p class="calibre9">Ginny ve Demelza çoktan Quidditch cüppelerini giymiş, soyunma odasında bekliyorlardı.</p><p class="calibre9">“Şartlar uygun görünüyor,” dedi Ginny, Ron'u görmezden gelerek. “Ve tahmin et ne oldu? Dünkü antrenmanlarında kafasına bir Bludger yiyen Slytherin kovalayıcısı Vaisey oynayamayacak kadar sakat! Bundan da iyisi - Malfoy da hasta!”</p><p class="calibre9">“Ne?” dedi Harry ona bakmak için aniden dönerek. “Hasta mı? Neyi varmış?”</p><p class="calibre9">“Hiçbir fikrim yok, ancak bu bizim için harika,” dedi Ginny neşeli bir şekilde. “Yerine Harper'ı oynatıyorlar; benim dönemimde ve aptalın teki!”</p><p class="calibre9">Harry belirsiz bir şekilde gülümsedi, kırmızı cüppesini giyerken aklı Quidditch'ten çok uzaklardaydı. Malfoy daha önceden yaralandığı için oynayamayacağını iddia etmişti, ancak o zaman maçın Slytherin'lere daha uygun olan bir zamana ertelendiğinden de emin olmuştu. Şimdi neden yerine başka birinin geçmesinden mutlu olmuştu? Gerçekten hasta mıydı, yoksa numara mı yapıyordu?</p><p class="calibre9">“Şüpheli, öyle değil mi?” diye sordu Ron'a alçak sesle. “Malfoy'un oynamaması?”</p><p class="calibre9">“Şanslı, diyelim,” dedi Ron biraz daha canlı görünerek. “Ve Vaisey de yok, o en iyi golcüydü, sanmazdım- hey!” dedi aniden, Yakalayıcı eldivenleri giyerken donup kalarak Harry'ye baktı.</p><p class="calibre9">“Ne?”</p><p class="calibre9">“Ben... sen...” Ron sesini alçalttı, hem korkmuş hem de heyecanlanmış görünüyordu. “İçeceğim... balkabağı suyum... yapmadın, değil mi?”</p><p class="calibre9">Harry kaşlarını kaldırdı ve “Beş dakika içinde başlıyoruz, ayakkabılarını giysen iyi olur,”dan başka bir şey demedi.</p><p class="calibre9">Gürültülü kükremeler ve yuhalamalar arasında sahaya yürüdüler. Stadyumun bir kenarı altın sarısı ve kırmızı, diğer tarafı ise yeşil ve gümüş seliydi. Bir çok Hufflepuff ve Ravenclaw da yerini almıştı; Bütün bu çığlıkların ve alkışların arasında Harry, Luna Lovegood'un ünlü aslan kafalı şapkasının kükremelerini duyabiliyordu.</p><p class="calibre9">Harry hakem olarak topları sandıktan serbest bırakmak için hazır bekleyen Madam Hooch'a doğru bir adım attı.</p><p class="calibre9">“Kaptanlar el sıkışın,” dedi Harry'nin eli yeni Slytherin Kaptanı Urquhart'ın eli içinde ezilirken. “Süpürgelerinize binin. Düdükle birlikte... üç... iki... bir...”</p><p class="calibre9">Düdük çaldı, Harry ve diğerleri aynı anda donmuş çimenlere sertçe basıp yükseldiler.</p><p class="calibre9">Harry bir yandan Snitch'i arayıp bir yandan da oldukça altında zigzaglar çizen Harper'a bakarak yerin çevresinde süzülüyordu.</p><p class="calibre9">Sonra her zamanki maç anlatıcısının sesine hiç benzemeyen kulak tırmalayıcı bir ses başladı.</p><p class="calibre9">- Evet, işte başladılar ve bu yıl Potter'ın kurduğu takımı görmek bizim için oldukça şaşırtıcı. Bir çok kişi geçen yılki yarım yamalak Yakalayıcılığı'ndan dolayı Ron Weasley'nin bu yıl takımdan atılacağını düşünüyordu, ancak elbette, Kaptan'la yakın bir arkadaşlık oldukça yardım etmiş...</p><p class="calibre9">Bu sözler sahanın diğer ucundaki Slytherin'lerin alaylı gülmeleri ve alkışlarıyla karşılandı. Harry boynunu uzatarak maç anlatıcının bulunduğu bölmeye baktı. Önceden Lee Jordan'a ait olan sihirli megafona konuşan bu kez uzun, kıvrık burunlu, zayıf, kumral bir oğlandı, Harry Hufflepuf oyuncusu olan ve hiç hoşlanmadığı Zacharias Smith'i tanıdı.</p><p class="calibre9">- Ah, işte Slytherin'in ilk gol girişimi, sahada hızla ilerleyen kişi Urquhart ve -</p><p class="calibre9">Harry'nin midesi takla attı.</p><p class="calibre9">- Weasley kurtardı, pekala, sanırım bazen şanslı olduğu kesin gibi...</p><p class="calibre9">“Bu doğru Smith, şanslı,” diye mırıldandı kendi kendine sırıtan Harry ve Kovalayıcılar'ın arasına dalarak yakalanması zor Snitch'i aramaya koyuldu.</p><p class="calibre9">Oyun başladıktan yarım saat sonra, Gryffindor altmışa sıfır öndeydi, Ron gerçekten de, bazıları yalnızca eldivenlerinin ucuyla başardığı, birkaç olağanüstü kurtarış yapmıştı ve Gryffindor'un altı golünden dördünü Ginny atmıştı. Bu durum Zacharias'ın iki Weasley'nin yalnızca Harry onları sevdiği için orada olduğu hakkında yaptığı sesli fikir yürütmeleri durdurmuş ve yerine Peakes ve Coote'a başlamıştı.</p><p class="calibre9">- Elbette ki Coote bir Vurucu için uygun yapıya sahip değil.</p><p class="calibre9">dedi Zacharias yüksek bir şekilde,</p><p class="calibre9">- Onların genelde daha çok kası olur -</p><p class="calibre9">“Ona bir Bludger fırlat!” diye Coote'a seslendi Harry yanından hızla geçerken, ancak Coote koca bir sırıtışla Bludger'ı Harry'nin zıt yönünde geçmekte olan Harper'a göndermeyi yeğledi. Harry memnun bir şekilde Bludger'ın boğuk tangırtısını duydu ve onun hedefine ulaştığını anladı.</p><p class="calibre9">Görünüşe göre Griffindor yanlış yapamıyordu. Tekrar tekrar gol attılar ve tekrar tekrar sahanın diğer ucu Ron'un kurtardığı gollerle rahatladı. O da şimdi gülümsüyordu ve gerçekten iyi bir kurtarıştan sonra kalabalık canlı bir koro halinde eski favori şarkıları “<span class="italic">Kralımızsın Weasley</span>” şarkısını söylemeye başladığında yüksekten onları yönetiyormuş gibi yapmaya başladı.</p><p class="calibre9">“Bugün özel biri olduğunu düşünüyor, değil mi?” dedi iğneli bir ses ve Harper'ın kasten ve sert bir şekilde çarptığı Harry neredeyse süpürgesinden düşüyordu. “Seni kan haini...” Madam Hooch'un arkası dönüktü ve altta Griffindor'lular öfkeyle bağırdılar, döndüğünde Harper çoktan hızla uzaklaşmıştı. Harry omzu acır bir halde ve ona arkadan sertçe çarpmaya kararlı bir şekilde arkasından hızlandı...</p><p class="calibre9">- Sanırım Slytherin'den Harper Snitch'i gördü!</p><p class="calibre9">dedi Zacharias Smith megafona doğru.</p><p class="calibre9">- Evet, kesinlikle Potter'ın görmediği bir şeyi gördü!</p><p class="calibre9">Smith gerçekten bir aptal diye düşündü Harry, çarpıştıklarını görmemiş miydi? Ancak bir an sonra midesi sanki gökyüzünden aşağı doğru düştü - Smith haklıydı ve Harry yanılıyordu: Sntich berrak gökyüzünde parlayarak oldukça üstlerinde bir yerde hızla hareket ediyordu.</p><p class="calibre9">Harry hızlandı; rüzgâr kulaklarında öyle uğulduyordu ki ne Smith'in yorumlarını ne de kalabalığı duyamıyordu, ancak Harper hala ondan öndeydi ve Griffindor yalnızca yüz puan öndeydi; eğer Harper oraya ondan önce varırsa Gryffindor kaybederdi... ve şimdi Harper ondan bir adım uzaklıktaydı ve kolunu öne uzatmıştı...</p><p class="calibre9">“Hey, Harper!” diye bağırdı Harry umutsuzluk içinde. “Malfoy yerine geçmen için sana ne kadar ödedi?”</p><p class="calibre9">Ona bunu neyin söylettiğini bilmiyordu, ancak Harper ikilemde kaldı; Snitch'i eliyle yokladı, onun parmaklarının arasından kayıp gitmesine izin verdi ve onu ıskalayarak sağından geçti. Harry muhteşem bir kavrayışla o küçük, kanat çırpan topu yakaladı.</p><p class="calibre9">“EVET!” diye haykırdı. Dönerek hızla yere indi, Snitch'i tutan eli havadaydı. Kalabalık ne olduğunu anlar anlamaz neredeyse oyunun bittiğini haber veren düdük sesini dahi bastıracak yükseklikte bir bağırış koptu.</p><p class="calibre9">“Ginny, nereye gidiyorsun?” diye bağırdı Harry takımın geri kalanı tarafından havada kucaklanırken, ancak Ginny hızla onların sağından geçip gitti ve müthiş bir sesle maç anlatanlar kabinine çarptı. Kalabalık çığlıklar atıp gülerken, Gryffindor'lu Zarcharias'ın altında güçsüz bir şekilde kımıldandığı odun enkazının yanına indi; Ginny öfkeli görünen Profesör McGonagall'a kayıtsız bir şekilde “Frenlemeyi unuttum, Profesör, özür dilerim,”diyordu.</p><p class="calibre9">Kahkahalarla gülerek Harry takımın geri kalanından ayrıldı ve gidip Ginny'ye sarıldı, ancak onu hemen bıraktı. Onun bakışlarından kaçınarak yerine Ron'un arkasından neşeyle el çırptı, bütün düşmanlık unutulmuştu, Gryffindor Takımı sahayı taraftarlarına el sallayarak kol kola geçiyordu.</p><p class="calibre9">Soyunma odasındaki atmosfer neşe doluydu. “Ortak Salon'da parti var, Seamus dedi!” diye bağırdı Dean taşkın bir şekilde. “Hadi, Ginny, Demelza!”</p><p class="calibre9">Harry ve Ron soyunma odasında kalan son iki kişiydi. Hermione içeri girdiğinde ikisi tam odadan çıkmak üzereydi. Gryffindor eşarbını elinde bükerken üzgün ancak kararlı görünüyordu. “Seninle konuşmam lazım, Harry,” Derin bir nefes aldı. “Bunu yapmamalıydın. Slughorn'u duydun, bu yasadışı.”</p><p class="calibre9">“Ne yapacaksın, bizi ele mi vereceksin?” diye çıkıştı Ron.</p><p class="calibre9">“Siz ikiniz neden bahsediyorsunuz?” diye sordu Harry, cüppesini asmak için arkasını onlara dönerek, böylece sırıttığını görmediler.</p><p class="calibre9">“Tamamen neden bahsettiğimizi biliyorsun!” dedi Hermione tiz bir sesle. “Kahvaltıda Ron'un bardağına şans iksiri kattın! Felix Felicis!”</p><p class="calibre9">“Hayır, katmadım,” dedi Harry ikisiyle yüzleşmek için dönerek.</p><p class="calibre9">“Evet, yaptın, Harry, ve bu da neden her şeyin bu kadar iyi gittiğinin sebebi, orda her şeyi kaçıran Slytherin oyuncuları ve her şeyi kurtaran Ron vardı!”</p><p class="calibre9">“Ben bir şey katmadım,” dedi Harry kocaman bir sırıtmayla. Elini cebine soktu ve sabah kahvaltıda Hermione'nin gördüğü şişeyi çıkardı. Şişe altın rengi bir iksirle ağzına kadar doluydu ve şişenin kapağı hala mumla mühürlüydü.</p><p class="calibre9">“Ron'un bunu yaptığımı düşünmesini istedim, bu nedenle sen bakarken ekliyormuş gibi yaptım,” Ron'a baktı. “Kendini şanslı hissettiğin için her şeyi kurtardın. Bunu tamamen kendin yaptın.”</p><p class="calibre9">İksiri tekrar cebine koydu.</p><p class="calibre9">“Balkabağı suyumda gerçekten bir şey yok muydu?” diye sordu Ron hayretler içinde.</p><p class="calibre9">“Ancak hava güzel... ve Vaisey oynayamadı... Gerçekten şans iksiri verilmedim mi?”</p><p class="calibre9">Harry kafasını salladı. Ron ağzı açık bir süre ona baktı, sonra Hermione'ye döndü ve onun sesini taklit ederek, “ '<span class="italic">Bu sabah Ron'un içeceğine Felix Felicis ekledin, her şeyi kurtarmasının sebebi bu!</span>' Gördün mü? Yardım olmadan da golleri kurtarabiliyorum, Hermione!”</p><p class="calibre9">“Ben kurtaramadığını hiçbir zaman söylemedim Ron, sen de iksir verildiğini sanıyordun!”</p><p class="calibre9">Ancak Ron çoktan süpürgesini omzuna atmış ve uzun adımlarla onun yanından geçip kapıya gitmişti.</p><p class="calibre9">“Şey,” dedi Harry bu ani sessizlik içinde; planının bu şekilde geri tepebileceğini düşünmemişti. “Öyleyse... partiye gidelim mi?”</p><p class="calibre9">“Sen git!” dedi Hermione yaşla dolu gözlerini kırpıştırarak. “Şu anda Ron beni hasta ediyor, bilmiyorum ki ne yapmalıydım...”</p><p class="calibre9">Ve o da fırtına gibi soyunma odasından çıktı.</p><p class="calibre9">Harry bir çok kişinin ona tebrikler dilediği kalabalığın içinden yürüyerek kaleye doğru gitti, büyük bir hayal kırıklığı yaşıyordu; o Ron maçı kazanır kazanmaz Hermione'yle ikisinin hemen yine arkadaş olacaklarını düşünüyordu. Hermione'ye Ron'u asıl gücendiren şeyin Krum'u öptüğü olduğunu nasıl anlatabileceğini bilmiyordu, özellikle de bu çok uzun bir zaman önce olduğu için. Harry içeri girdiğinde hoş bir ritmi olan Ortak Salon'daki kutlama partisinde Hermione'yi göremedi. Varlığı yenilenen alkışlar ve tebriklerle kutlanmıştı ve onu tebrik eden bir grup insan hemen etrafını sarmıştı. Ancak sıcağı sıcağına maç analizi yapmak isteyen Creevey kardeşlerle el sıkışıp, etrafını sarıp yaptığı en ufak gülünç yoruma kahkahalarla gülen ve gözlerini kırpıştıran kızlardan kurtulduğunda Ron'u arama fırsatı bulabildi. En azından, ağır bir şekilde onunla Slughorn'un Noel partisine birlikte gitmek isteyen Romilda Vane'den kurtulabilmişti.Tam içeceklerin durduğu masaya doğru kaçıyordu ki, omzunda Pygym Puff Arnold olan ve topuklarının dibinde umutla miyavlayan Crookshanks olan Ginny'le karşı karşıya geldi.</p><p class="calibre9">“Ron'u mu arıyorsun?” diye sordu sırıtarak. “İşte şurada, ikiyüzlü pislik.”</p><p class="calibre9">Harry onun işaret ettiği köşeye baktı. Orda, bütün odanın tam görüş mesafesi içinde, Ron, Lavender Brown'la öyle yakın bir şekilde sarılmış görünüyordu ki, kimin elinin nerede olduğunu söylemek zordu.</p><p class="calibre9">“Onun yüzünü yiyormuş gibi görünüyor, değil mi?” dedi Ginny sakin bir tavırla. “Ancak sanırım, yordamını biraz arıtmak zorunda. İyi oyundu, Harry.”</p><p class="calibre9">Koluna hafifçe vurdu; Harry ani bir duygunun midesine çullandığını hissetti, ancak sonra Ginny kendine daha fazla kaymak birası almak için uzaklaştı. Crookshanks de sarıgözleri Arnold'a kilitlenmiş bir şekilde onun arkasından yavaşça ilerledi. Harry daha uzunca bir süre yüzeye çıkacağa benzemeyen Ron'dan başka bir yere döndü, tam o anda portre deliği kapanıyordu. İç bulandıran bir hisle, çalı yelesi gibi kahverengi bir tutam saçı görüş açısından kaybolurken gördüğünü sandı.</p><p class="calibre9">Hemen ileri atıldı, tekrar Romilda Vane'den kaçtı ve Şişman Hanım'ın portresini savurup açtı. Dışarıdaki koridor ıssız görünüyordu.</p><p class="calibre9">“Hermione?”</p><p class="calibre9">Onu, ilk denediği kilitli olmayan sınıfta buldu. Öğretmen masasında oturuyor ve az önce ortaya çıkarttığı belli olan cıvıldayarak başının üzerinde daireler çizen iki sarı kuşun dışında yalnız görünüyordu. Harry onu böyle bir anda bile büyü çalışabilmesine hayran kaldı.</p><p class="calibre9">“Ah, merhaba, Harry,” dedi kırılgan bir sesle. “Sadece alıştırma yapıyordum.” “Evet... onlar -şey- gerçekten güzeller...” dedi .</p><p class="calibre9">Harry'nin ona ne söyleyeceği hakkında en ufak bir fikri yoktu. Onun Ron'u fark etmediği, partiyi yalnızca çok fazla patırtılı olduğu için terk ettiği konusunda hiçbir şansı olup olmadığını merak ediyordu ki, Hermione aniden hiç de doğal olmayan yükseklikte bir sesle, “Ron kutlamalarda eğleniyormuş gibi görünüyordu,” dedi.</p><p class="calibre9">“Şey...öyle mi?” dedi Harry.</p><p class="calibre9">“Onu görmemiş gibi davranma,” dedi Hermione. “Tam olarak saklandığı söylenemezdi, değil -?”</p><p class="calibre9">Arkalarındaki kapı büyük bir gürültüyle açıldı. Harry'nin dehşetine rağmen Ron kahkahalar atarak ve Lavender'ı elinden çekerek içeri girdi.</p><p class="calibre9">“Ah,” dedi Harry ve Hermione'yi görünce.</p><p class="calibre9">“Oops!” dedi Lavender ve kıkırdayarak odadan çıktı. Kapı hızla arkasından kapandı.</p><p class="calibre9">İçerde korkunç, şişen, kabaran bir sessizlik vardı. Hermione dik dik Ron'a bakıyordu; ancak ona doğru bakmayı kabul etmeyen Ron kabadayılık ve dik başlılık karışımı garip bir duyguyla, “Merhaba, Harry! Nereye gittiğini merak ettim!” dedi.</p><p class="calibre9">Hermione masadan kaydı. Altın renkli kuş sürüsü hala başının üzerinde cıvıldayarak daireler çizmeye devam ediyordu, bu nedenle o bu garip ve tüylü güneş sistemi modelinin bir parçası gibi görünüyordu.</p><p class="calibre9">“Lavender'ı dışarıda bekletmemelisin,” dedi alçak sesle. “Nereye kaybolduğunu merak edecektir.”</p><p class="calibre9">Oldukça yavaş ve dimdik bir şekilde kapıya doğru yürüdü. Harry daha kötü bir şey olmadığı için rahatlamış görünen Ron'a bir bakış attı.</p><p class="calibre9">“Oppugno!”, kapı eşiğinden bir haykırış geldi.</p><p class="calibre9">Harry dönüp vahşi bir yüz ifadesiyle asasını Ron'a doğrultmuş olan Hermione'yi gördü: Altın kuş sürüsü şimdi mermi gibi hızla Ron'a doğru gidiyordu. Ron bağırarak elleriyle yüzünü kapattı ancak kuşlar erişebildikleri her deriyi gagalayıp pençeleyerek ona saldırdılar.</p><p class="calibre9">“Gerremoffme!” diye haykırdı, ancak kindar bir hiddetle Hermione asılıp kapıyı açtı ve kayboldu. Harry kapı çarparak kapanmadan önce bir hıçkırık duyduğunu düşündü.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_16"></div>
</body></html>
