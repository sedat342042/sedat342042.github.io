<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos168453" class="calibre1"><span class="calibre2">
</span></p><p id="filepos168508" class="calibre8"><span class="calibre4">BEŞİNCİ  BÖLÜM: </span><br class="calibre7"/><span class="calibre4">KAYITSIZLIĞIN  BU  KADARI</span></p><p class="calibre7" style="margin:0pt; border:0pt; height:1em"> </p><p class="calibre9">Harry ve Dumbledore Kovuk'un, etrafı eski Wellington botları ve paslı kazanlarla çevrili arka kapısına yaklaştılar. Harry uzak sundurmadaki tavukların uykulu gıdaklamalarını duyabiliyordu. Dumbledore kapıya üç kere vurdu ve Harry mutfak penceresinde ani bir hareket gördü.</p><p class="calibre9">"Kim var orda?" dedi sinirli bir ses. Harry, Mrs. Weasley'nin sesini hemen tanıdı.</p><p class="calibre9">"Kendini tanıt!"</p><p class="calibre9">"Benim, Dumbledore, Harry'yi getirdim."</p><p class="calibre9">Kapı açıldı. Kapıda kısa, tombul ve eski yeşil bir cüppe giymiş olan Mrs. Weasley duruyordu.</p><p class="calibre9">"Harry, canım! Tanrım, Albus, beni korkuttun, seni yarın sabahtan önce beklemiyordum!"</p><p class="calibre9">"Şanslıydık" dedi Dumbledore, Harry'yi eşikten geçirirken. "Slughorn beklediğimden daha ikna edilebilir çıktı. Harry'nin sayesinde tabii ki. Ah merhaba, Nymphadora!"</p><p class="calibre9">Harry etrafına baktı ve gecenin ilerlemiş saatine rağmen Mrs. Weasley'nin yalnız olmadığını gördü. Solgun, kalp şeklinde yüzü ve mat kahverengi saçları olan genç bir cadı elindeki maşrapayı sımsıkı tutmuş bir şekilde masada oturuyordu.</p><p class="calibre9">"Merhaba, Profesör," dedi. "Merhaba Harry."</p><p class="calibre9">"Merhaba, Tonks."</p><p class="calibre9">Harry onun süzgün ve hasta göründüğünü ve zorla gülümsediğini düşündü. Görünüşünün alışılmış ciklet pembesi saçları olmadan her zamankinden daha az renkli olduğu kesindi.</p><p class="calibre9">"Gitsem iyi olur," dedi çabucak, ayağa kalktı ve pelerinini omuzlarına çekti. “Çay ve gösterdiğin yakınlık için teşekkür ederim Molly."</p><p class="calibre9">"Lütfen, benim hatırım için gitme," dedi Dumbledore nazikçe. "Ben kalamayacağım, Rufus Scrimgeour'la görüşmem gereken acil meseleler var."</p><p class="calibre9">"Hayır, hayır, gitmem lazım," dedi Tonks Dumbledore'un gözlerine bakmadan. "İyi geceler..."</p><p class="calibre9">"Tatlım, neden hafta sonu akşam yemeğine gelmiyorsun, Remus ve Deli-Göz de geliyor...?"</p><p class="calibre9">"Gerçekten olmaz Molly... yine de teşekkürler... Herkese iyi geceler."</p><p class="calibre9">Tonks aceleyle Dumbledore ve Harry'nin yanından geçerek avluya çıktı. Eşiğin birkaç adım ilerisinde kendi etrafında döndü ve havanın içinde gözden kayboldu. Harry Mrs. Weasley'nin canı sıkkın bir şekilde baktığını fark etti.</p><p class="calibre9">"Pekala Harry, Hogwarts'ta görüşürüz," dedi Dumbledore. "Kendine dikkat et. Molly, izninle."</p><p class="calibre9">Mrs. Weasley'ye başıyla selam verdi ve Tonks'u takip etti, tam olarak aynı noktada gözden kayboldu. Mrs. Weasley boş avluya bakan kapıyı kapattı ve Harry'yi kontrol etmek için omuzlarından tutup masanın üstündeki fenerin ışığına doğru sürükledi.</p><p class="calibre9">"Sen de Ron gibisin," diye iç çekti, ona tepeden tırnağa bakarak. "İkiniz de büyütme lanetine uğramış gibisiniz. Yemin ederim Ron en son okul cüppesini aldığımdan beri 10 cm. uzadı. Karnın aç mı Harry?"</p><p class="calibre9">"Evet, açım" dedi Harry aniden ne kadar acıktığını fark ederek.</p><p class="calibre9">"Otur, canım, sana bir şeyler getireyim."</p><p class="calibre9">Harry oturur oturmaz, ezik yüzlü, tüylü, turuncu bir kedi dizlerinin üzerine atladı ve oraya yerleşip mırlamaya başladı.</p><p class="calibre9">"Yani, Hermione burada mı?" diye mutlu bir şekilde sordu, Crookshanks'in kulaklarının arkasını kaşıyarak.</p><p class="calibre9">"Evet, önceki gün geldi." dedi Mrs. Weasley, büyük demir bir kaba asasıyla vurarak. Kap ocağın üzerine gürültüyle çıktı ve hemen kaynamaya başladı. "Herkes yatıyor tabi ki, seni birkaç saatten önce beklemiyorduk. İşte, al..."</p><p class="calibre9">Tekrar kazana dokundu ve kazan havaya yükselip Harry'ye doğru uçtu ve dökülmeye başladı. Mrs. Weasley bir kaseyi hemen altına kaydırarak kazandan dökülen soğan çorbasını yakaladı.</p><p class="calibre9">"Ekmek ister misin, canım?"</p><p class="calibre9">"Teşekkürler, Mrs. Weasley."</p><p class="calibre9">Asasını omzunun üstünden salladı, bir somun ekmek ve bıçak masanın üzerine zarif bir şekilde yükseldi. Ekmek kendi kendine dilimlenirken çorba kazanı tekrar ocağın üstüne döndü., Mrs. Weasley Harry'nin karşısına oturdu.</p><p class="calibre9">"Demek, Horace Slughorn'u işi alması için ikna ettin?"</p><p class="calibre9">Harry başını salladı, ağzı tamamen sıcak çorbayla dolu olduğu için konuşamadı.</p><p class="calibre9">"O, Arthur ve benim de öğretmenimdi," dedi Mrs. Weasley. "Yıllar boyunca Hogwarts'taydı, sanırım Dumbledore'la beraber başladı. Onu sevdin mi?"</p><p class="calibre9">Şimdi ağzı tamamen ekmekle dolu olan Harry omuz silkti ve başıyla tarafsız olduğunu belirten bir işaret yaptı.</p><p class="calibre9">"Ne kastettiğini biliyorum," dedi Mrs. Weasley bilgiç bir edayla başını sallayarak. "Tabii ki istediği zaman çok cana yakın olabiliyor ama Arthur onu hiçbir zaman çok fazla sevmedi. Bakanlık Slughorn'un eski gözdeleriyle dolmuştu, hayatını kolaylaştıracak yollar bulmada başarılıydı, ama hiçbir zaman Arthur için fazla vakti olmadı... Yeterince eksantrik olmadığını düşünüyordu. Ve bu da sana Slughorn'un bile hata yapabileceğini gösteriyor. Bilmiyorum Ron sana mektuplarında bahsetti mi... daha yeni oldu... ama Arthur terfi etti!"</p><p class="calibre9">Mrs. Weasley'nin bunu söylemek için yanıp tutuştuğu daha açık olamazdı.</p><p class="calibre9">Harry büyük miktarda sıcak çorba yuttu ve boğazının kabardığını hissetti. "Bu harika!" dedi güçlükle nefes alarak.</p><p class="calibre9">"Çok tatlısın," dedi Mrs. Weasley gözlerinin içi gülerek. Belli ki sulanan gözlerinin nedeninin verdiği haber olduğunu sanmıştı. "Evet, Rufus Scrimgeour şu anki duruma cevap verecek birkaç yeni ofis ayarladı ve Arthur da ‘<span class="italic">Sahte Savunma Büyüleri ve Koruyucu Nesnelerin Tespiti ve El Koyulması</span>' bölümünün başkanı. Büyük bir iş, şimdi ona rapor veren 10 kişi var."</p><p class="calibre9">"Tam olarak ne gibi şeyler?"</p><p class="calibre9">"Şey, biliyorsun, Kim-Olduğunu-Bilirsin-Sen'in neden olduğu panik, seni Kim-Olduğunu-Bilirsin-Sen ve Ölüm Yiyenler'den koruduğunu sandığın sıra dışı nesnelerin her yerde satışını arttırdı. Ne gibi şeyler olduğunu tahmin edebilirsin. Aslında biraz bezeliyumru irini eklenmiş et suyundan ibaret olan sözde koruyucu iksirler, veya aslında kulaklarını düşüren savunma büyüleri talimatları... Genel olarak bu işlerin arkasında, hayatında hiçbir dürüst iş yapmamış ve insanların korkmasını avantaj sayan Mundungus Hotelier gibi insanlar var. Ama arada bir gerçekten çok kötü bir şeyler ortaya çıkabiliyor. Önceki gün Arthur neredeyse bir Ölüm Yiyen tarafından yerleştirildiğine emin olduğumuz içi lanetli sinsioskop dolu olan bir kutuya el koydu. Görüyorsun ya, çok önemli bir iş ve ona dedim ki kıvılcım çıkaran fişler ve tost makineleri ve diğer geri kalan Muggle çöpleriyle ilgilenmeyi özlemek aptallık olur. Mrs. Weasley konuşmasını sanki Harry kıvılcım çıkaran fişleri özlemenin doğal olduğunu söylüyormuş gibi ona sert bir bakış atarak bitirdi.</p><p class="calibre9">"Mr. Weasley hala işte mi?" diye sordu Harry.</p><p class="calibre9">"Evet, işte. Aslında birazcık geç kaldı. Gece yarısına doğru döneceğini söylemişti..."</p><p class="calibre9">Masanın sonundaki bulaşık sepetinin içindeki gazete yığınlarının üzerine gelişigüzel konmuş büyük saate bakmak için döndü. Harry hemen tanıdı. Bu dokuz yelkovanı olan, her bir yelkovanın üzerinde aile fertlerinden birinin ismi yazan ve genellikle Weasley'lerin oturma odalarında asılı olan saatti. Ama şu anki yeri, Mrs. Weasley'nin saati yanında her yere götürdüğü izlenimi veriyordu. Dokuz yelkovanın hepsi şimdi "Ölümcül Tehlike"yi gösteriyordu.</p><p class="calibre9">"Bir süredir böyle," dedi Mrs. Weasley, hiç de inandırıcı olmayan rahat bir ses tonuyla, "Kim-Olduğunu-Bilirsin-Sen açığa çıktığından beri... Sanırım şimdi herkes ölümcül tehlike altında. Sadece bizim ailemiz için olduğunu sanmıyorum ama, bilmiyorum, başka kimsede böyle bir saat var mı, kontrol edemem ya. Ah!"</p><p class="calibre9">Ani bir haykırışla saati gösterdi. Mr. Weasley'yi belirten yelkovan “yolda”yı gösteriyordu.</p><p class="calibre9">"Geliyor!"</p><p class="calibre9">Ve gerçekten, bir dakika sonra arka kapı çaldı. Mrs. Weasley aceleyle ayağa kalktı ve bir eli kapı koluna götürüp ve yüzünü tahtaya yaslayarak yumuşak bir sesle "Arthur, sen misin?" dedi.</p><p class="calibre9">"Evet" dedi Mr. Weasley'nin yorgun gelen sesi. "Ama bunu ben bir Ölüm Yiyen olsam da söyleyebilirim, tatlım. Soruyu sor!!"</p><p class="calibre9">"Ah, gerçekten..."</p><p class="calibre9">"Molly!"</p><p class="calibre9">"Tamam, tamam... En çok istediğin şey nedir?"</p><p class="calibre9">"Uçakların nasıl havalandığını keşfetmek."</p><p class="calibre9">Mrs. Weasley başını salladı ve kapı kolunu çevirdi, ama anlaşılan Mr. Weasley kapıyı diğer taraftan sıkıca tutuyordu çünkü kapı sımsıkı kapalı kaldı.</p><p class="calibre9">"Molly! Önce sana senin sorunu sormalıyım!"</p><p class="calibre9">"Arthur, gerçekten, bu tamamen..."</p><p class="calibre9">"İkimiz baş başayken ben seni nasıl çağırırım?"</p><p class="calibre9">Harry lambanın loş ışığına rağmen Mrs. Weasley'nin parlak bir kırmızı renge dönüştüğünü söyleyebilirdi. Kendi de aniden kulaklarında ve boynunda bir sıcaklık hissetti ve elinden geldiğince kaşığıyla ses çıkararak çorbasını içmeye başladı.</p><p class="calibre9">"Mollywobbles," diye mahçup bir şekilde fısıldadı kapı eşiğinde duran Mrs. Weasley.</p><p class="calibre9">"Doğru," dedi Mr. Weasley. "Şimdi beni içeri alabilirsin."</p><p class="calibre9">Mrs. Weasley, zayıf, kelleşen kızıl saçlı, boru çerçeveli gözlük takan ve uzun kirli bir seyahat pelerini giyen kocasını görmek için kapıyı açtı.</p><p class="calibre9">"Hala, her gelişinde bunları neden yapmak zorunda olduğumuzu anlamıyorum." dedi Mrs. Weasley, hala pembe olan yüzüyle kocasının pelerinini çıkarmasına yardım ederken. "Yani bir Ölüm Yiyen, seni taklit etmeden önce cevabı senden zorla alabilir."</p><p class="calibre9">"Biliyorum, hayatım, ama Bakanlık prosedürü ve ben de örnek olmalıyım. Güzel bir şeyler kokuyor... Soğan çorbası mı?"</p><p class="calibre9">Mr. Weasley umutla masaya doğru döndü.</p><p class="calibre9">"Harry! Seni sabahtan önce beklemiyorduk!"</p><p class="calibre9">El sıkıştılar ve Harry'nin yanındaki sandalyeye otururken, Mrs. Weasley onun önüne de bir kase çorba koydu.</p><p class="calibre9">"Teşekkürler, Molly. Zor bir geceydi. Bazı geri zekalılar Dönüşüm-Madalyaları satmaya başladı. Boynunun yakınına takıyorsun ve görünüşünü değiştiriyor. 100.000 kılık sadece 10 Galleon'a!"</p><p class="calibre9">"Onları takınca tam olarak ne oluyor?"</p><p class="calibre9">"Çoğunlukla sadece nahoş bir turuncu renge dönüyorsun ama bazı kişilerde ayrıca vücutlarının her tarafında siğile benzeyen dokunaçlar çıkmış. Sanki St. Mungo'nun yeterince işi yokmuş gibi..."</p><p class="calibre9">"Bu sanki Fred'le George'un komik bulacağı bir şeye benziyor." dedi Mrs. Weasley tereddütle. "Onlar olmadığına emin..."</p><p class="calibre9">"Tabii ki eminim!" dedi Mr. Weasley. "Çocuklar, insanlar korunma için çaresizken böyle bir şey yapmıyorlar!"</p><p class="calibre9">"Yani geç kalmanın nedeni Dönüşüm madalyaları mı?"</p><p class="calibre9">"Hayır, bir fil ve kaleden geri tepen berbat bir laneti halletmemiz gerekiyordu, ama şansımız varmış ki sihir kanunlarının uygulanması timi biz oraya vardığımızda işi düzeltmişti."</p><p class="calibre9">Harry esnemesini eliyle saklamaya çalıştı.</p><p class="calibre9">"Yatağa," dedi Mrs. Weasley'nin kanmayan sesi. Fred ve George'un odasını senin için hazırladım, oda senin."</p><p class="calibre9">"Niçin, onlar nerede?"</p><p class="calibre9">"Ah, onlar Diagon Yolu'nda, çok meşgul oldukları için dükkanlarının üst katında uyuyorlar," dedi Mrs. Weasley. "Şunu söylemeliyim ki, ilk başta onaylamamıştım ama ticaret hayatına biraz yetenekleri var gibi görünüyor. Gel canım, sandıkların yukarıya çıktı bile..."</p><p class="calibre9">"İyi geceler Mr. Weasley," dedi Harry, sandalyesini geriye doğru iterek. Crookshanks kucağından hafifçe sıçradı ve odadan sessizce çıktı.</p><p class="calibre9">"İyi geceler, Harry," dedi Mr. Weasley.</p><p class="calibre9">Harry, Mrs. Weasley'nin mutfaktan çıkarken bulaşık sepetindeki saate göz attığını gördü. Bütün yelkovanlar tekrar “Ölümcül Tehlike”yi gösteriyordu.</p><p class="calibre9">Fred ve George'un yatak odası ikinci kattaydı. Mrs. Weasley asasını masanın yanındaki lambaya doğrulttu, lamba yandı ve odayı hoş bir altın rengi ışıkla doldurdu. Küçük pencerenin önüne yerleştirilmiş masanın üstündeki büyük bir vazo dolusu çiçeğin kokusu, kolay kolay geçmeyen Harry'nin barut olduğunu düşündüğü kokuyu bastıramamıştı. Tabanın büyük bir kısmını, Harry'nin okul sandığını çevreleyen, birçok işaretsiz, mühürlü mukavva kutular kaplıyordu. Oda geçici bir depo gibi görünüyordu.</p><p class="calibre9">Hedwig, gardırobun tepesindeki tüneğinden mutlu bir şekilde öttü ve pencereden dışarı uçtu. Harry onun ava gitmeden önce kendisini görmeyi beklediğini biliyordu. Harry Mrs. Weasley'ye iyi geceler diledi, pijamalarını giyindi ve yatağa yattı. Yastık kılıfının içinde sert bir şey vardı. Harry içini yokladı ve kusturan pastil olarak bildiği yapışkan mor-turuncu bir şekerleme çıkardı. Kendi kendine gülümsedi ve sarılıp hemen uykuya daldı.</p><p class="calibre9">Birkaç saniye sonra -veya Harry'e öyle geliyordu- top atışı gibi açılan kapının sesiyle uyandı. Dik olarak oturdu ve perdelerin açılırken çıkardığı rahatsız edici sesi duydu. Göz alıcı güneş gözlerini rahatsız etti. Tek eliyle güneşi engelleyerek, diğer eliyle umutsuzca el yordamıyla gözlüklerini aradı.</p><p class="calibre9">"N'oluyor?"</p><p class="calibre9">"Senin burada olduğunu bilmiyorduk," dedi yüksek ve heyecanlı bir ses, ve kafasının üzerinde keskin bir acı hisseti.</p><p class="calibre9">"Ron, vurma ona!" dedi bir kızın sesi.</p><p class="calibre9">Harry'nin eli gözlüklerini buldu taktı. Buna rağmen ışık çok parlaktı, zorlukla görüyordu. Büyük bir gölge bir süre boyunca önünde titredi. Gözlerini kırpıştırdı ve ona doğru sırıtan Ron Weasley netleşti.</p><p class="calibre9">"İyi misin?"</p><p class="calibre9">"Daha iyi olmamıştım," dedi Harry, başını ovuşturdu ve tekrar yatağa uzandı. "Sen?"</p><p class="calibre9">"Fena değil" dedi Ron, bir mukavva kutu bulup onun üstüne oturarak. "Ne zaman geldin? Annem daha yeni söyledi!"</p><p class="calibre9">"Gece bir civarında..."</p><p class="calibre9">"Muggle'lar nasıl? Sana iyi davrandılar mı?"</p><p class="calibre9">"Her zamanki gibi," dedi Harry, Hermione yatağının yanına otururken, "Benimle fazla konuşmadılar ama, böylesi daha iyi. Sen nasılsın Hermione?"</p><p class="calibre9">"Ah! İyiyim," dedi Harry'ye bir şeyden dolayı rahatsızmış gibi bakan Hermione. Harry bunun ardından ne geleceğini biliyordu ve şu an ne Sirius'un ölümü ne de başka berbat konulardan konuşmak istemiyordu, ve dedi ki "Saat kaç? Kahvaltıyı kaçırdım mı?"</p><p class="calibre9">"Merak etme, annem sana bir tepsi getiriyor. senin yeterli beslenmediğini düşünüyor," dedi gözlerini devirerek. "Şey, neler yaptın?"</p><p class="calibre9">"Fazla bir şey yapmadım. Teyzem ve amcamın evinde tıkılmıştım, değil mi?”</p><p class="calibre9">"Yapma..," dedi Ron, "Dumbledore'la birlikteydin!"</p><p class="calibre9">"Heyecanlı bir şey yoktu. Sadece emekliliği gelmiş bir öğretmeni ikna etmek için yardım istedi. Adı Horace Slughorn."</p><p class="calibre9">"Ah," dedi Ron üzülmüş görünerek. "Bizim düşündüğümüz..."</p><p class="calibre9">Hermione Ron'a uyaran bir bakış attı ve Ron son sürat yön değiştirdi. "...bizim düşündüğümüz de böyle bir şeylerdi."</p><p class="calibre9">"Gerçekten mi?" dedi Harry eğlenerek.</p><p class="calibre9">"Evet... evet , şimdi Umbridge ayrıldığına göre belli ki yeni bir Karanlık Sanatlara Karşı Savunma öğretmenine ihtiyacımız var, değil mi? Peki, şey nasıl görünüyor?"</p><p class="calibre9">"Birazcık deniz aygırına benziyor, ve eskiden Slytherin'in bina sorumlusuymuş," dedi Harry. "Bir sorun mu var, Hermione?"</p><p class="calibre9">Kız Harry'yi sanki her an acayip semptomlar göstermesini beklermiş gibi izliyordu. Yüz ifadesini aceleyle inandırıcı olmayan bir gülümsemeyle yeniden düzenledi.</p><p class="calibre9">"Hayır, tabii ki yok. Peki... şey, Slughorn iyi bir öğretmen gibi mi görünüyordu?"</p><p class="calibre9">"Bilmem," dedi Harry. "Umbridge'den kötü olamaz değil mi?"</p><p class="calibre9">"Ben Umbridge'den kötü birini tanıyorum," dedi kapıdan gelen bir ses. Ron'un en küçük kardeşi yavaşça odaya girdi. "Merhaba Harry."</p><p class="calibre9">"Senin neyin var?" diye sordu Ron.</p><p class="calibre9">"Sorun o," dedi Ginny kendini Harry'nin yatağına bırakarak. "Beni deli ediyor."</p><p class="calibre9">"Yine ne yaptı?" dedi Hermione sempatikçe.</p><p class="calibre9">"Sorun benimle konuşma şekli... Sanki üç yaşındaymışım gibi!"</p><p class="calibre9">"Biliyorum," dedi Hermione sesini alçaltarak. "O tamamen kendisiyle meşgul."</p><p class="calibre9">Harry, Hermione'nin Mrs. Weasley hakkında böyle şeyler söylemesinden dolayı hayrete düştü ve Ron'u sinirli bir şekilde "Onu beş saniyeliğine bir kenara bırakamıyor musunuz?" demesinden dolayı suçlayamazdı.</p><p class="calibre9">"Doğru, sen onu koru," diye aniden çıkıştı Ginny. "Hepimiz senin onu elde edemediğini biliyoruz."</p><p class="calibre9">Bu Ron'un annesi hakkında yapılabilecek oldukça sıra dışı bir yorum gibiydi. Harry, kendini bir şeyler kaçırmış gibi hissetmeye başlamıştı. Harry "Siz kimden...?"</p><p class="calibre9">Ama sorusu daha bitmeden cevabı almıştı. Yatak odasının kapısı tekrar açıldı ve Harry içgüdüsel olarak yatak örtüsünü çenesine kadar, Ginny ve Hermione'yi yere düşürecek kadar hızla çekti.</p><p class="calibre9">Kapıda genç bir bayan duruyordu, odanın esrarengiz bir biçimde havasızlaştığını düşündürecek kadar nefes kesici bir bayan. Uzun boylu, zayıf ve hafif gümüşi bir renk saçıyormuş gibi görünen uzun sarı saçları vardı. Bu mükemmel görünüşü tamamlamak için elinde tamamen dolu bir kahvaltı tepsisi taşıyordu.</p><p class="calibre9">"Arry" dedi kısık bir sesle. "Çok usun saman oldu."</p><p class="calibre9">Azametle kapıdan Harry'ye doğru yürürken, onu takip ediyormuş gibi görünen kızgın Mrs. Weasley ortaya çıktı. "Tepsiyi yukarıya çıkarmana gerek yoktu, ben yapardım."</p><p class="calibre9">"Bu benim için problem değil," dedi Fleur Delacour, tepsiyi Harry'nin dizlerinin üstüne koydu ve onu öpmek için üzerine eğildi. Harry'ye onun dudaklarının değdiği yerler yanıyormuş gibi geldi. "Ben seni görmeyi çok istiyordum. Gardeşim Gabrielle'i hatırlıyor musun? 'Arry Potter hakkında konuşmaktan vazgeçmiyor. Seni görünce çok sevinecek."</p><p class="calibre9">"Oh!... O da burada mı?" dedi Harry çatlak sesle.</p><p class="calibre9">"Hayır, hayır, aptal olma," dedi Fleur çınlayan bir gülmeyle. Yani gelecek yaz bizim..., ama sen bilmiyor musun?</p><p class="calibre9">Gözleri büyüyerek ve sitemkar bir şekilde "Henüz söyleyecek vakit bulamadık," diyen Mrs. Weasley'ye baktı. Fleur Harry'ye döndü, savurduğu gümüşi saçları Mrs. Weasley'nin yüzüne kamçı gibi çarptı.</p><p class="calibre9">"Bill ve ben evleniyoruz!"</p><p class="calibre9">"Ah!" dedi Harry ifadesizce. Elinde olmadan Mrs. Weasley, Hermione ve Ginny'nin tehditkar bakışlarını görmezden geldi. "Vay canına. Şey... Tebrik ederim!"</p><p class="calibre9">Kız tekrar üstüne çullandı ve Harry'yi öptü.</p><p class="calibre9">"Bill ju anda çok mejgul ve ben de Engilizcemi ileğletmek için Gringotts'da parttaym olarak çalışıorum. Bu yüzden beni birkaç günlüğüne ailesini daha iyi tanımam için buraya getirdi. Senin geleceğini duyunca çok sevindim. Burada yemek yapmayı ve tavukları sevmiyorsan yapacak fazla bir şey yok. Neyse... Afiyet olsun, 'Arry!"</p><p class="calibre9">Bu sözleri söyledikten sonra zarafetle arkasına döndü ve süzülürcesine odadan çıktı. Kapıyı arkasından sessizce kapattı.</p><p class="calibre9">Mrs. Weasley "hah!" diye bir ses çıkardı.</p><p class="calibre9">"Annem ondan nefret ediyor," dedi Ginny sessizce.</p><p class="calibre9">"Hayır, ondan nefret etmiyorum!" dedi Mrs. Weasley fısıltıyla. "Sadece bu nişan için acele ettiklerini düşünüyorum, hepsi bu!"</p><p class="calibre9">"Birbirlerini bir seneden beri tanıyorlar," dedi Ron. Garip bir biçimde sersemlemiş görünüyordu ve gözlerini kapıya dikmişti.</p><p class="calibre9">"Bu yeterince uzun değil! Bunun neden olduğunu biliyorum elbette. Hepsi Kim-Olduğunu-Bilirsin-Sen'in geri dönmesiyle ortaya çıkan belirsizlik yüzünden. İnsanlar yarın öleceğini düşünüyor ve normalde uzun zaman alacak kararları aceleyle veriyorlar. Bundan önceki güçlü olduğu dönemde de aynıydı. Her yerden insanlar evlenmek için kaçıyorlardı..."</p><p class="calibre9">"Sen ve babam da dahil," dedi Ginny hınzırca.</p><p class="calibre9">"Evet, şey , babanla ben birbirimiz için yaratılmıştık, beklemenin ne anlamı vardı ki?" dedi Mrs. Weasley. "Oysa Bill ve Fleur... şey, tam olarak ortak neleri var? Bill çalışkan, ayakları yere sağlam basan bir insan, ama o..."</p><p class="calibre9">"Bir inek," dedi Ginny başını sallayarak. "Ama Bill de ayakları yere sağlam basan biri değil. O bir lanet-kırıcı, değil mi, o birazcık macera, birazcık cazibeyi seviyor. Bence Bill'in o sümüğü sevmesinin nedeni bu.”</p><p class="calibre9">"Ona böyle demeyi kes Ginny," dedi Mrs. Weasley Harry ve Hermione gülerken. "Neyse, gitsem iyi olur. Yumurtaların hala sıcakken onları ye Harry."</p><p class="calibre9">Endişeli bir bakışla odadan çıktı. Ron hala sarhoş gibi görünüyordu. Kulaklarındaki suyu temizlemek isteyen bir köpek gibi başını sallıyordu.</p><p class="calibre9">"Eğer aynı evde kalacaksanız ona alışamaz mısın?" diye sordu Harry. </p><p class="calibre9">"Sen denesene," dedi Ron. "ama eğer aniden üstüne atlarsa, sonra..."</p><p class="calibre9">"Aman ne acıklı," dedi Hermione sinirli bir şekilde, uzun adımlarla Ron'dan olabildiğince uzağa gitti ve duvara vardığında kollarını kavuşturup Ron'a doğru döndü.</p><p class="calibre9">"Gerçekten onu etrafında istemiyor musun?" diye sordu Ginny inanamayarak. Ron sadece omuz silkince o da, "Pekala, her iddiasına varım ki annem yapabilirse bu işe bir nokta koyacak."</p><p class="calibre9">"Bunu nasıl yapmayı düşünüyor?" diye sordu Harry.</p><p class="calibre9">"Tonks'u akşam yemeklerinde burada tutmaya çalışıyor. Galiba Bill'in Tonks'a aşık olacağını düşünüyor. Umarım olur, onun ailede olmasını daha çok isterim."</p><p class="calibre9">"Evet, bu işe yarar," dedi Ron alaycı bir şekilde. "Bak, aklı başında olan kimse Fleur etraftayken Tonks'u beğenmez. Yani, Tonks saçına ve burnuna aptalca şeyler yapmadığı zaman güzel görünüyor ama..."</p><p class="calibre9">"Tonks, sümükten çok daha güzel görünüyor," dedi Ginny.</p><p class="calibre9">"Ve ondan çok daha akıllı, o bir Seherbaz." dedi Hermione köşeden.</p><p class="calibre9">"Fleur aptal değil, o Üç-Büyücü Turnuvası'na girecek kadar iyiydi," dedi Harry.</p><p class="calibre9">"Senin kadar değildi," dedi Hermione acı bir şekilde.</p><p class="calibre9">"Sanırım sümüğün sana '<span class="italic">Arry</span>' demesi hoşuna gidiyor, değil mi?" diye sordu Ginny hor gören bir edayla.</p><p class="calibre9">"Hayır," dedi Harry hiç konuşmamış olmayı dileyerek. "Sadece şey demek istemiştim, sümük ... yani Fleur..."</p><p class="calibre9">"Tonks'un ailede olmasını daha çok isterim," dedi Ginny. " En azından komik biri."</p><p class="calibre9">"Son zamanlarda hiç de komik görünmüyor," dedi Ron. "Onu her görüşümde daha çok Mızmız Myrtle'a benziyor."</p><p class="calibre9">"Bu adil değil," diye tersledi Hermione. "Olanları hala üzerinden atlatamadı... biliyorsun... Sirius onun kuzeniydi!"</p><p class="calibre9">Harry'nin morali bozuldu. Sonunda Sirius'a gelmişlerdi. Çatalını aldı ve konuşmanın bu bölümüne katılması için gelecek davetleri saptırmak için yağda yumurtasını son sürat yemeye başladı.</p><p class="calibre9">"Tonks ve Sirius birbirini yeni tanımaya başlamıştı," dedi Ron. "Sirius'un hayatının yarısı Azkaban'da geçti ve bundan önce aileleri hiç görüşmemişti."</p><p class="calibre9">"Sorun bu değil," dedi Hermione. "O, Sirius'un ölümünün kendi suçu olduğunu düşünüyor."</p><p class="calibre9">"Buna nasıl karar verdi peki?" dedi Harry kendine rağmen.</p><p class="calibre9">"Şey, o Bellatrix Lestrange'le dövüşüyordu, değil mi? Sanırım Bellatrix'in işini bitirseydi onun Sirius'u öldürmemiş olacağını düşünüyor."</p><p class="calibre9">"Bu aptalca," dedi Ron.</p><p class="calibre9">"Bu hayatta kalmanın getirdiği suçluluk," dedi Hermione. "Lupin'in onunla konuşmaya çalıştığını biliyorum ama durumu gerçekten kötü. Şu an dönüşümlerinde sorun yaşıyor."</p><p class="calibre9">"Neyinde...?"</p><p class="calibre9">"Artık görüntüsünü eskisi gibi değiştiremiyor," diye açıkladı Hermione. "Sanırım güçleri şoktan veya başka bir sebepten etkilenmiş."</p><p class="calibre9">"Böyle bir şeyin olabileceğini bilmiyordum," dedi Harry.</p><p class="calibre9">"Ben de..." dedi Hermione. "Ama sanırım gerçekten çok üzülürsen..."</p><p class="calibre9">Kapı tekrar açıldı ve Mrs. Weasley başını içeri uzattı. "Ginny!" diye fısıldadı. "Aşağıya gel ve bana öğle yemeği için yardım et."</p><p class="calibre9">"Konuşuyorduk," dedi Ginny fena halde bozularak. "Hemen!" dedi Mrs. Weasley ve gitti.</p><p class="calibre9">"Sadece o sümükle yalnız kalmamak için benim orada olmamı istiyor," dedi Ginny öfkeli bir biçimde. Fleur'un çok güzel bir taklidini yaparak uzun kızıl saçlarını salladı ve kollarını bir balerin gibi yukarıda tutarak odayı geçti.</p><p class="calibre9">"Siz de aşağıya çabuk gelseniz iyi olur," dedi giderken.</p><p class="calibre9">Harry geçici sessizlikten yararlanarak daha fazla kahvaltı yeme fırsatı buldu. Hermione merakla Fred'le George'un kutularına bakıyordu, fakat her birinden sonra Harry'ye yandan bakışlar atıyordu. Ron ise şu an kendine Harry'nin tostunu ikram etmiş ve hala rüyadaymış gibi kapıya bakıyordu.</p><p class="calibre9">"Bu da ne?" diye sordu Hermione nihayet, elinde küçük bir teleskopa benzeyen bir şey tutuyordu.</p><p class="calibre9">"Bilmem" dedi Ron. "Ama eğer Fred ve George onu burada bıraktıysa, büyük ihtimalle şaka dükkanları için henüz hazır değildir, dikkatli olsan iyi olur."</p><p class="calibre9">"Annen dükkan işinin iyi gittiğini söyledi," dedi Harry. "Dedi ki Fred ve George'un ticarete gerçekten yeteneği varmış.”</p><p class="calibre9">"Bu bir aşağılama," dedi Ron. Galleon'larla oynuyorlar. Dükkanı görmek için sabırsızlanıyorum, henüz Diagon Yolu'na gidemedik, çünkü annem babamın ekstra güvenlik için orda olması gerektiğini ve işteyken gerçekten çok meşgul olduğunu söylüyor, ama mükemmelmiş.”</p><p class="calibre9">"Peki, Percy'den ne haber?" diye sordu Harry. Percy ailenin diğer fertleriyle kavga eden üçüncü büyük Weasley kardeşiydi. "Annen ve babanla tekrar konuşmaya başladı mı?"</p><p class="calibre9">"Hayır," dedi Ron.</p><p class="calibre9">"Ama artık babanın Voldemort'un dönüşü hakkında başından beri haklı olduğunu biliyor."</p><p class="calibre9">"Dumbledore, insanların, haklı olanı affetmeyi haksız olanı affetmekten daha zor bulduğunu söyledi," dedi Hermione. "Bunu annene söylerken duydum Ron."</p><p class="calibre9">"Dumbledore'un söyleyeceği zihinsel sözler gibi görünüyor." dedi Ron.</p><p class="calibre9">"Bana bu sene özel ders verecek," dedi Harry muhabbetli bir şekilde.</p><p class="calibre9">Ron az kalsın tostunu yerken boğuluyordu ve Hermione'nin nefesi kesildi. "Bunu gizli tutmalısın!" dedi Ron.</p><p class="calibre9">"Daha yeni hatırladım," dedi Harry dürüstçe. "Dün akşam sizin süpürge sundurmasında söyledi."</p><p class="calibre9">"Vay canına... Dumbledore'la özel ders!" dedi Ron, etkilenmiş görünerek. "Merak ediyorum acaba ne...?"</p><p class="calibre9">Sesi kesildi. Harry onları birbirine bakarken gördü. Harry çatal ve bıçağını tepsiye koydu. Bütün yaptığı işin yatakta oturmak olduğu hesaba katılırsa, kalbi oldukça hızlı atıyordu. Dumbledore yapmasını söylemişti. Neden şimdi olmayacaktı ki? Gözünü kucağını dolduran güneş ışığından parlayan çatala dikerek, "Niçin bana özel ders vereceğini tam olarak bilmiyorum ama sanırım kehanet yüzünden." dedi.</p><p class="calibre9">Ne Ron ne de Hermione'den ses çıkmadı. Harry onların donmuş olduğu izlenimine kapıldı. Hala çatalına konuşmaya devam ederek "Biliyorsunuz, Bakanlık'tan çalmaya çalıştıkları..."</p><p class="calibre9">"Ama onda ne dediğini kimse bilmiyor," dedi Hermione çabucak. "O parçalandı."</p><p class="calibre9">"Ama kehanet diyordu ki..." diye başladı Ron, ama Hermione ona "şştt!" dedi.</p><p class="calibre9">"Kehanet'in kırıldığı doğru," dedi Harry, büyük bir çabayla onlara bakarak. Hermione korkmuş, Ron ise şaşırmış görünüyordu. "Kehanetin olduğu tek şey, parçalanan cam küre değildi. Dumbledore'un odasında her şeyi duydum, kehanet yapılan kişi oydu bu yüzden bana anlatabildi. Kehanete göre," Harry derin bir nefes aldı. "Öyle görünüyor ki ben Voldemort'un işini bitirecek kişiyim. En sonunda, '<span class="italic">diğeri varlığını sürdürürken ikisi de yaşayamaz</span>' diyordu."</p><p class="calibre9">Üçü bir süre sessizce birbirine baktı. Sonra gürültülü bir patlama sesi oldu ve Hermione siyah bir duman bulutunun arkasında kayboldu. "Hermione!" diye bağırdı Harry ve Ron; kahvaltı tepsisi kaydı ve gürültüyle yere düştü. Hermione dumandan öksürerek, elindeki teleskopu sıkıca tutarak ve pırıl pırıl spor bir mor gözle ortaya çıktı.</p><p class="calibre9">"Onu sıktım ve o... o beni yumrukladı." dedi Hermione soluk soluğa. Ve gerçekten de teleskopun ucundan fırlamış uzun bir yayın üzerindeki minik yumruğu gördüler.</p><p class="calibre9">"Merak etme" dedi açıkça gülmemeye çalışan Ron, "Annem bunu iyileştirir, küçük yaralanmaları iyileştirmede iyidir."</p><p class="calibre9">"Oh, iyi, boş ver şimdi bunu," dedi Hermione aceleyle. "Harry, ah, Harry..." Tekrar yatağın ucuna oturdu.</p><p class="calibre9">"Merak ediyorduk, Bakanlık'tan döndükten sonra... Açıkça sana bir şey söylemek istemedik, ama Lucius Malfoy'un kehanet hakkında söyledikleri, nasıl senle ve Voldemort hakkında olduğu, şey, biz de böyle bir şeyler olduğunu düşünmüştük. Ah, Harry..." Harry'ye baktı ve fısıldadı. "Korktun mu?"</p><p class="calibre9">"Eskiden korktuğum kadar değil," dedi Harry. "Ama ilk duyduğumda korkmuştum. Ama şimdi... sanki sonunda onunla karşılaşacağımı hep biliyormuşum gibi geliyor.</p><p class="calibre9">"Dumbledore'un seni kendisinin alacağını duyunca, sana kehanet hakkında bir şeyler söyleyeceğini ya da bir şeyler göstereceğini düşündük," dedi Ron hevesli bir şekilde. "ve yaklaşmışız, değil mi?" Eğer senin kaybedeceğini düşünseydi sana ders vermezdi, zamanını boşa harcamazdı... Senin bir şansın olduğuna inanıyor olmalı..."</p><p class="calibre9">"Bu doğru" dedi Hermione. "Merak ediyorum acaba sana ne öğretecek, Harry? Gerçekten ileri düzeyde savunma büyüleri, büyük olasılıkla... kuvvetli karşı büyüler... lanet savıcılar...”</p><p class="calibre9">Harry aslında gerçekten dinlemiyordu. Vücuduna güneş ışığıyla alakası olmayan bir sıcaklık yayılıyordu. Sanki göğsündeki sımsıkı bir düğüm çözülmüştü. Harry, Ron ve Hermione'nin gösterdiklerinden daha fazla etkilendiklerini biliyordu, ama asıl gerçek onların hala yanında olmaları, ona destek veren teselli sözleri söylemeleri, ondan hastaymış ya da tehlikeliymiş gibi kaçmamalarıydı. Ve bu onlara hiçbir şey söylememiş olmasından çok daha değerliydi.</p><p class="calibre9">"... ve genellikle kaçmaya yarayan büyüler," diye bitirdi Hermione. "Neyse, en azından bu sene alacağın bir dersi biliyorsun. Bu, Ron ve benimkinden daha fazla. Merak ediyorum acaba S.B.D sonuçlarımız ne zaman gelecek?" </p><p class="calibre9">“Çok uzun sürmez, bir ay oldu," dedi Ron</p><p class="calibre9">"Sıkı tutunun," dedi Harry, dün akşamki konuşmanın bir başka bölümünü hatırlayarak. "Sanırım Dumbledore S.B.D sonuçlarının bugün geleceğini söylemişti."</p><p class="calibre9">"Bugün mü?" diye bağırdı Hermione. "Bugün? Ama sen niye..? Aman tanrım söylemeliydin..." Ayağa fırladı.</p><p class="calibre9">"Gidip hiç baykuş gelip gelmediğine bakacağım."</p><p class="calibre9">Ama 10 dk. sonra Harry tamamen giyinip elindeki boş tepsiyle aşağıya indiğinde, Mrs. Weasley'nin mutfak masasının üzerinde büyük bir üzüntüyle oturan Hermione'nin pandaya olan benzerliğini azaltmaya çalışıyordu.</p><p class="calibre9">"Bir türlü geçmiyor," dedi Mrs. Weasley tedirgin bir biçimde, bir elinde asası ve diğer elinde "Yaralar, Kesikler ve Sıyrıklar," sayfası açık olan “Şifacını Yardımcı Dostu” adlı kitapla Hermione'yi dikkatle izliyordu. "Bu her zaman işe yarıyordu, ama şimdi niye olmuyor anlamadım.".</p><p class="calibre9">"Bu Fred ve George'un komik şaka fikirlerinden biri olmalı, çıkmayacağından emin olmak..." dedi Ginny.</p><p class="calibre9">"Ama çıkmak zorunda," diye cırladı Hermione. "Sonsuza kadar etrafta böyle dolaşamam."</p><p class="calibre9">"Dolaşmayacaksın, canım, mutlaka bir panzehir bulacağız, merak etme," dedi Mrs. Weasley yatıştırıcı bir edayla.</p><p class="calibre9">"Bill bana Fred ve George'un eğlenceli olduğunu söylemişti," dedi Fleur sakince gülümseyerek.</p><p class="calibre9">"Evet, gülmekten nefes alamıyorum," diye tersledi Hermione.</p><p class="calibre9">Masadan zıpladı ve parmaklarını çevirerek odada volta atmaya başladı.</p><p class="calibre9">"Mrs. Weasley, bu sabah hiç baykuş gelmediğinden gerçekten emin misiniz?</p><p class="calibre9">"Evet, tatlım. Gelse fark ederdim," dedi Mrs. Weasley sabırla. "Daha saat henüz dokuz , daha çok zaman var."</p><p class="calibre9">"Biliyorum, eski metinleri karıştırdım," diye söylendi Hermione hararetle. "Kesinlikle en sonda önemli bir çeviri hatası yaptım ve Karanlık-Sanatlara-Karşı-Savunma uygulaması da o kadar iyi değildi. Sanırım Biçim Değiştirme iyi gibiydi, ama şimdi tekrar düşününce..."</p><p class="calibre9">"Hermione, susar mısın? Tek sinirli olan kişi sen değilsin," diye bağırdı Ron. "Ve sen 11 '<span class="italic">Olağanüstü S.B.D.</span>' aldığında..."</p><p class="calibre9">"Hayır, hayır, hayır!” dedi Hermione ellerini histerik bir şekilde çırparak. "Biliyorum, her şeyden kaldım."</p><p class="calibre9">"Eğer kalırsak ne oluyor?" diye odadakilere sordu Harry, ama cevap veren yine Hermione'ydi.</p><p class="calibre9">"Bina sorumlumuzla seçeneklerimizi konuşacağız, geçen dönemin sonunda profesör McGonagall'a sordum." Harry'nin midesi kıvranmaya başladı. Kahvaltıda daha az yemiş olmayı diledi.</p><p class="calibre9">"Beauxbatons'da" dedi Fleur kendini beğenmiş bir şekilde, "bizim işler başka şekilde yürüyor. Bence bizimki daha iyi. Bizim sınavlarımız 6. yıldan sonra başlıyor, 5 değil ve sonra..."</p><p class="calibre9">Fleur'un sözlerini bir çığlık bastırdı. Hermione doğruca mutfak penceresini gösteriyordu. Her saniye daha da büyüyen, 3 siyah nokta gökyüzünde açıkça görülüyordu.</p><p class="calibre9">"Bunlar kesinlikle baykuş," dedi Ron boğuk bir sesle, zıplayıp pencerenin yanında Hermione'ye katıldı. "Ve üç taneler," dedi Harry, o da Hermione'nin diğer yanına gelerek.</p><p class="calibre9">"Her birimiz için bir tane," dedi Hermione korkak bir fısıltıyla. "yo, hayır... yo, hayır... yo, hayır..." Harry ve Ron'un kolunu sıkıca yakaladı.</p><p class="calibre9">Eve doğru alçaldıça daha da netleşen ve doğruca Kovuk'a doğru uçan, üç yakışıklı kahverengimsi baykuş ayaklarında büyük kare zarflar taşıyordu.</p><p class="calibre9">"Yo, hayır!" diye ciyakladı Hermione.</p><p class="calibre9">Mrs. Weasley onları zorla ayırıp geçti ve mutfak penceresini açtı. Bir, iki, üç... Baykuşlar içeri süzüldüler ve masanın üzerine muntazam bir çizgi halinde kondular. Üçü de ayaklarını havaya kaldırdı.</p><p class="calibre9">Harry ileriye doğru yürüdü. Kendi adına olan mektup, ortadaki baykuşun ayağına bağlanmıştı. Beceriksiz bir şekilde mektubu çözdü. Solunda Ron da kendi sonuçlarını çözmeye çalışıyordu, sağ tarafındaki Hermione'nin elleri bütün baykuşları titretecek kadar çok titriyordu.</p><p class="calibre9">Mutfakta kimse konuşmuyordu. En sonunda Harry kendi zarfını çözmeyi başardı ve içindeki parşömeni çıkardı.</p><p class="calibre9">SIRADAN BÜYÜCÜLÜK DÜZEYİ SONUÇLARI</p><p class="calibre9">Geçme Notları</p><p class="calibre9"><img src="images/00002.jpg" class="calibre12"/>       Olağanüstü (O)</p><p class="calibre9"><img src="images/00002.jpg" class="calibre12"/>       Beklenenin Üstünde (B) </p><p class="calibre9"><img src="images/00002.jpg" class="calibre12"/>       Uygun (U)</p><p class="calibre9">Kalma Notları</p><p class="calibre9"><img src="images/00002.jpg" class="calibre12"/>       Zayıf (Z)</p><p class="calibre9"><img src="images/00002.jpg" class="calibre12"/>       Felaket (F)</p><p class="calibre9"><img src="images/00002.jpg" class="calibre12"/>       İfrit (İ)</p><p class="calibre9">Harry James Potter'ın Aldığı Notlar</p><p class="calibre9"><img src="images/00002.jpg" class="calibre12"/>       Astronomi (U)</p><p class="calibre9"><img src="images/00002.jpg" class="calibre12"/>       Sihirli Yaratıkların Bakımı (B)</p><p class="calibre9"><img src="images/00002.jpg" class="calibre12"/>       Tılsım (B)</p><p class="calibre9"><img src="images/00002.jpg" class="calibre12"/>       Karanlık Sanatlara Karşı Savunma (O)</p><p class="calibre9"><img src="images/00002.jpg" class="calibre12"/>       Kehanet (Z)</p><p class="calibre9"><img src="images/00002.jpg" class="calibre12"/>       Bitki Bilim (B)</p><p class="calibre9"><img src="images/00002.jpg" class="calibre12"/>       Sihir Tarihi (F)</p><p class="calibre9"><img src="images/00002.jpg" class="calibre12"/>       İksir (B)</p><p class="calibre9"><img src="images/00002.jpg" class="calibre12"/>       Biçim Değiştirme (B)</p><p class="calibre9">Harry parşömeni birkaç kere okudu. Her okuyuşunda nefes alması daha da kolaylaşıyordu. Sonuçlar fena değildi; Kehanet'ten kalacağını hep biliyordu ve sınav ortasında bayıldığı göz önüne alınırsa Sihir Tarihi'nden geçme şansı yoktu, ama geri kalan hepsini geçmişti. Parmağını notlardan aşağıya doğru gezdirdi. Biçim Değiştirme ve Bitki Bilim'den iyi notlarla geçmişti. İksir'den bile "Beklenenin Üstünde" almıştı. Ve en iyisi de Karanlık Sanatlara Karşı Savunma'dan "Olağanüstü" almıştı.</p><p class="calibre9">Etrafına bakındı. Hermione ona sırtını yaslamış ve boynunu bükmüştü ama Ron keyifli görünüyordu.</p><p class="calibre9">"Sadece Kehanet ve Sihir Tarihi'nden kalmışım, onları kim takar ki?" dedi mutlu bir şekilde Harry'ye. "İşte... değişelim."</p><p class="calibre9">Harry, Ron'un notlarına göz attı: Hiç "Olağanüstü" yoktu.</p><p class="calibre9">"Karanlık Sanatlara Karşı Savunma'dan en yüksek notu alacağını biliyordum." dedi Ron, Harry'nin omzunu yumruklayarak. "İyi iş becerdik değil mi?"</p><p class="calibre9">"Aferin!" dedi Mrs. Weasley gururla Ron'un saçlarını karıştırarak. "Yedi S.B.D, bu Fred ve George'unkilerin toplamından daha fazla."</p><p class="calibre9">"Hermione?" dedi Ginny temkinli bir şekilde. Hermione hala kağıdına bakıyordu. "Sen ne yaptın?"</p><p class="calibre9">"Ben - kötü değil" dedi Hermione hafif sesle.</p><p class="calibre9">"Off, ver şunu bana" dedi Ron, üstünden zıplayıp elinden sonuçları alarak. "Evet, on '<span class="italic">Olağanüstü</span>' ve Karanlık Sanatlara Karşı Savunma'dan bir tane '<span class="italic">Beklenenin Üstünde</span>'." Ona yarı eğlenen, yarı kızgın bir şekilde bakarak "Gerçekten hayal kırıklığına uğradın, değil mi?" dedi.</p><p class="calibre9">Hermione başını salladı, ama Harry güldü.</p><p class="calibre9">"Neyse artık F.Y.B.S. öğrencileriyiz," diyerek sırıttı. "Anne, hala sosis kaldı mı?"</p><p class="calibre9">Harry tekrar sonuçlarına baktı. Umabileceğinin en iyisi kadar iyiydi. Sadece küçük bir üzüntü duyuyordu. Bu onun Seherbaz olma hayallerinin sonuydu. İksir'den gerekli notu alamamıştı. Alamayacağını biliyordu ama hala o küçük "B" harfine bakarken midesine sızılar giriyordu.</p><p class="calibre9">Gerçekten sıra dışı olan, Harry'ye ilk kez iyi bir Seherbaz olacağını söyleyen, kılık değiştirmiş bir Ölüm Yiyen'di, ama her nasılsa bu fikir onu ele geçirdi ve ileride olmak isteyeceği başka bir şey düşünemedi. Üstelik birkaç hafta önce kehaneti duyduğundan beri doğru bir kararmış gibi geliyordu... Diğeri varlığını sürdürürken, ikisi de yaşayamaz... Eğer görevi Voldemort'u bulmak ve onu öldürmek olan bu iyi eğitimli sihirbazlara katılamayacaksa, hayatta kalmak için kendine verilen en iyi şansı kaybedecek ve kehaneti gerçekleştiremeyecek miydi?</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_7"></div>
</body></html>
