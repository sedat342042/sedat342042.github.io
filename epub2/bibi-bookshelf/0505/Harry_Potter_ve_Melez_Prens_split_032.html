<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1315851" class="calibre1"><span class="calibre2">
</span></p><p id="filepos1315906" class="calibre8"><span class="calibre4">OTUZUNCU  BÖLÜM: </span><br class="calibre7"/><span class="calibre4">BEYAZ  LAHİT</span></p><p class="calibre11">Bütün dersler askıya alınmıştı ve bütün sınavlar ertelenmişti. Bazı öğrenciler birkaç gün sonra aileleriyle birlikte Hogwarts'tan ayrıldılar - Parvati kardeşler, Dumbledore'un ölümünü izleyen sabah kahvaltıdan önce gitmişlerdi ve Zacharias Smith, ayrılırken kendini beğenmiş görünümlü babası ona eşlik etmişti. Diğer taraftan Seamus Finnigan, annesinin evine gitmeyi reddetmişti; cenaze törenine kadar kalmaya razı olan annesiyle Giriş Salonu'nda bu yüzden tartışmışlardı. Seamus, Harry ve Ron'a, cadılar ve büyücülerin Dumbledore'a son kez takdirlerini sunmaya hazırlanmak için köye akın ettiğini ve bu yüzden annesinin Hogsmeade'de yatak bulmakta zorlandığını söylemişti.</p><p class="calibre9">Bir ev büyüklüğünde olan pudra-mavisi taşıma vagonunun, cenaze töreninden önce gökten süzülerek gelen ve ormanın köşesine inen bir düzine testral tarafından çekildiği gibi bir şeyi daha önce hiç görmemiş olan genç öğrenciler arasında heyecanlanmalar yaşandı. Harry pencereden, dev gibi, ve büyük zeytin rengi tenli, siyah saçlı bir kadının taşıma vagonunun basamaklarından indiğini ve kendini, onu bekleyen Hagrid'in kollarına attığını gördü. Bu arada, aralarında Büyü Bakanı'nın kendisinin de bulunduğu, resmi Bakanlık delegeleri de kalenin içindeki yerlerini almışlardı. Harry onlardan biriyle karşılaşmaktan özenle kaçındı; emin olduğu bir şey vardı ki, eninde sonunda, Dumbledore'un Hogwarts'tan ayrıldığı son gezintisi hakkında tekrar hesap soracaklardı.</p><p class="calibre9">Harry, Ron, Hermione ve Ginny bütün zamanlarını beraber geçiriyorlardı. Güzel hava yapmacıktı; Harry, Dumbledore ölmeseydi nasıl olacağını düşleyebiliyordu ve yılın son zamanında bu anı beraber yaşıyorlardı, Ginny'nin sınavları bitmişti, ödevlerinin baskısı kalkmıştı... Saatten saate söylemesi gerektiği şeyleri erteliyordu, şimdi doğru olduğunu bildiği şeyleri yapıyordu, çünkü onun en iyi huzur kaynağını unutmak kolay olmuyordu.</p><p class="calibre9">Hastane kanadını iki defa ziyaret etmişlerdi: Neville sonunda taburcu olmuştu, fakat Bill, Madam Promfrey'in bakımı altında kalmayı sürdürdü. Doğrusu yara izleri olduğu gibiydi; aslında şu anda Deli-Göz Moody'ye benziyordu, çok şükür ki kollarında ve bacaklarında bir değişme yoktu, ancak genelde her zamanki gibiydi. Değişmiş gözüken tek şey, şimdi et yemeklerine karşı aşırı düşkün olmasıydı.</p><p class="calibre9">“...Benimle evleneceği için çok şanzlıyım” dedi Fleur mutluca, Bill'in yastığını düzleştiriyordu, “çünkü İngilizler etlerini daha uzun pişirir, bunu her zaman söylemişimdir.”</p><p class="calibre9">“Sanırım gerçekten Bill'in onunla evlenecek olmasını kabulleneceğim.” dedi Ginny iç çekerek, o günün akşamı, Hermione, Ron, Ginny ve Harry, Gryffindor Ortak Salonu'nda açık pencerenin ardında oturuyorlardı, zifiri karanlık arazi görünüyordu.</p><p class="calibre9">“O kadar da kötü değil” dedi Harry. Ginny kaşlarını kaldırıp isteksiz bir şekilde kıkırdayınca, Harry “Çirkin olabilir,” diye ekledi aceleyle.</p><p class="calibre9">“Evet, eğer annem dayanırsa, ben de dayanırım.”</p><p class="calibre9">“Bildiğimiz bir ölüm var mı?” dedi Ron, Hermione Akşam Postası'nı inceliyordu. Hermione, Ron'un sesindeki zorlama sertlikten rahatsız oldu.</p><p class="calibre9">“Hayır,” dedi Hermione azarlarcasına, gazeteyi katlıyordu. “Hala Snape'i arıyorlar, ama hiçbir işaret yok...”</p><p class="calibre9">“Tabi ki olmayacak,” dedi Harry, ne zaman bu konu açılsa tekrar sinirleniyordu. “Lord Voldemort'u bulamadıkları sürece Snape'i de bulamayacaklar, ve bunu daha önce hiç başaramadıklarına bakılırsa...”</p><p class="calibre9">“Ben yatmaya gidiyorum,” dedi Ginny esneyerek. “Uyuyamıyorum ne zamandan beri... pekala... Sanırım uyku iyi gelecek.”</p><p class="calibre9">Harry'yi öptü (Ron anlamlı bir şekilde bakışlarını başka bir yöne çevirdi), diğer ikisine de el sallayarak kızlar yatakhanesine gitmek için ayrıldı. Hermione yüzünde yine fena bir Hermione bakışı ile Harry'ye doğru yaklaştı.</p><p class="calibre9">“Harry, bu sabah kütüphanede bir şey keşfettim...”</p><p class="calibre9">“R.A.B. mı?” dedi Harry, oturduğu yerde dikelerek.</p><p class="calibre9">Daha önce hissettiği gibi heyecanlı, meraklı, gizemin kaynağını öğrenmeye hevesli hissetmedi bu sefer, sadece biliyordu ki Voldemort'a giden karanlık, fırtınalı yollar boyunca ilerlemek için gerçek Hortkuluk'u bulma görevini bitirmiş olması gerekiyordu, Dumbledore ile beraber çıktıkları yolu, ve şimdi biliyordu ki, yalnız yolculuk etmek zorunda kalacaktı. Voldemort'un ölme şansını elde etmeden önce hala ortada bulunması ve yok edilmesi gereken dört tane daha Hortkuluk vardı. Her birini liste yapar gibi ezberinden geçiriyordu; “<span class="italic">madalyon... kupa... yılan... Gryffindor veya Ravenclaw'dan bir şey... madalyon... kupa... Gryffindor veya Ravenclaw'dan bir şey...</span>”</p><p class="calibre9">Bu bilgi Harry gece uykuya dalarken de aklında akıyordu, rüyaları kupalar, madalyonlar ve erişemediği eşyalarla doluydu, Dumbledore'un yardım için uzattığı halattan merdivene tırmanmaya başladığında, ip yılana dönüşmüştü.</p><p class="calibre9">Dumbledore'un ölümünün ardından Harry, sabahleyin Hermione'ye notu göstermişti ve her ne kadar Hermione ilk başta okuduğu kısaltmanın hangi esrarlı büyücüye ait olduğunu anlamasa da ondan beri normalde ev ödevi olmayan bir kişiye göre kütüphaneye daha sık uğruyordu.</p><p class="calibre9">“Hayır,” dedi üzgünce, “Uğraşıyorum Harry, ama hiçbir şey bulamadım... bu kısaltmayı kullanan iki çift ünlü büyücü var- Rosalind Antigone Bungs... Rupert ‘<span class="italic">Axebengar</span>' Brookstanton... ama hiç biri tam olarak uymuyor. Nota bakılırsa, Hortkuluk'u çalan büyücü Voldemort'u tanıyordu, ama bir nebze olsun ne Bungs'ın ne de Axebengar'ın onunla bir işi olduğuna dair hiçbir kanıt yok... hayır aslında, bu... Snape ile ilgili.”</p><p class="calibre9">Bu ismi söylerken tedirgin olmuştu.</p><p class="calibre9">“Ne olmuş ona?” diye sordu Harry ağır bir şekilde, sandalyesine çökmüştü.</p><p class="calibre9">“Yani, aslında şu Melez Prens işinde haklıydım,” dedi yarım ağızla.</p><p class="calibre9">“Tekrar bu olayı eşelemek zorunda mısın Hermione? Bunun hakkında şimdi nasıl hissediyorum sanıyorsun?”</p><p class="calibre9">“Hayır- hayır- Harry, bunu demek istemedim!” dedi aceleyle, etrafta kimsenin dinlemediğini kontrol etmek için bakındı. “Dediğim, Eileen Prens'in kitabı kullandığı konusunda haklıydım... o Snape'in annesiydi!”</p><p class="calibre9">“Ben de onun o kadar güzel olmadığını düşünmüştüm” dedi Ron, Hermione aldırmadı.</p><p class="calibre9">“Eski gazetelere göz atıyordum ve orada Eileen Prens'in Tobias Snape ile evleneceğine dair küçük bir duyuru vardı, daha sonraki bir duyuruda da onun doğurduğu kişinin bir-”</p><p class="calibre9">“-katil olduğu,” dedi tükürürcesine.</p><p class="calibre9">“Eee... evet,” dedi Hermione. “Yani... haklıydım. Snape melez bir prens olmaktan gurur duyuyor olmalıydı, görüyorsun ya? Gazetede anlatıldığına göre Tobias Snape bir Muggle'dı.”</p><p class="calibre9">“Evet, bu uyar,” dedi Harry. “Böyle safkan tarafında oynayıp Lucius Malfoy ve birçoğuna katılabilirdi... tıpkı Lord Voldemort gibi. Safkan anne, Muggle baba... ailelerinden utançları, Karanlık Sanatlar'ı kullanarak kendinden korkulmasını sağlamak, kendisine etkin yeni bir isim vermek - Lord Voldmort - Melez Prens - bunu Dumbledore nasıl gözden kaçırabildi-?”</p><p class="calibre9">Duraksadı, pencereden dışarı baktı. Dumbledore'un Snape'e affedilemez bir şekilde güvenmesini düşünmekten kendini alamıyordu... ama Hermione ona, Harry'ye istemeden bir şey hatırlatmıştı, o da aynı... bu çiziktirilmiş büyülerin neden olduğu artan karışıklıklara rağmen o, ona bu kadar yardım eden çocuğun bu kadar da akıllı olabileceğini reddetmişti.</p><p class="calibre9">Kendisine yardım eden... şimdi bu dayanılmaz bir düşünceydi...</p><p class="calibre9">“Sana o kitap için neden geri dönmediğini hala anlamıyorum,” dedi Ron. “Tüm o bilgileri nerden aldığını biliyor olmalıydı.”</p><p class="calibre9">“Biliyordu,” dedi Harry, acı bir şekilde. “Ben Sectum-Sempra büyüsünü kullandığım zaman biliyordu. Gerçekten de Zihnefend'e ihtiyaç duymadı... hatta daha önceden de biliyor olabilirdi... Slughorn'la benim İksir dersinde ne kadar parlak bir öğrenci olduğum hakkında konuşurlarken... Snape eski kitabını dolabın içinde bırakmış olamaz, değil mi?”</p><p class="calibre9">“Ama neden o kitap için geri dönmedi?”</p><p class="calibre9">“O kitapla görülmek isteyeceğini sanmıyorum,” dedi, Hermione. “Dumbledore eğer öğrenseydi onu çok fazla seveceğini de sanmıyorum. Ve Snape o kitabın ona ait olmadığı hakkında yalan uydursaydı bile, Slughorn onu yazısından tanırdı. Zaten, kitap Snape'in eski sınıfındaydı, ve iddiya girerim ki Dumbledore, onun annesinin '<span class="italic">Prens</span>' diye çağırıldığını biliyordu.”</p><p class="calibre9">“Kitabı Dumbledore'a göstermeliydim,” dedi Harry. “Bana her parçada Voldemort'un okulda ne kadar şeytani biri olduğunu gösteriyordu, ve benim kanıtlarım var Snape'in de -”</p><p class="calibre9">“Şeytani çok sert bir kelime,” dedi Hermione sakince.</p><p class="calibre9">“Bana o kitabın çok tehlikeli olduğunu söyleyen kişi sendin!”</p><p class="calibre9">“Söylemeyi deniyordum, Harry, kendini çok suçluyorsun. Bence Prens'in çok iğrenç bir şaka anlayışı vardı, ama potansiyel bir katil olduğunu hiç düşünmemiştim...”</p><p class="calibre9">“Hiçbirimiz tahmin edemezdi Snape'in... bilirsiniz işte,” dedi Ron.</p><p class="calibre9">Aralarına sesizlik hakim oldu, her biri düşüncelerinde kaybolmuşlardı, ama Harry emindi ki onlar, kendisi gibi, Dumbledore'un huzura ermesi için gömüleceği yarın sabahı düşünüyorlardı. Harry daha önce hiçbir cenazeye katılmamıştı; Sirius öldüğünde gömmek için bir ceset olmamıştı. Ne beklediğini bilmiyordu, ve ne hissedeceği ve ne görebileceği hakkında bir endişesi yoktu. Harry, Dumbledore'un cenaze töreni sona erdiğinde, onun ölümüne alışıp alışamayacağını merak etmişti. Korkunç olay onu bunaltmak için tehditler savururken, Harry'nin zamanı olsa bile, tüm şatoda kimse bu olay hakkında bir şey konuşmadığı halde, her taraf boş ve hissiz bir gerginlik içindeydi. Harry, Dumbledore'un gitmiş olduğuna inanmayı güç buluyordu hala. Kuşkusuz Harry, Sirius'un ölümünde aramış olduğu gibi Dumbledore'un bir şekilde gelebileceği bir boşluk aramamıştı... Bir tılsım olarak değil, ama nelere mal olduğunu ve hala yapılacak neler olduğunu hatırlamak için, artık her tarafta taşıdığı sahte Hortkuluk'un soğuk zincirini cebinde hissediyordu.</p><p class="calibre9">Ertesi gün Harry, bavulunu hazırlamak için erken kalktı; Hogwarts Ekspresi cenazeden yaklaşık bir saat sonra kalkacaktı. Aşağı katta Harry, Büyük Salon'un durumunu çok sessiz buldu. Herkes cübbelerini giymişti ve kimse aç görünmüyordu. Profesör McGonagall öğretmenler masasınının tam ortasındaki tahtvari sandalyeyi boş bırakmıştı. Hagrid'in sandalyesi de terk edilmişti: Harry, Hagrid'in belki de kahvaltıda kimseyle karşılaşmamak için gelmemiş olduğunu düşündü; ama Snape'in sandalyesi gayri resmi olarak Rufus Scrimgeour tarafından doldurulmuştu. Gözleri etrafı tararken Harry, sarımsı gözlerden sakındı; Harry, Scrimgeour'un gözlerinin onu aradığına dair rahatsız edici bir hisse kapılmıştı. Scrimgeour'un maiyeti arasında Harry, kızıl saçlı ve bağa çerçeveli gözlüklü Percy'yi fark etti. Nadir bir kinle çiroz balığını bıçaklayan Ron, onu gördüğüne dair hiçbir ipucu vermiyordu.</p><p class="calibre9">Slytherin masasında Crabbe ve Goyle baş başa vermiş mırıldanıyorlardı. İri oğlanlar olmalarına rağmen, uzun boya ve solgun niteliğe sahip Malfoy onlarla birlikte olmayınca ve kabadayılık yapmayınca, garip bir şekilde yalnız görünüyorlardı. Harry, Malfoy'u fazla düşünmemişti. Onun tüm danışmanlığı sadece Snape içindi, ama Harry kulenin tepesinde Malfoy'un ne sesindeki korkuyu ne de Ölüm Yiyenler varmadan önce asasını indirdiğini unutmamıştı. Harry, Malfoy'un Dumbledore'u öldüreceğine inanmıyordu. Malfoy'dan Karanlık Sanatlara karşı duyduğu delice aşktan dolayı nefret ediyordu, ama ona duyduğu nefret ile ona duyduğu küçük bir acıma duygusu karışmıştı. Harry, Malfoy'un şimdi nerde olduğunu, ve Voldemort onu ve ailesini öldürmeyle tehdit ederek ona neler yaptırdığını merak etti?</p><p class="calibre9">Ginny'nin, kaburgalarına dirsek atarak dürtmesiyle Harry düşüncelerinden sıyrıldı. McGonagall ayağa kalkmıştı ve Salon'daki tüm mırıltılar sona erdi.</p><p class="calibre9">“Zamanı geldi,” dedi. “Lütfen herkes bina başkanlarını bahçeye kadar takip etsin. Gryffindor, peşimden.”</p><p class="calibre9">Öğrenciler başkanlarının ardından tek sıra halinde sessizce çıktılar. Harry bir an Slytherin sırasında Slughorn'u gördü, üzeri gümüş nakışla işlenmiş mükemmel bir yakut yeşili cübbe giyiyordu. Harry, Hufflepuff'ların başkanı olan Profesör Sprout'u hiç bu kadar temiz görmemişti. Şapkasında bir yama bile yoktu, ve Giriş Salonu'na vardıklarında, dizlerine kadar inen koyu siyah bir şal giymiş olan Madam Pince, çok eski siyah bir takım elbise giyen ve naftalin kokusu yayan bir kravat takmış olan Filch'in yanında duruyordu. Harry ön kapıların taş basamaklarından dışarı adımını attığı an göle doğru gidiyorlardı. Yüzlerce sandalyenin sıralandığı bir yere doğru Profesör McGonagall'ın peşinden sessizce takip ederlerken güneşin sıcaklığı Harry'nin yüzünü okşuyordu. Bir ara yol, sandalyelerin olduğu yerin merkezine uzanıyordu: en önde mermer bir masa vardı, tüm sandalyeler ona dönüktü. O gün yazın en güzel günüydü.</p><p class="calibre9">Olağanüstü insan tasnifi önceden sandalyelerdeki yerlerini almışlardı; pejmürde ve zarif, genç ve yaşlı. Harry çoğunu tanımıyordu, ama Zümrüdüanka Yoldaşlığı'nı da kapsayan tanıdığı birkaç kişi vardı: Kingsley Shacklebolt, Deli-Göz Moody, saçları mucizevi bir şekilde parlak pembeye dönüşmüş olan Tonks, Tonks'un elini tutan Remus Lupin, Mr. ve Mrs. Weasley, Fleur'un yardımıyla ayakta duran ve siyah ejderha derisinden ceketler giyen Fred ve George tarafından takip edilen Bill. Kendisi için iki sandalye alan ve bir üçüncü sandalyenin de yarısını kaplayan Madame Maxime, Çatlak Kazan'ın sahibi Tom, Harry'nin kofti komşusu Arabella Figg, Acayip Pigmentler adlı bir grubun müthiş bas gitarcısı, Hızır Otobüs'ün şoförü Ernie Frang, Diagon Alley'deki cübbe dükkanının sahibi Madam Malkin, ve Domuz Kafası'nın barmeni ve Hogwarts Ekspresi'nde yemek servisi yapan cadı gibi Harry'nin sadece önceden gördüğü birkaç kişi daha vardı. Güneş ışığından dolayı neredeyse görünmez olan şato hayaletleri de oradaydı, sadece hareket ettiklerinde görünür oluyorlardı, parlayan güneşte zayıfça titriyorlardı.</p><p class="calibre9">Harry, Ron, Hermione ve Ginny, gölün yanındaki bir sıra sandalyeye doğru tek sıra halinde yürüdüler. İnsanlar birbirleriyle fısıldaşıyorlardı; bu ses bir bardağın içindeki esinti gibiydi, ama uzaktaki kuş cıvıltıları daha çok gürültü çıkarıyordu. Kalabalık büyümeye devam ediyordu; her ikisi içinde sevgi akını dolu, Harry Neville'ın Luna'ya oturmasında yardım ettiğini gördü. Dumbledore'un öldüğü gece D. O. üyelerinin bazıları tek başlarına Hermione'nin çağrısına cevap vermişti, ve Harry nedenini biliyordu; onlar D.O.'yu en çok özleyenlerdendi... muhtemelen madeni paralarını bir daha toplantı olması umuduyla düzenli olarak kontrol edenlerdi...</p><p class="calibre9">Cornelius Fudge yanlarından geçerek ön taraftaki sıralara doğru yürüdü, hali haraptı, her zamanki gibi yeşil melon şapkasını çeviriyordu; Harry, Rita Skeeter'ı tanımıştı, onu gördüğünden dolayı kızgındı, elinde sıkıca tuttuğu bir kalem vardı; ve, daha kötü bir öfke patlamasıyla, Dolores Umbridge, kurbağa gibi olan suratında hiç de inandırıcı olmayan bir keder ifadesi vardı, demir renkli buklelerinde kadifeden fiyonklar vardı. Su kenarında bir gözcü gibi duran Frenze'yi görünce, yeterince uzaktaki bir yere doğru hızla koşuşturdu.</p><p class="calibre9">Herkes sonunda yerleşmişti. Harry, ön sırada McGonagall ile birlikte duran Scrimgeour'un ağırbaşlı bir şekilde mezara bakıyor olduğunu görebiliyordu. Harry, Scrimgeour'un veya bu önemli insanlardan herhangi birinin Dumbledore için gerçekten üzülüp üzülmediğini merak etti ve Bakanlık'a karşı olan bu hoşnutsuzluğunu, gelen garip sesin kaynağını bulmak için çevresine bakınırken unuttu. Sadece o değildi: birçok baş dönmüştü ve biraz paniklemiş bir şekilde kaynağı arıyorlardı.</p><p class="calibre9">“Orada,” diye fısıldadı Ginny, Harry'nin kulağına.</p><p class="calibre9">Ve onları açık yeşilimsi aydınlık suda gördü, yüzeyin altından çok yavaş ilerliyorlardı, ona aşırı bir şekilde Inferi'yi hatırlatıyorlardı; Deniz Halkı'ndan oluşan bir koro, onun anlamadığı garip bir dilde şarkı söylüyordu, solgun yüzleri hafifçe dalgalanıyordu, ve morumsu saçları her taraflarına dökülüyordu. Müzik, Harry'nin ensesindeki tüylerin kalkmasına neden olmuştu, ama bu yine de nahoş olmamıştı. Kayıp ve duyduğu ümitsizlik hakkında çok net bir şekilde konuştu. Sonunda, şarkı söyleyen deniz halkının vahşi yüzlerine baktığında, onların da Dumbledore'un vefatı için üzgün olduklarını anladı. Sonra Ginny tekrar dirseğiyle Harry'yi dürttü ve Harry çevresine bakındı.</p><p class="calibre9">Hagrid sandalyelerin arasındaki yoldan yavaşça yürüyordu. Tamamen sessiz bir şekilde ağlıyordu, yüzü göz yaşlarıyla parıldıyordu, ve Harry, Hagrid'in kollarındaki, mor pullarla ve altın yıldızlarla süslenmiş kadifeye sarılı şeyin içinde Dumbledore'un bedeninin olduğunu biliyordu. Bu görüntüyle keskin bir acı Harry'nin boğazından yukarı doğru çıktı: bir süre için, garip müzik ve Dumbledore'un bedeninin haberiyle oluşan havasızlık, sanki günün bütün sıcaklığı çekilmiş gibi görünmesine neden oldu. Ron'un yüzü beyazlaşmıştı ve dehşete düşmüş görünüyordu. Gözyaşları, Ginny ve Hermione'nin kucağına sık ve hızlı bir şekilde düşüyordu.</p><p class="calibre9">Ön taraflarda neler olduğunu tam olarak göremiyorlardı. Hagrid bedeni başarıyla masanın üstüne yerleştirmiş gibi görünüyordu. Şimdi burnunu çekerken yüksek prompetimsi sesler çıkararak aralıktan geri dönüyordu ki bu durum, aralarında Dolores Umbridge'in de bulunduğu bazıları için bir skandal gibi görünüyordu... fakat Harry biliyordu ki Dumbledore bunu umursamazdı. Hagrid yanından geçerken ona arkadaşça bir hareket yapmaya çalıştı, fakat Hagrid'in gözleri nereye gidiyor olduğunu görebildiğinden şüphe duyulacak kadar çok şişmişti. Harry, Hagrid'in gidiyor olduğu arka sıraya göz attı ve orada, ona, her birisi küçük bir çadır boyutlarında ceket ve pantolon giydirilmiş, büyük, çirkin bir kaya parçasına benzeyen, başını sallayan dev Grawp'ın rehberlik ettiğini anladı. Uysaldı, hemen hemen bir insan gibiydi. Hagrid, üvey erkek kardeşinin yanına oturdu ve Grawp, Hagrid'i kafasından sertçe sıktı, bu yüzden sandalyesinin ayakları zemine saplandı. Harry bir anlık şiddetli bir gülme isteği duydu. Fakat ardından müzik kesildi ve başını tekrar ön tarafa çevirdi.</p><p class="calibre9">Bir tutam saçı olan, sade siyah cüppeli bir adam ayaklandı ve şimdi Dumbledore'un bedeninin önünde oturuyordu. Harry adamın ne söylediğini duyamıyordu. Tuhaf kelimeler yüzlerce duanın üzerinden onlara doğru süzülüyordu. “<span class="italic">Ruhunun asaleti</span>” ... “<span class="italic">çok üstün bir zeka</span>” ... “<span class="italic">kalbinin büyüklüğü</span>” ... bunların pek bir anlamı yoktu. Harry'nin de bildiği gibi bu anlatılanlar onun için çok azdı. Birden Dumbledore'un birkaç söz hakkındaki düşüncesini hatırladı:</p><p class="calibre9">“<span class="italic">Kuş beyinli</span>”, “<span class="italic">döküntü</span>”, “<span class="italic">hüngür hüngür ağlamak</span>” ve “<span class="italic">burun bükmek</span>” ve yine sırıtmasını bastırmak zorunda kaldı ... onunla ne sorunu vardı?</p><p class="calibre9">Sol tarafında yumuşak bir sıçrama sesi oldu ve deniz halkının da dinlemek için yüzeyi aştıklarını gördü. Harry, iki yıl önce Dumbledore'un, şu an Harry'nin oturduğu yerin çok yakınında, suyun köşesine eğilişini ve Deniz Halkı'ndan biriyle Denizdili'nde konuştuğunu hatırladı. Harry, Dumbledore'un Denizdili'ni nereden öğrendiğini merak ediyordu. Ona hiçbir zaman sormadığı çok şey vardı, sorması gereken çok fazla şey...</p><p class="calibre9">Ve sonra, şimdiye kadar çoktan gerçekleşmiş olmasına rağmen, korkunç gerçek, uyarmaksızın, tamamıyla ve reddedilemez bir şekilde üzerlerine akın etti. Dumbledore ölmüştü, gitmişti... elindeki soğuk madalyonu öyle sıkı bir şekilde kavradı ki elini acıttı, fakat gözlerinden sıcak göz yaşlarının dökülmesini önleyemedi: bakışlarını Ginny'ye ve diğerlerine doğru çevirdi, ve küçük siyahlar içindeki adamın da tembelce yaptığı gibi, gölün üzerinden Orman'a doğru baktı... ağaçlar arasında bir kıpırdanma vardı. At adamlar da saygılarını sunmaya gelmişlerdi. Açığa hareket etmiyorlardı, fakat Harry, onların halen sessiz bir şekilde, gölgeler içinde yarı saklanmış, büyücüyü izleyen başlarını gördü. Ve Harry, ilk kez Orman'a girdiğindeki kabusumsu yolculuğunu, sonradan Voldemort olduğunu öğrendiği şeyle ilk kez yüzleştiği zamanı, ve nasıl yüzleştiğini hatırladı, ve üzerinden fazla zaman geçmeden, o ve Dumbledore'un kazançlı olmayan bir savaşta çarpışmayı nasıl tartıştıklarını da. “<span class="italic">Bu önemli,</span>” demişti Dumbledore, “<span class="italic">dövüşmek ve tekrar dövüşmek ve dövüşmeyi sürdürmek, kötülük ancak bundan sonra köşeye sıkıştırılabilir, ama asla tamamen yok edilemez...</span>”</p><p class="calibre9">Ve Harry, çok net bir şekilde, sıcak güneşin altındaki başları gördü; onun için endişe eden ve her zaman onun önünde duran annesini, babasını, vaftiz babasını ve son olarak da Dumbledore'u, Harry'yi korumayı amaçlayan herkesi; ve şimdi sona ermişti. Artık kendisi ve Voldemort arasında hiç kimsenin durmasına izin veremezdi; bir yaşındayken kaybetmesi gereken görüntüsünü sonsuza dek terk etmeliydi: ailesinin korumasının oluşturduğu siperin amacı, ona hiç kimsenin zarar verememesi idi. Kabusundan uyanma diye bir şey yoktu, gerçekten güvende olana kadar, karanlıktan gelen avutucu bir fısıldama olmayacaktı, tüm hayali buydu; son ve en güçlü koruyucusu da ölmüştü ve şimdi, her zamankinden çok daha yalnızdı.</p><p class="calibre9">Siyahlı küçük adam sonunda konuşmasını bitirdi ve sandalyesine oturmaya gitti. Harry, birisinin toparlanmasını bekledi; özellikle de Bakanlık'tan, fakat hiç kimse kıpırdamadı.</p><p class="calibre9">Birçok insan çığlık attı. Parlak, beyaz alevler Dumbledore'un bedeninin ve üzerine uzandığı masanın etrafında patlak verdi; Dumbledore'un yükselen ve örtüyle sarılı bedeni yükseldikçe yükseldi. Beyaz dumanlar gökte halkalar çizdi ve garip bir şekil oluşturdu: Harry, bir kalp atışı kadar kısa bir süre için maviler içinde bir anka kuşunun neşeyle uçtuğunu gördü, fakat bir saniye sonra ise ateş yok olmuştu. Dumbledore'un bedeni ve üzerine yatırıldığı masa beyaz mermerden bir lahitle kapanmıştı.</p><p class="calibre9">Oklar yağmur gibi, gökten süzülürcesine yağarken biraz daha fazla şaşkınlık bağrışmaları oldu, fakat kalabalıktan kısa bir mesafe uzağa düşüyorlardı. Harry biliyordu ki, bu atadamların bir hediyesiydi: Harry, kuyruklarının döndüğünü gördü ve serin ağaçların arasına geri dönerek yok oldular.</p><p class="calibre9">Aynı şekilde Deniz Halkı da yavaş bir şekilde yeşil suya daldı ve gözden kayboldular.</p><p class="calibre9">Harry, Ginny, Ron ve Hermione'ye baktı: Ron'un yüzü sanki güneş ışığı onu kör etmiş gibi berbat görünüyordu. Hermione'nin yüzü göz yaşlarıyla donuklaşmıştı, fakat artık ağlamıyordu. Ginny, Harry'nin bakışını aynı sertlikle karşıladı, kendi yokluğunda Quidditch Kupası'nı kazandıktan sonra onun kendisine sarıldığı zamanki gibi parıldayan bakışla, ve Harry şu anda, birbirlerini mükemmel bir şekilde anladıklarını biliyordu, ve ona bundan sonra ne yapacağını söylediğinde, "<span class="italic">Dikkatli ol</span>" ya da "<span class="italic">Yapma</span>" demiyordu, ama onun kararını kabul ediyordu, çünkü Harry'den daha azını beklemiyordu. Ve bu yüzden Dumbledore'un ölümünden beri söylemesi gerektiğini bildiği şeyi söylemek için kendini zorladı.</p><p class="calibre9">“ Ginny, dinle,” dedi Harry, çevrelerindeki giderek yükselen konuşmalar arasından bir vızıltı gibi çıkan çok sessiz bir şekilde ve insanlar toparlanmaya başladı. “Seninle daha fazla ilgilenemem. Birbirimizle görüşmeyi bırakmalıyız. Beraber olamayız.”</p><p class="calibre9">“Bu bir miktar aptalca, asıl gerekçe yüzünden, değil mi?” dedi Ginny, çarpık bir gülümsemeyle.</p><p class="calibre9">“Bu ... bu başka kimselerin hayatından bir şeyler çıkarmak gibi, seninle geçirdiğim bu son birkaç haftada,” dedi Harry. “Fakat yapamam... yapamayız... şimdi her şeyi yalnız başıma yapmak zorundayım.”</p><p class="calibre9">Ginny ağlamadı, sadece ona bakıyordu.</p><p class="calibre9">“Voldemort, düşmanlarının yakınında olanları kullanır. Seni zaten bir kere yem yerine kullandı ve bu da sadece en yakın arkadaşımın kız kardeşi olduğun içindi. Eğer bunu sürdürürsek, ne kadar tehlike altında olacağını düşün. Öğrenecektir, bulacaktır. Deneyecek ve beni senin aracılığınla öldürmeye çalışacaktır.”</p><p class="calibre9">“Peki, ya aldırmıyorsam?” dedi Ginny şiddetle.</p><p class="calibre9">“Ben aldırıyorum,” dedi Harry. “Bu senin cenaze törenin olsaydı, neler hissedeceğimi düşünebiliyor musun?... Ve bu benim hatamken...”</p><p class="calibre9">Harry'den başka bir yere, gölün üzerindeki bir yere baktı.</p><p class="calibre9">“Senden asla vazgeçmedim,” dedi. “Tam olarak değil. Hep ümit ettim. Hermione, hayatla barışık olmamı söyledi, belki başka biriyle çıkmamı, senin etrafında biraz rahatlamamı, çünkü sen odadayken asla konuşamıyordum, hatırladın mı? Ve senin biraz daha dikkat edeceğini düşündü, eğer ben biraz daha - kendim olursam.</p><p class="calibre9">“Zeki kız şu Hermione,” dedi Harry, gülümsemeye çalışarak. “Yakında sana sormayı umuyordum. Daha önümüzde uzun zaman var... aylar.. belki de yıllar...”</p><p class="calibre9">“Ama sen, büyücülük dünyasını kurtarmak için çok fazla meşgulsün,” dedi Ginny, yarı gülerek. “Pekâlâ... buna şaşırdığımı söyleyemem. Sonunda bunun olacağını biliyordum. Voldemort'un peşinde düşmeden mutlu olamayacağını biliyordum. Belki de, benim seni bu kadar sevmemin nedeni budur.”</p><p class="calibre9">Harry ne bu tür şeyleri duymaya katlanabiliyordu, ne de onun yanında oturmaya devam ettikçe önerisini devam ettirebileceğini düşünüyordu. Ron, gördüğü kadarıyla, şimdi Hermione'yi tutmuş ve Hermione, omzunda ağlarken o da saçlarını okşuyordu, kızın gözyaşları, kendi uzun burnunun ucundan damlıyordu. Berbat bir hareketle, Harry ayağa kalktı, Ginny'ye arkasını döndü ve Dumbledore'un mezarına doğru dönüp, gölün etrafı boyunca yürümeye başladı. Gitmek, hala oturmasından çok daha katlanılır hissettirmişti. Mümkün olan en hızlı şekilde Hortkuluklar için yola koyulmalıydı ve onu beklemektense Voldemeort'u öldürmek daha iyi hissettirecekti...</p><p class="calibre9">“Harry!”</p><p class="calibre9">Arkasına döndü. Rufus Scrimgeour, bastonuna dayanarak, göl kıyısından ona doğru hızla topallıyordu.</p><p class="calibre9">“Seninle birkaç kelime konuşmayı ümit ediyordum... seninle beraber yürümemizin bir sakıncası yok, değil mi?”</p><p class="calibre9">“Hayır,” dedi Harry, ilgisizce baktı ve tekrar yola koyuldu.</p><p class="calibre9">“Harry, bu çok korkunç bir olaydı,” dedi sessizce Scrimgeour, “Bunu duyduğum zaman, ne kadar dehşete düştüğümü anlatamam. Dumbledore, çok müthiş bir büyücüydü. Bildiğin gibi, aramızda birkaç görüş ayrılığı vardı, ama kimse benden daha iyi-”</p><p class="calibre9">“Ne istiyorsunuz?” diye sordu Harry, sıkkın bir şekilde.</p><p class="calibre9">Scrimgeour sinirlenmiş görünüyordu, ama çabucak yüz ifadesini önceki gibi kederli bir anlayışa çevirdi.</p><p class="calibre9">“Kendini yeterince harap ettin” dedi, “Biliyorum, Dumbledore'a çok yakındın. Sanıyorum ki, belki de en gözde öğrencisiydin -” Kısa bir duraksamadan sonra “Ne istiyorsunuz?” diye tekrarladı Harry.</p><p class="calibre9">Scrimgeour durdu, bastonuna dayandı ve gözlerini Harry'ye dikti, yüzünün ifadesi kurnazcaydı. “Seninle okuldan gittiği ve öldüğü gece verdiği söz.”</p><p class="calibre9">“Kimin sözü?” dedi Harry.</p><p class="calibre9">“Dumbledore öldükten sonra birisi bir Ölüm Yiyen'i Kule'nin tepesinde sersemletti. Orada iki süpürge vardı. Bakanlık ikiyle ikiyi toplayabilir Harry.”</p><p class="calibre9">“Bunu duyduğuma memnun oldum “dedi Harry. ”Şey, oraya Dumbledore ile gittim, orada yaptığımız benim işimdi. Dumbledore başkalarının bilmesini istemiyordu.”</p><p class="calibre9">“Böylesi bir sadakat takdire değer tabii ki“ dedi Scrimgeour öfkesini zorlukla dizginleyebiliyor gibi görünüyordu. “Ama Dumbledore gitti, o öldü.”</p><p class="calibre9">Kendi kendisine gülümserken “Okulda ona sadık hiç kimse kalmadığı zaman Dumbledore okuldan gitmiş olacak” dedi.</p><p class="calibre9">Harry. “Sevgili çocuğum... Dumbledore bile geri dönemez, şeyden-”</p><p class="calibre9">“Ben geri dönebileceğini söylemedim. Siz anlamadınız. Fakat size söyleyecek bir şeyim yok.”</p><p class="calibre9">Scrimgeour duraksadı, sonra kibar olduğunu sandığı bir tonla dedi ki “Bakanlık senin her türlü korunmanı karşılayabilir, biliyorsun. Bir çift Seherbaz'ı hizmetine vermekten zevk duyarım -“ Harry güldü.</p><p class="calibre9">“Voldemort beni kendisi öldürmek istiyor ve Seherbazlar onu durduramaz, öneriniz için teşekkürler, fakat hayır, teşekkürler, istemiyorum.”</p><p class="calibre9">“Öyleyse” dedi Scrimgeour, şimdi sesi soğuktu. ”Noel'de sana yaptığım rica...”</p><p class="calibre9">“Ne ricası? Ah evet... dünyaya ne muhteşem bir iş yaptığınızı söylemem için - herkesin moralini yükseltmek için -” Scrimgeour kızgınca söylendi.</p><p class="calibre9">Harry, Scrimgeour'un önerisini bir an için dikkate aldı.</p><p class="calibre9">“Stan Shunpike henüz salıverilmedi mi?”</p><p class="calibre9">Scrimgeour'un rengi Vernon Enişte'yi çok hatırlatan çirkin mor bir renge döndü. “Görüyorum ki sen-“</p><p class="calibre9">“Dumbledore'un adamı, tamamen onun adamı-” dedi Harry. “Doğru”</p><p class="calibre9">Scrimgeour bir an için ona kızgınlıkla baktı, sonra döndü ve bir tek söz söylemeden topallayarak uzaklaştı. Harry Percy'yi görebildi, Bakanlık delegasyonunun geri kalanıyla beraber koltuklarında hala oturarak beklerken, hüngür hüngür ağlayan Hagrid ve Grawp'a sinirli bakışlar atıyordu. Ron ve Hermione, Harry'ye doğru aceleyle koşarken, aksi yöne giden Scrimgeour'u geçtiler; Harry döndü ve onların yetişmesi için yavaşça yürüdü, sonunda altında oturup mutlu anlarını geçirdikleri bir kayın ağacının gölgesinde ona yetiştiler</p><p class="calibre9">“Srimgeour ne istedi” diye Hermione fısıldadı.</p><p class="calibre9">“Noel'de istediğinin aynını,” omzunu silkti Harry, “Dumbledore hakkında içeriden bilgi vermemi ve Bakanlık'ın yeni afiş mankeni olmamı.”</p><p class="calibre9">Ron bir an kendisiyle mücadele eder göründü, sonra yüksek sesle Hermione'ye “Bak, geri gitmeme ve Percy'ye bir tane vurmama izin ver!”</p><p class="calibre9">“Hayır” dedi Ron'un kolunu sıkıca yakaladı.</p><p class="calibre9">“Bu bana kendimi iyi hissettirir!”</p><p class="calibre9">Harry güldü. Hatta Hermione biraz sırıttığı halde, kaleye baktığında gülümsemesi soldu.</p><p class="calibre9">“Bir daha buraya gelememe fikrine tahammül edemem” dedi yumuşakça “Hogwarts'a nasıl yaklaşabiliriz?”</p><p class="calibre9">“Belki olmaz” dedi Ron. Burada evden olduğumuzdan daha fazla tehlikede değiliz, değil mi? Şimdi her yer aynı. Ben diyorum ki Hogwarts daha güvenlidir, içinde burayı korumak için bir sürü büyücü var. Ne diyorsun Harry?”</p><p class="calibre9">“Tekrar açılsa bile ben buraya geri gelmeyeceğim” dedi Harry.</p><p class="calibre9">Ron ona ağzı açık bakakaldı, ama Hermione üzgünce dedi ki “Bunu söyleyeceğini biliyordum. Ama sonra ne yapacaksın?”</p><p class="calibre9">“Önce Dursley'lere geri döneceğim, çünkü bunu benden Dumbledore istedi, “ dedi Harry. “Fakat bu kısa bir ziyaret olacak ve sonra tümüyle gideceğim.”</p><p class="calibre9">“Ama okula geri dönmezsen nereye gideceksin?”</p><p class="calibre9">“Düşündüm ki Godric's Hollow'a geri dönebilirim,” diye mırıldandı Harry. Dumbledore'un öldüğü geceden beri bu fikir aklındaydı. “Benim için, her şey orda başladı. Sadece oraya gitmem gerektiğini hissediyorum. Ve annem ile babamın mezarlarını ziyaret edebilirim, bu güzel olurdu.”</p><p class="calibre9">“Ve sonra?” dedi Ron.</p><p class="calibre9">“Sonra geri kalan Hortkuluklar'ın peşine düşmem gerek, değil mi?” dedi Harry, gözleri Dumbledore'un beyaz mezarının üstündeydi, görüntüsü gölün diğer tarafında yansıdı.</p><p class="calibre9">“Dubmledore'un benden yapmamı istediği şey buydu, onları bana göstermesinin tüm nedeni buydu. Eğer Dumbledore haklıysa -ve haklı olduğundan eminim- dört tanesi hala dışarıda. Onları bulup yok etmek zorundayım, ve sonra Voldemort'un ruhunun yedinci parçasının peşine düşmeliyim, hala onun bedeninin içinde bulunan parçayı, ve onu öldürecek kişi benim. Ve yolumun üstünde Severus Snape'e rastlarsam,” diye ekledi, “benim için ne kadar iyiyse, onun için o kadar kötü olacak.”</p><p class="calibre9">Uzun bir sessizlik oldu. Kalabalık artık dağılmıştı, Grawp, keder feryadı tüm göl üzerinde hala yankılanan Hagrid'i kucakladığında geride kalan insanlar onun muazzam şekline yer açıyordu.</p><p class="calibre9">“Orada olacağız, Harry,” dedi Ron.</p><p class="calibre9">“Ne?”</p><p class="calibre9">“Enişten ve teyzenin evine geleceğiz,” dedi Ron. “Ve nereye gidersen git, biz de seninle geleceğiz.”</p><p class="calibre9">“Hayır -” dedi Harry çabucak; bunu hesaba katmamıştı, bu maceranın yalnız olarak üstüne aldığı en tehlikeli macera olduğunu anlatmaya çalışmıştı.</p><p class="calibre9">“Bunu bize daha önceden de söylemiştin,” dedi Hermione sakince, “o zaman fikrimizden vazgeçmek için zamanımız vardı, değil mi?”</p><p class="calibre9">“Ne olursa olsun senin yanındayız,” dedi Ron. “Ama, abi, bir şey yapmadan önce, hatta Godric's Hollow'a gitmeden önce, bizim eve gelmek zorundasın.”</p><p class="calibre9">“Neden?”</p><p class="calibre9">“Bill ve Fleur evlenecek, hatırladın mı?”</p><p class="calibre9">Şaşıran Harry Ron'a baktı; evlilik gibi normal olan her şeyin düşüncesi inanılmaz ve muhteşem olabilirdi hala.</p><p class="calibre9">“Evet, bu töreni kaçırmamalıyız,” dedi sonunda.</p><p class="calibre9">Harry'nin elleri sahte Hortkuluk üzerine kapandı, ama her şeye rağmen, önünde uzanan karanlık ve labirent gibi olan yola rağmen, Harry'nin olması gerektiğini bildiği, bir ay, bir yıl ya da on yıl içinde olsa bile Voldemort'la olacak olan final karşılaşmasına rağmen, Harry, Ron ve Hermione'yle hoş vakit geçirmek için rahatlıkla yaşayacağı son ve altın bir gün olduğunu düşününce kalbinin ferahladığını hissetti.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_32"></div>
</body></html>
