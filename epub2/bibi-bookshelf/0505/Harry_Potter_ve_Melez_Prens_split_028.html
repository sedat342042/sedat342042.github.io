<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1158640" class="calibre1"><span class="calibre2">
</span></p><p id="filepos1158695" class="calibre8"><span class="calibre4">YİRMİ  ALTINCI  BÖLÜM: </span><br class="calibre7"/><span class="calibre4">MAĞARA</span></p><p class="calibre11">Harry tuz kokusunu alabiliyor ve saldırgan dalgaların sesini duyabiliyordu; ayışığı ile aydınlanmış denize ve yıldız kaplı gökyüzüne baktığı an, hafif ve serin bir esinti saçını karıştırdı. Altında su köpürürken ve çalkalanırken, kara bir kayanın toprak üstündeki yüksek çıkıntısının üzerinde duruyordu. Omzunun üstünden etrafa bir göz attı. Kule gibi bir uçurum arkalarında yükseliyordu, kara ve meçhul, sarp bir yamaçtı. Birkaç koca kaya yığını, Harry ve Dumbledore'un üzerinde durduğu gibi olan, geçmişte uçurumun bir tarafından kopmuş gibi görünüyordu. O yerin kasvetli ve göze batan bir görünümü vardı; deniz ve kayalıklar hoş olacak herhangi bir ağaç, veya çimen veya kum birikintisi dahi yoktu.</p><p class="calibre9">“Ne düşünüyorsun?” diye sordu Dumbledore. O yerin güzel bir piknik yeri olup olmadığı hakkında Harry'nin görüşünü almak istiyor gibiydi.</p><p class="calibre9">“Yetimhaneden aldığı çocukları buraya mı getiriyorlardı?” diye sordu; bir gezi için buradan daha az sıcak ve daha az güzel bir yer tahmin edemeyen Harry.</p><p class="calibre9">“Tam olarak değil,” dedi Dumbledore. “Arkamızdaki kayalıkların biraz ötesinde köy gibi bir yer var. Yetimlerin biraz deniz havası ve manzarası için ordan alındığına inanıyorum. Ama bence bu yere gelen sadece Tom Riddle ve onun genç kurbanlarıydı. Hiçbir Muggle olağanüstü bir dağcı olmadıkça bu kayalıklara ulaşamaz, ve botla sarp kayalıklara yaklaşamaz, etrafındaki sular çok tehlikeli. Riddle'ı tırmanırken hayal ediyorum da; büyü Riddle'a halattan daha çok yardım etmiş olmalı. Ve muhtemelen korkutmanın verdiği haz için iki küçük çocuk getirdi. Sanırım bu yolculuk yalnız da yapılabilirdi, değil mi?”</p><p class="calibre9">Harry sarp kayalıklara baktı tekrar ve ahmakça şeyler hissetti.</p><p class="calibre9">“Ama onun -ve bizim- asıl hedefi biraz daha ilerde yatıyor. Gel.”</p><p class="calibre9">Dumbledore Harry'ye bir sıra çentikli oyuğun, aşağıdaki yarı batık ve uçuruma yakın koca kayalara doğru doğal bir basamak yaptığı yerdeki sarp kayalığın kenarına gelmesi için işaret etti. Çok tehlikeli bir çıkıntıydı. Çürümüş kolu tarafından biraz da olsun engellenen Dumbledore, yavaşça yürüdü. Altındaki kayalar deniz suyu yüzünden kaygandı. Harry yüzüne püsküren soğuk tuz damlacıklarını hissedebiliyordu. Uçurumun en yakınındaki kayaya ulaştığı gibi “Lumos” dedi Dumbledore. Bin tane altın ışık beneği Harry'nin çömeldiği yerdeki suyun kara yüzeyinde kıvılcımlar saçtı; arkasındaki kayanın kara duvarı da aydınlanmıştı.</p><p class="calibre9">“Gördün mü?” dedi Dumbledore sessizce, asasını biraz yukarda tutarken. Harry kayalıkta karanlık suyun girdap gibi döndüğü bir yarık gördü. “Biraz ıslanmaya itiraz etmezsin, değil mi ?”</p><p class="calibre9">“Hayır” dedi Harry.</p><p class="calibre9">“O zaman çıkar görünmez pelerinini -şimdilik ihtiyacımız yok- ve hadi dalalım suya,” Ve çok genç birisinin sahip olabileceği ani bir çeviklikle, kayadan aşağı kaydı, denize girdi, ve kayanın bir yüzündeki karanlık yarığa doğru kusursuz bir şekilde kurbağalama yüzmeye başladı, aydınlatılmış asası ağzındaydı. Harry pelerinini çıkardı, cebine tıktı ve Dumbledore'u takip etti. Su buz gibiydi; Harry'nin içi su dolmuş giysileri etrafında kabardı ve ağırlık yaptı. Derin derin nefes alırken, ki bu burun deliklerinin yosunla ve tuzun keskin tadıyla dolmasına sebep oluyordu, titrek bir ışık gözüne ilişti, titrek ışık şimdi kayalığın derinliklerine doğru ilerliyordu. Sonunda yarık Harry'nin en sonuna kadar su ile dolmuş olabileceğini düşündüğü karanlık bir tünele açıldı. Nemli ve kaygan kayalar taş çatlasa üç ayak yüksekliğindeydi ve Dumbledore geçerken asasının bıraktğı ışık yüzünden ıslak zift gibi parlıyorlardı. Biraz ilerdeki giriş bir geçit oluşturarak sağa döndü ve Harry geçidin uçurumun derinliklerine doğru uzadığını gördü. Dumbledore'un peşinde yüzmeye devam etti, pürüzlü yerlere sürttüğünden dolayı hissizleşen parmak uçları taş gibi olmuştu.</p><p class="calibre9">Sonra Dumbledore'un sudan çıktığını farketti, gümüş saçı ve kara cübbesi parıldıyordu. Harry gideceği yere ulaştığında, kocaman bir mağaraya giden basamaklar gördü. Basamaklara tırmandı, sırılsıklam giysilerinden su damlıyordu, ve su yüzüne çıktı, durgun ve dondurucu hava yüzünden istemeden titriyordu.</p><p class="calibre9">Dumbledore mağaranın ortasında duruyordu. Dumbledore yerinde döndükçe asası yükseliyordu elinde, duvarları ve tavanı inceliyordu.</p><p class="calibre9">“Evet, işte bu yer” dedi Dumbledore.</p><p class="calibre9">“Nasıl emin olabiliyorsun?” diye fısıldayarak sordu Harry.</p><p class="calibre9">“Bu yerin tanınmış bir sihiri var,” dedi Dumbledore basitçe. Harry yaşadığı titremelerin iliklerine kadar donmuş olmasına mı, yoksa ordaki büyünün farkında olmasına mı bağlı olduğunu kestiremiyordu. Harry, Dumbledore'un yerinde dönmeye devam etmesini izliyordu, besbelli Harry'nin göremediği şeylere konsantre oluyordu. “Sadece bir bekleme odası, giriş salonu” dedi Dumbledore, bir ya da iki dakika sonra. “Daha içerdeki yere girmeliyiz... Artık önümüzdeki engeller doğanınkinden çok Voldemort'unkiler olacak...”</p><p class="calibre9">Dumbledore mağaranın duvarına yaklaştı ve kararmış parmak uçlarıyla duvarı okşadı, Harry'nin anlamadığı garip bir dilde sözler mırıldanıyordu. Dumbledore iki kez mağaranın çevresinde yürüdü, yapabildiği kadar pürüzlü taşlara dokunuyordu, arasıra duruyor, belirli bir yer üzerinde parmaklarını ileri-geri hareket ettiriyordu, sonunda durdu, eliyle duvarın karşısındaki bir yere bastı.</p><p class="calibre9">“Burası,” dedi. “Buradan gidecez. Giriş gizli.”</p><p class="calibre9">Harry Dumledore'a nasıl bildiğini sormadı. Basitçe bakarak ve dokunarak herşeyi böyle kolayca halledebilen bir büyücü görmemişti hiç; ama Harry fazla tantananın ve patırtının genellikle uzmanlıktan çok beceriksizlik belirtisi olduğunu çok önceleri öğrenmişti. Dumbledore mağara duvarının bir adım gerisine geldi ve asasını kayaya doğru tuttu. Bir an kemerli bir şekil belirdi, sanki şekildeki yarığın arkasında güçlü bir ışık varmış gibi beyaz beyaz parlıyordu.</p><p class="calibre9">“Başardın!” dedi Harry geveze bir dille, ama daha kelimeler ağzından çıkmadan şekil kayboldu, kayayı her zamanki gibi sert ve yalın bir şekilde bıraktı. Dumbledore etrafına bakındı.</p><p class="calibre9">“Harry, çok üzgünüm, unuttum” dedi; asasını Harry'ye doğrulttu ve bir anda, Harry'nin elbiseleri sanki parlayan bir ateşin önünde oturuyorlarmış gibi kurulandı ve hafifçe ısındı.</p><p class="calibre9">“Teşşekür ederim,” dedi Harry minnettar bir halde, ama Dumbledore çoktan dikkatini yeniden sert kayaya çevirmişti. Daha büyü yapmayı denemedi, ama basitçe orda dumuş dikkatlice kayaya bakıyordu, sanki orda çok ilginç bir şey yazılmış gibi. Harry sessizce durdu; Dumbledore'un dikkatini bozmak istemiyordu. İki dakika sonra Dumbledore sessizce, “Elbette değil. Çok ilkelce.”</p><p class="calibre9">“O ne, Pröfesör?”</p><p class="calibre9">“Bana kalırsa,” dedi Dumbledore, yaralı olmayan elini cübbesinin içine soktu ve Harry'nin iksir malzemelerini keserken kullandığı gibi kısa, gümüş bir bıçak çıkardı, “geçmek için ödeme yapmamız gerek.”</p><p class="calibre9">“Ödeme mi?” dedi Harry. “Kapıya bir şey vermelisin, değil mi?”</p><p class="calibre9">“Evet,” dedi Dumbledore. “Kan gerekli, eğer yanlışım yoksa.”</p><p class="calibre9">“Kan mı?”</p><p class="calibre9">“İlkelce olduğunu söyledim,” dedi, kibirli, hatta hayalkırıklığına uğramış görünen Dumbledore, çünkü Voldemort, Dumbledore'un öngördüğü gibi yüksek standartlarda beklenen sonucu verememişti. “Fikir şu ki, senin de bir sonuç çıkarabileceğin gibi, düşmanı odaya girmek için kendisini zayıflatmalı. Birkez daha Voldemort, fiziksel yaralardan daha korkunç şeyler olduğunu anlamakta sınıfta kalıyor”</p><p class="calibre9">“Ama hala böyle bir şey yapmaktan kaçınabilirsiniz...” dedi, bu konuda yeterince acı çekmiş Harry ve hiç hevesli değildi tekrar böyle bir şeye.</p><p class="calibre9">“Bazen bazı şeyler istemesen de kaçınılmazdır,” dedi Dumbledore, cübbesinin kolunu sallarken ve yaralı elinin ön tarafını açığa çıkarırken.</p><p class="calibre9">“Profesör!” diye itiraz etti Harry ileri atılarak, Dumbledore bıçağını kaldırmıştı. “Ben yapacam, ben-“ Ne söyleyeceğini bilmiyordu - “daha gencim, bana uyar değil mi?”</p><p class="calibre9">Ama Dumbledore sadece gülümsedi. Gümüş bir parlama oldu ve kırmızı bir şey fışkırdı; duvarın yüzü kara ve parıldayan damlalarla doldu.</p><p class="calibre9">“Çok naziksin, Harry,” dedi Dumbledore, şimdi kendi kestiği kolundaki derin yaranın üstünde asasının ucunu gezdiriyordu, böylece anında yara iyileşti, aynı Snape'in Malfoy'un yaralarını iyileştirdiği gibi, “Ama senin kanın benimkinden daha değerli. İşte, kanım bilmeceyi çözdü, değil mi?” Bir kemerin gümüş renginde parıldayan dış hatları bir kez daha duvarda belirdi, ve bu sefer yavaş yavaş kaybolmadı: Kan sıçramış kaya basitçe kayboldu, bütünüyle karanlık gibi görünen bir giriş bıraktı arkasında. “Peşimden gel,” dedi Dumbledore, topukları üstünde olan Harry ile kemerli yoldan geçti, geçtiği gibi hızla kendi asasını aydınlattı.</p><p class="calibre9">Tüyler ürperten bir manzarayla karşılaştı: Geniş ve kara bir denizin kenarında duruyorlardı, o kadar geniştiki, Harry gölün uzakta kalan kıyısını göremiyordu, mağaradaki tavan o kadar yüksektiki sonu gözükmüyordu. Puslu ve yeşilimsi bir ışık gölün ortası gibi görünen uzakta bir yerde parlıyordu; ışık tamamiyle aşağıdaki suya yansıyordu. Kadife gibi karanlığı bozan tek şey yeşilimsi alev ve iki asadan çıkan ışıktı, buna rağmen onların ışıkları Harry'nin umduğu kadarıyla karanlığın içine işlemiyordu. Nedense bu karanlık normal karanlıktan daha koyuydu.</p><p class="calibre9">“Hadi gidelim,” dedi Dumbledore yavaşça. “Suya basmamaya dikkat et. Bana yakın dur.” Göl kenarının etrafından yürümeye başladı, ve Harry Dumbledore'u yakından takip etti. Ayak sesleri yankılanıyor, suyun etrafını kuşatan kayanın dar kenarında çarpma sesleri çıkartıyordu. Tekrar tekrar yürümeye devam ettiler, ama manzara değişmedi: Bir tarafta, sert kayadan duvarlar, diğer tarafta, sınırsız ve düzgünce uzayıp giden bir boşluk, donuk karanlık, gizemli ve yeşilimsi parıltının bulunduğu en ortadaki yerdeydi. Harry bu yeri ve bu yerdeki sessizliği çok bunaltıcı ve sinir bozucu buldu.</p><p class="calibre9">“Profesör?” dedi Harry sonunda. “Sizce Hortkuluk burada mı?”</p><p class="calibre9">“Evet” dedi Dumbledore. “Evet, bundan eminim. Asıl sorun, ona nasıl ulaşacağız?”</p><p class="calibre9">“Bir Çağırma Büyüsü yapmayı deneyemez miyiz?” dedi Harry, bunun aptalca bir soru olduğundan emindi. Ama burdan hemen çıkmak istediğini itiraf etmekten daha çok hevesliydi söylerken.</p><p class="calibre9">“Kesinlikle deneyebiliriz” dedi Dumbledore, aniden durdu, Harry nerdeyse ona çarpıyordu. “Neden sen yapmıyorsun?”</p><p class="calibre9">“Ben mi? Ta...tamam...” Harry bunu hiç beklemiyordu, ama boğazını temizledi ve asasını yukarıya kaldırarak, “Accio Hortkuluk!” dedi yüksek sesle.</p><p class="calibre9">Patlamaya benzer bir gürültüyle, yirmi fit uzakta çok büyük ve soluk bir şey karanlık sudan dışarı püskürdü; Harry ne olduğunu göremeden önce, gürültülü bir şapırtıyla ayna gibi olan yüzeyde büyük ve derin dalgalar yaratarak kaybolmuştu. Harry şok içinde geriye sıçradı ve duvara çarptı; Dumbledore'a döndüğünde yüreği hala deli gibi çarpıyordu.</p><p class="calibre9">“O neydi?”</p><p class="calibre9">“Bence, Hortkuluk'u almaya kalkışmamıza cevap gibi bir şeydi.”</p><p class="calibre9">Harry suya tekrar baktı. Suyun yüzeyi yeniden siyah bir cam gibi parıldıyordu: Dalgalar doğal olmayan bir şekilde hızlıca kaybolmuşlardı; Harry'nin kalbi yine de hızla çarpıyordu.</p><p class="calibre9">“Bunun olacağını biliyor muydunuz, efendim?”</p><p class="calibre9">“Ben Hortkuluk'u açıkça ellemeye kalkıştığımızda bazı şeyler olabileceğini düşündüm. Bu çok güzel bir fikir Harry; neyle yüzleştiğimizi ortaya çıkartmaya dair en basit örnek.”</p><p class="calibre9">“Ama o şeyin ne olduğunu bilmiyoruz ki” dedi, hiç tekin gözükmeyen durgun suya bakan Harry.</p><p class="calibre9">“Şeyler demek istedin herhalde” dedi Dumbledore. “Onlardan sadece bir tane olduğundan çok şüpheliyim. Devam edelim mi?”</p><p class="calibre9">“Profesör?”</p><p class="calibre9">“Evet, Harry?”</p><p class="calibre9">“Bu göle girmemiz gerekiyor mu sizce?”</p><p class="calibre9">“Girmek mi? Sadece çok şanssızsak.”</p><p class="calibre9">“Sizce Hortkuluk en altta değil, değil mi?”</p><p class="calibre9">“Hayır... Bence Hortkuluk tam ortada.” Ve Dumbledore asasıyla gölün merkezindeki puslu yeşil ışığı işaret etti. “Demek ki onu almak için gölün karşısına geçmemiz gerek”</p><p class="calibre9">“Evet, bence de.” Harry hiçbir şey demedi. Tüm su yaratıklarını, dev yılanları, şeytanları, garkenezleri, ve cinleri düşündü...</p><p class="calibre9">“Aha,” dedi Dumbledore, ve yeniden durdu; bu sefer, Harry gerçekten ona çarptı; bir an kara suyun kenarında sendeledi, ve Dumbledore yaralı olmayan eliyle Harry'nin kolunun üst kısmını sıkıca kavrayarak onu geri çekti. “Üzgünüm, Harry, seni uyarmalıydım. Duvarın karşısında dur, lütfen; sanırım yeri buldum.”</p><p class="calibre9">Dumbledore'un ne demek istediği hakkında Harry'nin hiçbir fikri yoktu; Harry'nin söyleyebildiği kadarıyla karanlık kıyının bu parçası kesinlikle diğerleri gibiydi, ama Dumbledore orayla ilgili özel bir şey bulmuş gibi görünüyordu. Bu sefer Dumbledore elini kayalık duvarın üzerinde değil ama bunaltıcı havaya doğru hızlıca hareket ettiriyordu, sanki görünmez birşeyi tutmayı ya da bulmayı umuyordu.</p><p class="calibre9">“Oho,” dedi Dumbledore sevinçle, dakikalar sonra. Elini havanın ortasında Harry'nin göremediği bir şey üzerinde kapatmıştı. Dumbledore suya daha çok yaklaştı; bombeli ayakkabılarının uçları kayanın en büyük kenarına bastığı an Harry endişeyle onu izledi. Elini havada sıkıca kapalı tutarken, Dumbledore diğer eliyle asasını kaldırdı ve yumruğuyla belirli bir noktaya hafifçe vurdu.</p><p class="calibre9">Aniden kalın, bakırımsı ve yeşil bir zincir bunaltıcı havanın ortasında belirdi, Dumbledore'un sımsıkı kapanmış elinde suyun derinliklerinden uzadıça uzuyordu. Dumbledore elinden bir yılan gibi kaymaya başlayan zinciri bağladı, kendisini çınlayan ve kayalık duvarlarda gürültüyle yankılanan bir sesle yere sarıyor, kara suyun derinliklerinden bir şey çekiyordu. Küçük bir botun hayaletimsi başı yüzeye çıktı, zincir gibi yeşil yeşil parlıyordu, ve Harry ile Dumbledore'un olduğu kıyıya doğru gelen küçük bir dalgayla zar zor suyun üstünde kaldı.</p><p class="calibre9">“Onun orda olduğunu nasıl bildiniz?” diye sordu Harry şaşkınlıkla.</p><p class="calibre9">Kayık nazik bir darbeyle kıyıya vurduğu an “Büyü arkasında her zaman izler bırakır,” dedi Dumbledore, “bazen çok özel izler. Ben öğrettim Tom Riddle'a. Onun tarzını biliyorum.”</p><p class="calibre9">“Bu... bu kayık güvenli mi?”</p><p class="calibre9">“Ah evet, sanırım güvenli. Voldemort istediği zaman Hortkuluk'u almak ya da karşıya geçmek ve aynı zamanda göle koyduğu yaratıkların gazabını üstüne çekmemek için bu aracı yaratmak zorundaydı.”</p><p class="calibre9">“O zaman sudaki şeyler bize bir şey yapmaz, eğer Voldemort'un kayığıyla geçersek, değil mi?”</p><p class="calibre9">“Sanırım kendimizi onların kararlarına teslim etmeliyiz, bir noktada, bizim Lord Voldemort olmadığımızı kavramalısın. Şimdiye kadar, nedense, başardık. Kayığı yükseltmemize izin verdiler.”</p><p class="calibre9">“Ama neden izin verdiler?” diye sordu, kıyıdan uzaklaştıkları gibi karanlık sudan çıkan dokunaçların görüntüsünü kafasından silkip atamayan Harry.</p><p class="calibre9">“Voldemort sadece çok büyük bir büyücünün kayığı bulabileceğinden oldukça eminmiş,” dedi Dumbledore.</p><p class="calibre9">“Sanırım Voldemort her türlü riske hazırlanmış olmalı, düşüncesine göre, en muhtemel olmayan olasılık, birisinin kayığı bulmasıydı, ilerde sadece kendisinin geçebileceği engeller koymuş olduğunu biliyordu. Onun doğru olup olmadığını göreceğiz.”</p><p class="calibre9">Harry kayığa baktı. Kayık gerçekten çok küçüktü. “İki kişi için yapılmış gibi görünmüyor. İkimizi de taşıyacak mı? Çok mu ağır oluruz kayık için?”</p><p class="calibre9">Dumbledore kendi kendine güldü. “Voldemort ağırlığa önem vermez, ama karşıya geçecek büyü gücü miktarına bakar. Bana kalırsa kayığa bir tılsım konulmuş olabilir, böylece bir kerede sadece bir büyücü kayığı kullanacak.”</p><p class="calibre9">“Ama o zaman -?”</p><p class="calibre9">“Sanırım sen sayılmazsın, Harry: Sen reşit değilsin ve uygun nitelikler sende yok henüz. Voldemort 16 yaşında bir çocuğun bu yere ulaşabileceğini ummamıştır: Sanırım senin gücünün benimkiyle mukayese edilerek göz önünde bulundurulması düşük bir ihtimal.” Bu sözler Harry'nin moralini yükseltmeye yetmedi; herhalde Dumbledore bunu biliyordu ki ekledi, “Voldemort'un hatası, Harry, Voldemort'un hatası... Yaş budalaca ve dikkatsizdir, gençliği küçümsediği zaman.... Şimdi, ilk sen, bu sefer, suya dokunmamaya dikkat et. Dumbledore kenara çekildi ve Harry dikkatlice kayığa bindi. Zinciri zemine dolayan Dumbledore da kayığa adımını attı. İkisi beraber tıkışmışlardı; Harry rahatça oturamıyordu, ama çömeldi, dizleri hemen harekete geçmiş olan kayığın kenarından dışarı çıkıyordu. Denizi yaran kayığın kıçının ipek gibi hışırtısından başka bir ses yoktu; sanki görünmez bir ip onu ortadaki ışığa doğru çekiyormuş gibi kayık kendi kendine hareket ediyordu. Çok geçmeden mağaranın duvarlarını göremez oldular; dalgaların olmaması hesaba katılmazsa denizde olmalıydılar.</p><p class="calibre9">Harry aşağıya baktı ve ilerledikçe karanlık suda kıvılcımlar saçan asasındaki ışığın altın yansımasını ve parıltısını gördü. Kayık cam gibi olan yüzeyde derin dalgaları keserek ilerliyor, karanlık bir ayna gibi olan gölde oyuklar açıyordu...</p><p class="calibre9">Ve Harry sonunda onu gördü, mermer beyazıydı, sudan birkaç metre yüksekte süzülüyordu. “Profesör!” dedi Harry ve ürkmüş sesi sessiz suda yüksek sesle yankılandı.</p><p class="calibre9">“Harry?”</p><p class="calibre9">“Sanırım suda bir el gördüm - bir insan eli!”</p><p class="calibre9">“Evet, eminim ki görmüşsündür,” dedi Dumbledore sakince.</p><p class="calibre9">Kaybolan eli arayan Harry gözünü suya dikip uzun uzun baktı, ve iğrenç bir şeyin boğazında düğümlendiğini hissetti.</p><p class="calibre9">“Demek ki o suda zıplayan şey -?” Ama Dumbledore cevabını vermeden Harry cevabı buldu; asanın ışığı suyun net gözüken bir bölümüne kaydı ve bu sefer metrelerce aşağıda sırtüstü yatan ölü bir adamı gözler önüne serdi, gözleri sanki örümcek ağıyla kaplanmış gibi pusluydu, cübbesi ve saçı etrafında duman gibi dönüyordu.</p><p class="calibre9">“Burda cesetler var!” dedi Harry, sesi ona uymayan bir şekilde ve her zamankinden daha yüksek çıktı.</p><p class="calibre9">“Evet,” dedi Dumbledore uysalca, “ama şimdi onlar hakkında endişelenecek zamanımız yok.”</p><p class="calibre9">“Şu an mı?” diye tekrar etti, bakışlarını sudan ayırıp Dumbledore'a bakan Harry.</p><p class="calibre9">“Onlar altımızda barış içinde yalnızca sürüklenirken değil,” dedi Dumbledore. “Cesetten korkulacak hiçbir şey yok, Harry, aynı karanlıktan korkulacak bir şey olmadığı gibi. Her ikisinden de gizlice korkan Lord Voldemort bunu kabul etmiyor. Ama bir kez daha irfanının eksikliğini gözler önüne serdi. Bizim ölüme ve karanlığa baktığımızda korkacağımız meçhul, daha başka bir şey yok.”</p><p class="calibre9">Harry hiçbir şey demedi; tartışmak istemiyordu, ama çevresinde ve altında yüzen cesetlerin düşüncesini çok korkunç buldu, ve daha korkunç olanı, onların tehlikesiz olduğuna inanmamıştı.”</p><p class="calibre9">“Ama onlardan biri zıpladı,” dedi, sesini Dumbledore'unki gibi sakin ve dengeli çıkartmaya çalışan Harry. “Hortkuluk'u çağırmayı denediğimde, bir ceset gölden havaya sıçradı.”</p><p class="calibre9">“Evet,” dedi Dumbledore. “Hortkuluk'u aldığımızda onların daha az barışsever olacaklarından eminim. Bununla birlikte, soğukta ve karanlıkta yaşayan bir çok canlı gibi, onlar sıcaklıktan ve ışıktan korkarlar, bu da demek oluyor ki bize en iyi yardım edebilecek şeyi çağırmalıyız. Ateş, Harry,” diye ekledi Dumbledore gülümsemeyle, Harry'nin şaşkın ifadesine yanıt olarak.</p><p class="calibre9">“O... doğru...“ dedi Harry aceleyle. Kayığın değişmez bir şekilde ilerlediği yerdeki yeşil parıltıya bakmak için kafasını çevirdi. Korkmamış numarası yapamadı. Ölülerle dolup taşan, büyük ve kara göl... Profesör Trelawney ile buluşması, Ron ve Hermione'ye Felix Felicis'i verişi saatler ve saatler önceydi.... Aniden onlara daha iyi bir elveda demiş olmayı istedi...ve Ginny'yi hiçbir şekilde görememişti...</p><p class="calibre9">“Neredeyse geldik,” dedi Dumbledore neşeli bir şekilde. Yeterince emindi, çünkü en sonunda yeşilimsi ışık daha çok parlıyor görünüyordu, ve birkaç dakika içinde, kayık durmuştu, Harry ilk seferde göremediği bir şeye çarptı, ama Harry ışıldayan asasını kaldırdığında merkezde pürüzsüz bir kayanın bulunduğu küçük bir adaya ulaşmış olduklarını gördü. “Suya değmemeye dikkat et,” dedi Dumbledore tekrar, Harry kayıktan çıkar çıkmaz.</p><p class="calibre9">“Ada, Dumbledore'un ofisinden büyük değildi, sadece yakından bakınca yassı ve kara bir taşın üstünde daha parlak görünen yeşilimsi kaynağın genişliğindeydi. Harry gözlerini kısarak baktı; ilk önce, onun bir çeşit lamba olduğunu düşündü, ama sonra ışığın daha çok Düşünseli'ne benzeyen sütun üstüne konmuş taş bir kaptan geldiğini gördü. Dumledore kaba yaklaştı ve Harry'yi takip etti. Yan yana, ona baktılar. Kap fosforumsu parıltılar yayan zümrüt yeşili bir sıvıyla doluydu.</p><p class="calibre9">“O ne?” diye sordu Harry yavaşça.</p><p class="calibre9">“Emin değilim,” dedi Dumbledore. “Nedense, kandan ve cesetlerden daha endişe verici bir şey.” Dumbledore cübbesinin kolunu kömür gibi olmuş elinin üstüne çekti, ve yanık parmaklarının uçlarını iksirin yüzeyine doğru gerdi.</p><p class="calibre9">“Hayır, dokunmayın, efendim -!”</p><p class="calibre9">“Dokunamam,” dedi hafifçe gülümseyen Dumbledore. “Anladın mı? Bundan daha fazla yaklaşamam. Sen dene.”</p><p class="calibre9">Gözlerini dikip bakan Harry elini kabın içine soktu ve iksire dokunmaya kalkıştı. Onun 3 cm'den sonra yaklaşmasını engelleyen görünmez bir bariyerle karşılaştı. Çok sert basmasına rağmen, parmakları hiçbir şeye, ama sadece yoğun ve esnek havaya çarptı.</p><p class="calibre9">“Uzaklaş, lütfen, Harry,” dedi Dumbledore. Asasını kaldırdı ve iksirin üzerinde sessizce mırıldanarak karışık hareketler yaptı. İksirin belki de çok az daha parlaması hariç hiçbir şey olmadı. Dumbledore meşgulken Harry sessiz kaldı, ama bir süre sonra Dumbledore asasını geri çekti, ve Harry konuşmak için tekrar müsait bir zaman olduğunu düşündü.</p><p class="calibre9">“Sizce Hortkuluk onun içinde, değil mi, efendim?”</p><p class="calibre9">“Evet.” dedi Dumbledore, kabın içine dikkatle ve daha yakından baktı. Harry yeşil iksirin düzgün yüzeyinde yüzünün başaşağı yansımasını gördü. “Ama nasıl erişeceğiz ona? Bu iksiri ne el ile, ne görünmez yaparak, ne ayırarak, ne kepçe ile boşaltarak, ne bir hortumla dışarı çıkartarak, ne de Biçim Değiştirerek, büyüleyerek, ya da onun doğasını değiştirerek geçemeyiz.” Hemen hemen aklı başında olmayan bir şekilde, Dumbledore asasını tekrar kaldırdı, havada döndürdü ve büyü yoluyla çağırdığı kristal kadehi yakaladı. “Bu iksirin içmek için olduğu kararına varabilirim sadece.”</p><p class="calibre9">“Ne?” dedi Harry. “Hayır!”</p><p class="calibre9">“Evet, eminim: Sadece içerek kabı boşaltabilirim ve içinde ne olduğunu görebilirim.”</p><p class="calibre9">“Ama ya... ya sizi öldürürse?”</p><p class="calibre9">“Oh, öyle olacağından şüpheliyim,” dedi Dumbledore kolayca. “Lord Voldemort bu adaya ulaşan kişiyi öldürmek istemeyecektir.”</p><p class="calibre9">Harry buna inanamadı. Bu da herkesi iyi görmek için Dumbledore'un deli inadından biri miydi? “Efendim,” dedi, sesini uygun tutmaya çalışan Harry, “efendim, bu Voldemort bizim...”</p><p class="calibre9">“Üzgünüm, Harry; söylemeliydim, o bu adaya ulaşan kişiyi hemen öldürmek istemeyecektir,” diye düzeltti Dumbledore. “Buraya kadar savunmalarını nasıl geçebilmeyi başardıklarını öğrenmek için onları yeterince canlı bırakacaktır ve, en önemlisi, onların kabı boşaltma işinde niye dikkatli olduklarını da öğrenmek isteyecektir. Unutma ki Lord Voldemort Hortkuluk'u sadece kendinin bildiğini sanıyor.”</p><p class="calibre9">Harry konuşmaya kalkıştı, ama bu sefer zümrüt yeşili olan sıvıya hafif kaşlarını çatarak bakan Dumbledore sessizlik anlamında elini kaldırdı, belliki zor düşünüyordu.</p><p class="calibre9">“Şüphesiz,” dedi, sonunda, “bu iksir benim Hortkuluk'u almamı engelleyecek bir rol oynamalı. Beni paralize edebilir, burda niçin olduğumu unutturabilir, çok acı yaratarak beni çıldırtabilir, ya da beni kabiliyetsiz hale getirebilir. Bu durumda, Harry, benim iksiri içmeye devam etmemden emin olmak senin işin olacak, iksiri benim itiraz eden ağzıma boşaltmak zorunda kalsan bile. Anladın mı?”</p><p class="calibre9">İkisinin de gözleri kabın üzerinde yoğunlaştı, her iki soluk yüz garip ve yeşil bir ışıkla parladı. Harry konuşmadı. Bunca yol için neden davet edilmişti... böylece Dumbledore'a çekilemez acılar çektirebilecek bir iksiri zorla içirmek için mi?</p><p class="calibre9">“Hatırladın mı,” dedi Dumbledore, “senin benle gelmen için koyduğum şartları?”</p><p class="calibre9">Kabın yeşil yeşil yansıyan ışığında mavi gözleri yeşile dönmüş gözlere bakan Harry tereddüt etti. “Ama, ya...?”</p><p class="calibre9">“Benim vereceğim komutları yerine getireceğine dair yemin ettin, etmedin mi?”</p><p class="calibre9">“Evet, ama...?”</p><p class="calibre9">“Bir tehlike olabilir diye uyardım seni, uyarmadım mı?”</p><p class="calibre9">“Evet,” dedi Harry, “ama...”</p><p class="calibre9">“İyi, o zaman,” dedi, birkez daha kolları titreyen ve boş kadehi kaldıran Dumbledore, “emirlerimi aldın.”</p><p class="calibre9">“Niye sizin yerinize ben içmiyorum?” dedi Harry ümitsizce.</p><p class="calibre9">“Çünkü ben daha yaşlıyım, daha zekiyim, ve daha az değerliyim,” dedi Dumbledore. “Son kez, Harry, bunu benim içmemi sağlamak için elinden geleni yapacağına söz verir misin?”</p><p class="calibre9">“Yapmasak olmaz mı...?”</p><p class="calibre9">“Söz mü?”</p><p class="calibre9">“Ama...”</p><p class="calibre9">“Söz verdin, Harry”</p><p class="calibre9">“Ben... doğru, ama...”</p><p class="calibre9">Harry daha fazla şikayet edemeden önce Dumbledore, kristal kadehi iksirin içine daldırdı. Yarım saniye sonra, Harry onun kadeh ile iksire dokunamayacağını ümit etti, ama sanki bir şey yokmuş gibi kristal, yüzeyin içine battı; bardak ağzına kadar dolunca, Dumbledore kadehi dudağına götürdü. “Sağlığına, Harry.”</p><p class="calibre9">Ve kadehten içti. Dehşete düşen Harry izledi, elleri kabın kenarını o kadar sert tutuyorduki, parmak uçları hissizleşmişti.</p><p class="calibre9">“Profesör?” dedi merakla, Dumbledore boş bardağı indirdiği an. “Nasıl hissediyorsunuz?”</p><p class="calibre9">Dumbledore kafasını salladı, gözleri kapalıydı. Harry onun acı içinde olup olmadığını merak etti. Dumbledore bardağı körü körüne kaba geri daldırdı, yeniden doldurdu, ve bir kez daha içti.</p><p class="calibre9">Sessizlik içinde, Dumbledore üç kadeh dolusu iksir içti. Sonra, dördüncü kadehin yarısında, sendeledi ve kaba doğru düştü. Gözleri hala kapalı, nefes alışverişi ağırdı.</p><p class="calibre9">“Profesör Dumbledore?” dedi sesi zorla çıkan Harry. “Beni duyabiliyor musunuz?”</p><p class="calibre9">Dumbledore cevap vermedi. Yüzü sanki derin bir uykudaymış gibi seğiriyordu, ama korkunç bir rüya görüyordu. Kadehteki eli gevşiyordu; iksir neredeyse dökülüyordu. “Profesör, beni duyabiliyor musunuz?” diye tekrarladı yüksek sesle, sesi mağarada yankılandı.</p><p class="calibre9">Dumbledore nefes nefese kaldı ve sonra Harry'nin tanımadığı bir seste konuştu, Dumbledore'un bu kadar korktuğunu hiç görmemişti.</p><p class="calibre9">“İstemiyorum... Beni...”</p><p class="calibre9">Harry çok iyi bildiği bembeyaz surata, kancalı burna ve yarım ay şeklinde gözlüklere gözlerini dikip baktı ve ne yapacağını bilmiyordu.</p><p class="calibre9">“... sevmiyorum... durmak istiyorum...” diye inledi Dumbledore.</p><p class="calibre9">“Siz... duramazsınız, Profesör,” dedi Harry. “İçmeye devam etmelisiniz, hatırladınız mı? Bana içmeye devam etmeliyim demiştiniz. İşte...” Kendinden nefret ederek, yaptığını reddeden Harry kadehi Dumbledore'un ağzına doğru zorladı ve boşalttı, böylece Dumbledore kadeh içindeki geri kalan iksir içti.</p><p class="calibre9">“Hayır...” diye inledi, Harry kadehi kaba geri daldırıp yeniden doldurunca. “İstemiyorum... istemiyorum... izin ver gideyim...”</p><p class="calibre9">“Herşey yolunda, Professör,” dedi eli titreyen Harry. “Herşey yolunda, ben burdayım...”</p><p class="calibre9">“Kes şunu, kes,” diye inledi Dumbledore.</p><p class="calibre9">“Evet... evet, bu herşeyi kesecek,” diye yalan söyledi Harry. Harry kadehin içini Dumbledore'un açık ağzına boşalttı. Dumbledore çığlık attı; ses tüm uçsuz bucaksız mağarada yankılandı, ölü kara suyun ötesine geçti.</p><p class="calibre9">“Hayır, hayır, hayır, hayır, yapamam, yapamam, bana yaptırma, uyarılmadım...”</p><p class="calibre9">“Herşey yolunda, Profesör, herşey yolunda!” dedi Harry yüksek sesle, elleri o kadar titriyorduki iksir dolu altıncı kadehi zar zor boşalttı; kap şimdi yarısına kadar boşalmıştı. “Size hiçbir şey olmuyor, güvendesiniz, bu gerçek değil, gerçek olmadığına yemin ediyorum - alın bunu, şimdi, alın bunu...” Ve uysalca, Dumbledore içti, sanki Harry'nin sunduğu şey bir panzehirdi, ama kadehi içip bitirdikten sonra, dizlerinin üstüne çöktü, kontrolsüzce titriyordu.</p><p class="calibre9">“Hepsi benim hatam, hepsi benim hatam,” diye hıçkırarak ağladı Dumbledore. “Lütfen kes şunu, biliyorum hata yaptım, lütfen kes şunu ve ben hiçbir zaman, tekrar asla...”</p><p class="calibre9">“Bu kesecek, Profesör,” dedi Dumbledore'un ağzına iksir dolu yedinci kadehi boşaltırken sesi çatlayan Harry.</p><p class="calibre9">Dumbledore çömelmeye başladı sanki işkence yapan kimseler etrafını sarmıştı; inlediği an zedelenmiş eli az daha Harry'nin titreyen elindeki yeniden doldurulmuş kadehe çarpıyordu, “onları inciltme, onları inciltme, lütfen, lütfen, benim hatam, onların yerine bana zarar ver...”</p><p class="calibre9">“İşte, için bunu, için bunu, iyi olacaksınız,” dedi Harry ümitsizce, ve birkez daha Dumbledore denileni yaptı, gözlerini sımsıkı kapattığı anda ağzını açtı ve baştan aşağı kadar titredi. Ve tekrar çığlık atarak ileriye düştü, Harry dokuzuncu kadehi doldururken, yumruklarını yere vuruyordu.</p><p class="calibre9">“Lütfen, lütfen, lütfen, hayır... o değil, o değil, herşeyi yapacağım...”</p><p class="calibre9">“Sadece için, Profesör, sadece için...”</p><p class="calibre9">Dumbledore susuzluktan ölen bir çocuk gibi içti, ama bitirdiğinde, sanki içi yanıyormuş gibi haykırdı. “Yeter, lütfen, yeter...”</p><p class="calibre9">Harry bir kadeh dolusu iksiri onuncu kez doldurdu ve kristalin kabın tabanına sürttüğünü hissetti. “Nerdeyse bitti, Profesör. İçin şunu, için...”</p><p class="calibre9">Dumbledore'un omuzlarını tutarak destek oldu ve tekrar, Dumbledore kadehi içip bitirdi; sonra Dumbledore her zamankinden daha şiddetli bağırdığı zaman, kadehi yeniden dolduran Harry yeniden ayaktaydı, “Ölmek istiyorum! Ölmek istiyorum! Kes şunu, kes şunu, ölmek istiyorum!”</p><p class="calibre9">“İçin şunu, Profesör. İçin şunu....”</p><p class="calibre9">Dumbledore içti ve bitirdiği gibi, “ÖLDÜR BENİ!” diye haykırdı.</p><p class="calibre9">“Bu - bu yapacak!” diye soludu Harry. “Sadece için ... Bitecek... hepsi bitecek!” Dumbledore yutkundu, son damlasına kadar içti, ve sonra büyük, sarsıntılı bir solumayla yüz üstü yuvarlandı.</p><p class="calibre9">“Hayır!” diye bağırdı kadehi yeniden doldurmak için ayakta duran Harry; kadehi kaba bırakmak yerine, kendini Dumbledore'un yanına attı, ve onu sırtüstü çevirdi; Dumbledore'un gözlüğü yamulmuştu, hayretten ağzı açık kalmıştı, gözleri kapalıydı. “Hayır.” dedi Dumbledore'u sallayan Harry, “hayır, ölemezsin, zehir olmadığını söyledin, uyan, uyan - Rennervate!” diye haykırdı asasını Dumbledore'un göğsüne doğru tutan Harry; kırmızı bir ışık parlaması oldu, ama hiçbir şey olmadı</p><p class="calibre9"> “Rennervate - efendim - lütfen”</p><p class="calibre9">Dumbledore'un göz kapakları titredi; Harry'nin kalbi çarptı, “Efendim, siz -?”</p><p class="calibre9">“Su,” dedi Dumbledore çatlak sesle.</p><p class="calibre9">“Su,” diye soludu Harry. “Evet ...” Dumbledore'un ayaklarına atıldı ve onun kaba bıraktığı kadehi kavradı; Harry kabın dibinde kıvrılmış bir şekilde yatan altın madalyonu son anda farketti.</p><p class="calibre9">“Aguamenti!” diye bağırdı asasıyla kadehi dürten Harry. Kadeh temiz suyla doldu; Harry Dumbledore'un yanında dizlerinin üstüne çöktü, kafasını kaldırdı, ve bardağı Dumbledore'un dudaklarına götürdü - ama bardak boştu. Dumbledore inledi ve solumaya başladı. “Ama benim, biraz -bekleyin- Aguamenti!” dedi tekrar, asasını kadehe doğru tutan Harry. Birkez daha, bir saniyeliğine, içinde temiz su parıldadı, ama Dumbledore'un dudaklarına yaklaştırınca, su tekrar kayboldu. “Efendim, deniyorum, deniyorum!” dedi Harry çılgınca, ama Dumbledore'un onu duyabildiğini sanmıyordu; kendini onun tarafına doğru devirmişti ve ıstırap verici sesler çıkaran büyük ve hırıltılı bir şekilde nefes alıp veriyordu. “Aguamenti - Aguamenti - AGUAMENTI!”</p><p class="calibre9">Kadeh bir kez daha doldu ve boşaldı. Ve şimdi Dumbledore'un nefesi zayıflıyordu. Beyni panik içinde dönen Harry, içgüdüsel olarak suyu almak için tek bir yolun kaldığını biliyordu, çünkü Voldemort böyle planlamıştı... Kendini kayalığın kenarına attı ve kadehi sonuna kadar, kaybolmayan buz gibi suyla doldurarak göle daldırdı. “Efendim - işte!” diye haykırdı, ve ileriye doğru bir hamle yaparak acemice suyu Dumbledore'un yüzüne boşalttı.</p><p class="calibre9">Yapabileceğinin en iyisiydi, çünkü bardağı tutmayan kolundaki donma duygusu suyun ürpertisini kolay kolay atmıyordu. Yapışkan ve beyaz bir el Harry'nin bileğini kavradı, ve elin sahibi yaratık onu yavaşça kayalığın öbür tarafına, geriye doğru çekiyordu. Gölün yüzeyi artık ayna gibi pürüzsüz değildi; göl çalkalanıyordu, ve Harry'nin baktığı her yerden beyaz kafalar ve beyaz eller çıkıyordu, içeri gömük ve kör gözleriyle erkekler, kadınlar ve çocuklar kayalığa doğru hareket ediyorlardı: Kara sudan bir ölüler ordusu kalkıyordu.</p><p class="calibre9">Kolunu yakalayan Inferius'a asasını doğrulttuğu an “Petrificus Totalus!” diye haykırdı, adanın pürüzsüz ve ıslak olan zeminine tutunmak için çaba sarfeden Harry. Inferius bir şapırtıyla gerisin geri suya düşerek Harry'yi serbest bıraktı; ayağını çekiştirdi, ama daha çok Inferi kayalığa çıkmaya devam ediyor, kemikli elleri adanın ıslak zeminini tırmalıyordu, içi su dolmuş eski püskü giysilerle sürünürlerken ve basık yüzleri öfkeyle bakarken onların boş, donmuş gözleri Harry'nin üzerindeydi.</p><p class="calibre9">“Petrificus Totalus!” diye bağırdı geri geri giderken asasını havada hızla hareket ettiren Harry, tekrar; altı ya da yedi tanesi toz haline geldi, ama daha fazlası ona doğru geliyordu. “Impedimenta! Incarcerous!” Çok azı tökezledi, bir ya da iki tanesi iplerle bağlandı, ama onların arkalarından kayalığa tırmananlar sadece düşmüş olanların üzerinden basıp geçtiler. Elinde asasıyla hala havayı yaran Harry, “Sectum-Sempra! SECTUM-SEMPRA!” diye haykırdı. Ama onların sırılsıklam paçavra giysilerinde ve buz gibi yüzlerinde derin yaralar açılmasına rağmen hiç dökülen kanları yoktu: Yürümeye devam ettiler, sıkılmış elleri hissizce ona doğru uzandı, ve Harry geri geri daha uzağa ilerlediği an onu arkadan kuşatan kolların olduğunu hissetti, sıska ve ölüm kadar soğuk kollar, onu kaldırdıkları ve taşımaya başladıkları an ayakları yerden kesildi, yavaşça ve kararlı bir şekilde suya doğru, hiçbir kurtulma şansı olmadığını biliyordu, boğulacaktı ve Voldemort'un parçalanan ruhlarını barındıran parçalardan biri için bir ölü gardiyan daha olacaktı...</p><p class="calibre9">Ama sonra, karanlığın içinde, bir ateş patlaması oldu; koyu kırmızı ve altın renginde bir alev halkası kayalığı kapladı, böylece Harry'yi sıkıca tutan Inferiler tökezlediler ve sarsıldılar; suya gitmek için alevlerden geçmeye cüret edemediler. Harry'yi bıraktılar; Harry yere çaptı, kayalıkta kaydı, ve kolu sıyırıp geçirerek düştü, sonra asasını kaldırarak gerisin geri çabucak tırmandı ve etrafına bakındı.</p><p class="calibre9">Dumbledore yeniden ayaktaydı, etrafını saran tüm Inferiler kadar solgundu, ama aynı zamanda tümünden daha uzundu, gözlerinde alevler dans ediyordu; asası bir meşale gibi kaldırıldı ve ucundan alevler yayıldı, muazzam bir kement gibi onları sıcaklık çemberine aldı. Inferiler birbirlerine çarptı, onları kuşatan alevden kaçmak için körü körüne girişimde bulunuyolardı...</p><p class="calibre9">Dumbledore taş kabın tabanından madalyayı kaptı ve cübbesinin içine yerleştirdi. Söz olmadan, Harry'ye yanına gelmesini işaret etti. Alevlerden dolayı telaşa kapılmış olan Inferiler ,Dumbledore Harry'yi kayığa götürürken avlarının ayrılıyor olmalarından habersiz gibi görünüyolardı. Şaşkın Inferiler kayarak karanlık sulara düştükleri su kıyısına doğru hareket ederken, alev halkası onlarla beraber hareket ediyordu. Her tarafı titreyen Harry, Dumbledore'un kayığa binip binemeyeceğini düşünüyordu; bu işe kalkışırken düşecek gibi oldu; tüm gücü etraflarını çevreleyen koruyucu alev halkasını ayakta tutma işine gidiyor gibi görünüyordu. Harry onu tuttu ve yerine oturmasına yardım etti. Bir kez daha güvenle içine sıkıştıklarında, kayık karanlık sularda geriye doğru, kayalıktan uzağa, hareket etmeye başladı, hala alev halkası tarafından etrafları çevriliydi, ve altlarında böcek sürüsü gibi olan Inferiler yeniden yüzeye çıkmaya cesaret edemiyorlar gibi görünüyordu.</p><p class="calibre9">“Efendim,” diye soludu Harry, “efendim, unuttum -ateş yüzünden- bana doğru geliyolardı ve telaşa kapıldım...”</p><p class="calibre9">“Tamamiyle anlaşılır bir durum,” diye mırıldandı Dumbledore. Harry onun çok zayıf çıkan sesi yüzünden korkuya kapıldı.</p><p class="calibre9">“Küçük bir çarpmayla kıyıya yanaştılar ve Harry dışarı fırladı, sonra çabucak Dumbledore'a döndü. Dumbledore kıyıya ulaştığı an asasının elinden düşmesine izin verdi; alev halkası kayboldu, ama Inferiler yeniden su yüzüne çıkmadı. Kayık bir kez daha suya battı; zincirleri de şakırdayarak ve çıngırdayarak yılan gibi suya doğru süzüldü. Dumbledore derin bir oh çekti ve mağara duvarına yaslandı.</p><p class="calibre9">“Güçsüzüm...” dedi.</p><p class="calibre9">“Endişelenmeyin, efendim,” dedi Dumbledore'un olağanüstü solgunluğundan ve bitkin halinden dolayı endişeli görünen Harry, bir solukta. “Endişelenmeyin, ben ikimizi de geri götüreceğim... Bana yaslanın, efendim...”</p><p class="calibre9">Ve Dumbledore'un yaralı olmayan elini omuzuna koyan Harry, Dumbledore'un ağırlığının büyük bir kısmına katlanarak müdürüne gölün etrafında yol gösterdi.</p><p class="calibre9">“Koruma... hepsinden sonra... iyi tasarlanmış,” dedi Dumbledore, baygın bir şekilde. “Birisi yalnız başına bunu başaramazdı... Başardın, çok iyiydin, Harry...”</p><p class="calibre9">“Şimdi konuşmayın,” dedi Harry, Dumbledore'un sesinin ne kadar kötü çıktığı konusunda endişeleniyordu, ne kadar çok sürüklenmişti. “Enerjinizi koruyun, efendim... Yakında burdan dışarı çıkacağız...”</p><p class="calibre9">“Kemerli geçit yeniden kapanmış olacak... Bıçağım...”</p><p class="calibre9">“Gerek yok, kayalıkta yaralanmıştım,” dedi Harry kesin bir şekilde. “Sadece nerde olduğunu söyleyin...”</p><p class="calibre9">“İşte...”</p><p class="calibre9">Harry sıyrık ön kolunu taşın üstünden geçirdi: Kan haracını alan kemerli kapı derhal yeniden açıldı. Dış mağaraya geçtiler, ve Harry Dumbledore'a kayalıktaki yarığı dolduran buz gibi sudan geçerken yardım etti.</p><p class="calibre9">“Herşey yoluna girecek, efendim,” dedi Harry, tekrar üst üste, Dumbledore'un sessizliğinden endişelenen Harry'nin şimdi kendi sesi zayıflamıştı. “Nerdeyse oradayız... Cisimlenerek ikimiz de geri gidebiliriz... Endişelenmeyin...”</p><p class="calibre9">“Endişelenmiyorum, Harry,” dedi Dumbledore, sesi dondurucu suya rağmen daha güçlüydü. “Seninleyim.”</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_28"></div>
</body></html>
