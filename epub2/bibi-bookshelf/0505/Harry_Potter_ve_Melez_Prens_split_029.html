<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1207496" class="calibre1"><span class="calibre2">
</span></p><p id="filepos1207551" class="calibre8"><span class="calibre4">YİRMİ  YEDİNCİ  BÖLÜM: </span><br class="calibre7"/><span class="calibre4">YILDIRIM  ÇARPMIŞ  KULE</span></p><p class="calibre11">Bir kez daha yıldızlı gökyüzünün altına çıktıklarında Harry, Dumbledore'u önce en yakın kayaya taşıdı, sonra da ayağa kaldırdı. Sırılsıklam ve titrer bir şekilde ve Dumbledore'un ağırlığı hala üzerindeyken Harry, şimdiye dek hiç olmadığı kadar gidecekleri yere konsantre oldu: Hogsmeade'e. Gözlerini kapatıp, Dumbledore'un kolunu olabildiğince sert kavrayarak, o korkunç kavrayışa doğru bir adım attı.</p><p class="calibre9">Gözlerini açmadan bunun işe yaradığını anlamıştı: tuzun kokusu ve denizin meltemi gitmişti. O ve Dumbledore titreyerek birden Hogsmeade'de karanlık ana caddenin ortasında duruyorlardı. Korkunç bir an için Harry'nin hayal gücü ona dükkanların arasından kendine doğru sürünerek ilerleyen daha çok Inferi gördüğünü düşündürdü, gözlerini kırpıştırdı ve orada kımıldayan hiçbir şey olmadığını gördü; her şey hareketsizdi ve birkaç sokak lambası ve yüksek pencerenin dışında her taraf tamamiyle karanlıktı.</p><p class="calibre9">“Başardık, Profesör!” diye fısıldadı Harry zorlukla; aniden göğsünü yakan bir acı olduğunu hissetti. “Başardık! Hortkuluk'u aldık!”</p><p class="calibre9">Dumbledore arkasında sendeledi. Bir an için Harry, uzman olmadan yaptığı cisimlenmenin onun dengesini kaybetmesine sebep olduğunu düşündü; sonra uzaktaki bir sokak lambasının ışığında onun yüzünün her zamankinden daha solgun ve ıslak olduğunu gördü.</p><p class="calibre9">“Efendim, iyi misiniz?”</p><p class="calibre9">“Daha iyiyim,” dedi Dumbledore zayıf bir şekilde, ancak ağzının kenarları kıvrıldı. “O iksir... sağlıklı değildi...” Ve Harry'yi dehşete düşürecek şekilde yere yığıldı.</p><p class="calibre9">“Efendim - tamam, efendim, iyileşeceksiniz, merak etmeyin -”</p><p class="calibre9">Umutsuza etrafa göz gezdirdi, ancak görünürde hiç kimse yoktu ve düşünebildiği tek şey, Dumbledore'u en kısa sürede hastane kanadına yetiştirmekti.</p><p class="calibre9">“Okula dönmemiz gerekiyor, Efendim... Madam Pomfrey...”</p><p class="calibre9">“Hayır,” dedi Dumbledore.“ İhtiyacım olan kişi... Profesör Snape... ancak henüz pek hızlı bir şekilde yürüyebileceğimi... sanmıyorum...”</p><p class="calibre9">“Tamam - Efendim, dinleyin- bir kapıyı çalacağım, sizin kalabileceğiniz bir yer bulacağım- ve sonra koşup Madam Pomfrey'yi-”</p><p class="calibre9">“Severus,” dedi Dumbledore net bir şekilde. “Severus'a ihtiyacım var...”</p><p class="calibre9">“Tamam o zaman, Snape - ancak sizi bir süreliğine bırakmak zorundayım, böylece ben-” Ancak daha hareket edemeden koşarak yaklaşan ayak sesleri duydu.</p><p class="calibre9">Kalbi çarptı: birileri görmüştü, birileri yardıma ihtiyaçları olduğunu biliyordu - etrafa baktı ve karanlık sokakta yüksek topuklu, tüylü terlikleri ve ejderha deseni nakışlarıyla süslü ipek geceliğiyle onlara doğru seğirten Madam Rosmerta'yı gördü.</p><p class="calibre9">“Tam yatak odamın perdelerini çekerken cisimlendiğinizi gördüm! Tanrıya şükür, tanrıya şükür, ne yapacağımı şaşırdım - ama Albus'un neyi var?”</p><p class="calibre9">Durdu ve sık sık nefes alarak kocaman açılmış gözlerle Dumbeldore'a baktı.</p><p class="calibre9">“O yaralandı,” dedi Harry. “Madam Rosmerta, yardım getirmek için okula gittiğimde Üç Süpürge'de kalabilir mi?”</p><p class="calibre9">“Oraya yalnız başına gidemezsin! Fark etmedin mi - görmedin mi -?”</p><p class="calibre9">“Eğer onu kaldırmama yardım ederseniz,” dedi Harry onu dinlemeden, “sanırım onu içeri sokabiliriz-”</p><p class="calibre9">“Ne oldu?” diye sordu Dumbledore. “Rosmerta, sorun ne?”</p><p class="calibre9">“Karanlık İşaret, Albus.”</p><p class="calibre9">Ve eliyle gökyüzünü, Hogwarts tarafını işaret etti. Dehşet, kelimeleri duymasıyla Harry'ye hücum etti... döndü ve baktı.</p><p class="calibre9">İşte orda, okulun üzerinde aslı duruyordu; ağzından çıkan yılanla parlayan yeşil bir kafatası, Ölüm Yiyenler'in ne zaman bir binaya girseler bıraktıkları işaret... ne zaman bir cinayet işleseler...</p><p class="calibre9">“Ne zaman ortaya çıktı?” diye sordu Dumbledore, acıyla Harry'nin omzunu sıkıca tutup kalkmak için çabalarken.</p><p class="calibre9">“Birkaç dakika olmalı, arabayı dışarı koyduğumda orada değildi, ancak yukarı çıktığımda-”</p><p class="calibre9">“Hemen kaleye dönmeliyiz,” dedi Dumbledore. “Rosmerta,” sendelemesine rağmen tamamen duruma hakim görünüyordu, “ ulaşıma ihtiyacımız var - süpürgeler-”</p><p class="calibre9">“Barın arkasında bir çift var,” dedi, çok korkmuş görünüyordu. “koşup getireyim mi-?”</p><p class="calibre9">“Hayır, Harry yapabilir.”</p><p class="calibre9">Harry hemen asasını kaldırdı.</p><p class="calibre9">“Accio Rosmerta'nın süpürgüleri.”</p><p class="calibre9">Bir an sonra büyük bir gürültüyle barın ön kapısı arkasına kadar açıldı; iki süpürge havada hızla Harry'ye doğru ilerlerken birbirleriyle yarışıyorlardı, ve önüne gelince hafifçe titreyerek bel hizasında durdular.</p><p class="calibre9">“Rosmerta, lütfen Bakanlık'a bir mesaj gönder,” dedi Dumbledore, en yakındaki süpürgeye tırmanırken. “Şu anda Hogwarts'ta olan hiç kimse bir şeylerin yanlış olduğunun farkında olmayabilir... Harry, görünmezlik pelerinini giy.”</p><p class="calibre9">Harry cebinden pelerini çıkardı ve süpürgesine tırmanmadan önce üzerine fırlattı; Harry ve Dumbledore ayaklarını yere vurup gökyüzüne yükseldiklerinde, Madam Rosmerta çoktan barına doğru seğirtmişti. Okula doğru hızlanırlarken Harry, yanındaki Dumbledore'a kaçamak bakışlar atıyor ve düştüğünde yakalamak için hazır bekliyordu, ancak Karanlık İşaret Dumbledore'un üzerinde uyarıcı bir etki göstermişti: süpürgesinin üzerinde öne eğilmiş, gözlerini işarete dikmiş, gümüş sakalı ve saçları havada uçuşuyordu. Harry de ilerdeki kurukafaya baktı, korku içinde zehirli bir balon gibi kabarıyor, ciğerlerini sıkıştırarak zihnindeki rahatsızlığı uzağa çekiyordu...</p><p class="calibre9">Ne kadar süre uzakta kalmışlardı? Ron, Hermione ve Ginny'nin şansı şimdiye kadar geçmiş miydi? İşaretin göğe çıkarılmasına sebep olan kişilerden miydiler, ya da bu kişiler Neville, Luna ya da D.O.'dan başka bir üye miydi? Eğer öyleyse... onlara koridorları denetlemelerini söyleyen oydu, onlardan yataklarındaki güveni bırakmalarını istemişti... yine bir arkadaşının ölümünün sorumlusu mu olacaktı?</p><p class="calibre9">Karanlıkta uçarlarken, daha önceden yürüdükleri yol altlarında kıvrılıyordu, Harry kulağında fısıldayan gecenin sesi arasında Dumbledore'un yine başka bir dilde bir şeyler mırıldandığını duydu. Harry sınırın üzerinden hızla arazilere doğru geçerlerken bir an, elinin altında titreyen süpürgesini hissedince bunun sebebini anladı: Dumbledore şatonun çevresine yaptığı büyüleri çözüyordu, böylece hızla bu büyülerden geçebiliyorlardı. Karanlık İşaret tam da şatonun en yüksek kısmı olan Astronomi Kulesi'nin üzerinde parlıyordu. Bu ölümün burada meydana geldiğini mi anlatıyordu? Dumbledore çoktan siperlenmiş surları geçmiş ve inmişti; birkaç saniye sonra Harry de yanına indi ve etrafına baktı. Surlar ıssızdı. Şatonun içine giden döner merdivenin kapısı kapalıydı. Hiçbir savaş, ölümüne mücadele ya da bir ceset yoktu.</p><p class="calibre9">“Bu ne anlama geliyor?” diye Dumbledore'a sordu Harry, kafasını kaldırıp üstlerindeki ağzından çıkan yılanla şeytani bir şekilde parlayan kurukafaya bakarak. “Bu gerçek işaret mi? Birileri açık bir şekilde - Profesör?”</p><p class="calibre9">İşaretin yeşil ışığının loş aydınlığında Harry, Dumbledore'un kararmış eliyle göğsünü kavradığını gördü.</p><p class="calibre9">“Git ve Severus'u uyandır,” dedi Dumbledore, zayıf ancak anlaşılır bir sesle. “Ona neler olduğunu anlat ve onu bana getir. Başka hiçbir şey yapma, kimseyle konuşma ve pelerinini çıkarma. Ben burada bekleyeceğim.”</p><p class="calibre9">“Ama -”</p><p class="calibre9">“ Bana itaat edeceğine söz verdin, Harry, git!”</p><p class="calibre9">Harry hızla sarmal merdivene açılan kapıya yöneldi, ancak daha eli kapının demir halkasına değmişti ki diğer taraftan koşan ayak sesleri duydu. Dönüp ona geri çekilmesini işaret eden Dumbledore'a baktı. Harry geri çekilirken Dumbeldore gibi asasını çıkardı. Kapı ardına kadar açıldı ve biri ortaya çıkıp bağırdı:</p><p class="calibre9">“Expelliarmus!”</p><p class="calibre9">Harry'nin vücudu anında sert ve hareketsiz kaldı ve tıpkı kararsız bir heykel gibi konuşamaz ve hareket edemez bir şekilde arka üstü kulenin duvarına doğru düştüğünü hissetti. Bunun nasıl olduğunu anlamamıştı -Expelliarmus bir Dondurma Büyüsü değildi-</p><p class="calibre9">Sonra İşaret'in ışığında Dumbledore'un asasının bir kavisle surların üstünden uçtuğunu gördü ve anladı... Dumbledore sözsüz bir şekilde Harry'yi hareketsiz bırakmıştı ve bu büyüyü yapmak için harcadığı saniye onun kendisini koruyamamasına sebep olmuştu.</p><p class="calibre9">Surlara dayalı bir şekilde ve bembeyaz bir suratla Dumbledore'un hala bir panik ya da sıkıntı göstermediğini fark etti. Sadece onu silahsızlandırana baktı ve “İyi akşamlar, Draco.” dedi</p><p class="calibre9">Malfoy öne doğru bir adım attı ve hemen etrafa göz gezdirip Dumbledore'un orada yalnız olduğundan emin oldu. Gözlerini ikinci süpürgeye çevirdi.</p><p class="calibre9">“Burada başka kim var?”</p><p class="calibre9">“Bu sana sormam gereken bir soru. Yoksa yalnız mısın?”</p><p class="calibre9">Harry İşaret'in yeşilimsi parıltısı altında Malfoy'un solgun gözlerinin Dumbledore'un üzerine sabitlendiğini gördü. “Hayır,” dedi. “Takviyem var. Bu gece okulunda Ölüm Yiyenler var.”</p><p class="calibre9">“Pekala, pekala,” dedi Dumbledore, sanki Malfoy ona hırsla bir ödev projesi gösteriyormuş gibi. “Çok iyi aslında. Onları içeri sokmak için bir yol buldun, öyle mi?”</p><p class="calibre9">Evet,” dedi Malfoy, sık sık nefes alarak. “Tam da burnunun dibinde ve bunu fark etmedin!”</p><p class="calibre9">“Ustaca,” dedi Dumbledore. “Ancak... bağışla beni... nerdeler şimdi? Desteksiz görünüyorsun?”</p><p class="calibre9">“Senin korumalarından bazılarıyla karşılaştılar. Aşağıda kavga ediyorlar. Uzun sürmez... ben önden geldim. Yapmam - yapmam gereken bir iş var.”</p><p class="calibre9">“İyi, öyleyse, devam edip işini bitirmelisin, sevgili oğlum.” dedi Dumbledore yumuşak bir sesle.</p><p class="calibre9">Sessizlik oldu. Harry hareketsiz ve görünmez vücudunun içinde hapis kalmış bir şekilde önündeki ikisine bakıyordu, uzakta savaşan Ölüm Yiyenler'in seslerini duyuyordu ve önünde Draco Malfoy akıl almaz bir şekilde gülümseyen Albus Dumbledore'a ters ters bakıyordu.</p><p class="calibre9">“Draco, Draco, sen bir katil değilsin.”</p><p class="calibre9">“Nerden biliyorsun?” dedi Malfoy hemen.</p><p class="calibre9">Bu sözlerin ne kadar çocukça olduğunu fark etmiş gibiydi; Harry İşaret'in yeşilimsi aydınlığında onun yüzünün kızardığını gördü. “Neler yapabildiğimi bilmiyorsun,” dedi Malfoy daha güçlü bir şekilde, “neler yaptığımı bilmiyorsun!”</p><p class="calibre9">“Ah, evet, biliyorum.” dedi Dumbledore nezaketle. “Neredeyse Katie Bell'i ve Ronald Weasley'yi öldürüyordun. Bütün yıl boyunca gittikçe artan bir umutsuzlukla beni öldürmeye çalıştın. Affet beni, Draco, ancak hepsi de saçma uğraşlardı... hatta dürüst olmak gerekirse, o kadar saçmaydılar ki, gerçekten kalbini bu işe verip vermediğini merak ettim...”</p><p class="calibre9">“Kalbimi verdim!” dedi Malfoy öfkeyle. “Bütün yıl boyunca bunun için çalıştım, bu gece-”</p><p class="calibre9">Harry şatonun derinlerinde bir yerden gelen boğulurcasına bir haykırış duydu. Malfoy sertleşti ve omzunun üzerinden baktı.</p><p class="calibre9">“Birileri iyi savaş veriyor,” dedi Dumbledore, sohbet eder gibi. “Ancak diyordun ki... evet, Ölüm Yiyenler'i okuluma sokmayı başardın, itiraf ediyorum, bunun mümkün olamayacağını düşünüyordum... Bunu nasıl yaptın?”</p><p class="calibre9">Ancak Malfoy hiçbir şey söylemedi; hala aşağıda olanları dinliyordu ve en az Harry kadar felç olmuşa benziyordu. “Belki de işte kendi başına devam etmelisin,” diye önerdi Dumbledore.</p><p class="calibre9">“Ya takviye kuvvetlerin benim korumalarım tarafından engellendilerse? Belki senin de fark etmiş olabileceğin gibi, bu gece okulda Zümrüdü Anka Yoldaşlığı'ndan da üyeler var. Her şeyden sonra, aslında yardıma ihtiyacın yok... şu anda asam yok... kendimi koruyamam.”</p><p class="calibre9">Malfoy sadece ona bakmakla yetindi.</p><p class="calibre9">“Anlıyorum,” dedi Dumbledore kibarca, Malfoy ne konuşmuş ne de hareket etmişti. “Onlar sana katılmadan harekete geçmeye korkuyorsun.”</p><p class="calibre9">“Korkmuyorum!” diye hırladı Malfoy, hala Dumbledore'u incitecek herhangi bir hareket yapmamıştı. “Korkması gereken sensin!”</p><p class="calibre9">“Neden? Beni öldüreceğini düşünmüyorum, Draco. Öldürmek masum bir inanış kadar kolay değildir... Söyle bana, arkadaşlarını beklerken... onları buraya gizlice nasıl soktun? Bunu yapmak için uzunca bir süre çalışmışsın gibi görünüyor.”</p><p class="calibre9">Malfoy bağırma ya da kusma dürtüsünü bastırmak için bütünüyle savaş veriyormuş gibi görünüyordu. Yutkundu ve asasını direk göğsüne doğrulttuğu Dumbledore'a gözlerini dikip bakarken bir çok derin nefes aldı. Sonra, sanki kendine engel olamıyormuş gibi “O yıllardır kimsenin kullanmadığı Kaybetme Kabini'ni onarmak zorunda kaldım. Geçen yıl Montague'nün içinde kaybolduğu kabin.”</p><p class="calibre9">“Aaah.”</p><p class="calibre9">Dumbledore'un iç çekişi neredeyse bir inilti gibiydi. Bir an için gözlerini kapattı. “Bu zekice... onun bir eşi var, anlamış mıyım?”</p><p class="calibre9">“Diğeri Borgin ve Burkes'te.” dedi Malfoy. “Ve ikisi arasında bir geçit yaptılar. Montague'nün söylediğine göre, Hogwarts'ta bir kez sıkışıp kaldığında bazen çıkmazda kalıyormuş, bazen okulda olanları bazense dükkanda olanları duyuyormuş, sanki kabin ikisi arasında yolculuk ediyormuş gibi, ancak kimseye sesini duyuramamış... sonunda daha önce hiç testini geçmeyi başaramamasına rağmen dışarı cisimlenmeyi başarmış. Bunu yaparken neredeyse ölüyormuş. Herkes bunun iyi bir hikaye olduğunu düşündü, ancak bunun ne anlama geldiğini fark eden tek kişi bendim, hatta Borgin de bilmiyordu - eğer bozuk olanı tamir edebilirsem Hogwarts'a girmenin bir yolu olduğunu anlayan tek kişi bendim.”</p><p class="calibre9">“Çok iyi,” diye mırıldandı Dumbledore. “Böylece Ölüm Yiyenler Borgin ve Burkes'ten geçip okula sana yardım etmeye gelebildiler... ve... dediğin gibi, tam da burnumun dibinde...”</p><p class="calibre9">“Evet,” dedi Dumbledore'un övgüsünden tuhaf bir şekilde cesaret ve rahatlık almış gibi görünen Malfoy. “Evet, öyleydi!”</p><p class="calibre9">“Ancak, bazen,” diye devam etti Dumbledore, “kabini tamir edemeyeceğini düşündüğün zamanlar da olmadı mı? Ve sen de baştan savma ve oldukça kötü bir şekilde değerlendirilmiş bazı önlemlere başvurdun, mesela bana lanetli bir kolye göndermek gibi, onun yanlış ellere geçeceği belliydi.. zehirli bal likörü, onu içme ihtimalim o kadar düşüktü ki...”</p><p class="calibre9">“Evet, pekala, bütün bunların arkasında kimin olduğunu hala anlamamıştın, değil mi?” diye dudak büktü Malfoy, Dumbledore surların üzerinde hafifçe kayarken, belli ki bacaklarındaki güç giderek azalıyordu, Harry hareketsizce büyülendiği büyüyle başarısız ve sessizce savaşıyordu.</p><p class="calibre9">“Aslına bakarsan, anlamıştım,” dedi Dumbledore. “O kişinin sen olduğundan emindim.”</p><p class="calibre9">“Beni neden durdurmadın öyleyse?” diye çıkıştı Malfoy.</p><p class="calibre9">“Denedim, Draco. Profesör Snape emirlerim üzerine sana göz kulak oluyordu -”</p><p class="calibre9">“O senin emirlerini yerine getirmiyordu, anneme söz vermişti -”</p><p class="calibre9">“Elbette sana böyle söyleyecekti Draco, ancak -”</p><p class="calibre9">“O iki taraflı ajandı, seni aptal ihtiyar, senin için çalışmıyordu, sen öyle sanıyordun!”</p><p class="calibre9">“Bu konuda anlaşamadığımızı kabul edelim, Draco. Öyle ki ben Profesör Snape'e güveniyorum -”</p><p class="calibre9">“Öyleyse kavrayışını kaybediyorsun!” diye dudak büktü Malfoy. “Bana bir çok yardım teklifinde bulundu -bütün şanı kendine istiyordu- biraz olsun faaliyette yer almak istiyordu-” “Ne yapıyorsun? Kolyeyi sen mi yaptın, bu aptalcaydı, her şeyi mahvedebilirdi-” “Ancak ona İhtiyaç Odası'nda ne yaptığımı söylemedim, yarın sabah uyandığında her şey bitmiş olacak ve artık Karanlık Lord'un favorisi olmayacak, benimle kıyaslandığında hiçbir şey olmayacak!”</p><p class="calibre9">“Çok sevindirici,” dedi Dumbledore, nazik bir şekilde. “Hepimiz kendi yaptığımız yoğun çalışmalar için takdiri severiz, elbette... ancak bir suç ortağın olmalıydı, hep aynı... Hogsmeade'de birileri, Katie'ye kolyeyi verebilecek birileri -aaaah-”</p><p class="calibre9">Dumbledore sanki uykuya dalacakmış gibi tekrar gözlerini kapattı ve başıyla onayladı.</p><p class="calibre9">“... elbette... Rosmerta. Ne kadar süredir Imperius Laneti altındaydı?“</p><p class="calibre9">“Sonunda anladın, değil mi?” diye alay etti Malfoy.</p><p class="calibre9">Aşağıdan tekrar bir haykırış duyuldu, bu kez öncekinden daha da yüksekti. Malfoy tekrar gergin bir şekilde omzunun üzerinden baktı, sonra tekrar Dumbledore'a döndü. Dumbledore devam etti: “Yani zavallı Rosmerta kendi banyosunda pusuya yatıp odaya tek girecek ilk Hogwarts öğrencisine kolyeyi vermeye zorlandı? Ve zehirli bal likörü... pekala, doğal olarak Rosmerta o şişeyi Slughorn'a göndermeden önce zehirlemişti, bunun benim için Noel hediyesi olacağına inanıyordu... evet, çok etkileyici... çok etkileyici.. zavallı Bay Filch, Rosmerta'nın şişelerini kontrol etmeyi düşünmemişti... söyle bana, Rosmerta'yla nasıl iletişim kuruyordunuz? Okul içi ve dışındaki bütün iletişim yollarını kontrol ettiğimizi sanıyordum.”</p><p class="calibre9">“Büyülü paralar,” dedi Malfoy, konuşmaya devam etmek zorundaymış gibi görünüyordu, ancak asası berbat şekilde titriyordu. “Bir tane bende bir tane de onda vardı, ben ona mesaj gönderiyordum -”</p><p class="calibre9">Bu geçen yıl kendilerine Dumbledore'un Ordusu diyen gruptakilerin kullandığı yöntem değil miydi?” diye sordu Dumbledore. Sesi yumuşak ve sohbet eder gibiydi, ancak bunu söylerken Harry, onun duvardan birkaç santim daha kaydığını gördü.</p><p class="calibre9">“Evet, fikri onlardan aldım.” dedi Malfoy dudaklarını kıvıran bir gülümsemeyle. “Katie'yi zehirleme fikrini de Bulanık Granger'dan aldım, kütüphanede Filch'in iksirleri kontrol etmediğini söylüyordu...”</p><p class="calibre9">“Lütfen o çirkin sözü benim önümde söyleme,” dedi Dumbledore. Malfoy haşin bir kahkaha attı.</p><p class="calibre9">“Seni öldürmek üzereyken benim ‘<span class="italic">Bulanık</span>' dememi mi önemsiyorsun?”</p><p class="calibre9">“Evet, öyle,” dedi Dumbledore, ve Harry onu ayakta kalmaya çalışırken biraz daha aşağı kaymasını seyretti. “Ancak beni öldürmenden önce Draco, birkaç uzun dakikamız daha var şu anda. Tamamen yalnızız. Beni bulacağını hayal edebileceğinden daha savunmasızım, ancak hala hiçbir harekette...”</p><p class="calibre9">Malfoy'un ağzı istenç dışı bir şekilde buruştu, sanki acı bir şeyler tatmıştı.</p><p class="calibre9">“Şimdi, bu gece hakkında,” diye devam etti Dumbledore, “bunun nasıl olduğu konusunda biraz şaşkınım... Okulu terk etmiştim, biliyor musun? Ancak elbette,” diye kendi sorusunu cevapladı. “Rosmerta benim gittiğimi gördü, ve senin ustaca yapılmış paralarınla seni uyardı, eminim ki...”</p><p class="calibre9">“Bu doğru,” dedi Malfoy. “Ancak senin yalnızca bir içki içmeye gittiğini söyledi, geri döneceğini...”</p><p class="calibre9">“Aslında,gerçekten bir içki içtim... geri de döndüm, şöyle böyle yani” diye mırıldandı Dumbledore. “Ve sen de bana bir tuzak kurmaya karar verdin?”</p><p class="calibre9">“Kulenin üstüne İşaret'i koymaya karar verdik, böylece geri dönmek için acele edecektin, kimin öldürüldüğünü görmek için,” dedi Malfoy. “Ve işe yaradı!”</p><p class="calibre9">“Pekala... evet ve hayır...” dedi Dumbledore. “Ancak öyleyse, kimsenin öldürülmediğini mi anlamalıyım?”</p><p class="calibre9">“Birileri öldü,” dedi Malfoy, bunu derken sesi bir miktar yükselmiş gibiydi. “Senin insanlarından biri, kim olduğunu bilmiyorum, karanlıktı... cesedinin üzerine bastım... ben geri döndüğümde seni burada bekliyor olacaktım, tabi eğer Yoldaşlığın yoluma çıkmasaydı...”</p><p class="calibre9">“Evet, bunu yaparlar,” dedi Dumbledore.</p><p class="calibre9">Aşağıdan gelen patlama ve bağırışlar oldu, bu kez daha da yüksekti, sanki insanlar Dumbledore, Malfoy ve Harry'nin bulunduğu yere açılan spiral merdivende savaşıyorlarmış gibiydi, Harry'nin kalbi görünmez göğsünün içinde gümbürdedi... birileri ölmüştü... Malfoy cesedin üzerine basmıştı... ancak bu kimdi?</p><p class="calibre9">“Çok az zaman var, bu yol ya da diğeri,” dedi Dumbledore. “Öyleyse hadi seçeneklerini tartışalım Draco.”</p><p class="calibre9">“Seçeneklerim!” dedi Malfoy, yüksek sesle. “Burada elimde bir asayla dikiliyorum - seni öldürmek üzereyim -”</p><p class="calibre9">“Sevgili oğlum, artık bu konuda oyun oynamayalım. Eğer beni öldürecek olsaydın, bunu beni ilk silahsızlandırdığında yapardın, bu yollar ve anlamlar hakkındaki bu güzel sohbeti durdururdun.”</p><p class="calibre9">“Başka seçeneğim yok!” dedi Draco aniden, Dumbledore kadar beyaz görünerek. “Bunu yapmak zorundayım! Beni öldürecek! Bütün ailemi öldürecek!”</p><p class="calibre9">“Durumunun zorluğunu anlıyorum,” dedi Dumbledore. “Yoksa sana neden daha önceden karşı koymadım sanıyorsun? Çünkü eğer senden şüphelendiğimi Lord Voldemort bilseydi, seni öldürürdü, biliyorum.”</p><p class="calibre9">Malfoy isim karşısında irkildi.</p><p class="calibre9">“Sana karşı Zihinbend kullanabileceğinden, sana emanet edilen bu özel görev hakkında seninle konuşmaya cesaret edemedim,” diye devam etti Dumbledore. “Ancak şimdi en azından birbirimizle açıkça konuşabiliyoruz... herhangi bir zarar verilmedi, kimseyi incitmedin, ancak şanslıydın ki kasıtlı seçilmeyen kurbanların da yaşamlarını sürdürdüler... Sana yardım edebilirim, Draco.”</p><p class="calibre9">“Hayır, edemezsin,” dedi Malfoy, asasını tutan eli feci şekilde titriyordu.</p><p class="calibre9">“Hiç kimse edemez. Bana yapmamı yoksa öldüreceğini söyledi. Başka şansım yok.”</p><p class="calibre9">“Doğru tarafa gel, Draco, biz seni hayal edebileceğinden çok daha iyi saklayabiliriz. Ayrıca, aynı şekilde anneni de saklamak için bu gece Yoldaşlık'tan üyeler gönderebilirim. Baban şu anda Azkaban'da güvende... zamanı gelince onu da koruyabiliriz... doğru tarafa gel, Draco... sen katil değilsin...”</p><p class="calibre9">Malfoy gözünü dikip Dumbledore'a baktı.</p><p class="calibre9">“Ama buraya kadar geldim, değil mi? dedi yavaşça. “Denerken öleceğimi düşünüyorlardı, ama buradayım... sen gücüm altındasın... asası olan benim... benim merhametime kaldın...”</p><p class="calibre9">“Hayır, Draco,” dedi Dumbledore alçak sesle. “Benim merhametime, seninkine değil, şu an önemli olan bu.”</p><p class="calibre9">Malfoy konuşmadı. Ağzı açıktı, eli hala titriyordu. Harry asasının bir parça aşağı düştüğünü gördü -</p><p class="calibre9">Ancak aniden merdivenleri çıkan bir gümbürtü oldu ve birkaç saniye sonra ardına kadar açılan kapıdan surlara doğru fırlayan dört siyah cüppeli insanla Malfoy örselenmişti. Hala hareketsiz, gözlerini kırpmadan bakar bir vaziyette Harry, dehşet içinde dört yabancıya gözünü dikip baktı: görüşüne göre Ölüm Yiyenler aşağıdaki kavgayı kazanmıştı.</p><p class="calibre9">Ahmak görünüşlü adam, garip ve dengesizce yan yan bakarak, hırıltılı bir şekilde kıkırdadı.</p><p class="calibre9">“Dumbledore köşeye sıkışmış!” dedi ve kız kardeşiymiş gibi görünen ve hevesle sırıtan tıknaz kadına döndü. “Dumbledore asasız, Dumbledore yalnız! Aferin, Draco, aferin!”</p><p class="calibre9">“İyi akşamlar, Amycus,” dedi Dumbledore sakince, sanki adamı bir çay partisinde karşılıyormuş gibi. “Alecto'yu da getirmişsin... büyüleyici...”</p><p class="calibre9">Kadın sinirle kıkırdadı.</p><p class="calibre9">“Bu şakalarının ölüm döşeğinde sana yardım edeceğine inanıyorsun, ha?” diye alayla güldü.</p><p class="calibre9">“Şakalar? Hayır, hayır, onlar terbiyedir.” diye yanıtladı Dumbledore.</p><p class="calibre9">“Yap şunu,” dedi Harry'ye en yakın duran ve matlaşmış gri saçları ve bıyığı olan ve cüppesi rahatsızlık verebilcek kadar sıkı görünen iri ve uzun bacaklı yabancı. Harry'nin daha önce hiç duymadığı gibi bir sesi vardı: kulak tırmalayıcı bir havlama sesi gibi. Harry ondan pislik, ter ve yanlış olamayacak bir şekilde ondan gelen kanın karışımı kuvvetli bir koku duyuyordu. Kirli ellerinde sarımsı uzun tırnakları vardı.</p><p class="calibre9">“O sen misin, Fenrir?” diye sordu Dumbledore.</p><p class="calibre9">“Bu doğru,” dedi diğeri gıcırdayan sesiyle. “Beni gördüğüne memnun oldun mu, Dumbledore?”</p><p class="calibre9">“Hayır, olduğumu söyleyemem...”</p><p class="calibre9">Fenrir Greyback eksik dişlerini göstererek sırıttı. Çenesinden kan damlıyordu ve açık seçik bir şekilde yavaşça diliyle dudaklarını yaladı.</p><p class="calibre9">“Ancak çocukları ne kadar sevdiğimi bilirsin, Dumbledore.”</p><p class="calibre9">“Yani şimdi dolunay yokken de saldıracağını mı anlamalıyım? Bu son derece olağan dışı... demek insan eti için ayda bir kerenin seni tatmin etmediği bir zevk geliştirdin?”</p><p class="calibre9">“Bu doğru,” dedi Greyback. “Seni şaşırttı bu, değil mi, Dumbledore? Seni korkuttu?”</p><p class="calibre9">“Pekala, beni biraz iğrendirmemiş gibi davranmayacağım,” dedi Dumbledore. “Ve, evet, Draco'nun bütün insanlar içinde tutup da seni arkadaşlarının yaşadığı okula çağırmasına şaşırdım...”</p><p class="calibre9">“Ben çağırmadım,” diye soludu Malfoy. Greyback'e bakmıyordu, ona bir göz atmak dahi istemiyormuş gibi görünüyordu. “Onun geleceğini bilmiyordum -”</p><p class="calibre9">“Hogwarts'a bir geziyi kaçıramazdım, Dumbledore,” dedi Greyback, kulak tırmalayıcı sesiyle. “Özellikle de sökülmesi gereken gırtlaklar varken... lezzetli, lezzetli...”</p><p class="calibre9">Ve sarı tırnaklarından birini kaldırıp Dumbledore'a şehvetle bakarak dişini karıştırdı. “Son olarak da senin icabına bakarım, Dumbledore...”</p><p class="calibre9">“Hayır,” dedi dördüncü Ölüm Yiyen sert bir şekilde. Sert, acımasız görünüşlü bir yüzü vardı. “Emir aldık. Draco'nun yapması gerekiyor. Şimdi, Draco, ve çabuk.”</p><p class="calibre9">Malfoy her zamanki kadar bile kararlılık göstermiyordu. Surlardan aşağıya oldukça kaymış olan Dumbledore'un her zamankinden daha solgun ve asılmış yüzüne bakarken dehşete düşmüş görünüyordu.</p><p class="calibre9">“Bu dünyada fazla kalamaz, bana sorarsanız!” dedi dengesiz adam, kardeşinin ona eşlik eden hırıltılı kıkırdısıyla. “Şuna bak, ne oldu sana, Dumby?”</p><p class="calibre9">“Eh, zayıflamış direnç, yavaşlamış refleksler, Amycus.” dedi Dumbledore. “Yaşlılık, kısaca... bir gün, belki, sana da olur... eğer şanslıysan...”</p><p class="calibre9">“Bu ne demek, ha, ne demek?” diye haykırdı birden Ölüm Yiyen. “Her zaman aynıydın, değil mi, Dumby, konuşur ve hiçbir şey yapmaz, hiçbir şey, hatta neden Karanlık Lord'un seni öldürme zahmetine katlandığını bile bilmiyorum! Hadi, Draco, yap!”</p><p class="calibre9">Ancak o anda aşağıda yeniden başlayan itişme sesleri oldu ve bir ses bağırdı: “Merdivenlerin önünü kestiler - Reducto! REDUCTO!”</p><p class="calibre9">Harry'nin kalbi attı: öyleyse bu dördü karşıtların tamamını haklamamıştı, ancak sadece kuleye kaçmak için çarpışmış ve sese göre arkalarında bir engel bırakmışlardı -</p><p class="calibre9">“Şimdi, Malfoy, çabuk ol!” dedi acımasız yüzlü adam öfkeyle. Ancak Malfoy'un eli öyle titriyordu ki nişan alamıyordu.</p><p class="calibre9">“Sen yapana kadar!” diye hırladı Greyback, ellerini öne uzatıp dişlerini çıkartarak Dumbledore'a doğru hareket ederken.</p><p class="calibre9">“Hayır dedim!” diye bağırdı acımasız suratlı adam; ani bir ışık parlaması oldu ve kurt adam uçarak surlara çarpıp sendeledi, oldukça kızgın görünüyordu. Harry'nin kalbi öyle gümbürtüyle atıyordu ki onun burada Dumbledore'un büyüsü altında dikildiğini görmeleri imkansız gibi görünüyordu- bir hareket edebilseydi, pelerinin altından bir lanet gönderirdi -</p><p class="calibre9">“Draco, yap şunu, ya da kenara çekil de birimiz-” diye feryat etti kadın, ancak daha o anda surlara açılan kapı bir kez daha ardına kadar açıldı ve orada elindeki asayı sıkıca kavramış Snape duruyordu; gözleriyle duvara doğru yığılmış Dumbledore'dan içlerinde bir de kurt adam bulunan dört Ölüm Yiyen'e ve Malfoy'a kadar bütün sahneyi taradı.</p><p class="calibre9">“Bir sorunumuz var, Snape,” dedi, gözleri de asası da Dumbledore'un üzerine kilitlenmiş olan ahmak Amycus, “oğlan yapamayacakmış gibi görünüyor -”</p><p class="calibre9">Ancak Snape'in adını başka biri daha oldukça yumuşak bir şekilde söylemişti. “Severus...”</p><p class="calibre9">Bu ses Harry'yi bütün akşam boyunca yaşadığı her şeyin ötesinde korkutmuştu. Dumbledore ilk defa yalvarıyordu. Snape hiçbir şey söylemedi, ancak öne yürüdü ve Malfoy'u sertçe yolundan kenara itti. Üç Ölüm Yiyen de hiçbir şey demeden geri çekildiler. Kurtadam dahi korkmuş görünüyordu.</p><p class="calibre9">Snape bir an için gözünü dikip Dumbledore'a baktı, zalim yüzünün her çizgisine iğrenme ve nefret kazınmıştı. “Severus... lütfen...”</p><p class="calibre9">Snape asasını kaldırdı ve direk Dumbledore'a doğrulttu.</p><p class="calibre9">“Avada Kedavra!”</p><p class="calibre9">Yeşil bir ışık Snape'in asasının ucundan fırlayıp Dumbledore'un tam göğsüne isabet etti. Harry'nin dehşet çığlığı asla ondan çıkmadı; sessiz ve hareketsiz bir şekilde orada Dumbledore'un havaya fırlamasını izlemek zorunda kaldı: birkaç kısa saniye boyunca havada parlayan kurukafanın tam altında asılı kalmış gibi göründü ve hemen sonra büyük bir bez bebekmiş gibi geriye, siperlerin üstüne düştü ve gözden kayboldu.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_29"></div>
</body></html>
