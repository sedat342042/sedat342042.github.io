<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1117437" class="calibre1"><span class="calibre2">
</span></p><p id="filepos1117492" class="calibre8"><span class="calibre4">YİRMİ  BEŞİNCİ  BÖLÜM: </span><br class="calibre7"/><span class="calibre4">DAVETSİZ  KULAK  MİSAFİRİ</span></p><p class="calibre11">Harry Potter'ın, Ginny Weasley'le çıkmaya başladığı gerçeği, çoğu kız birçok kişiyi ilgilendirmiş görünüyordu; ama birkaç hafta içinde Harry, kendini dedikodulara karşı vurdumduymaz ve mutlu hissediyordu. Zaten karıştığı bir Karanlık büyü olayını konuşmaktansa, uzun bir aradan sonra onu mutlu eden bir konuda konuşmak hoş bir değişiklik olmuştu.</p><p class="calibre9">“Sanırdın ki insanların konuşacak daha önemli konuları var” dedi Ginny, Ortak Salon'un zemininde Harry'nin bacaklarına yaslanmış Gelecek Postasını okurken. “Bir hafta içinde üç Ruh Emici saldırısı ve Romalde Vane senin göğsünde hipogrif dövmesi olduğunun gerçek olup olmadığını sordu.”</p><p class="calibre9">Ron ve Hermione kahkahalara boğuldular, ama Harry önemsemedi.</p><p class="calibre9">“Sen ne dedin ona ?” dedi Harry.</p><p class="calibre9">“Ona Macar Boynuzkuyruk olduğunu söyledim” dedi Ginny, gazetenin sayfasını çevirirken, çok daha Maço.</p><p class="calibre9">“Sağ ol” dedi Harry sırıtarak, “Peki Ron için nesi var dedin?”</p><p class="calibre9">“Pgmy puff, ama neresinde olduğunu söylemedim.”</p><p class="calibre9">Ron kaşlarını çattı, ama Hermione kıkırdamaya devam etti.</p><p class="calibre9">“Dinle” dedi Ron, Harry ve Ginny'yi işaret ederek, “sırf size izin verdim diye, sanmayın ki bu izini geri çekemem.”</p><p class="calibre9">“İzin?” dedi Ginny “Sen ne zamandan beri benim bir şey yapmam için izin veriyorsun ki? Hem sen değil miydin Michael veya Dean olacağına Harry olsun diyen?”</p><p class="calibre9">“Evet, bendim” dedi Ron isteksizce, “ama bu toplum içinde öpüşmeye başlamadan önceydi.”</p><p class="calibre9">“Seni ikiyüzlü pislik! Sen kendin Lavender'la ne durumdaydın, bütün bu mekanda bir çift yılanbalığı gibi gezinmiyor muydun?” diye ekledi Ginny</p><p class="calibre9">Ama Ron'un iyi niyeti, Haziran ayına girildiğinde fazla zorlanmak zorunda kalmadı, çünkü Harry ve Ginny'nin birlikte geçirdikleri zaman dilimi iyice sınırlanmaya başlamıştı. Ginny'nin S.B.D.'leri yaklaşıyordu ve her gece vaktini kütüphanede saatler harcayarak geçiriyordu. Yine Ginny'nin kütüphanede sabahladığı bir gece Harry, pencerenin kenarına oturmuş Bitki Bilim ödevini bitirdiğini zannediyordu, ama bugün öğle arasında Ginny ile göl kenarında geçirdiği zamanın hayalini kuruyordu, tam bu esnada Hermione, Ron ve onun arasına sandalyesini çekti, yüzünde hoş olmayan maksatlı bir ifade vardı.</p><p class="calibre9">“Seninle konuşmak istiyorum Harry”</p><p class="calibre9">“Ne hakkında?” diye sordu Harry, şüpheci bir tavırla. Çünkü bir gece önce Hermione ona, Ginny'nin sınavlara iyi hazırlanması gereken bu dönemde onu deli etmemesini söylemişti.</p><p class="calibre9">“Melez Prens hakkında.”</p><p class="calibre9">“Üff, yine mi?” diye sızlandı Harry, “Lütfen kapatır mısın şu konuyu.”</p><p class="calibre9">Harry hala cesaret edip de İhtiyaç Odası'na gidip kitabı almayı başaramamıştı. Bu yüzden İksir dersindeki performansı gittikçe düşmeye başlamıştı.(Ginny'yi tasvip eden Slughorn, şakayla karışık Harry'nin akıl hastalığına yakalandığını düşünüyordu). Ama Harry emindi ki Snape, Prens'in kitabını ele geçirme konusundaki ümidini hala yitirmemişti. Harry, Snape gözden uzak kalıncaya kadar onu orada bırakmaya kararlıydı.</p><p class="calibre9">“Hayır kapatmıyorum” dedi Hermione. “Beni dinleyinceye kadar da kapatmayacağım, şimdi, Karanlık büyü icat etmeyi kendine hobi edinmiş biri hakkında daha daha fazla şeyler öğrenmeye çalışıyorum.”</p><p class="calibre9">“O oğlan, bunu kendine hobi yapmadı.”</p><p class="calibre9">“Oğlan; oğlan olduğunu nereden biliyorsun?”</p><p class="calibre9">“Onun hakkında konuşuyoruz,” dedi Harry. “Prens Hermione, Prens.”</p><p class="calibre9">“Doğru” dedi Hermione, şimdi yanakları kızarmaya başlamıştı. Cebinden eski bir gazete küpürü çıkardı ve Harry'nin önünde duran masanın üstüne attı. ”Bak! Şu resme bak.”</p><p class="calibre9">Harry uzun yıllar sonunda sararmış olan gazete kupürünü aldı ve hareket eden resme bakmaya başladı. Fotoğraf 15 yaşlarında, kara kuru bir kıza aitti, tatlı bir kız değildi, aynı zamanda somurtkandı da, kalın kaşları ve solgun bir yüzü vardı. Fotoğrafın altındaki başlıkta şu yazıyordu:</p><p class="calibre9">Eileen Prince, Hogwarts Gobstone Takım Kaptanı.</p><p class="calibre9">“Eee” dedi Harry, resmin altındaki kısa habere göz gezdirerek, sadece okul içinde yapılmış anlamsız bir hikayeydi.</p><p class="calibre9">“Onun adı Eileen Prince, Harry.” dedi Hermione, bir süre birbirlerine baktılar ve Harry, Hermione'nin ne demek istediğini anladı ve gülmeye başladı.</p><p class="calibre9">“Olamaz.”</p><p class="calibre9">“Ne?”</p><p class="calibre9">“Sen onun melez... Ah, yapma..”</p><p class="calibre9">“Peki, niye olmasın Harry, büyü dünyasında gerçek prensler yoktur, belki başkalarının ona taktığı bir takma isimdir, belki de ek ismidir? Hayır, dinler misin? Belki babası, soyadı Prince olan bir büyücü ve annesi de bir Muggle'dır, böyle bir durum da onu Melez Prens yapar.”</p><p class="calibre9">“Evet, çok zekice, Hermione.”</p><p class="calibre9">“Ama olabilir, belki de Prince olmakla gurur duyuyordur.”</p><p class="calibre9">“Dinle Hermione, sana şunu söyleyebilirim ki o kız değil.”</p><p class="calibre9">“Asıl gerçek şu ki, sen bir kızın bu kadar zeki olabileceğine inanmıyorsun.” dedi Hermione sinirli bir şekilde.</p><p class="calibre9">“Sence 5 yıldır seninle birlikte takılarak nasıl kızların zeki olmadıklarını düşünebilirim?” dedi Harry. “Başka yolu yok, sadece şunu biliyorum ki bunu yazan bir erkek, sana bunu söyleyebilirim, o kızın bununla bir alakası yok, hem sen nereden buldun bunu?”</p><p class="calibre9">“Kütüphaneden,” dedi Hermione. “Orada daha bir çok eski kehanet koleksiyonu var ve şimdi gidiyorum ve Eileen Prince hakkında daha fazla şey araştıracağım, eğer bulabilirsem.”</p><p class="calibre9">“Sana iyi eğlenceler” dedi Harry, sinirli bir şekilde.</p><p class="calibre9">“Evet eğleneceğim, ve portre deliğine varınca dönüp Harry'ye bağırdı: “Bakacağım ilk şey eski İksir ödüllerinin kaydı.”</p><p class="calibre9">Harry onun arkasında bir süre kaşlarını çatarak baktı ve ardından karanlık gökyüzünü seyretmeye devam etti.</p><p class="calibre9">“O sadece senin onu İksir'de geçmeni çekemiyor.” dedi Ron, 1000 Sihirli Bitki ve Mantar kitabına dönerek.</p><p class="calibre9">“O kitabı geri istiyorum diye çılgın olduğumu düşünmüyordun, değil mi?”</p><p class="calibre9">“Tabi ki hayır” dedi Ron “O bir dahi, yani Prens, hem eğer o Bezoar ipucu olmasaydı (parmağını boğazına götürdü ve keser gibi yaptı), ben şu anda bunu tartışamazdım, değil mi? Yani Malfoy'a yaptığın sihir iyiydi demiyorum...”</p><p class="calibre9">“Tabii ben de” dedi Harry hızlıca.</p><p class="calibre9">“Ama iyileşti, değil mi? Kısa zamanda ayağa kalktı.”</p><p class="calibre9">“Evet,” dedi Harry, “kesinlikle doğru.” Vicdanı bu nedenden dolayı hafifçe sızlamasına rağmen, tamamen doğruydu. “Teşekkürler Snape.”</p><p class="calibre9">“Snape ile ceza devam ediyor, değil mi?” diye devam etti Ron.</p><p class="calibre9">“Evet, cumartesi, ondan sonraki cumartesi ve ondan sonraki cumartesi,” diye iç geçirdi Harry, “ve şimdi de eğer kutuları bu yıl içinde bitiremezsem, önümüzdeki yıl devam edeceğimi ima etti.”</p><p class="calibre9">Harry bu cezaları tamamen bezdirici buluyordu, zaten Ginny ile kısıtlı olan vaktini tamamen kısıtlıyordu çünkü. Harry, bu aralar gerçekten Snape'in bunu bilip bilmediğini sıkça merak ediyordu, çünkü Harry'yi her seferinde daha geç bırakıyordu. Harry, güzel havayı ve sunduğu fırsatları kaçırıyordu.</p><p class="calibre9">Harry bu acı düşüncelerden, elinde bir parça parşömen tutan Jeamy Peakes ortaya çıkınca sıyrıldı.</p><p class="calibre9">“Teşekkürler, Jimmy... hey bu Dumbledore'dan” dedi Harry, parşömeni heyecanla açıp okuyarak. “Beni olabildiğince çabuk odasında bekliyormuş.”</p><p class="calibre9">“Vay canına! diye fısıldadı Ron, “Sanmıyorsun değil mi... bulduğunu?”</p><p class="calibre9">“En iyisi gidip görmek” dedi Harry, ayağa kalkarak. Harry aceleyle Ortak Salon'dan fırladı ve olabildiğince çabuk yedinci katın koridoruna vardı. Koridorlarda Peeves dışında kimse yoktu, rutin bir şekilde Harry'ye tebeşirle saldırdı ve Harry'nin savunma büyüsünden kaçarken gıdıklarcasına bir kahkaha attı, Peeves, birden gözden kayboldu. Koridorlar sessizdi, öğrencilerin dışarı çıkma yasağına on beş dakika kaldığı halde birçok kişi ortak salonuna dönmüştü.</p><p class="calibre9">Derken Harry bir çığlık ve çarpma sesi duydu, durdu ve dinledi. “Sen... nasıl...cesaret... AHHHHHH!”</p><p class="calibre9">Gürültü yakın bir koridordan geliyordu. Harry derhal oraya doğru hamle etti, asasını hazır tutmuştu. Harry bir köşeyi döndü ve yerde yatan Profesör Trelawney'yi gördü. Kafası atkılarıyla kaplanmıştı, biri kırık birçok şişe yanında yatıyordu.</p><p class="calibre9">Harry aceleyle hamle etti ve Profesör Trelawney'nin ayağa kalkmasına yardımcı oldu. Trelawney'nin parlak boncukları gözlükleriyle iç içe geçmiş durumdaydı. Yüksek sesle hıçkırdı, saçını düzeltti ve Harry'nin koluna tutunarak kendini yukarı çekti.</p><p class="calibre9">“Ne oldu Profesör?”</p><p class="calibre9">“Sorabilirsin tabii” dedi. “Kendi başıma dolanıyordum, Karalık işaretler hakkında kara kara düşünüyordum ki...”</p><p class="calibre9">Ama Harry dikkatini daha fazla oraya veremedi, daha yeni nerede durduğunun farkına varmıştı. Orada, sağda, dans eden ifritler resmi solda pürüzsüz, içinden geçilmez, ve sakladığı...</p><p class="calibre9">“Profesör, İhtiyaç Odası'na mı girmeye çalışıyordunuz?”</p><p class="calibre9">“...tenezzül ettiğim Karanlık işaretler ki... ne?”</p><p class="calibre9">“İhtiyaç Odası” diye tekrar etti Harry. “Oraya mı girmeye çalışıyordunuz?”</p><p class="calibre9">“Ben, şey, öğrencilerin orayı bildiğini bilmiyordum.”</p><p class="calibre9">“Hepsi değil” dedi Harry. ”Ama ne oldu? Çığlık attınız, sesiniz yaralanmışsınız gibi çıkıyordu.”</p><p class="calibre9">“Ben, şeyy..” dedi Profesör, şallarını etrafına çekiştirerek ve geniş gözlükleriyle ona bakarak.</p><p class="calibre9">“Ben istemiştim ki... -umm- yani kişisel eşyalarım var odada” ve “ahlaksızca suçlama” hakkında bir şeyler mırıldandı.</p><p class="calibre9">“Doğru” dedi Harry, yerde duran seri şişelere bakarak, ama içeri girip onları saklayamadınız değil mi?”</p><p class="calibre9">Bunu çok garip bulmuştu oysa Harry, oda Melez Prens'in kitabını saklamak istediğinde kendiliğinden açılıvermişti.</p><p class="calibre9">“Ohh, ben girdim,” dedi Profesör Trelawney duvara bakarak, “Ama içeride zaten birisi vardı.”</p><p class="calibre9">“Birisi mi? Kim?”</p><p class="calibre9">“Hiçbir fikrim yok” dedi Profesör, Haryy'nin sesindeki aciliyete bakarak. “Odanın içine yürüdüm ve bir ses duydum, daha önce saklamaya çalışırken -yani şey, odayı kullanmaya çalışırken- hiç böyle bir şey olmamıştı.”</p><p class="calibre9">“Bir ses? Ne soruyordu?” dedi Harry.</p><p class="calibre9">“Ne dediğini bilmiyorum, bir bağırma” dedi Profesör. “Bir bağırma.”</p><p class="calibre9">“Neşeli” dedi.</p><p class="calibre9">Harry ona baktı. “Kadın mıydı, erkek miydi?”</p><p class="calibre9">“Güçlü bir tahmine göre erkekti” dedi Profesör.</p><p class="calibre9">“Ve mutlu.”</p><p class="calibre9">“Çok mutlu.” dedi Profesör.</p><p class="calibre9">“Bir şey kutlar gibi mi?” diye sordu Harry.</p><p class="calibre9">“Kesinlikle.”</p><p class="calibre9">“Ya sonra?”</p><p class="calibre9">“Sonra sordum, oradaki kim dedim” dedi Profesör.</p><p class="calibre9">“Sormadan oradakinin kim olduğunu anlayamadınız mı?” diye sordu Harry.</p><p class="calibre9">“Görücü göz...” dedi Profesör saygıyla, şallarını ve parlayan boncuklarını düzelterek“... mutlu seslerden çok dünyevi olmayan meseleler üzerine ayarlanmıştır.” dedi.</p><p class="calibre9">“Haklısınız“ dedi Harry aceleyle, bundan önce Profesör Trelawney'nin görücü gözü hakkında çok şey duymuştu. “Peki ses oradakinin kim olduğunu söyledi mi?”</p><p class="calibre9">“Hayır, söylemedi” dedi Profesör “Her şey birden siyahlaştı ve bildiğim diğer şey, kafa üstü yere çakıldığım.”</p><p class="calibre9">“Yani geleni görmediniz” dedi Harry.</p><p class="calibre9">“E... hayır, dediğim gibi...” durdu ve şüpheyle Harry'ye baktı.</p><p class="calibre9">“En iyisi bunu Dumbledore'a söylemeniz.” dedi Harry. “O, Malfoy'un kutlamasını bilmeli, yani sizi odadan kim attıysa.”</p><p class="calibre9">Profesör bu teklife hayretle baktı, kibirli görünüyordu.</p><p class="calibre9">“Müdür bey benden onu daha az ziyaret etmemi tercih ettiğini ima etti” dedi soğukça, ”İşime değer vermeyen birine baskı yapacak değilim, eğer Dumbledore uyarıları ihmal etmeyi sürdürürse, kartlar gösteriyorki...”</p><p class="calibre9">Kemikli ellerini bir an Harry'nin koluna yaklaştırdı.</p><p class="calibre9">“Tekrar ve tekrar, nasıl ön gördüğüm önemli değil -”</p><p class="calibre9">Ve dramatik bir şekilde şallarının altından bir kart çıkardı.</p><p class="calibre9">“- yıldırım çarpmış kule,” diye fısıldadı. “Bela. Yıkım. Her zamankinden daha yakın...”</p><p class="calibre9">“Doğru,” dedi Harry tekrar. “Pekala... Hala bu sesi ve Oda'dan dışarı fırlatılmanız konusunda Dumbledore'a anlatmanız gerektiğini düşünüyorum...”</p><p class="calibre9">“Öyle mi?” dedi Profesör Trelawney, konuyu bir an tartarmış gibi göründü, fakat Harry onun yaşadığı bu küçük macerayı anlatmayı seveceğini düşündü.</p><p class="calibre9">“Şimdi onu göreceğim,” dedi Harry. “Onunla bir randevumuz var. Beraber gidebiliriz.”</p><p class="calibre9">“Ah tamam, bu durumda,” dedi Profesör Trelawney bir gülümsemeyle. İleri dönerek, İspanyol şarabı dolu şişelerini heykelin yakınındaki bir vazoya boşalttı.”</p><p class="calibre9">“Seni sınıfımda görmeyi özlemişim, Harry” dedi duygusal bir sesle, beraber yola koyulmuşlardı. “Hiç görücü gözün yoktu, ama iyi bir nesneydin...”</p><p class="calibre9">Harry cevap vermedi, Profesör Trelawney'nin sürekli felakete dair tahminlerine alet olmaktan sıkılmıştı.</p><p class="calibre9">“Korkarım ki,” diye devam etti, “şu katır -pardon, at adam- kart falları hakkında bir şey bilmiyor. Ona sordum -bir görücü diğerine- tabi hiç yapamadığı için, yaklaşan felaketin titreşimlerini hissetti mi? Beni çok komik bulmuşa benziyordu. Evet, komik!”</p><p class="calibre9">Sesi daha da histerik bir hal aldı, Harry arkada bırakılan şişelere rağmen keskin şarap kokusunu duyabiliyordu.”</p><p class="calibre9">“Muhtemelen, katır insanların benim büyük-büyük annemin hediyesini miras edinmediğimi duymuştur. Bu söylentiler kıskançlık nedeniyle etrafta dolaştı. Bu tür insanlara ne söylediğimi bilir misin, Harry? Eğer Dumbledore, beni okulunda eğitim vermem için izin verdiyse, bunca yıl o kadar güvendiyse, ona kendimi kanıtlamamış mıyımdır?”</p><p class="calibre9">Harry belli belirsiz bir şey mırıldandı.</p><p class="calibre9">“Dumbledore ile ilk görüşmemizi çok iyi hatırlıyorum,” diye devam etti Profesör Trelawney, içten gelen bir sesle. “Tamamiyle etkilenmişti, tabi ki, tamamen etkilenmişti... Domuz Kafası'nda kalıyordum, hiç önermem, kötü bir yer sevgili evladım, ama ücreti düşüktü. Benimle orada tanışarak büyük bir incelik gösterdi. Beni sorguladı... İlk başta itiraf etmeliyim ki Kehanet'e karşı bir garezi var gibiydi... ve hatırlıyorum ki biraz garip hissettim, o gün fazla yememiştim... fakat sonra...”</p><p class="calibre9">Harry daha sonra ne olduğunu bildiği için ilk defa tam anlamıyla ilgi duyuyordu: Profesör Trelawney bütün hayatını değiştiren o kehaneti yapmıştı, onun ve Voldemort hakkındaki kehanet.</p><p class="calibre9">“...fakat sonra kaba bir şekilde Snape bunu böldü!”</p><p class="calibre9">“Ne?”</p><p class="calibre9">“Evet, kapının ağzında bir kargaşa vardı ve kapı açıldı, kaba barmen ile birlikte yukarıya yanlışlıkla geldiğine dair zırvalayan Snape vardı, fakat ben korkarım ki, ben onun orada benim Dumbledore ile konuşmamı gizlice dinlediğini söyleyebilirim. Görüyorsun ki o sıralar kendisi de iş arıyordu ve muhtemelen ipuçları elde etmeye çalışıyordu! Her neyse, bildiğin gibi bunun ardından Dumbledore bana görevi vermeyi biraz daha istedi, ama hala düşünmeden edemiyordum Harry, benim mütevazı tavırlarım ve yeteneğime karşılık, kapı deliğinden dinlemeye hazırlanan bu zorba adam arasında seçim yaptı. Harry, canım?”</p><p class="calibre9">Omzundan baktığında Harry'nin onunla olmadığını fark etti, konuşmayı kesmişti, şimdi aralarında 3 metre kadar mesafe vardı.</p><p class="calibre9">“Harry?” diye tekrar etti tedirgince.</p><p class="calibre9">Muhtemelen onu kaygılandırmak ve korkutmak için yüzü bembeyazdı. Yayılan şok dalgaları ona çarptığından beri kaskatı kesilmişti, ondan bunca zaman saklanan bu bilgi dışında her şey aklından uçup gitmişti. Kehanet'e kulak misafiri olan Snape'ti. Kehanet ile ilgili bilgileri Voldemort'a aktaran Snape'ti. Snape ve Peter Petigrew, Lily, James ve oğullarının ardından avlaması için Voldemort'u onlar göndermişti...</p><p class="calibre9">Artık hiçbir şey Harry'nin umrunda değildi.</p><p class="calibre9">“Harry?” dedi Profesör Trelawney tekrarlayarak. “Harry - beraber müdürü görmeye gittiğimizi sanıyordum?”</p><p class="calibre9">“Burada kalın,” dedi Harry, uyuşmuş dudaklarının arasından.</p><p class="calibre9">“Ama, tatlım... Ona nasıl saldırıya uğradığımı anlatacaktım, oda -”</p><p class="calibre9">“Burada kalın!” dedi tekrar, Harry, sinirli bir tonda.</p><p class="calibre9">Harry yanından geçip ileriden hayvan başlı heykelin olduğu Dumbledore'un koridoruna dönerken, Profesör Trelawney dehşete düşmüştü. Heykele şifreyi haykırdı ve üçer üçer kıvrılan merdivenlerden çıktı. Dumbledore'un kapısını tıklatmak yerine tekmelercesine vurdu ve Harry, çoktan kendini içeriye attığında sıcak bir ses “Gir” dedi.</p><p class="calibre9">Pencerenin ardında batan güneşin altınımsı yansıması gözlerine vuran Anka Kuşu Fawkes, ani bir bakış attı.</p><p class="calibre9">“Evet, Harry, benimle gelebileceğine söz vermiştim.”</p><p class="calibre9">Bir veya iki dakikalığına Harry hiçbir şey anlamadı, Trelawney ile yaptığı konuşma aklındaki her şeyi uçurmuştu, sanki beyni daha ağır çalışıyordu.</p><p class="calibre9">“Gelmek...sizinle mi...?”</p><p class="calibre9">“Eğer istersen tabi.”</p><p class="calibre9">“Eğer ben...”</p><p class="calibre9">Ve Harry ilk başta neden Dumbledore'un odasına gelmeye kalkıştığını hatırladı. “Bir tane buldunuz mu? Bir Hortkuluk mu buldunuz?”</p><p class="calibre9">“Sanırım evet.”</p><p class="calibre9">Kızgınlık ve öfke, şok ve heyecanla yarışıyordu; birkaç dakikalığına Harry konuşamadı.</p><p class="calibre9">“Korkman çok doğal,” dedi Dumbledore</p><p class="calibre9">“Korkmadım!” dedi Harry bir çırpıda ve bu tam anlamıyla doğruydu, hissetmediği tek duygu sadece korkuydu.</p><p class="calibre9">“Bu hangi Hortkuluk? Nerede?”</p><p class="calibre9">“Hangisi olduğuna emin değilim -ancak yılan olmadığını söyleyebiliriz- ama onun buradan kilometrelerce ötede, bir deniz kıyısında, uzun süredir yerini belirlemeye çalıştığım bir mağarada saklandığına inanıyorum. Tom Riddle'ın yıllık gezilerindeki yetimhaneden iki çocuğu korkuttuğu mağara; hatırladın mı?”</p><p class="calibre9">“Evet,” dedi Harry. “Nasıl korunuyor?”</p><p class="calibre9">“Bilmiyorum, tamamiyle yanlış çıkabilecek şüphelerim var.” Dumbledore bir an tereddüt etti ve “Harry, benimle gelebileceğine dair söz verdim ve sözümde duruyorum, aslında bunun oldukça tehlikeli olacağına dair uyarmamakla yanlış yaptım.”</p><p class="calibre9">“Geliyorum,” dedi Hary, Dumbledore konuşmasını henüz bitirmişti. Snape'e karşı öfkeyle kaynamakta olarak, riskli ve ciddi bir şeyi yapma tutkusu on kat daha artmıştı. Bu, Harry'nin yüzüne yansımış olmalıydı ki Dumbledore, pencereden Harry'ye yaklaşarak daha yakından baktı, gümüşi kaşlarının ortasındaki derin çizgiyi görebiliyordu.</p><p class="calibre9">“Ne oldu sana?”</p><p class="calibre9">“Hiçbir şey,” diye yalan söyledi Harry.</p><p class="calibre9">“Seni ne üzdü?”</p><p class="calibre9">“Üzülmedim.”</p><p class="calibre9">“Harry, Zihinbend'de hiçbir zaman iyi olmadın -”</p><p class="calibre9">Bu kelime Harry'nin öfkesini tutuşturan bir kıvılcım oldu.</p><p class="calibre9">“Snape!” dedi yüksekçe ve Fawkes arkalarından acı bir çığlık attı. “Snape'e ne olduğu! Voldemort'a kehaneti anlattı, oydu, dışarıdan kapıyı dinledi, Trelawney anlattı bana!”</p><p class="calibre9">Dumbledore'un tepkisi değişmedi, ancak Harry, onun yüzünün, batmakta olan güneş nedeniyle kızıllaşanj yüzünün altında bembeyaz kesildiğini düşündü. Bir dakikalığına Dumbledore hiçbir şey söylemedi.</p><p class="calibre9">“Ne zaman öğrendin bunu?” diye sordu sonunda.</p><p class="calibre9">“Daha şimdi!” dedi Harry, bağırmamak için kendini çok büyük bir çabayla zor tutuyordu. Ve birden kenidini tutamadı. “VE SEN ONA BURDA ÖĞRETMENLİK YAPMASINA İZİN VERDİN VE O VOLDEMORT'A ANNEM İLE BABAMIN ARKASINDAN GİTMESİNİ SÖYLEDİ!”</p><p class="calibre9">Kavga edermiş gibi soluyordu, kılını bile kıpırdatmayan Dumbledore'a dönerek odada volta atmaya başladı, ellerini ovuyordu ve eşyaları etrafa fırlatmamak için kendini son safhada zapt ediyordu. Dumbledore'a karşı öfkesini kusmak istiyordu, ayrıca onunla gidip Hortkuluk'u yok etmeyi denemeyi de; ayrıca Snape'e güvendiği için aptal yaşlı bir adam olduğunu söylemeyi istedi, ancak öfkesini kontrol altına almazsa Dumbledore'un onu götürmeyeceğinden korkuyordu...</p><p class="calibre9">“Harry,” dedi Dumbledore usulca. “Lütfen dinle beni.”</p><p class="calibre9">Adımlarını durdurmak, kendini bağırmaktan alıkoymak kadar zordu. Harry duraksadı, dudaklarını kemirerek, Dumbledore'un çizgili yüzüne baktı.</p><p class="calibre9">“Profesör Snape'in yaptığı korkunç bir-”</p><p class="calibre9">“Bana hata olduğunu söylemeyin efendim, kapıyı dinliyordu!”</p><p class="calibre9">“Bitirmeme izin ver.” Harry ters bir şekilde kafasını salladığı ana kadar bekledi, sonra devam etti. “Profesör Snape korkunç bir hata yaptı. Profesör Trelawney'nin kehanetini duyduğu gece hala Lord Voldemort'un tarafındaydı. Doğal olarak doğrudan efendisini ilgilendiren bu konuyu anlatmak için acele etti. Fakat bilmiyordu -bilmesine de imkan yoktu- bundan sonra Voldemort'un hangi çocuğun peşine düşeceğini bilmiyordu veya hangi ailenin peşine düşeceğini Snape bilmiyordu.</p><p class="calibre9">Harry neşesiz bir kahkaha koyuverdi.</p><p class="calibre9">“Babamdan Sirrius'tan nefret ettiği gibi nefret ediyordu! Profesör, Snape'in nefret ettiği insanların sonlarının ölüme meyilli olduğunu fark etmediniz mi?”</p><p class="calibre9">Profesör Snape'in Lord Voldemort'un kehaneti nasıl yorumladığını fark ettiğinde hissettiği vicdan azabı hakkında hiçbir fikrin yok, Harry. Onun hayatındaki en büyük pişmanlığına inanıyorum ve onun dönmesinin sebebi-“</p><p class="calibre9">“Fakat o çok iyi bir Zihinbendar, değil mi, efendim?” dedi kararlı durmaya çabalayan Harry. “Ve Voldemort'u şimdi bile onun kendi tarafında olduğuna inandırmadı mı? Profesör... Snape'in sizin tarafınızda olduğundan nasıl emin olabiliyorsunuz?”</p><p class="calibre9">Dumbledore bir süreliğine konuşmadı; aklını bir şeye yoğunlaştırıyormuş gibi görünüyordu. En sonunda konuştu, “Eminim. Severus Snape'e tamamen güveniyorum.”</p><p class="calibre9">Harry bir süreliğine derin nefes alırken sabit durmaya çabalıyordu, fakat işe yaramıyordu.</p><p class="calibre9">“Şey, ben inanmıyorum!” dedi Harry, önceki kadar yüksek sesle. “Tam şu an Draco Malfoy ile bir şeyler yapıyorlar, tam sizin burnuzun dibinde ve siz hala -“</p><p class="calibre9">“Bunu yeterince tartıştık, Harry,” dedi Dumbledore, ve sesi şimdi yine sertti. “Sana kendi görüşümü söyledim.”</p><p class="calibre9">“Siz bu gece okuldan ayrılacaksınız ve iddia ediyorum, dikkat etmemişsinizdir, Snape ve Malfoy'un yapmaya karar verebilecekleri -“</p><p class="calibre9">“Neye?” diye sordu Dumbledore, kaşlarını kaldırmıştı. “Ne yaptıklarından şüpheleniyorsun tam olarak?”</p><p class="calibre9">“Ben... Bir şeyler yapıyorlar!” dedi Harry, bunları söylerken yumruklarını sıkmıştı. “Profesör Trelawney İhtiyaç Odası'nda şarap şişelerini saklamaya çalışırken, Malfoy'un sevinçli bir şekilde haykırıp bir şeyi kutladığını duymuş. Orada tehlikeli bir şey onarmaya çalışıyordu ve eğer bana sorarsanız onardı da ve siz sadece okuldan dışarı doğru yürüyüp gidiyorsunuz, hiçbir şey -“</p><p class="calibre9">“Yeter,” dedi Dumbledore. Oldukça sakin bir şekilde söylemişti ve Harry anında sessizleşmişti; çizgiyi aştığını biliyordu. “Bu sene okulda olmadığım sıralarda okulu korunmasız bırakacağımı mı sanıyorsun? Tabii ki bırakmayacağım. Bu gece, ben ayrılırken, kale de tekrar ilave korumalar olacak. Lütfen öğrencilerin güvenliğini ciddiye almadığımı kast etme, Harry.”</p><p class="calibre9">“Kast etmedim -“ diye mırıldandı Harry, birazcık utanmış bir şekilde, fakat Dumbledore devam etti. “Bu konuyu daha fazla tartışmak istemiyorum.”</p><p class="calibre9">Harry, sert bir karşılık almıştı, çok ileri gitmesinin Dumbledore'a eşlik etme şansını yıkmasından korkuyordu, fakat Dumbledore devam etti, “Bu gece benimle gelmek istiyor musun?”</p><p class="calibre9">“Evet,” dedi Harry anında.</p><p class="calibre9">“Çok iyi, öyleyse: Dinle.”</p><p class="calibre9">Dumbledore dik durdu,</p><p class="calibre9">“Seni tek bir şartla yanımda götürüyorum: Sana verdiğim emirleri anında ve sorgulamadan yapman şartıyla.”</p><p class="calibre9">“Elbette.”</p><p class="calibre9">“Beni anladığına emin ol, Harry. Yani “Koş”, “Saklan” veya “Geri çekil” gibi emirler bile olsalar uyacaksın. Sözüne güvenebilir miyim?“</p><p class="calibre9">“Ben - evet, elbette.”</p><p class="calibre9">“Eğer ben sana saklanmanı söylersem, saklanacak mısın?”</p><p class="calibre9">“Evet.”</p><p class="calibre9">“Eğer kaçmanı söylersem, uyacak mısın?”</p><p class="calibre9">“Evet.”</p><p class="calibre9">“Eğer beni bırak, kendini kurtar dersem, söylediğimi yapacak mısın?”</p><p class="calibre9">“Ben -“</p><p class="calibre9">“Harry?”</p><p class="calibre9">Bir süreliğine birbirlerine baktılar.</p><p class="calibre9">“Evet, efendim.”</p><p class="calibre9">“Çok iyi. Öyleyse ben senden koşup pelerinini almanı ve beş dakika içinde Giriş Salonu'na gelmeni isteyeceğim.”</p><p class="calibre9">Dumbledore hararetli pencereden dışarı bakmak için döndü; kırmızı yakut görünümlü güneş, şimdi ufuk boyunca göz kamaştırıcı bir şekilde parıldıyordu. Harry ofisten, sarmal merdivenlerden aşağıya doğru hızla yürüdü. Aklı aniden acayip bir şekilde netleşmişti. Ne yapacağını biliyordu.</p><p class="calibre9">Geri döndüğünde Ron ve Hermione Ortak Salon'da bir arada oturuyorlardı.</p><p class="calibre9">“Dumbledore ne istiyor?” diye sordu Hermione öncelikle. “Harry, sen iyi misin?” diye de endişeyle ekledi.</p><p class="calibre9">“İyim,” dedi Harry kısaca, hızla yanlarından geçerken. Hızla merdivenlerden yukarıya koştu ve yatakhaneye girip sandığını savururcasına açtı. Çapulcu Haritası'nı ve bir çift top yapılmış çorap çıkardı. Sonra hızla merdivenlerden aşağıya geri koşup Ortak Salon'a girdi, ve mola vermek için Ron ve Hermione'nin sersemlemiş bir şekilde oturduğu yere doğru kayarcasına ilerledi.</p><p class="calibre9">“Pek zamanım yok,” dedi Harry nefes nefese, “Dumbledore görünmezlik pelerinimi almam gerektiğini düşünüyor. Dinleyin...”</p><p class="calibre9">Hızlıca onlara nereye ve neden gidiyor olduğunu anlattı. Ne Hermione'nin korkudan soluğu kesilince, ne de Ron'un düşüncesiz soruları yüzünden durmadı; kendileri için daha ince detayları sonradan öğrenebilirlerdi.</p><p class="calibre9">“... yani ne demek istediğimi anladınız mı?” diye dörtnala bitirdi Harry. “Dumbledore bu gece burada olamayacak, bu yüzden her ne yapacaksa Malfoy'un bir fırsatı olacak.”</p><p class="calibre9">Ron ve Hermione her sözünü kesmeye kalkıştıklarında, “Hayır, beni dinleyin!” diye hırıldıyordu. “Malfoy'un İhtiyaç Odası'nda kutlama yaptığını biliyorum. Burada-” Çapulcu Haritası'nı Hermione'nin eline ittirdi. Onu izlemelisiniz, ve Snape'i de. D.O.'dan kimleri bulabilirseniz kullanın. Hermione, bu irtibat Galleon'ları hala çalışıyor, değil mi? Dumbledore, okula ilave korumalar koyduğunu söyledi, fakat eğer Snape de yaptıysa, Dumbledore'un korumasının ne olduğunu bilecektir, ve nasıl engelleneceğini de - fakat çoğunlukla sizin tarafınızdan izlenildiğini beklemeyecektir, değil mi?”</p><p class="calibre9">“Harry -” diye başladı Hermione, gözleri korkuyla açılmıştı.</p><p class="calibre9">“Tartışacak zamanım yok,” dedi Harry, ters bir şekilde. “Sen de şunu al -” Çorapları Ron'un eline doğru ittirdi.</p><p class="calibre9">“Teşekkürler,” dedi Ron. “Eee, neden çoraplara ihtiyacım olsun ki?”</p><p class="calibre9">“İçlerine sarılı olan şeye ihtiyacın var, Felix Felicis'e. Onu kendin ve Ginny arasında paylaştır. Ona benden hoşça kal dediğimi söyle. Gitsem iyi olacak, Dumbldore bekliyor -”</p><p class="calibre9">“Hayır!” dedi Hermione, Ron küçücük şişedeki altın rengi iksiri açarken, dehşete düşmüş görünüyordu. “Onu istemiyoruz, ne ile yüzleşeceğini biliyorsun, sen al?”</p><p class="calibre9">“Ben iyi olacağım, Dumbledore ile birlikteyim,” dedi Harry. “Sizin de iyi olduğunuzu bilmek istiyorum... böyle bakma Hermione, sonra görüşürüz.”</p><p class="calibre9">Ve portre deliğinden geçerek hızlıca Giriş Salonu'na geri koştu. Dumbledore meşeden yapılmış ön kapının orada bekliyordu. Harry en üstteki taş basamaktan aşağıya doğru kayarken, Dumbledore ona döndü. Harry nefes nefese kalmıştı, bir yandan da içinde yanan bir sancı duyuyordu.</p><p class="calibre9">“Pelerinini giyinirsen memnun olacağım, lütfen,” dedi Dumbledore, ve konuşmadan önce Harry pelerinini üzerine atana kadar bekledi, “Çok iyi. Hadi gidelim?”</p><p class="calibre9">Taş basamaklardan önce Dumbledore inmeye başladı, yolculuk pelerini bu hareketsiz yaz havasında güçbela kımıldıyordu. Harry görünmezlik pelerinin altında aceleyle yanına ilerledi, halen nefes nefeseydi ve her zamankinden daha çok terliyordu.</p><p class="calibre9">“Fakat, insanlar sizin ayrıldığınızı görünce ne düşünecek, Profesör?” diye sordu Harry, aklı Malfoy ve Snape'te idi.</p><p class="calibre9">“Bir şeyler içmek için Hogsmeade'e indiğimi düşünecekler,” dedi Dumbledore neşeyle. “Bazen alışveriş yapmaya Rosmerta'ya giderim, veya Domuz Kafası'nı ziyaret ederim... veya şöyle bir görünürüm. Bir şeyler saklamak isteyen birilerini bulmak için doğru bir hedef.”</p><p class="calibre9">Alacakaranlık ışıklarının toplandığı yere doğru yol aldılar. Hava tamamiyle ıslak çimen, göl suyu ve Hagrid'in kulübesinden gelen duman kokularıyla doluydu. Herhangi tehlikeli veya korkutucu bir şeye doğru gittiklerine inanması çok zordu.</p><p class="calibre9">“Profesör,” dedi Harry sessizce, yolun sonundaki kapılar görüş alanlarından çıkarken, “Cisimlenecek miyiz?”</p><p class="calibre9">“Evet,” dedi Dumbledore. “Sanıyorum, şimdi cisimlenebilirsin?”</p><p class="calibre9">“Evet,” dedi Harry, “fakat izin belgem yok.”</p><p class="calibre9">Gitmeyi umduğu yerden yüz mil uzağa bir yere giderek her şeyi berbat edebileceğini düşününce; dürüst olmanın en iyi şey olduğunu anladı.</p><p class="calibre9">“Önemi yok,” dedi Dumbledore, “sana yine yardım edebilirim.”</p><p class="calibre9">Kapılardan, Hogsmeade'in ıssızlaşmış ve alacakaranlık ışıklarıyla aydınlanan arazisinden çıktılar. Yürürlerken karanlık çok hızlı çökmüştü ve ana caddeye ulaştıkları zaman neredeyse gece olmuştu. Dükkanların üzerindeki pencerelerden ışıklar parıldıyordu ve Üç Süpürge hanına yaklaştıklarında nahoş bir bağırış duydular.</p><p class="calibre9">“- ve dışarıda kal!” diye bağırdı Madam Rosmerta, kirli görünümlü bir büyücüyü zorla dışarı atarken. “Oh, merhaba, Albus... geç kaldın...”</p><p class="calibre9">“İyi akşamlar, Rosmerta, iyi akşamlar ... affet beni, Domuz Kafası'na gidiyordum... kusura bakma, fakat bu gece sessiz bir ortam istiyorum...”</p><p class="calibre9">Bir dakika sonra, hiçbir esinti olmamasına rağmen Domuz Kafası tabelasının az miktarda gıcırdadığı sokağa girmek için köşeyi döndüler. Üç Süpürge ile karşılaştırıldığında, bar tamamiyle boş görünüyordu.</p><p class="calibre9">“İçeri girmemiz gerekmeyecek,” diye mırıldandı Dumbledore, etrafına göz gezdirerek. “Hiç kimse gittiğimizi görmediği sürece... şimdi elini kolumun üzerine koy, Harry. Çok sıkı tutmana gerek yok, yalnızca sana rehberlik ediyorum. Üçe kadar sayınca - bir... iki... üç...”</p><p class="calibre9">Harry döndü. Hemen, kalın bir lastik borudan geçerken sıkıştığına dair korkunç bir duygu hissetti; nefes alamıyordu, vücudunun her parçası hemen hemen dayanabileceği son noktaya kadar sıkışmıştı ve sonra, tam boğulması gerektiğini düşündüğü anda, görünmez şeritler çözüldü ve taze, tuzlu havayı akciğer dolusu soluduğu serin bir karanlığa ayak bastı.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_27"></div>
</body></html>
