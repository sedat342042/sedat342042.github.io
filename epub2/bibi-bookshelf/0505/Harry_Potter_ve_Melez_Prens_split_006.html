<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos119783" class="calibre1"><span class="calibre2">
</span></p><p id="filepos119838" class="calibre8"><span class="calibre4">DÖRDÜNCÜ  BÖLÜM: </span><br class="calibre7"/><span class="calibre4">HORACE  SLUGHORN</span></p><p class="calibre11">Son birkaç günün heyecanlandırıcı her anını çaresizce Dumbledore'un onu gerçekten gelip alacağını ümit ederek geçirmesine rağmen, Privet Drive'dan ayrlırlarken Harry kendini düpedüz beceriksiz hissediyordu. Daha önce müdürle okul dışında hiç doğru dürüst sohbet etmemişlerdi; genellikle büroda oluyorlardı. Yüz yüze son karşılaşmalarının hatırası kafasına kazınmıştı ve bu daha çok Harry'nin telaşını arttırdı ve bırak bu duruma isyan etmiş olmasını, Dumbledore'un değerli eşyalarını yerlere çarpmak için elinden geleni ardına koymamıştı.</p><p class="calibre9">Hâlbuki Dumbledore çok sakin görünüyordu.</p><p class="calibre9">“Asanı hazır tut Harry” dedi açıklayıcı bir tavırla.</p><p class="calibre9">“Ama okul dışında büyü yapmanın yasak olduğunu sanıyordum, efendim.”</p><p class="calibre9">“Eğer bir saldırı olursa,” dedi Dumbledore, “Sana engellemen için bir lanet veya uğursuzluk karşıtı büyü için izin vereceğim. Ancak bu gece bir saldırı için tasalanman gerektiğini düşünmüyorum.”</p><p class="calibre9">“Neden, efendim?”</p><p class="calibre9">“Benim yanımdasın,” dedi Dumbledore kolayca. “Bu yüzden, Harry,” Privet Drive'ın sonunda aniden durdu.</p><p class="calibre9">“Cisimlenme sınavından geçmedin tabii ki.”</p><p class="calibre9">“Hayır,” dedi Harry. “On yedi yaşında olmam gerekiyor zannediyordum.”</p><p class="calibre9">“Evet,” dedi Dumbledore. “Bu yüzden koluma sıkıca tutunman gerekecek. Bir mahzuru yoksa sol koluma farkettiysen, sağ kolum şu sıralar biraz kuvvetsiz.”</p><p class="calibre9">Harry Dumbledore'un ona uzattığı kolunu kavradı.</p><p class="calibre9">“Çok güzel,” dedi Dumbledore. “İşte gidiyoruz.”</p><p class="calibre9">Harry Dumbledore'un kolunun dönerek uzaklaştığını hissetti ve kolu iki misli daha sıkı kavradı; bundan sonra tek bildiği, herşeyin siyah olduğuydu; her taraftan baskı uygulanıyordu; nefes alamıyordu; demirden ipler göğsünü sarmalıyordu; göz bebekleri kafasının içini zorluyordu; kulak zarları kafatasının içinde daha derinlere bastırılıyordu ve ardından -</p><p class="calibre9">Ciğerlerini soğuk gece havasıyla doldurdu ve yaşaran gözlerini açtı. Kendini biraz önce, çok gergin kauçuk bir borudan itilmiş gibi hissetmişti. Sadece beş saniye önce bulunduğu Privet Drive'ın kaybolduğunun farkına varmıştı. O ve Dumbledore terkedilmiş gibi gözüken ve ortasında bir savaş anıtı ile birkaç bankın olduğu bir köy meydanında duruyorlardı şimdi. Kendine gelirken, ilk kez Cisimlenmiş olduğunun farkına vardı.</p><p class="calibre9">“Herşey yolunda mı?” diye sordu Dumbledore, ona endişeli bakarak. “Alışman gereken bir his.”</p><p class="calibre9">“Ben iyiyim,” dedi Harry, kulaklarını ovalayarak. Privet Drive'dan bir hayli isteksiz ayrılmış gibi gözükmüştü. “Ama sanırım süpürgeyi tercih ederdim ...”</p><p class="calibre9">Dumbledore gülümsedi, seyahat pelerinini hafifçe biraz daha boynuna doğru çekti ve konuştu, “Bu taraftan.”</p><p class="calibre9">Çabuk adımlarla ilerledi, terkedilmiş bir hanın ve birkaç evin önünden geçti. Yakındaki bir kilisenin saatine göre neredeyse gece yarısıydı.</p><p class="calibre9">“Söyle Harry,” dedi Dumbledore. “Yara izin... hiç acıdı mı?”</p><p class="calibre9">Harry farkında olmadan elini alnına götürdü ve şimşek şeklindeki işareti ovaladı.</p><p class="calibre9">“Hayır,” dedi “ve buna şaşırıyorum. Voldemort şimdi bu kadar güçlü olduğuna göre her dakika yanar diye düşündüm.” Dumbledore'a bir göz attı ve memnun bir ifade takındığını gördü.</p><p class="calibre9">“Ben, değişik bir açıdan bakıyorum.” dedi Dumbledore. “Lord Voldemort, onun düşüncelerine ve hislerine tehlikeli şekilde hâkim oluşunun, senin hoşuna gittiğini niyahet farketti. Öyle gözüküyor ki Zihinbend'i sana karşı kullanıyor.”</p><p class="calibre9">“İyi, ben şikâyet etmiyorum,” dedi Harry, ne huzur bozucu rüyaları ne de Voldemort'un hafızasından korkutucu anıları özlüyordu.</p><p class="calibre9">Bir köşeden döndüler, bir telefon kulübesinin ve bir otobüs durağının yanından geçtiler. Harry tekrar yanındaki Dumbledore'a baktı. “Profesör?”</p><p class="calibre9">“Evet?”</p><p class="calibre9">“Eh - tam olarak neredeyiz?”</p><p class="calibre9">“Burası, Harry, cezbedici Budleigh Babberton Köy'ü.”</p><p class="calibre9">“Peki, burada işimiz ne?”</p><p class="calibre9">“Ah, elbette, bunu sana anlatmadım,” dedi Dumbledore “son birkaç senedir bunu kaç kez söylediğimin sayısını tutmayı unuttum, ama bir kez daha personel eksiğimiz var. Buraya eski bir meslektaşımı, emekliliğini bir kenara bırakıp Hogwarts'a dönmesi için ikna etmeye geldik.”</p><p class="calibre9">“Benim burada nasıl bir yardımım dokunabilir, efendim?”</p><p class="calibre9">“Oh, senden faydalanabileceğimi zannediyorum,” dedi Dumbledore belirsizce. “Burdan sola, Harry.”</p><p class="calibre9">Evlerle çevrili dik, dar bir sokağa doğru ilerlediler. Bütün pencereler karanlıktı. İki haftadır Privet Drive'ı saran garip sis burda da devam ediyordu. Harry Ruh Emiciler'i düşünerek omzunun üstünden bir bakış attı ve cebindeki asasını kavradı.</p><p class="calibre9">“Profesör, neden direk eski meslektaşınızın evine Cisimlenmedik?”</p><p class="calibre9">“Çünkü bu kapıyı tekmelemek kadar kaba olacaktır,” dedi Dumbledore. “Nezaket kuralları bize, diğer büyücülerin bizi reddedebilmeleri için olanak sağlamamızı buyuruyor. Ama yine de çoğu büyücü evi, istenmeyen Cisimleniciler'e karşı sihirle korunur. Örneğin Hogwarts'da - “</p><p class="calibre9">“- okul içinde ve arazisinde Cisimlenemezsin.” dedi Harry hemen. “Hermione söylemişti.”</p><p class="calibre9">“Ve tamamen haklı, buradan tekrar sola.”</p><p class="calibre9">Arkalarında kilise çanı geceyarısının geldiğini haber verdi. Harry, geç saatte eski meslektaşının kapısını çalmanın Dumbledore'a neden kaba gelmediğini merak etti, ama bu muhabbet de geçmişti ve soracak daha önemli soruları vardı.</p><p class="calibre9">“Efendim, Gelecek Postası'nda Fudge'un işten atıldığını okudum...”</p><p class="calibre9">“Doğru,” dedi Dumbledore, şimdi dik bir ara sokağa doğru dönüyordu. “Bildiğin gibi yerine Seherbazlık Bürosu Müdürü Rufus Scrimgeour geçti.”</p><p class="calibre9">“O... Sizce o uygun mu?” diye sordu Harry.</p><p class="calibre9">“İlginç bir soru,” dedi Dumbledore. “Kesinlikle yetenekli biri. Cornelius'dan biraz daha kararlı ve etkili.”</p><p class="calibre9">“Evet, ama benim demek istediğim -“</p><p class="calibre9">“Senin demek istediğini anladım. Rufus mücadelelerin adamı ve bütün meslek hayatı boyunca Karanlık Büyücüler'e karşı savaştı, Voldemort'u küçümsemiyor.”</p><p class="calibre9">Harry bekledi ama Dumbledore Gelecek Postası'nın görüş farkından söz etmedi ve konuyu sürdürmek cesaretini gösteremediğinden Harry konuyu değiştirdi.</p><p class="calibre9">“Ve... Efendim... Madam Bones hakkında olup bitenleri okudum.”</p><p class="calibre9">“Evet,” dedi Dumbledore sessizce. “Büyük kayıp. Önemli bir cadıydı. Tam şurda, bence - ah.” Yaralı eliyle işaret etmişti.</p><p class="calibre9">“Profesör, elinize -?”</p><p class="calibre9">“Şu anda açıklayacak zamanım yok,” dedi Dumbledore. “Korkutucu bir hikâye, yasal yollarla halletmek isterdim.” Soru sormaya devam etmek için izni olduğunun ve adam yerine koyulduğunun farkına varan Harry'ye gülümsedi.</p><p class="calibre9">“Efendim - Baykuş postasıyla Ölüm Yiyenlere karşı almamız gereken güvenlik önlemlerini içeren Bakanlık Broşürlerinden aldım...”</p><p class="calibre9">“Evet, ben de bir tane aldım,” dedi Dumbledore, hala gülümsüyordu. “Yararlı buldun mu?”</p><p class="calibre9">“Doğrusunu söylemek gerekirse, hayır.“</p><p class="calibre9">“Hayır, bence değil. Örneğin benim bir dolancırıcı değil de gerçekten Profesör Dumbledore olduğumu kontrol etmek için bana hiçbir zaman favori reçel tadımı sormadın.”</p><p class="calibre9">“Yapmadım...” diye başladı Harry, azarlanıp azarlanmıyacağından tamamen emin değildi.</p><p class="calibre9">“İlerde bilmek istersen, Harry, ahududuyu tercih ederim... Tabii bir Ölüm Yiyen olsaydım önce reçel tercihlerimi araştırıp araştırmadığımdan emin olurdum."</p><p class="calibre9">“Ee... doğru,” dedi Harry. “Bir de, o broşürde Inferi'ler hakkında bir şeyler söylüyorlardı. Tam olarak neye benziyorlar? Broşür pek net değildi.”</p><p class="calibre9">“Onlar ölüler” dedi Dumbledore sakin bir şekilde. “Karanlık büyücülerin buyruklarını yerine getirmek için büyülenmiş cesetler. Inferi'ler uzun zamandır görülmediler, daha doğrusu, Voldemort'un güçlü olduğu son zamandan beri... Tabii ki, onlardan bir ordu yapabilecek kadar insan öldürdü. Yer burası, Harry, tam şurası...”</p><p class="calibre9">Kendi bahçesi içine inşa edilmiş, düzgün, taştan bir eve yaklaşıyorlardı. Harry, Inferi'lerin korkunç düşüncesini sindirmekle başka bir şeye dikkat kesilemeyecek kadar meşguldü ki ön kapıya ulaştıklarında Dumbledore birden durdu ve Harry ona çarptı.</p><p class="calibre9">"Aman, aman, aman"</p><p class="calibre9">Harry gözlerini az meyilli ön patikaya dikti ve kalbinin güçten kesildiğini hisettti. Ön kapı menteşelerinden ayrılmıştı. Dumbledore sokağın başına ve sonuna göz gezdirdi. Hala terkedilmiş gözüküyordu.</p><p class="calibre9">“Asanı çıkar ve beni takip et, Harry,” dedi sessizce.</p><p class="calibre9">Harry bahçe kapısını açtı, topuklarının üzerinde, hızlı ve sessizce bahçe patikasından yürüdü, asası havada ve hazır bir şekilde ön kapıyı dürttü.</p><p class="calibre9">“Lumos.”</p><p class="calibre9">Dumbledore'un asasının ucu, dar bir koridoru aydınlatacak şekilde ışıklanmıştı. Sol tarafta bir başka kapı açıktı. Dumbledore, ışıklandırılmış asasını yukarıya doğrultarak, oturma odasına doğru girdi, Harry sağındaydı.</p><p class="calibre9">Perişan bir sahneyle karşı karşıyaydılar. Ayaklarının önünde büyükbabadan kalma bir saat yerde paramparça olmuştu, ön tarafı çatlamıştı, sarkacı az ilerde, düşürülmüş bir kılıç misali yerde duruyordu. Onun yan tarafında bir piyano vardı, tuşları zeminin bir tarafından öbür tarafına saçılmıştı. Yakınında, yerdeki bir avizenin enkazı parıldıyordu. Minderler içleri boş halde duruyorlardı, onların kenarlarında kuş tüyleri eğik kesikler halinde sızmışlardı; herşeyin üstü pudra misali cam ve porselen parçalarıyla kaplanmıştı. Dumbledore asasını daha da havaya kaldırdı, böylece ışık duvar kâğıdının üzerine koyu kırmızı ve yapış yapış birşey sıçramış olan duvarlara yöneldi. Harry'nin ani soluk alışı Dumbledore'un etrafa bakmasına sebep verdi.</p><p class="calibre9">“Çok berbat, değil mi?” dedi ağır bir biçimde. “Evet, burda korkunç birşey olmuş.”</p><p class="calibre9">Dumbledore dikkatlice odanın ortasına doğru hareket etti, kalıntıları inceliyordu. Harry, piyanodan arta kalanların veya devrilmiş kanepenin arkasında görebileceklerinden biraz korkmuş halde etrafına bakarak peşinden gitti, ortada bir ceset belirtisi yoktu.</p><p class="calibre9">‘Belki bir kavga olmuştur ve - ve onu sürüklemişlerdir Profesör?'</p><p class="calibre9">Harry, duvarın yarısını kaplayan kan lekelerinin ne denli yaralanmış birinin eseri olabileceğini aklına getirmemek için çaba gösterdi.</p><p class="calibre9">“Ben öyle düşünmüyorum,” dedi Dumbledore sessizce, kendi tarafında yatan haddinden fazla dolu koltuğun arkasından dikkatlice bakıyordu.</p><p class="calibre9">“Sizce o hala -?”</p><p class="calibre9">“Evet. Hala buralarda biryerde.”</p><p class="calibre9">Hiç bir uyarı vermeden Dumbledore asasını koltuğun merkezine doğrultarak atıldı. “Ah!” Birisi haykırmıştı. “İyi geceler, Horace,” dedi Dumbledore tekrar doğrularak.</p><p class="calibre9">Harry'nin ağzı bir karış açık kaldı. Bir saniye önce koltuğun durduğu yerde şimdi şişman, kel ve yaşlı bir adam çömelmiş karnına masaj yaparak sulu gözlerle yan yan Dumbledore'a bakıyordu.</p><p class="calibre9">“Asanı doğrultmana gerek yoktu.” dedi kızgınca, ayaklarına tırmanarak.</p><p class="calibre9">Asanın ışığı parlak kafasını, patlak gözlerini; muazzam, gümüş renkli, deniz aygırınınkine benzeyen bıyığını ve bir çift leylak rengi ipekten yapılma pijamanın üstüne giydiği kestane rengi kadife ceketinin aşırı cilalı düğmelerini parıldattı. Kafasının üst tarafı Dumbledore'un çenesine güçbelâ yetişiyordu.</p><p class="calibre9">“Nerden anladınız?” diye homurdandı sendelerken, bir taraftan da hala karnını okşuyordu. Az önce koltuk rolüne girmiş birine göre fazlaca arsız görünüyordu.</p><p class="calibre9">“Horace, Azizim,” dedi Dumbledore, eğlenmiş görünüyordu, “Eğer Ölüm Yiyenler gerçekten gelip zili çalsalardı, evin üzerinde Karanlık İşaret olurdu.”</p><p class="calibre9">Büyücü, tombul elini alnına koyuverdi.</p><p class="calibre9">“Karanlık İşaret,” diye homurdandı. “Birşeyler olduğunu biliyordum... ah tabii. Zaten zamanım olmazdı, odaya girdiğinizde koltukların döşemelerini daha yeni temizlemiştim.”</p><p class="calibre9">Kocaman bir nefes aldı, bu da bıyıklarının uç kısımlarının titremesine sebebiyet verdi. “Temizlik konusunda asistanım olmak ister miydin?” diye sordu Dumbledore kibarca.</p><p class="calibre9">“Memnuniyetle,” dedi diğeri.</p><p class="calibre9">İnce, uzun büyücü ve kısa, şişman olanı sırt sırta vermişlerdi ve asalarını hemen hemen aynı hareketle salladılar.</p><p class="calibre9">Mobilyalar orjinal yerlerine uçarak geri döndüler; süs eşyaları havada yeniden bir araya geldiler, kuştüyleri vınlayarak yastıkların içine daldılar, gaz lambaları yandaki masaların üzerine süzüldüler ve yeniden yanmaya başladılar; paramparça olmuş gümüş tabloların parçalarından oluşan birikinti parıldayarak odanın bir tarafından öbür tarafına, bir asanın üstüne, bütün ve lekelenmemiş şekilde uçtu; her taraftaki yırtık, çatlak ve delikler eski haline döndü ve duvarlar kendi kendilerini temizlediler.</p><p class="calibre9">“Bu arada, duvardaki kan ne kanıydı?” diye sordu Dumbledore.</p><p class="calibre9">“Duvardaki mi? Ejderha,” diye haykırdı Horace adındaki büyücü, avize kendini sağır edici şekilde gıcırdayarak ve şangırdayarak tavana vidalarken.</p><p class="calibre9">En sonunda piyanodan bir tıngırtı ve ardından sessizlik geldi.</p><p class="calibre9">“Evet, ejderha,” diye tekrarladı büyücü oyalayıcı bir halde. “Son şişe ve fiyatlar da şu sıralar ateş pahası. Buna rağmen belki yeniden kullanılabilir.”</p><p class="calibre9">Paldır küldür büfenin ucunda duran kristal şişeye doğru yürüdü ve şişeyi içindeki koyu sıvıyı inceleyerek ışığa doğru tuttu.</p><p class="calibre9">“Hmm. Biraz tozlu.”</p><p class="calibre9">Şişeyi tekrar büfeye koydu ve içini çekti. O zaman bakışları Harry'ye kaydı.</p><p class="calibre9">“Aman,” dedi, büyük gözleri Harry'nin alnına ve şimşek şeklinde oyulmuş yara izine döndü. “Aman!”</p><p class="calibre9">“Bu,” dedi Dumbledore, takdim etmek için öne doğru ilerledi, “Harry Potter. Harry, bu benim eski arkadaşım ve meslektaşım, Horace Slughorn.”</p><p class="calibre9">Slughorn Dumbledore'a döndü, açıkgöz bir hali vardı. “Beni bunun için ikna etmeyi düşünüyordun demek? O zaman cevabım hayır, Albus.”</p><p class="calibre9">Harry'yi itip ilerledi, cazibeye direnen bir adam misali, yüzünü kararlıca başka tarafa döndürdü. “Hiç olmazsa birşeyler içseydik?” diye sordu Dumbledore. “Eski günlerin hatrına?”</p><p class="calibre9">Slughorn tereddüt etti.</p><p class="calibre9">“Tamam, o zaman, bir bardak.” dedi kaba bir şekilde.</p><p class="calibre9">Dumbledore Harry'ye gülümsedi ve onu biraz önce Slughorn'un taklit ettiğinin benzerine değil de, yeni ateşin ve parlak bir şekilde yanan gaz lambasının yanındaki bir sandalyeye doğru yönlendirdi. Harry Dumbledore'un onu mümkün olabildiğince gözünün önünde tutmak istediği şeklinde, belirgin bir izlenime kapılarak oturdu. Bardaklarla ve şarap sürahisiyle meşgul olan Slughorn, yüzünü odaya döndüğünde, gözleri hemen Harry'nin üzerinde odaklandı.</p><p class="calibre9">“Hıh,” dedi, gözleri acıyacak diye korkuyormuş gibi bir edayla çabukça etrafına bakarak. “Buyur -“ Davet edilmeden oturmuş olan Dumbledore'a bir içki verdi, tepsiyi Harry'ye doğru itti ve ardından kendini tamir edilmiş divanın yastıkları üzerine bırakarak sessizliğe büründü. Bacakları o kadar kısaydı ki yere değmiyordu.</p><p class="calibre9">“Nasıl gidiyor, Horace?” diye sordu Dumbledore.</p><p class="calibre9">“Pek iyi değil,” dedi Slughorn bir kez daha. “Zayıf bir göğüs kafesi. Nefes darlığı. Romatizma da cabası. Alışkın olduğum gibi gezinemiyorum. Ama, bunlar normal şeyler. Yaşlılık. Yorgunluk.”</p><p class="calibre9">“Ve bu yüzden bizi buyur etmek için farkedebildiğin en kısa sürede oldukça hızlı bir şekilde hareket etmen gerekti,” dedi Dumbledore. "Üç dakikadan fazla bir süre önce farketmiş olamazsın?”</p><p class="calibre9">Slughorn yarı sinirli, yarı gururlu bir şekilde, “İki. Davetsiz Misafir Büyümün harekete geçtiğini farketmedim, banyodaydım. Hala,” diye ekledi sertçe, tekrar kendini geriye çekiyormuş gibi görünüyordu, “Gerçekler gösteriyor ki Albus, ben yaşlı bir adamım. Kafa dinlemeye ve biraz rahat yaşamaya hak kazanmış yorgun, yaşlı bir adam.”</p><p class="calibre9">Bunlara kesinlikle sahip, diye düşündü Harry, odaya göz gezdirerek. Her yer tozlu ve dağınıktı, ama yine de kimse bir zamanlar konforsuz olduğunu söyleyemezdi; yumuşak sandalyeler ve ayak iskemleleri, içki ve kitaplar, paket paket çikolata ve dolgun minderler vardı. Eğer Harry burada kimin yaşadığını bilmeseydi, zengin müskülpesent yaşlı bir hanımefendi tahmininde bulunurdu.</p><p class="calibre9">“Hala benim kadar yaşlı değilsin, Horace,” dedi Dumbledore.</p><p class="calibre9">“Evet, belki emekliye ayrılmayı düşünmenin zamanı gelmiştir,” dedi Slughorn açıkça. Solgun, faltaşı gibi gözleri Dumbledore'un yaralı eline dönmüştü. “Görüyorum ki, tepkiler tepki kalmıyor.”</p><p class="calibre9">“Tamamen haklısın,” dedi Dumbledore sakin bir halde, yanmış ve kararmış parmaklarının uçlarını açığa çıkarmak için cüppesinin kollarını sıvadı; bunu görmek Harry'nin tüylerini diken diken etti. “Şüphesiz, bir zamanlar olduğumdan daha yavaşım. Ama bir yandan da...“</p><p class="calibre9">Yaşının belirtilerini gösteren bir edayla omuzlarını silkti ve ellerini iki yana açtı ve Harry, Dumbledore'un sağlam olan elinde, daha önce hiç görmediği bir yüzüğün farkına vardı: Büyük, oldukça hantal, altına benzeyen birşeyden yapılmıştı ve tam ortasında ağır, siyah bir taş vardı. Slughorn'un da gözleri bir anlığına yüzüğün üzerinde odaklandı ve Harry bir an için onun kaşlarını çattığını, geniş alnının ise kırıştığını gördü.</p><p class="calibre9">“Davetsiz misafirler için aldığın bütün bu tedbirler, Horace... Ölüm Yiyenler'in yararına mıydı yoksa benim mi?” diye sordu Dumbledore.</p><p class="calibre9">“Ölüm Yiyenler'in, benim gibi, içi geçmiş zavallı bir patatesle ne işi olur?” diye iddia etti Slughorn.</p><p class="calibre9">“Zannediyorum ki, işkence etmek, baskı uygulamak ve cinayet işlemek için senin hatırı sayılır hünerlerine ihtiyaçları olacak.'” dedi Dumbledore.</p><p class="calibre9">“Yani hala yandaş toplamak için gelmediklerini mi söylüyorsun?”</p><p class="calibre9">Slughorn bir anlığına Dumbledore'a art niyetli bir dikkatle bakarak homurdandı, ‘Onlara o şansı vermedim. Bir yıldır hareket halindeyim. Bir Muggle evinden öbür Muggle evine taşındım durdum -bu evin sahipleri Kanarya Adaları'nda tatil yapıyorlar- çok eğlenceliydi, ayrılacağım için üzgünüm. Çok kolay bir kere, bilirsin ya, Sinsioskoplar yerine kullanılan bu gülünç hırsız alarmlarına bir Dondurma Büyüsü ve piyanonu içeri alırken komşuların seni farketmemesi için elinden geleni yapmak.'</p><p class="calibre9">“Ustaca,” dedi Dumbledore. “Ama sessiz bir yaşam arayan içi geçmiş yaşlı bir patates için fazla yorucu bir hayat. Eğer Hogwarts'a dönmek için hazırsan -“</p><p class="calibre9">“Eğer bana, hayatımın, o çetrefilli okulda daha huzurlu olacağını söylemeye çalışıyorsan, nefesini boşa harcama, Albus! Saklanıyor olabilirim ama Dolores Umbridge ayrıldığından beri bazı komik rivayetler de kulağıma gelmedi değil! Eğer bu günlerde öğretmenlere davranış biçimin buysa -“</p><p class="calibre9">“Profesör Umbridge'in bizim Atadam sürümüzle problemi olmuş,” dedi Dubmledore. “Öyle zannediyorum ki sen, Horace, Orman'nın içine dalıp da öfkelenmiş bir Atadam sürüsüne ‘pis melezler', denilmeyeceğini çok iyi bilirdin.”</p><p class="calibre9">“Aynen böyle mi söylemiş?” dedi Slughorn. “Geri zekâlı kadın, hiç sevmezdim onu.”</p><p class="calibre9">Harry kıkırdadı. Dumbledore da Slughorn da ona baktı.</p><p class="calibre9">“Özür dilerim,” dedi hemen. “Sadece - onu ben de sevmemiştim.” Dumbledore birdenbire ayağa kalktı.</p><p class="calibre9">“Gidiyor musun?” diye sordu Slughorn ümitle.</p><p class="calibre9">“Hayır, sadece banyoyu kullanmama izin var mı diyecektim,” dedi Dumbledore.</p><p class="calibre9">“Ha,” dedi Slughorn, şüphesiz hayal kırıklığına uğramıştı. “Koridorun sonunda soldan ikinci kapı.”</p><p class="calibre9">Dumbledore uzun adımlarla odayı terketti. Kapı onun arkasından bir kez daha kapanmıştı, ortalığa sessizlik hâkimdi. Birkaç dakika sonra, Slughorn, kendi yaptığından şüphe duyarak ayağa kalktı, Harry'ye sinsice bir bakış attı ve ardından ateşin öbür tarafına yürüdü ve geniş sırtını ateşe verip ısıtmaya koyuldu.</p><p class="calibre9">“Seni buraya neden getirdiğini bilmiyorum sanma,” dedi aniden.</p><p class="calibre9">Harry sadece Slughorn'a baktı. Slughorn'un sulu gözleri Harry'nin yara izine kaydı ve bu sefer ki bakış yüzünü de kapsadı.</p><p class="calibre9">“Babana çok benziyorsun.”</p><p class="calibre9">“Evet, daha önce de duydum,” dedi Harry.</p><p class="calibre9">“Gözlerin hariç. Sende -“</p><p class="calibre9">“Annemin gözleri, evet.” Harry bunu içine fenalık gelecek kadar sık duymuştu.</p><p class="calibre9">“Hmm. Evet. Bir öğretmen olarak favorilerin olmamalı, tabii ki, ama o benim favorilerimden biriydi. Annen,” diye ekledi Slughorn, Harry'nin merakını gidererek. “Lily Evans. Öğretmenliğini yaptıklarımın en zekilerinden biriydi. Capcanlı, anlarsın ya. Büyüleyici kız. Benim Binam'da olması gerektiğini anlattım. Ama küstahca cevaplar aldım.”</p><p class="calibre9">“Sizin Binanız neydi?”</p><p class="calibre9">“Ben Slytherin Bina Başkanı'ydım. Oh, şimdi,” diye devam etti hızlıca, Harry'nin yüz ifadesini görerek ve ona kısa parmağını sallayarak, “Ön yargıyla davranma! Sanıyorumki sen de onun gibi bir Gryffindor'sun. Genellikle aileden kaynaklanıyor. Her zaman değil, tabii. Sirius Black'i bilir miydin? Bilmen lazım - son iki senedir gazetelerde boy gösteriyor - birkaç hafta önce öldü -”</p><p class="calibre9">Sanki görünmez bir el Harry'nin bağırsaklarını bükmüş sımsıkı tutuyordu.</p><p class="calibre9">“Neyse, evet, babanın okuldaki çok iyi bir arkadaşıydı. Black ailesinin tamamı benim binamı bitirmişti, ama Sirius Gryffindor'a seçildi! Utanç verici - çok da kabiliyetliydi. Geldiği zaman kardeşi Regulus'u ben aldım, ama ikisini de sevdim."</p><p class="calibre9">Sesi, müzayedede en fazla parayı vermiş şevkli bir kollesiyoncu gibi çıktı. Görünüşe göre eski anılara dalmıştı, karşı duvara gözünü dikti, derhal arkasındaki ısıyı sağlama almak için tembelce döndü.</p><p class="calibre9">“Annen Muggle doğumluydu, tabii. Öğrendiğimde inanamamıştım. Öyle süperzekaydı ki, safkan olmalı diye düşünmüştüm.”</p><p class="calibre9">“En iyi arkadaşlarımdan biri de Muggle doğumlu,” dedi Harry “ve o da dönemin en iyilerinden.”</p><p class="calibre9">“Bazen denk gelmesi ne kadar hoş değil mi?” dedi Slughorn.</p><p class="calibre9">“O kadar da değil,” dedi Harry soğukça.</p><p class="calibre9">Slughorn ona şaşkınca baktı. “Taraf tuttuğumu düşünmemelisin!” dedi. “Hayır, hayır, hayır! Biraz önce annenin, tüm zamanların favori öğrencilerimden biri olduğunu söylememiş miydim? Ondan sonraki sene de Dirk Cresswell vardı -şimdilerde Cincüce İrtibat Bürosu Müdürü tabii ki- bir başka Muggle doğumlu, Allah vergisi yeteneği vardı ve hala bana Gringotts'da olup bitenler hakkında mükemmel bilgiler veriyor!”</p><p class="calibre9">Kendi halinden memnun bir tavırla, hafifçe gülümseyerek sıçradı ve şifoniyerin üstünde parıldayan ve herbiri hafifçe hareket eden insanlarla dolmuş birkaç fotoğrafı işaret etti.</p><p class="calibre9">“Hepsi eski öğrencilerim, hepsi de iş hayatına atıldı. Barnabas Cuffe, karşına Gelecek Postası'nın editörü olarak çıkar, her zaman benim yeni çıkan haberlerdeki süksemle ilgilenmiştir. Ve Ambrosius Flume, Balyumru'dan, - yaş günlerim de kapaklı bir sepet gönderir ve bunlar da ona ilk işini veren Ciceron Harkiss'le tanıştırdığım için! Ve diğer yanda -eğer kafanı uzatırsan onu görebilirsin- bu, Holyhead Harpies'in kaptanı, Gwenog Jones, tabii ki... İnsanlar Harpies'le iyi bağlantım olduğunu ve istediğim zaman bedava bilet alabilceğimi duyunca hayrete düşerler.”</p><p class="calibre9">Bu düşünce onun aşırı derecede neşelenmesine neden oldu.</p><p class="calibre9">“Ve bu insanların hepsi seni nerede bulup da eşya göndereceklerini nasıl biliyorlar?” diye sordu Harry şaşkınlığını gizleyemeyerek. Nasıl oluyor da Slughorn'u sepetler ve şekerlemeler, Quidditch biletleri ve onun nasihatini dinlemek ve fikrini almak için gelen ziyaretçiler onu buluyor da Ölüm Yiyenler bulamıyordu?</p><p class="calibre9">Slughorn'un yüzündeki gülümseme duvarlardaki kan kadar hızlı silindi.</p><p class="calibre9">“Elbette, hayır,” dedi Harry'ye tepeden bakarak. “Son bir yıldır Dünya'yla ilişkimi kestim.”</p><p class="calibre9">Harry, bu kelimelerin Slughorn'un üzerinde bir şok etkisi yarattığı izlenimine kapıldı. Bir an için oldukça huzursuz gözüktü. Ardından omuzlarını silkti.</p><p class="calibre9">“Buna göre... Sağgörülü bir büyücü böyle bir zamanda kendini savunmalı. Dumbledore'a göre herşey kolay ama Hogwarts'ta işe başlamak Zümrüdüanka Yoldaşlığı'na ilgi göstermekle aynı şey! Ve onların takdire değer ve cesur ve her neyse lduğundan emin olduğum halde, ben kendim şahsen ölüm oranını tasvip etmediğimi -“</p><p class="calibre9">“Hogwarts'da ders vermek için Yoldaşlık'a girmen gerekmiyor.” dedi Harry sesindeki alaya engel olamayarak: Mağaralarda sinip farelerle yaşamış Sirius'u hatırlattığından beri, Slughorn'un şımarık yaşayış biçiminin halinden anlamak çok zordu. “Öğretmenlerin çoğu Yoldaşlık'ta değil ve bu zamana kadar hiçbiri öldürülmedi - tabi Quirell hariç ama o bunu, Voldemort'a yardakçılık ettiği için haketmişti.”</p><p class="calibre9">Harry, Slughorn'un da, Voldemort'un adının yüksekçe söylenmesinden memnun olmayan büyücülerden biri olduğundan emin oldu ve hayal kırıklığına uğramadı: Slughorn'un titreyişine ve protesto amacıyla ciyaklamasına, Harry aldırmadı.</p><p class="calibre9">“Dumbledore müdür olduğu sürece, personelin çoğu kişiden daha emniyetli olduğu görüşündeyim, Voldemort'un bir zamanlar korktuğu tek kişi, değil mi?” diye devam etti Harry.</p><p class="calibre9">Bir ya da iki saniyeliğine boşluğa baktı: Harry'nin söyledikleri hakkında düşünüyor gibi bir hali vardı.</p><p class="calibre9">“Evet, Adı-Anılmaması-Gereken-Kişi, hiçbir zaman Dumbledore ile kavga aramadı, bu doğru,” diye homurdandı istemeyerek. “Ve benim görüşüme göre bundan bir sonuç çıkarabiliriz; Ölüm Yiyenler'e katılmadım, Adı-Anılmaması-Gerreken-Kişi beni hemen hemen hiç yandaşı olarak saymadı... bu durumda, Albus'a biraz daha yakınlaşarak daha emniyetli olabilirim... Amelia Bones'un ölümüyle sarsılmamış gibi davranamam... Eğer o, bütün o Bakanlık irtibatları ve korumalarıyla...”</p><p class="calibre9">Dumbledore odaya tekrar girmişti ve Slughorn sanki onun evde olduğunu unutmuş gibi havaya sıçradı. “İşte ordasın, Albus,” dedi. “Uzun süredir ordasın. Miden mi bozuldu?”</p><p class="calibre9">“Hayır, sadece Muggle magazinlerini okuyordum,” dedi Dumbledore. “Örgü modellerini seviyorum. Evet, Harry, Horace'in konukseverliğini oldukça istismar ettik. Ayrılma vaktinin geldiğini düşünüyorum.”</p><p class="calibre9">Söyleneni isteksizce yaparak Harry yerinden fırladı. Slughorn şaşırmış görünüyordu. “Gidiyor musun?”</p><p class="calibre9">“Evet, tabi. Gördüğüm kadarıyla kaybedilmiş bir dava olduğunu biliyorum.”</p><p class="calibre9">“Kaybedilmiş mi...?”</p><p class="calibre9">Slughorn heyecanlanmış görünüyordu. Kalın parmaklarını oynattı ve Dumbledore seyahat pelerinini giyerken ve Harry montunun fermuarını kapatırken, huzursuzca yerinde kımıldandı.</p><p class="calibre9">“Aslında, görevi kabul etmediğin için üzgünüm, Horace,” dedi Dumbledore, sağlam olan elini hoşçakal dercesine salladı. “Hogwarts seni görmekten memnun olacaktır. Eğer ziyaret etmek istersen, fazlasıyla artan güvenlik önlemlerine rağmen, her zaman memnuniyetle karşılanacaksın.”</p><p class="calibre9">“Evet... tamam... çok incelikli... doğrusunu söylemek gerekirse...”</p><p class="calibre9">“Hoşçakal, o zaman.”</p><p class="calibre9">“Görüşürüz...” dedi Harry.</p><p class="calibre9">Arkalarından bir haykırış duyduklarında ön kapının oradaydılar. “Tamam, tamam... Yapacağım!”</p><p class="calibre9">Dumbledore, oturma odasının kapı aralığında soluk soluğa kalmış Slughorn'u görebilmek için, arkasını döndü. “Emekliliğini askıya alacak mısın?”</p><p class="calibre9">“Evet, evet...” dedi Slughorn sabırsızlıkla. “Deli olmalıyım, ama evet.”</p><p class="calibre9">“Harika,” dedi Dumbledore, yüzü sevinçle parlıyordu. “O zaman, Horace 1 Eylül'de görüşeceğiz.” “Bundan emin olabilirsin,” dedi Slughorn hırıldayarak. Bahçe patikasını geçtiklerinde Sloghorn'un sesi arkalarından süzüldü, “Maaşıma zam istiyorum, Dumbledore!”</p><p class="calibre9">Dumbledore kıkırdadı. Bahçe kapısı arkalarından kapandı ve karanlık, uçuşan sisin arasından geçerek, tepeden aşağı doğru yola koyuldular.</p><p class="calibre9">“Aferin, Harry,” dedi Dumbledore.</p><p class="calibre9">“Ben birşey yapmadım,” dedi Harry, şaşırarak.</p><p class="calibre9">“Ah evet yaptın. Horace'e Hogwarts'a dönmenin sonucunda ne kazanacağını gösterdin. Onu sevdin mi?”</p><p class="calibre9">“Ee...”</p><p class="calibre9">Harry Slughorn'u sevip sevmediğinden emin değildi. Kendi çapında cana yakındı diye düşündü Harry, ama anlattıklarına bakılırsa bir o kadar da kendini beğenmişti ve daha çok da Muggle doğumlu cadıların iyi olduğu hakkında söylediklerine şaşırmıştı.</p><p class="calibre9">“Horace,” dedi Dumbledore Harry'yi, bu konu hakkında birşey söylemek mesuliyetinden kurtararak, “rahatına düşkün. Tanınmış, başarılı ve güçlü insanların kumpanyasını seviyor. Bu insanlar üzerinde etkisi olması, hoşuna gidiyor. Hiçbir zaman önemli biri olmak istemedi; arka planda kalmayı yeğledi - istediğini yapabilmek için daha büyük bir alan, gördüğün gibi. Hogwarts'ta favorilerini elle toplamaya alışmıştı, bazen, hırsları ya da zekaları yüzünden, bazense cazibeleri ya da doğal yetenekleri yüzünden ve farklı alanlarda diğerlerinden seçkin olabilecek öğrencileri seçmek onun olağünüstü yeteneğidir. Kendisi merkez olmak suretiyle, yeni insanları tanıştırıp üyeler arasındaki bağı güçlendirmek için, favori öğrencileri ile bir tür öğrenci klübü kurmuştu. Bu ona zarardan çok yarar sağlamıştır ki hediye olarak bir kutu bedava en sevdiği ananasından almasından tut bir dahaki genç öğrencisini Cincüce İrtibat Bürosu'na tavsiye etmeye kadar herşeyi yapmıştır.”</p><p class="calibre9">Harry'nin aklında birden, büyük ve özlü sineklerini kendine çekmek için etrafına ağ ören, oraya buraya lif atan, büyük, şişman bir örümceğin hayali canlandı.</p><p class="calibre9">“Bunları sana,” diye devam etti Dumbledore, “Horace'tan -ya da artık diyeceğimiz gibi, Profesör Slughorn- uzaklaştırmak için anlatmıyorum, tam tersine kendini savunman için. Hiç şüphesiz, seni kendine çekmek isteyecektir; ‘<span class="italic">Sağ Kalan Çocuk</span>'... ya da, seni bugünlerde adlandırdıkları gibi, ‘<span class="italic">Seçilmiş Kişi</span>'.”</p><p class="calibre9">Bu kelimelerle birlikte Harry'yi, sisle alakası olmayan bir soğuk sardı. Birkaç hafta önce duyduğu kelimeler aklına geldi. Onun için özel ve korkunç bir anlamı olan kelimeler: Biri hayattayken diğeri yaşayamaz...</p><p class="calibre9">Dumbledore daha önce önünden geçtikleri kiliseyle aynı yerde durdu. “Nihayet, Harry. Eğer kolumdan sıkıca tutarsan.”</p><p class="calibre9">Harry bu kez Cisimlenmek için hazırdı, ama hala Cisimlenmeyi nahoş görüyordu. Basınç kaybolunca ve nefes almaya başlayınca, kendini Dumbledore'un yanında, kırsal bir yolda, Dünya'daki ikinci en sevdiği evin bükülmüş siluetiyle karşı karşıya buldu: Kovuk.</p><p class="calibre9">Biraz önce içini saran korkuya rağmen, bunların ona bir fayda sağlamayacağını düşünerek bu hissi içinden attı. Ron ordaydı... ve tanıdığı herkesten daha iyi yemek yapan Mrs. Weasley...</p><p class="calibre9">“Eğer senin için bir sakıncası yoksa” dedi Dumbledore kapıdan geçtiklerinde, “Seninle ayrılmadan önce konuşmak, özel olarak konuşmak istiyorum. Belki burada?”</p><p class="calibre9">Dumbledore, Weasley'lerin süpürgelerini koyduğu köhne bir barakayı işaret etti. Biraz hayrete düşmüş Harry ile Dumbledore, normal bir dolaptan bile küçük olan yerin kapısından girdiler. Dumbledore asasını aydınlattı, böylece asa el feneri gibi parladı ve Harry'ye gülümsedi.</p><p class="calibre9">“Bu konuyu açtığım için beni affetmeni istiyorum ama Harry, Bakanlık'ta olanların üstesinden gelmiş gibi göründüğün için memnun ve bir o kadar da gururluyum. Sirius'un da senle gurur duymuş olacağını söylememe izin ver.”</p><p class="calibre9">Harry yutkundu; sesi onu terketmiş görünüyordu. Sirius hakkında konuşabilecekleri aklına gelmemişti; zaten Vernon eniştenin “Vaftiz babası öldü mü?” deyişi ve daha kötüsü Slughorn'un kayıtsızca Sirius'un adından bahsetmesi yeterince acı vericiydi.</p><p class="calibre9">“Sirius ile böyle kısa bir zaman beraber olmanız,” dedi Dumbledore yumuşakça, “zalimceydi.”</p><p class="calibre9">Harry, başını salladı, gözleri Dumbledore'un şapkasına tırmanan bir örümceğe sabitlendi. Mektup geldiğinden beri şüphelenmiş olduğunu, Harry'nin Dursley'lerde ikamet ettiği tüm süreyi Ruh Emiciler'le alakası olan sisle beraber, yatağında yatarak ve sisli cama bakarak geçirdiğini, Dumbledore'un anlamış olduğunu söyleyebilirdi.</p><p class="calibre9">“Zalimce olan,” dedi Harry sonunda kısık sesle, “onun bir daha mektup yazamayacak olması.”</p><p class="calibre9">Birdenbire gözleri yandı ve onları kırpıştırdı., Harry bunu itiraf ettiği için kendini aptal hissetti ama Hogwarts'ın dışında, onun başına gelenlerden ötürü kaygılanmış olan, ebeveyn gibi, birinin olması, vaftiz babasını keşfetmenin en zevkli yanı olmuştu.</p><p class="calibre9">“Sirius seni, senin bildiğinden daha çok temsil ediyordu,” dedi Dumbledore nazikçe. “Tabi ki, kaybımız büyük...”</p><p class="calibre9">“Ama Dursley'lerdeyken...” diye yarıda kesti Harry; sesi yetişkin sesi halini almıştı. “Dünya ile ilişkimi kesemeyeceğimin veya - kafayı oynatamayacağımın farkına vardım. Sirius bunu istemezdi, değil mi? Ve ne olursa olsun, hayat çok kısa... Madam Bones'a bakın, Emmeline Vance'e bakın... Bir dahaki kişi ben olabilirim, değil mi? Ve eğer böyle ise,” dedi şiddetle, şimdi Dumbledore'un asa ışığında parlayan mavi gözlerinin içine bakarak, “Beraberimde de bir o kadar Ölüm Yiyen'i götürmek için elimden geleni yapacağım ve eğer becerebilirsem Voldemort'u da.”</p><p class="calibre9">“İşte şimdi annenin ve babanın oğlu ve Sirius'un gerçek vaftiz oğlu gibi konuştun!” dedi Dumbledore onaylarcasına Harry'nin sırtına hafifçe vurarak. “Önünde saygıyla eğiliyorum - ya da eğilebilirdim, eğer üstüm örümceklerle dolu olmasaydı.”</p><p class="calibre9">“Ve şimdi, Harry, seni daha yakından ilgilendiren bir konu... Sanıyorum ki son iki haftadır Gelecek Postası'nı aldın?”</p><p class="calibre9">“Evet,” dedi Harry ve kalbi daha hızlı atmaya başladı.</p><p class="calibre9">“Kehanet Odası'ndaki maceraların hakkında pek çok haber sızmış olduğunu görmüş olmalısın?”</p><p class="calibre9">“Evet,” dedi Harry tekrar. “Artık herkes benim tek kişi olduğumu bildiğine göre -“</p><p class="calibre9">“Hayır, bilmiyorlar,” diye yarıda kesti Dumbledore. “Bu Dünya'da, sen ve Lord Voldemort hakkında yapılan kehanetin gerçek içeriğini bilen yalnızca iki kişi var ve bu ikisi de bu kokmuş, örümceklenmiş süpürge dolabında durmakta. Voldemort'un Ölüm Yiyenleri'ni kehaneti çalmaları amacıyla gönderdiğini ve bu kehanetin senin hakkında olduğunu birkaç kişinin, yanlışsızca tahmin etmiş olması bir gerçek.”</p><p class="calibre9">“Ve senin de kehanetin içeriğinin ne olduğunu bildiğini, başka birine anlatmadığını söylersem yanılmış olmam değil mi?”</p><p class="calibre9">“Hayır,” dedi Harry.</p><p class="calibre9">“Neticede, akıllıca bir karar,” dedi Dumbledore. “Böyle olmasına rağmen, bu yükü en iyi arkadaşların, Ronald Weasley ve Hermione Granger ile hafifletmelisin diye düşünüyorum. Evet,” diye devam etti Harry endişelenmiş görünürken, “bunu bilmeliler diye düşünüyorum. Böyle önemli bir davada onlara güvenmemekle zarar verirsin.”</p><p class="calibre9">“Ben -“</p><p class="calibre9">“Onlar için kaygılanıyorsun veya korkuyorsun.” dedi Dumbledore, yarım-ay biçimli gözlüğünün ucundan Harry'yi süzerek. “Belki, kendi kaygı ve korkularının günahlarını çıkartmak için? Arkadaşlarına ihtiyacın var Harry. Gerçeği yansıtmış olduğun gibi, Sirius senin dünya ile ilişkini kesmeni istemezdi.”</p><p class="calibre9">Harry birşey demedi ve Dumbledore da cevaba ihtiyacı varmış gibi gözükmüyordu zaten. Devam etti, “Bir başka, ilgili konu ise, bu sene sana özel ders vermek istediğimdir.”</p><p class="calibre9">“Sizinle özel ders mi?” dedi Harry kaygılı halde düşünmeyi birakıp hayrete düşerek.”</p><p class="calibre9">“Evet, senin eğitimine etraflıca el atmamın zamanının geldiğini düşünüyorum.”</p><p class="calibre9">“Bana ne öğreteceksiniz, efendim?”</p><p class="calibre9">“Biraz ondan biraz bundan,” dedi Dumbledore havai bir biçimde.</p><p class="calibre9">Harry ümitle bekledi fakat Dumbledore ayrıntı vermeyince onu hafifçe rahatsız eden şeyi sordu.</p><p class="calibre9">“Eğer sizden ders alırsam, Snape ile Zihinbend derslerine devam etmeme gerek kalmayacak, değil mi?”</p><p class="calibre9">“Professor Snape, Harry - ve hayır, gerek kalmayacak.”</p><p class="calibre9">“Güzel,” dedi Harry ferahlayarak, “çünkü onlar biraz -“</p><p class="calibre9">“ ‘<span class="italic">Fiyasko</span>' kelimesinin uygun olacağını düşünüyorum” dedi Dumbledore başını sallayarak. Harry güldü.</p><p class="calibre9">“Bu da Profesör Snape'ten fazla bir beklentim olmayacağı anlamına geliyor” dedi, “Çünkü, S.B.D.lerime bir Beklenenin Üstünde‘nin altında alırsam İksir sınıfına almayacaktır... ve biliyorum ki almadım.”</p><p class="calibre9">“S.B.D.lerin gelmeden onlar hakkında hesap yapma,” dedi Dumbledore ciddi bir biçimde. “Ve bunlar sonraki zamana olabilecek şeyler. Şimdi, ayrılmadan önce iki şey daha var Harry.”</p><p class="calibre9">“İlk olarak, Görünmezlik Pelerini'ni bu dakikadan sonra devamlı yanında tutmanı istiyorum. Hogwarts içinde bile. Gerektiği takdirde, anlıyor musun?”</p><p class="calibre9">Harry başını salladı.</p><p class="calibre9">“Ve son olarak, Kovuk, burada kaldığın sürece, Sihir Bakanlığı'nın temin ettiği en yüksek güvenlik önlemleriyle donatıldı. Bu önlemler, Molly ve Arthur için yüksek ölçüde rahatsızlık oluşturdular - örneğin bütün postaları göndermeden önce Bakanlık tarafından aranıyor. Bunları hiç mi hiç küçümsemiyorlar, çünkü onları tek ilgilendiren senin güvenliğin. Ancak, onlarla kaldığın sürece kelleni koltuğa atarsan kötü bir karşılık vermiş olursun.”</p><p class="calibre9">“Anlıyorum,” dedi Harry çabukça.</p><p class="calibre9">“Tamam, o zaman,” dedi Dumbledore. Bir yandan da süpürge odasının kapısını açıp büyük adımlarla dışarı çıkıyordu. “Mutfakta ışık görüyorum. Molly'yi ne kadar zayıf olduğuna üzülme şansından yoksun bırakmayalım.”</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_6"></div>
</body></html>
