<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos218438" class="calibre1"><span class="calibre2">
</span></p><p id="filepos218493" class="calibre8"><span class="calibre4">ALTINCI  BÖLÜM: </span><br class="calibre7"/><span class="calibre4">DRACO'NUN  DOLAMBAÇLI  YOLU</span></p><p class="calibre11">Harry sonraki birkaç haftadan fazla süre boyunca Kovuk'un bahçesi ile sınırlı alan içinde kaldı. Günlerinin çoğunu Weasley'lerin bahçesinde iki takıma ayrılarak Quidditch oynayarak geçirdi (O, Hermione ile Ron da Ginny ile eş oldu; Hermione korkunçtu ve Ginny iyiydi, bu yüzden akla yatkın bir eşleşmeydi) ve akşam yemeklerinde Mrs. Weasley onun önüne herşeyden üç porsiyon koyuyordu.</p><p class="calibre9">Gelecek Postası'nda artık neredeyse hergün görülen ölümler, garip kazalar ve kaybolmalar olmasaydı mutlu ve sakin bir tatil olacaktı. Bazen Bill ve Mr. Weasley daha gazeteye bile çıkmadan evvel haberleri eve getirirdi. Mrs. Weasley'nin hoşnutsuzluğuna yol açan, Harry'nin onaltıncı doğum günü kutlamaları partisinin Remus Lupin tarafından getirilen dehşet verici haberlerle bozulmasıydı. Remus Lupin sıska ve neşesiz görünüyordu, kahverengi saçlarına griler karışmıştı, elbiseleri eskisine göre daha da eski püskü ve yamalıydı.</p><p class="calibre9">"Başka bir çift Ruh Emici saldırısı oldu," diye duyurdu, Mrs. Weasley büyük bir dilim doğumgünü pastasını ona iletirken. "Ve Igor Karkaroff'un vücudunu Kuzey'de bir kulübede buldular. Üzerine Karanlık işaret yapılmıştı... Açıkcası, Ölüm Yiyenler'i terkettikten sonra bir yıl bile hayatta kalması benim için sürpriz oldu; Sirius'un erkek kardeşi, Regulus, hatırladığım kadarıyla sadece birkaç gün becerebilmişti."</p><p class="calibre9">"Evet, pekâlâ," dedi Mrs. Weasley, kaşlarını çatarak, "belki de biz biraz daha farklı bir şeyler hakkında konuşmalıy..."</p><p class="calibre9">"Florean Fortescue'yu işittin mi, Remus?" diye sordu Bill, Fleur tarafından şarap içmesi için sıkıştırılırken. “Hani..."</p><p class="calibre9">"Diagon Yolu'ndaki dondurma yeri mi?" diyerek Harry araya girdi, midesinde nahoş bir boşluk hissi ile. "Bana bedava dondurmalar verirdi. Ona ne oldu?"</p><p class="calibre9">"Gitmiş, dükkânına bakılırsa."</p><p class="calibre9">"Neden?" diye sordu Ron, Mrs. Weasley Bill'e anlamlı şekilde dik dik bakarken.</p><p class="calibre9">"Kim bilir? Bir şekilde onları rahatsız etmiş olmalı. İyi bir adamdı, Florean."</p><p class="calibre9">"Diagon Yolu'nda konuşulana göre," dedi Mr. Weasley, "Ollivander de gitmiş görünüyor."</p><p class="calibre9">"Asa yapımcısı mı?" dedi Ginny, korkmuş bir şekilde bakarak.</p><p class="calibre9">"Evet o. Dükkan boş. Bir kavga olduğuna dair hiçbir iz yok. Kendi isteği ile mi ayrıldı yoksa kaçırıldı mı hiç kimse bilmiyor."</p><p class="calibre9">"Fakat insanlar asalar için ne yapacaklar?"</p><p class="calibre9">"Başka asa yapımcılarına gidecekler," dedi Lupin.</p><p class="calibre9">"Fakat Ollivander en iyisiydi ve eğer diğer taraf onu ele geçirdiyse, bu bizim için pek iyi değil.".</p><p class="calibre9">Bu çok sıkıntılı doğum günü çayının ertesi günü, Hogwarts'tan mektupları ve kitap listeleri geldi. Ancak Harry'ye bir de sürpriz vardı: Quidditch Kaptanı yapılmıştı.</p><p class="calibre9">"Bu sana sınıf başkanları ile eşit bir statü veriyor!" diye haykırdı Hermione mutlulukla. "Şimdi sen özel banyomuzu ve diğer herşeyi kullanabilirsin!"</p><p class="calibre9">"Vay canına, Charlie'nin bunlardan birini taktığı zamanı hatırlıyorum," dedi Ron, rozeti neşeyle kontrol ederek. "Harry, bu öyle harika ki, sen benim kaptanımsın... Tekrar takımda olmama izin verirsin sanırım, ha ha..."</p><p class="calibre9">"Pekala, şimdi bunları almamız için Diagon Yolu'na yapacağımız geziyi daha fazla erteleyebileceğimizi sanmıyorum," diye iç çekti Mrs. Weasley, Ron'un kitap listesine bakarak. "Babanızın işe gitmek zorunda olmadığı cumartesi günü gideceğiz. O olmadan oraya gitmiyorum."</p><p class="calibre9">"Anne, gerçekten de Kim-Olduğunu-Bilirsin-Sen'in Flourish ve Blotts'daki bir kitap rafının arkasına saklanacağını mı düşünüyorsun?" dedi Ron kıs kıs gülerek.</p><p class="calibre9">"Fortescue ve Ollivander tatile gittiler, öyle mi?" dedi Mrs. Weasley, bir hamlede. "Eğer güvenliğin gülünç bir mesele olduğunu düşünüyorsan, sen burada kalabilirsin ve ben seninkileri kendim alacağım..."</p><p class="calibre9">"Hayır, ben gelmek istiyorum, Fred ve George'un dükkânını görmek istiyorum!" dedi Ron aceleyle.</p><p class="calibre9">"O halde fikirlerini biraz düzelt, genç adam, yoksa senin bizimle gelmek için yeterince olgun olmadığını düşüneceğim" dedi Mrs. Weasley kızarak. Saatini kaptı, dokuz kolu da hala "Ölüm Tehlikesi"ni gösteriyordu ve onu yeni yıkanmış havluların üzerine dengeli bir şekilde koydu. “Ve bu Hogwarts'a dönmek için de geçerli.”</p><p class="calibre9">Annesi çamaşır sepetini ve üzerinde sallanan saati kollarıyla kapıp, fırtına gibi odadan çıkarken, Ron dönüp inanmayan gözlerle Harry'ye baktı.</p><p class="calibre9">"Vay canına... artık burada bir şaka bile yapamıyorsun..."</p><p class="calibre9">Fakat Ron sonraki birkaç gün boyunca Voldemort hakkında ciddiyetsiz olmama konusunda dikkatliydi. Her ne kadar kahvaltıda çok gergin görünse de, Mrs. Weasley daha fazla patlamadan cumartesi sabahı oldu. Fleur ile evde kalacak olan Bill (Hermione ve Ginny'nin çok fazla mutlu olmasına neden olarak), dolu bir para çantasını Harry'ye masa boyunca iletti.</p><p class="calibre9">"Hani bana?" diyerek istedi Ron, gözleri ardına kadar açıldı.</p><p class="calibre9">"Bu zaten Harry'nin, aptal," dedi Bill. "Kasandan senin için aldım, Harry, çünkü bu sıralar insanların altınlarını alması beş saat sürüyor, cincüceler güvenliği öyle çok sıkılaştırdı ki. İki gün önce, Arkie Philpott kendininkine bir Dürüstlük Sondası yapıştırmıştı... Güven bana, böylesi daha kolay."</p><p class="calibre9">"Teşekkürler, Bill," dedi Harry, altınını cebine koyarak.</p><p class="calibre9">"O her zaman öyle düşünceli ki," diye mırıldadı Fleur taparcasına, Bill'in burnuna vurarak. Ginny Fleur'un arkasından yemeğine kusma taklidi yaptı. Harry cornflakes'lerden boğulur gibi oldu, Ron onun sırtına vurdu.</p><p class="calibre9">Bulutlu, karanlık bir gündü. Sihir Bakanlığı'nın özel arabalarından biri, (önceden bir kere Harry binmişti), pelerinlerini giyerek evden çıktıklarında ön avluda onları bekliyordu.</p><p class="calibre9">"Babamın bunları bize yine alabilmesi iyi oldu," dedi Ron takdir ederek, araba Kovuk'tan yavaşça uzaklaşırken lüks bir şekilde gerindi, Bill ve Fleur mutfak penceresinden el sallıyordu. O, Harry, Hermione ve Ginny geniş arka koltukta konforlu bir şekilde oturuyorlardı.</p><p class="calibre9">"Buna çok alışma, sadece Harry'den dolayı," dedi Mr. Weasley omzunun üzerinden. O ve Mrs. Weasley Bakanlık şoförü ile birlikte öndeydiler; ön yolcu koltuğu iki oturaklı bir sedire benzer şekilde zorlukla gerilmişti. "Ona en üst derecede güvenlik koruması verildi ve Çatlak Kazan'da bize ilave güvenlik de katılacak."</p><p class="calibre9">Harry hiçbir şey söylemedi; alışverişini yaparken bir Seherbaz taburu ile çevrili olmayı çok fazla beğenmedi. Görünmezlik pelerinini sırt çantasında saklamıştı ve onu hissetti, eğer Dumbledore için yeteri kadar iyiyse, Bakanlık için de yeteri kadar iyi olmalıydı. Şimdiki bu düşüncesine rağmen, Bakanlık'ın pelerini hakkında bilgisi olduğundan emin değildi.</p><p class="calibre9">"İşte, burası," dedi şoför, şaşırtacak kadar kısa bir zaman sonra, Charing Cross Yolu'nda yavaşlarken ilk kez konuştu ve Çatlak Kazan'ın önünde durdu.</p><p class="calibre9">"Sizi bekleyeceğim, ne kadar süreceği hakkında bir fikriniz var mı?"</p><p class="calibre9">"Bir iki saat, sanırım," dedi Mr. Weasley.</p><p class="calibre9">"Ah, güzel, o burda!". Harry, Mr. Weasley gibi yaptı ve pencereden baktı; kalbi yerinden hopladı. Hanın dışında bekleyen hiç Seherbaz yoktu, fakat onun yerine kocaman, kara-sakallı Rubeus Hagrid vardı, Hogwarts'ın bekçisi, uzun bir kunduz derisi palto giyinmişti, Harry'nin yüzüne ışıltıyla baktı ve oradan geçen Muggle'ların korkuyla bakışlarına aldırmadı.</p><p class="calibre9">"Harry!" diye gürledi, Harry arabadan adımını attığı anda kemik-kıran bir sarılmayla kucakladı.</p><p class="calibre9">"Şahgaga... Solgunkanat, demek istedim... onu görmelisin, Harry, açık havaya geri döndüğü için öyle mutlu ki..."</p><p class="calibre9">"Mutlu olduğuna sevindim," dedi Harry, sırıtarak kaburgalarını ovalarken.</p><p class="calibre9">" 'Güvenlik'ten kastedilenin sen olduğunu bilmiyorduk!"</p><p class="calibre9">"Biliyorum, eski günlerdeki gibi, değil mi? Görüyorsun ya, Bakanlık bir sürü Seherbaz göndermek istedi, fakat Dumbledore benim yapabileceğimi söyledi," dedi Hagrid gururla, göğsünü öne çıkararak ve başparmaklarını ceplerinin içine sokarak. "Haydi, gidelim o zaman... buyrun, Molly, Arthur..."</p><p class="calibre9">Çatlak Kazan, Harry'nin hatırladığı kadarıyla ilk defa, tamamen boştu. Sadece sahibi olan Tom, buruşuk yüzlü ve dişsiz, eski kalabalıktan geri kalan tek kişiydi. Onlar girdiklerinde ümitle baktı, fakat daha konuşamadan, Hagrid, "Bugün sadece geçiyoruz, Tom, eminim anlarsın, Hogwarts işi, bilirsin." dedi önemle vurgulayarak.</p><p class="calibre9">Tom sinirle başını eğdi ve bardakları silmeye devam etti; Harry, Hermione, Hagrid ve Weasley'ler bar boyunca yürüdüler ve arkadaki çöp kutularının durduğu küçük soğuk avluya çıktılar. Hagrid pembe şemsiyesini kaldırdı ve duvardaki bazı tuğlalara vurdu, duvar kemer şekline dönüşerek parke taşlı dolambaçlı bir caddeye açıldı. Girişten geçtiler ve durarak etrafa baktılar.</p><p class="calibre9">Diagon Yolu değişmişti. Kazanların, büyü kitaplarının ve iksir malzemelerinin rengârenk parıldayan vitrin görüntüleri görülemiyordu, üzerlerini kapatıp onları gizleyen kocaman Sihir Bakanlığı posterlerinin arkasındaydılar. Bunların çoğu yaz boyunca Bakanlık'ın gönderdiği broşürlerdeki güvenlik tavsiyelerinin genişletilmiş versiyonlarını taşıyan koyu mor posterlerdi, fakat diğerleri serbest kaldığı bilinen Ölüm Yiyenler'in cansıkıcı şekilde hareket eden siyah-beyaz fotoğrafları idi.</p><p class="calibre9">Bellatrix Lestrange en yakın aktarın önünde alaylı şekilde gülüyordu. Florean Fortescue'nun dondurma salonunun da aralarında bulunduğu birkaç pencere tahtalarla kapatılmıştı. Öbür taraftan (daha önce orada olmayan) birkaç eski püskü görünüşlü dükkân cadde boyunca belirmişti. En yakında olanı, Flourish ve Blotts'un dış tarafında inşa edilmiş, çizgili, lekeli bir tentenin altında idi, önünde topluiğne ile tutturulmuş bir karton vardı:</p><p class="calibre9">“TILSIMLAR (NAZARLIKLAR) Kurtadamlara, Ruh Emiciler'e ve Inferi'ye karşı etkili.”</p><p class="calibre9">Kılıksız görünüşlü küçük bir büyücü yoldan geçenlere zincire takılmış kucak dolusu gümüş sembolleri takırdatıyordu. "Küçük kızınız için bir tane alın, madam?" geçerlerken Mrs. Weasley'ye seslendi, Ginny'ye bakarak. "Onun sevimli boynunu korumak istemez misiniz?"</p><p class="calibre9">"Eğer görev başında olsaydım..." dedi Mr. Weasley, nazarlık satıcısına öfkeyle bakarak.</p><p class="calibre9">"Evet, fakat şimdi birini tutuklamaya gitme, canım, acelemiz var," dedi Mrs. Weasley, sinirlice bir listeye bakarak.</p><p class="calibre9">"Sanırım önce Madam Malkin'e gitsek iyi olacak, Hermione yeni bir cüppe istiyor, Ron'un okul cüppesinden ayak bilekleri çok fazla gözükmeye başladı ve senin de yeni bir taneye ihtiyacın var, Harry, öyle çok uzadın ki... Gelin, hepiniz..."</p><p class="calibre9">"Molly, hepimizin Madam Malkin'e gitmesi bir anlam ifade etmez ," dedi Mr. Weasley.</p><p class="calibre9">"Biz Flourish ve Blotts'a gidip herkesin okul kitaplarını alırken, neden şu üçü de Hagrid'le gitmesin?".</p><p class="calibre9">"Bilemiyorum," dedi Mrs. Weasley endişeyle, açıkçası alışverişi çabucak bitirmek ve birarada kalmak konularında iki arada bir derede kalmıştı.</p><p class="calibre9">"Hagrid, ne dersin... -?"</p><p class="calibre9">"Korkma, benim yanımda güvende olacaklar, Molly," dedi Hagrid onu sakinleştirerek, çöp tenekesi kapağı boyutundaki elini havaya kaldırarak el salladı. Mrs. Weasley tamamiyle inanmış görünmedi, fakat ayrılmalarına müsaade etti, kocası ve Ginny ile birlikte aceleyle Flourish ve Blotts'a yönelirlerken, Harry, Ron, Hermione ve Hagrid Madam Malkin'e gitmek için yola koyuldular.</p><p class="calibre9">Harry yanlarından geçen pek çok insanın Mrs. Weasley gibi aynı telaş ve endişeli görünüme sahip olduğunu farketti ve hiçkimse durup fazla bir şey konuşmuyordu; alışveriş yapanlar kendi grupları içinde sıkıca birarada duruyordu. Yalnız başına alışveriş yapan bir kimse görünmüyordu.</p><p class="calibre9">"Hep birlikte içeri girersek biraz sıkışık olabilir," dedi Hagrid, Madam Malkin'in dışında durarak ve pencerenin hizasında diz çöktü. "Dışarıda nöbette olacağım, tamam mı?" Böylece Harry, Ron ve Hermione küçük dükkâna birlikte girdiler.</p><p class="calibre9">İlk bakışta içersi boş gibi göründü, fakat kapının arkalarından kapanmasından hemen sonra yeşil ve mavi payetli cüppelerin bulunduğu bir elbise rafının arkasından gelen tanıdık bir ses duydular.</p><p class="calibre9">"... Çocuk değilim, demek dikkat etmedin, anne. Tek başıma alışverişimi yapabilirim." .</p><p class="calibre9">Kulağı gıdıklayan bir gürültü vardı ve Harry, dükkân sahibi Madam Malkin'in sesini tanıdı, "Bak, canım, annen oldukça haklı, hiç birimiz artık kendi başımıza etrafta dolaşmamalıyız, bu çocuk olup olmamakla ilgili bir şey değil..."</p><p class="calibre9">“Sen iğneyi batırdığın yere bak, tamam mı?” Rafın arkasından solgun ve sivri yüzlü, açık sarı saçlı bir genç göründü, kol kenarlarında ve yanlarında parıldayan toplu iğneler bulunan güzel koyu yeşil bir cüppe giyinmişti. Aynaya doğru uzun adımlarla yürüdü ve kendine baktı; kısa bir zaman sonra omzunun üzerinden aynadaki Harry, Ron ve Hermione'nin yansımalarını farketti. Açık gri renkli gözleri kısıldı.</p><p class="calibre9">"Eğer kokunun ne olduğunu merak ediyorsan, anne, şimdi bir Bulanık içeri girdi, ondandır." dedi Draco Malfoy.</p><p class="calibre9">"Böyle konuşmak için bir neden olduğunu sanmıyorum!" dedi Madam Malkin, elinde bir mezura ve bir asa ile elbise rafının arkasından aceleyle çıkarak. "Ve dükkânımda asa çıkarılmasını da istemiyorum!" diye aceleyle ekledi, kapıya doğru baktığında orada ayakta duran Harry ve Ron'un asalarını çıkartmış ve Malfoy'a doğrultmuş olduğunu görmüştü.</p><p class="calibre9">Hermione, onların biraz gerisinde duruyordu, fısıldadı, "Hayır, yapmayın, gerçekten, buna değmez."</p><p class="calibre9">"Ya, evet, okul dışında büyü yapmaya kalkışmak gibi," diye alay etti Malfoy. “Gözünü kim morarttı, Granger? Onlara çiçek göndermek istiyorum."</p><p class="calibre9">"Bu kadarı yeter!" dedi Madam Malkin aniden, yardım ister gibi omzundan geriye doğru baktı. “Hanımefendi, lütfen!" Narcissa Malfoy elbise rafının arkasından yürüyerek çıktı.</p><p class="calibre9">"Kaldırın şunları," dedi soğuk bir şekilde Harry ve Ron'a. "Eğer oğluma bir kez daha saldırırsanız, sizi temin ederim ki bu yaptığınız son şey olur."</p><p class="calibre9">"Gerçekten mi?" dedi Harry, ileri doğru bir adım atarak ve hala onun kızkardeşininkine (Bellatrix) benzeyen solgun kibirli yüzüne bakarak. Artık onun kadar uzun boyluydu.</p><p class="calibre9">"Bize bu dediğini yapmak için birkaç Ölüm Yiyen arkadaşını daha çağırmayacak mısın?"</p><p class="calibre9">Madam Malkin çığlık attı ve kalbini tuttu. "Gerçekten, suçlamayın... Söyledikleriniz tehlikeli... Asaları kaldırın, lütfen!" Fakat Harry asasını indirmedi.</p><p class="calibre9">Narcissa Malfoy nahoşça gülümsedi.</p><p class="calibre9">"Görüyorum ki Dumbledore'un favorisi olmak sana yanıltıcı bir güvenlik hissi vermiş, Harry Potter. Fakat Dumbledore seni korumak için hep yanında olmayacak." Harry alaycı bir şekilde dükkânın etrafına göz gezdirdi.</p><p class="calibre9">"Vay canına... Şuna bakın... O burda değil! Öyleyse neden gidip bir bakmıyoruz? Belki sana Azkaban'da çift kişilik bir hücre bulabilirler, yenik kocanla birlikte kalman için!".</p><p class="calibre9">Malfoy Harry'ye doğru kızgınlıkla hamle etti, fakat aşırı uzun cüppesine takılarak tökezledi. Ron yüksek sesle güldü. "Annemle böyle konuşmaya cüret edemezsin, Potter!" diye hırladı Malfoy.</p><p class="calibre9">"Tamam, Draco," dedi Narcissa, onu ince beyaz parmaklarıyla omzundan tutarak.</p><p class="calibre9">"Sanıyorum ben, Lucius ile birlikte olmadan evvel, o kıymetli Sirius ile birlikte olacak."</p><p class="calibre9">Harry asasını daha yukarı kaldırdı. "Harry, hayır!" diye inledi Hermione, onun kolunu kavrayıp aşağı itmeyi deneyerek.</p><p class="calibre9">"Düşün... Yapmamalısın... Büyük bir belanın içinde olacaksın..."</p><p class="calibre9">Madam Malkin bir an için sıkıntıyla titredi, sonra sanki hiçbir şey olmayacakmış ümidiyle davranmaya karar vermiş gibi göründü. Hala kızgınlıkla Harry'ye bakan, Malfoy'a doğru yöneldi.</p><p class="calibre9">"Sanırım bu sol kol biraz daha hizaya gelebilir, canım, biraz müsaade et..."</p><p class="calibre9">"Ah!" diye bağırdı Malfoy, onun eline vurup uzaklaştırarak.</p><p class="calibre9">"İğnelerini nereye batırdığına dikkat et, kadın! Anne, Artık bunu istediğimi sanmıyorum.Cüppeleri tutarak başının üzerine kaldırdı ve onları Madam Malkin'in ayaklarının dibindeki zeminin üzerine fırlattı.</p><p class="calibre9">"Haklısın, Draco," dedi Narcissa, Hermione'ye kibirle bakarken, "buradaki dükkânlarda ne yüz karası insanların olduğunu artık biliyorum... Biz “Twilfitt and Tatting's”de daha iyisini buluruz. Ve böylece, onların ikisi uzun adımlarla dükkândan çıktı, Malfoy yolundan çekilmesi için elinden geldiğince sert bir şekilde Ron'a çarpmaya özen gösterdi.</p><p class="calibre9">"Pekâlâ, tamam?” dedi Madam Malkin, düşmüş cüppeleri toplarken ve asasının ucunu onların üzerinde bir vakumlu temizleyici gibi hareket ettirip böylelikle de tüm tozları giderirken. Ron'un ve Harry'nin yeni cüppelerinin provası boyunca bütünüyle telaşlıydı, Hermione'ye cadı yerine büyücü cüppesi satmaya çalıştı ve son olarak dükkândan çıkarlarken onları yeniden görmekten mutlu olacakmış gibi eğilerek onları selamladı.</p><p class="calibre9">"Herşeyi aldınız mı?" diye sordu Hagrid mutlulukla, tekrar yanında belirdiklerinde.</p><p class="calibre9">"Hemen hemen," dedi Harry." Malfoy'ları gördün mü ?"</p><p class="calibre9">"Ya evet," dedi Hagrid, ilgisizce. "Fakat birşey yapamayacaklardır... Diagon Yolu'nun ortasında problem yaratmaya cüret etmek, Harry. Onlar için endişe etme."</p><p class="calibre9">Harry, Ron ve Hermione birbirlerine baktılar, fakat onlar bu rahat fikrinden Hagrid'i uyandırmadan evvel, Mr., Mrs. Weasley ve Ginny ağır kitap paketleri ile göründüler.</p><p class="calibre9">"Herkes iyi mi?" dedi Mrs. Weasley. “Cüppelerinizi aldınız mı? İyi o zaman, Fred ve George'a giderken yolda Aktara ve Eeylops'a uğrayabiliriz... Birbirine bitişik, şimdi..."</p><p class="calibre9">Ne Harry ne de Ron aktardan artık daha fazla iksir çalışmayacaklarını bilerek hiçbir şey almadan çıktılar. Fakat ikisi de Eeylops Baykuş Dükkânı'ndan Hedwig ve Pigwidgeon için kocaman kutularla baykuş yemi aldılar. Sonra, Mrs. Weasley her iki dakikada bir saatine bakıyordu, Fred ve George'un işlettiği şaka dükkânı olan Weasley Büyücü Şakaları'nı cadde boyunca aramaya koyuldular.</p><p class="calibre9">"Gerçekten fazla zamanımız yok," dedi Mrs. Weasley. "Bu yüzden sadece hızlıca şöyle bir bakacağız ve ardından arabaya geri döneceğiz. Yaklaşmış olmalıyız, şu doksan-iki numara... doksan-dört..."</p><p class="calibre9">"Vay canına,"dedi Ron, yolda duraklayarak.</p><p class="calibre9">Etraflarındaki tüm tahta ve poster kaplı dükkânlara karşı koyarcasına, Fred ve George'un pencereleri bir havai fişek gösterisi gibi göze çarpıyordu. Oradan geçenler pencerelere omuzlarından geriye doğru bakıyordu ve birkaç şaşkın görünümlü insan da gerçekten olduğu yere mıhlanmıştı. Sol pencere dönen, patlayan, parlayan, zıplayan ve ses çıkaran birçok çeşit malla şaşırtacak kadar doluydu; Harry nin gözleri sadece bakmakla sulanmaya başladı. Sağ taraftaki pencere Bakanlık'ınkiler gibi dev bir mor posterle kaplıydı, fakat yanıp sönen sarı harflerle süslenmişti:</p><p class="calibre9">NİYE DERT EDİYORSUN</p><p class="calibre9">KİM-OLDUĞUNU-BİLİRSİN-SEN?</p><p class="calibre9">ASIL DERT ETMEN GEREKEN</p><p class="calibre9">KAKA-OLDUĞUNU-BİLİRSİN-SEN?</p><p class="calibre9">BÜTÜN ÜLKEYİ SARSAN</p><p class="calibre9">KABIZLIK HÂKİMKEN!</p><p class="calibre9">Harry gülmeye başladı. Yan tarafında zayıf bir inleme duydu ve etrafına bakınca Mrs. Weasley'nin şaşırmış bir şekilde gözlerini postere dikmiş olduğunu gördü. Dudakları sessizce hareket etti "Kim-Ol-Bil-Sen."</p><p class="calibre9">"Yataklarında öldürülecekler!" diye fısıldadı.</p><p class="calibre9">"Hayır, öldürülmeyecekler!" dedi Ron, Harry gibi gülerek. "Bu harika!" dedi Harry'le birlikte dükkâna girerek.</p><p class="calibre9">O ve Harry mağazanın içinde dolaşmaya başladılar. Müşterilerle o kadar doluydu ki; Harry raflara yaklaşamadı. Tavana monte edilmiş olan kutulara baktı: Burada, ikizlerin Hogwarts'ta tamamlayamadıkları geçen sene boyunca üzerinde çalışıp icad ettikleri, kusursuz Kaytaran Kapsüller vardı; Harry, sol rafın üzerindeki hasara uğramış tek kutunun sayesinde, Burun Kanatan Buğdaylar'ın en sevilenler olduğunu fark etti. İçlerinde, en ucuzları yalnızca lastik ördeğe dönüşen ve sallandığında bir çeşit bilgi veren, en pahalıları ise sahibini gafil avlayarak boynuna ve kafasına vuran muzip asaların olduğu sandıklar ve kendiliğinden mürekkeplenen, büyüyle kontrol edilen ve Akıllı-Cevap veren tüy kalem çeşitleriyle dolu olan kutular vardı. Kalabalığın arasından bir boşluk bulan Harry, on yaşındaki bir grup çocuğun kaz sürüsü gibi heyecanla, tahtadan yapılmış bir adamın yavaşça tavandan sarkan bir ipe doğru adım atmasını izledikleri tezgâha doru ilerledi. Harry, ipin sarktığı tavanda asılı olan kutunun üzerindeki yazıyı okudu:</p><p class="calibre9">Büyüleyin onu, yoksa asılacak!</p><p class="calibre9">“Patentli Gündüz Düşü Tılsımı”</p><p class="calibre9">Hermione tezgâhın yanındaki büyük gösteriden sıyrılmayı başarmış ve üzerinde, bir korsan gemisinin güvertesinde duran yakışıklı bir genç ve kendinden geçmek üzere olan bir kızın rengârenk resminin bulunduğu kutunun arkasında yazanları okumaya başlamıştı.</p><p class="calibre9">“Bir sihirli söz ve en üst kalitede, oldukça gerçekçi, otuz dakikalık gündüz düşü, okul derslerinde kullanmak için uygun ve hemen hemen saptanamaz (yan etkileri bön bakış ve boş surat ifadesi ve ender görülen, ağızdan salyalar akması). On altı yaşın altındakilere satılmaz.”</p><p class="calibre9">“Bilirsiiniz,” dedi Hermione Harry'yi görmeye çalışarak, “bu gerçekten alışılmışın dışında bir büyüdür!”</p><p class="calibre9">“Madem öyle, Hermione,” dedi arkadan bir ses, “bir tanesini bedava olarak olabilirsin.” Yüzü sevinçle parlayan Fred, alev kızılı saçlarıyla hiç uyuşmayan morumsu kırmızı bir cüppeyle arkalarında duruyordu.</p><p class="calibre9">“Nasılsın, Harry?” El sıkıştılar. “Ve gözüne ne oldu Hermione?”</p><p class="calibre9">“Yumruk atan teleskopun,” dedi Hermione içerliyerek.</p><p class="calibre9">“Ah, şu işe bak, onları tamamen unutmuşum,” dedi Fred. “İşte...” Cebinden yuvarlak, plastik bir kap çıkardı ve Hermione'ye verdi; ihtiyatla çevirerek açtı ve koyu sarı bir hamur açığa çıktı.</p><p class="calibre9">“Yalnızca, onu hafifçe dokundur, çürük birkaç saat içinde yok olacak,” dedi Fred. “Güzel bir çürük yok edici bulmak zorundaydık. Bu ürünlerin çoğunu kendi üzerimizde test ediyoruz.”</p><p class="calibre9">Hermione gergin görünüyordu. “Güvenli, değil mi?” diye sordu.</p><p class="calibre9">“Tabii ki öyle,” diye garanti etti Fred. “Hadi Harry, sana bir tur attırayım.”</p><p class="calibre9">Harry, simsiyah olmuş gözüne hamur süren Hermione'yi bırakarak, mağazanın arkasına, üzerinde kart ve ipliklerin olduğu standa kadar Fred'i takip etti.</p><p class="calibre9">“Muggle büyücü şakaları!” dedi Fred mutlulukla, standı işaret ederek. “Babam gibi çatlaklar için, bilirsin, Muggle eşyalarını sevenler. Büyük bir kazanç değil ama oldukça zekice bir iş yapıyoruz, onlar harika ve alışılmamış şeyler... Ah, işte George...”</p><p class="calibre9">Fred'in ikizi, Harry'nin elini enerjik bir şekilde sıktı.</p><p class="calibre9">“Demek ona tur attırıyorsun? Arka tarafa gel, Harry, orası asıl servet kazandığımız yer... Ceplerini boşalt, sen ve sen bunun için fazla Galleon vereceksiniz!” diye ekledi, elini telaşla yuvarlık plastik kaplardan çeken küçük bir çocuğu uyararak. Etiketin üzerinde şu yazılıydı:</p><p class="calibre9">YENİLEBİLİR KARANLIK İŞARETLER... HERKESİ HASTA EDECEKLER!</p><p class="calibre9">George, Muggle şakalarının yanındaki perdeyi açtığı sırada, Harry, daha karanlık ve daha az kalabalık bir oda gördü. Bu raflardaki paketlenmiş kutuların sayısı azaltılmıştı.</p><p class="calibre9">“Burayı henüz yeni, böyle ciddi bir şekle soktuk,” dedi Fred. “Çok eğlenceli oldu...”</p><p class="calibre9">“İnanamazsın, ne kadar çok insan, hatta Bakanlık'ta çalışanlar bile temiz bir kalkan büyüsü yapamadılar, Harry.” dedi George “Tabii, onlar senin gibi bir öğretmene sahip değildi.”</p><p class="calibre9">“Doğru. İlk olarak koruyucu şapkalar yapmayı düşündük. Birinin sana uğursuzluk büyüsü yapmasını sağla ve büyü ona geri döndüğü zaman suratının alacağı hali izle. Sadece Bakanlık bu şapkalardan beş bin tane aldı ve biz hala muazzam siparişler alıyoruz!”</p><p class="calibre9">“Dolayısıyla biz de koruyucu pelerinler, koruyucu eldivenler diye devam ettik.”</p><p class="calibre9">“... Aslında Affedilmez Lanetler'e karşı pek bir yardımı olduğu söylenemez. Ama basit ve orta derecedeki büyüler için bayağı etkili.”</p><p class="calibre9">“Ve böylece Karanlık Sanatlara Karşı Savunma işine girdik. Çünkü burada çok para var gibiydi. Bak, Pratik Karanlık Tozu, Peru'dan ithal ediyoruz. Bir yerden çabucak tüymek isteyenler için.”</p><p class="calibre9">"Ve bizim Tehlike Kapsülleri'miz, şu anda raftan çekip gidiyorlar, bak," dedi Fred, siyah boynuz-tipli acayip görünüşlü bir takım nesnelere işaret ederek ki gerçekten de aşağı inmeye çabalıyorlardı. "Birini gizlice düşürdüğün anda kaçıyor ve büyük bir gürültü kopararak senin başka bir yöne sapmana olanak tanıyor, eğer gerekiyorsa."</p><p class="calibre9">"Kullanışlı" dedi Harry etkilenerek.</p><p class="calibre9">"Al" dedi George bir çift kapıp Harry'ye atarak.</p><p class="calibre9">Kısa, sarı saçlı genç bir cadı başıyla perdeyi iteledi, Harry onun da morumsu kırmızımsı bir iş cüppesi giydiğini gördü. "Bir müşteri bir şaka kazanıyla ilgileniyor, Mr. ve Mr. Weasley" dedi kız.</p><p class="calibre9">Harry, Fred ve George'a "Mr. (Bay) denmesini çok garipsedi, ama onlar bunu hiç garipsemeden uzun adımlarla ilerlediler.</p><p class="calibre9">"Tamam, Verity, geliyorum" dedi George çabucak. "Harry istediğin herşeyi alabilirsin, tamam mı? Ödeme yok."</p><p class="calibre9">"Bunu yapamam!" dedi çoktan Tehlike Kapsülleri'nin parasını ödemek için para kesesini çıkarmış olan Harry.</p><p class="calibre9">"Burada ödeme yapamazsın," dedi Fred sertçe Harry'nin altınlarını iterek.</p><p class="calibre9">"Ama..."</p><p class="calibre9">"Başlangıçta sermayemizi senin verdiğini unutmadık Harry." dedi George." İstediğini al ve tek yapman gereken sana soranlara nerden aldığını söylemek."</p><p class="calibre9">George müşterilerle ilgilenmek için perdeden geçerken, Fred de hala Hayal Muskaları'na bakan Hermione ve Ginny'yi bulmak için Harry'yi dükkânın ana bölümüne götürdü.</p><p class="calibre9">"Siz kızlar özel Meraklı Cadı ürünlerimizi bulamadınız mı daha?" diye sordu Fred." Beni izleyin bayanlar... Pencerenin yanında birkaç heyecanlı kızın kıkırdadığı açık mor eşyalar sıralanmıştı. Hermione ve Ginny ihtiyatla bakarak arkalarına yaslandılar.</p><p class="calibre9">"İşte" dedi Fred gururla. "Bulabileceğiniz en iyi aşk iksirleri.”</p><p class="calibre9">"Ginny kaşlarını kaldırarak "İşe yarıyorlar mı?" dedi.</p><p class="calibre9">"Çocuğun ağırlığına bağlı olarak 24 saate kadar kesin etkililer."</p><p class="calibre9">"... Ve tabi ki bir de kızın çekiciliğine" dedi George, birden yanlarında ortaya çıkarak. "Ama kardeşimize satmıyoruz" diye ekledi, birden sertleşerek</p><p class="calibre9">"Duyduğumuza göre çoktan beş kişi - "</p><p class="calibre9">"Ron'dan duyduklarınızın hepsi koca bir yalan" dedi Ginny sakince, eğilip raftan küçük pembe bir vazo alırken. "Bu ne?"</p><p class="calibre9">"Garantili on saniyede sivilce yokedici," dedi Fred. "İzlerden siyah noktalara kadar herşeyde mükemmel, ama konuyu değiştirme. Dean Thomas denilen çocukla çıkıyor musun çıkmıyor musun?"</p><p class="calibre9">"Çıkıyorum" dedi Ginny. "Ve en son baktığımda bir kişiydi, beş değil. Onlar ne?" Pembe ve mor kürkler içinde tiz sesler çıkararak kafesinin dibinde yuvarlanan topları işaret ediyordu.</p><p class="calibre9">"Cüce Dumanı”<span class="calibre13">
</span>dedi George." Minyatür kürk derililer, yeterince hızlı çoğaltamıyoruz. Peki ya Michael Corner?"</p><p class="calibre9">"Ona sadece çarpıldım bir an, o bir salaktı." dedi Ginny, kafese parmağı sokup etrafında toplanan cüce dumanlarını izlerken. "Çok şirinler."</p><p class="calibre9">"Nerdeyse öyleler, evet" diye kabul etti Fred. "Ama biraz hızlı sevgili değiştiriyorsun, di mi?"</p><p class="calibre9">Ginny elleri kalçalarında dönüp ona baktı. Yüzündeki Mrs. Weasly'yi hatırlatan ters bakışıyla, Harry, Fred'in irkilmemesine şaşırdı.</p><p class="calibre9">“Sizi ilgilendirmez ve ayrıca sana da teşekkür ederim,” dedi kolları mallarla dolu Ron göründüğünde, “bu ikisine benim hakkımda masallar anlatma!” diye Ron'a kızgınca ekledi.</p><p class="calibre9">“Orada üç Galleon, dokuz Sickle ve bir Knut var”, dedi Fred, Ron'un kollarındaki birçok kutuyu kontrol ederken. “Çıkar bakalım paraları.”</p><p class="calibre9">“Ben senin kardeşinim!”</p><p class="calibre9">“Ve sen de bizim malımızı araklıyorsun. Üç Galleon, dokuz Sickle. Knut'u almayacağım.”</p><p class="calibre9">“Ama benim üç Galleon, dokuz Sickle'ım yok!”</p><p class="calibre9">“Onları geri koy o zaman ve lütfen doğru raflara koy.”</p><p class="calibre9">Ron birçok kutuyu düşürdü, küfretti ve Fred'e yaptığı kaba el hareketini ne yazık ki o anı seçmiş gibi birden ortaya çıkan Mrs. Weasly fark etti.</p><p class="calibre9">“Eğer seni tekrar o hareketi yaparken görürsem parmaklarına uğursuzluk büyüsü yaparım,” dedi sertçe.</p><p class="calibre9">“Anne bir cüce dumanı alabilir miyim,” dedi Ginny aynı anda.</p><p class="calibre9">“Bir ne?” dedi Mrs. Weasly ihtiyatla. “Bak, çok tatlılar...”</p><p class="calibre9">Mrs. Weasly cüce dumanlarının durduğu tarafa bakmak için yürüdü. Harry, Ron ve Hermione bir an için pencereden dışarı bir bakış attılar. Draco Malfoy sokakta tek başına aceleyle gidiyordu. Weasley Büyücü Sakaları'nı geçtikten sonra omzunun üzerinden bir bakış attı. Saniyeler sonra pencerenin görüş alanının dışına yürüdü ve onu gözden kaybettiler.</p><p class="calibre9">“Merak ettiğim, annesi nerede?” dedi Harry kaşlarını çatarak.</p><p class="calibre9">“Sıvışıp elinden kurtulmuştur,” dedi Ron.</p><p class="calibre9">“Ama niçin?” dedi Hermione.</p><p class="calibre9">Harry hiçbir şey söylemedi. Büyük bir gayretle düşünüyordu. Narcissa Malfoy çok kıymetli oğlunun görüş alanından çıkmasına isteyerek izin vermezdi; Malfoy annesinin pençelerinden kaçmak için gerçekten büyük gayret göstermiş olmalıydı. Harry Malfoy'u bildiği ve hiç sevmediği için sebebin masumane olmayacağından emindi. Etrafına kısaca bir göz gezdirdi. Mrs. Weasley ve Ginny cüce dumanlarına doğru eğilmişlerdi. Mr. Weasley zevkle bir paket Muggle oyun kâğıdını kontrol ediyordu. Fred ve George müşterilerine yardım ediyorlardı. Camın öbür tarafında ise Hagrid dikiliyordu ve arkası onlara dönük sokağın bir aşağısına bir yukarısına bakıyordu.</p><p class="calibre9">Çantasından görünmezlik pelerinin çeken Harry “Çabuk altına girin,” dedi.</p><p class="calibre9">“Şey, bilmiyorum Harry,” dedi Hermione, Mrs. Weasley'ye kararsızlıkla bakarken.</p><p class="calibre9">“Hadi,” dedi Ron.</p><p class="calibre9">Bir saniye boyunca duraksadı, sonra Harry ve Ron ile beraber pelerinin altına daldı. Hiç kimse onların gözden kaybolduğunun farkına varmadı, Fred ve George'un malları çok ilgilerini çekmişti. Harry, Ron ve Hermione sıkışarak ellerinden geldiğince çabuk kapıdan dışarı kendilerini attılar, fakat sokakta ilerledikleri zaman Malfoy'un da onlar kadar başarılı bir şekilde gözden kaybolmuş olduğunu gördüler.</p><p class="calibre9">“Bu yönde gidiyordu,” diye mırıldandı Harry, mümkün olduğunca sessiz bir şekilde. Mırıldanan Hagrid onları duymadı... “Hadi.” Hermione ileriyi işaret edene kadar dükkân camları ve kapılarının yanında sağa sola dikkatle bakarak koştular.</p><p class="calibre9">"Bu o, değil mi?" diye fısıldadı. "Sola dönen?"</p><p class="calibre9">"Aman ne büyük sürpriz," diye fısıldadı Ron.</p><p class="calibre9">Malfoy etrafına göz gezdirdi, sonra gizlice Knockturn Yoluna'a sapıp gözden kayboldu. "Çabuk, yoksa onu kaçıracağız," dedi Harry hızlanarak.</p><p class="calibre9">"Ayaklarımız gözüküyor!" dedi Hermione kaygıyla, pelerin ayak bileklerine sallanarak çarptığında; bugünlerde üçünün birden pelerinin altında saklanması çok fazla güçleşmişti.</p><p class="calibre9">"Önemli değil," dedi Harry sabırsızlıkla. "Sadece çabuk olun!"</p><p class="calibre9">Ama Knockturn Yolu, Karanlık Sanatlar'a adanmış bu arka sokak, tümüyle terk edilmiş görünüyordu. Geçtiklerinde vitrinlere dikkatle baktılar, ama dükkanlardan hiç birinin müşterisi varmış gibi gözükmüyordu. Harry bu tehlikeli ve şüpheli günlerde Karanlık malzeme almanın insanın kendini ifşa etmesine yol açacağını varsaydı... veya en azından alırken görünmenin.</p><p class="calibre9">Hermione Harry'nin kolunu sıkıca çimdikledi.</p><p class="calibre9">"Ah!"</p><p class="calibre9">"Şiişt! Bak! Orada!" diye Harry'nin kulağına fısıldadı.</p><p class="calibre9">Harry'nin daha önce ziyaret ettiği bir dükkânı, Borgin and Burkes'ı işaret ediyordu. Bu dükkânda çeşitli uğursuz nesneler satılırdı. Kafataslarıyla dolu fıçıların ve eski şişelerin arasında, tam da Harry'nin bir kez Malfoy ve babasından saklanmak için girdiği büyük siyah dolabın yanında, Draco Malfoy arkasını onlara dönmüş duruyordu. El hareketleri göz önünde bulundurulacak olursa, oldukça canlı bir şekilde konuşuyordu. Dükkânın sahibi Mr. Borgin, yağlı saçlı iki büklüm duran bir adam, onu ayakta karşılıyordu. İçerleme ve korkunun da yer aldığı meraklı bir ifade takınmıştı.</p><p class="calibre9">"Eğer neler olduğunu duyabilseydik!" dedi Hermione.</p><p class="calibre9">"Duyabiliriz!" dedi Ron heyecanla. "Hadi ama lanet olası!"</p><p class="calibre9">Yere bir çok kutu düşürdü, ama hala elinde bir tanesini tutuyordu. "Uzayan kulaklar, bakın!"</p><p class="calibre9">"Harika!" dedi Hermione, Ron uzun, ten rengi sicimleri birbirlerinden ayırıp kapının altından gitmelerini sağlayarak. "Ah, umarım kapı Sarsılmaz halde değildir..."</p><p class="calibre9">"Hayır!" dedi Ron neşeyle. "Dinle!"</p><p class="calibre9">Başlarını yan yana getirip sicimlerin ucundan gelenlere kulak kesildiler, öyle ki Malfoy'un sesi sanki biraz önce radyoyu açmışlar gibi yüksek ve açıkça duyulabiliyordu.</p><p class="calibre9">“... Onu tamir edebilirsin, değil mi?”</p><p class="calibre9">“Belki,” dedi Borgin, söz vermekte isteksizmiş gibi görünen bir tonda. “Yine de, onu görmeliyim. Neden dükkâna getirmiyorsun?”</p><p class="calibre9">“Yapamam,” dedi Malfoy. “Olduğu yerde kalmalı. Onu nasıl tamir edeceğim. Bu konuda sana ihtiyacım var.”</p><p class="calibre9">Harry, Borgin'in dudaklarını ürkekçe yaladığını gördü.</p><p class="calibre9">“Peki, ama onu görmeden, söylemeliyim ki çok zor bir iş olacak, belki imkânsız. Hiçbir şey için söz veremem.”</p><p class="calibre9">“Hayır mı?” dedi Malfoy.</p><p class="calibre9">Harry, Malfoy'un dudak büktüğünü ses tonundan anlayabilmişti. “Belki bu seni daha kendinden emin yapar.”</p><p class="calibre9">Borgin'e doğru yürüdü ve görüntü, vitrinli bir dolap tarafından engellendi. Harry, Ron ve Hermione onu görüş alanlarının içinde tutmak için yanlamasına kaydılar, ama hepsinin görebildiği tek şey çok korkmuş görünen Borgin'di.</p><p class="calibre9">“Birisine söylersen,” dedi Malfoy, “gereken cezayı alırsın. Fenrir Greyback'i biliyorsun değil mi? Bir aile dostudur. Ara sıra tüm dikkatini bu probleme verip vermediğinden emin olmak için uğrayacak.”</p><p class="calibre9">“... buna gerek olmayacak.”</p><p class="calibre9">“Buna ben karar veririm,” dedi Malfoy. “Güzel, şimdi gitsem iyi olacak. Ve bu tekini de güvende tutmayı unutma, ona ihtiyacım olacak.”</p><p class="calibre9">“Belki şimdi almak istersin, değil mi?”</p><p class="calibre9">“Hayır, tabii ki istemem, seni aptal, değersiz herif, onu taşırken nasıl sokağa bakabilirim? Satma yeter.”</p><p class="calibre9">“Tabii ki satmam... efendim”</p><p class="calibre9">Harry'nin bir zamanlar Borgin'in Lucius Malfoy'a yaparken görmüş olduğu kadar derin bir reverans yaptı.</p><p class="calibre9">“Kimseye bir şey söylemek yok, Borgin, buna annem de dâhil, anladın mı?”</p><p class="calibre9">“Şüphesiz, şüphesiz,” diye mırıldandı yeniden reverans yapan Borgin.</p><p class="calibre9">Bir süre sonra, kendinden çok memnun görünen Malfoy dükkândan sessizce çıktığında kapının üstündeki zil yüksek sesle çınladı. Harry, Ron ve Hermione'nin o kadar yakınından geçti ki pelerinin dizlerinde kımıldadığını hissetiler. Dükkânın içinde, Borgin donup kalmıştı; riyakar sırıtışı silinmişti; endişeli görünüyordu.</p><p class="calibre9">“Bu da neydi böyle?” diye fısıldadı Ron.</p><p class="calibre9">“Bilmiyorum,” dedi deli gibi düşünen Harry. “Bir şeyin onarılmasını istedi... ve içerde bir şey saklamak istiyor... ‘<span class="italic">onun teki</span>' derken neyi gösterdiğini görebildiniz mi?”</p><p class="calibre9">“Hayır, dolabın arkasındaydı...”</p><p class="calibre9">“İkiniz orda durun,” diye fısıldadı Hermione.</p><p class="calibre9">“Sen ne... ?”</p><p class="calibre9">Ama Hermione pelerinin altından çıkmıştı. Saçını camın yansımasında kontrol etti, zil yeniden çınlıyarak dükkana girdi. Ron hızlıca Uzatılabilir Kulaklar'ı kapının alt kısmına geri yerleştirdi ve tellerin birini Harry'ye uzattı.</p><p class="calibre9">“Mehaba, iğrenç bir sabah, değil mi?” dedi Hermione parlak bir şekilde, soruyu cevaplamayan ama şüpheli bir bakış atan Borgin'e. Neşeyle şarkı mırıldayan Hermione görüntüdeki nesneler karmaşasına doğru ağır ağır yürüyerek.</p><p class="calibre9">“Bu kolye satılık mı?” dedi cam yüzlü bir sandığın arkasında duran Hermione.</p><p class="calibre9">“Eğer bin beş yüz Gelleon'un varsa,” dedi Mr. Bogin soğukça.</p><p class="calibre9">“Ah... şey... hayır, o kadar yok, maalesef” dedi yürümeye devam eden Hermione. “Peki... ya, bu hoş... ee... kafatası?”</p><p class="calibre9">“On altı Galleon.”</p><p class="calibre9">“Demek satılık, değil mi? Kimse için... saklanmıyor?”</p><p class="calibre9">Mr. Borgin gözlerini kısarak baktı. Harry'nin içinde Hermione'nin ne yapmaya çalıştığı hakkında kötü bir his vardı. Anlaşılan Hermione de iç yüzünün anlaşıldığını anlamıştı, çünkü aniden havadan sudan bahsetmeye başladı. “Aslında, şu... şey... daha demin burda olan çocuk, Draco Malfoy, o benim bir arkadaşım, ve ona bir doğum günü hediyesi almak istiyorum, ama eğer başka bir şey ayırdıysa, açıkça ona aynı şeyi almak istemem, bu yüzden... ee...”</p><p class="calibre9">Harry'nin fikrine göre bu çok kötü bir hikâyeydi ve görünüşe göre Borgin de aynı şeyi düşünmüştü.</p><p class="calibre9">“Dışarı,” dedi sertçe. “Defol!” Hermione ikinci kez söylenmesini beklemeden kapıya doğru aceleyle Borgin'i takip etti. Zil yeniden tıngırdadığı gibi, Borgin Hermione'nin arkasından kapıyı hızla çarptı ve “<span class="italic">Kapalı</span>” levhasını koydu.</p><p class="calibre9">“Çok iyi,” dedi Ron, Hermione'nin üzerine pelerini geçirerek. “Denemeye değerdi, ama sen bir nebze açıkça...”</p><p class="calibre9">“Peki, bir dahaki sefere bana nasıl yapılması gerektiğini anlatırsın, Gizem Ustası!” diye bağırdı Hermione.</p><p class="calibre9">Ron ve Hermione Weasley'lerin yanında gidene kadar yol boyunca tartıştılar, ama oraya vardıklarında durmak zorunda kalmışlardı, böylece farkedilmeden, çok endişeli görünen ve yokluklarını farkına vardıkları açıkça belli olan Mrs. Weasley ve Hagrid'i atlatmışlardı. Dükkâna girdikleri bir an Harry birden Görünmezlik Pelerini'ni hızla çıkardı, çantasına sakladı ve Mrs. Weasley'nin suçlamalarına sabırla hep arka odada oldukları ve onun etrafa iyi bakmadığı cevabını veren diğer ikisine katıldı.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_8"></div>
</body></html>
