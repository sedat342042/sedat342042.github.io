<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos267615" class="calibre1"><span class="calibre2">
</span></p><p id="filepos267670" class="calibre8"><span class="calibre4">YEDİNCİ  BÖLÜM: </span><br class="calibre7"/><span class="calibre4">SLUG  KULÜBÜ</span></p><p class="calibre7" style="margin:0pt; border:0pt; height:1em"> </p><p class="calibre9">Harry tatilin son haftasının çoğu zamanını Malfoy'un Knockturn Yolu'ndaki hareketlerinin ne anlama geldiği üzerinde düşünerek geçirdi. Onu en çok rahatsız eden şey ise Malfoy'un dükkandan çıktığında yüzündeki memnun ifadeydi. Malfoy'un mutlu görünmesini sağlayacak hiçbir şey iyi haber olamazdı. Bununla birlikte, onun bu kadar canının sıkılmasına rağmen, ne Ron ne de Hermione Malfoy'un hareketleri hakkında onun kadar meraklanmışlardı; en azından, bunun üzerinde bir kaç gün tartıştıktan sonra sıkılmış gözüktüler.</p><p class="calibre9">“Evet, ben çoktan bunun şüpheli olduğunu kabul etmiştim, Harry,” dedi Hermione biraz sabırsızca. Fred ve George'un odasında, pencere kenarında ayakları mukavva kutuların birinin üzerinde olacak şekilde oturuyordu ve daha yeni isteksizce kafasını Gelişmiş Eski Yazıtlar Çevirimi adlı yeni kitabından kaldırmıştı. “Fakat bunun birçok açıklaması olabileceğini kabul etmemiş miydik?”</p><p class="calibre9">“Belki de Şanlı El'ini kırmıştır,” dedi Ron belirsizce, süpürgesinin kıvrılmış kuyruk çalılarını düzeltmeye çalışırken. “Şu Malfoy'un sahip olduğu kurumuş eli hatırlıyor musun?”</p><p class="calibre9">“Peki, onun ‘<span class="italic">Bunu güvende tutmayı unutma</span>' demesine ne diyorsun?” diye sordu Harry belki de bininci kere. “Bana öyle geldi ki, Borgin'de bu kırılmış şeyden bir tane daha var ve Malfoy ikisini birden istiyor.”</p><p class="calibre9">“Öyle mi diyorsun?” dedi, şimdi de süpürgesinin sapına yapışmış kirleri kazımaya çalışan Ron.</p><p class="calibre9">“Evet, öyle,” dedi Harry. Ne Ron ne de Hermione cevap vermeyince de devam etti, “Malfoy'un babası Azkaban'da. Malfoy'un intikam almak isteyeceğini düşünmüyor musunuz?”</p><p class="calibre9">Ron gözlerini kırpıştırarak kafasını kaldırdı.</p><p class="calibre9">“Malfoy ve intikam almak? Bunun hakkında ne yapabilir ki?”</p><p class="calibre9">“Benim takıldığım nokta da bu, bilmiyorum!” dedi Harry kendine engel olamadan. “Fakat bir şeylerin peşinde ve bence biz bunu ciddiye almalıyız. Babası bir Ölüm Yiyen ve...”</p><p class="calibre9">Harry gözleri Hermione'nin arkasındaki pencerede kilitlenmiş ve ağzı açık kalmış şekilde sustu. Şaşırtıcı bir düşünce şimdi aklına gelmişti.</p><p class="calibre9">“Harry?” dedi Hermione tedirgin bir sesle. “Sorun ne?”</p><p class="calibre9">“Yara izin tekrar acımıyor, değil mi?” dedi Ron ürkek bir şekilde.</p><p class="calibre9">“O bir Ölüm Yiyen.” dedi Harry yavaşça. “Babasının yerine bir Ölüm Yiyen olarak getirildi!”</p><p class="calibre9">Bir sessizlik oldu; ardından Ron bir kahkahayla sessizliği bozdu. “Malfoy? O on altı yaşında, Harry! Kim-Olduğunu-Bilirsin-Sen'in Malfoy'un katılmasına izin vereceğini mi sanıyorsun?”</p><p class="calibre9">“Bu hiç muhtemel gözükmüyor, Harry” dedi Hermione bastıran bir sesle. “Böyle düşünmene ne sebep oluyor...?”</p><p class="calibre9">“Madam Malkin'in dükkânında. Madam Malkin ona dokunmadı, ama o bağırdı ve Madam Malkin onun kolunu sıvamaya çalıştığında kolunu hemen kaçırdı. O sol koluydu. Karanlık İşaret'le dağlanmış.”</p><p class="calibre9">Ron ve Hermione birbirlerine baktılar.</p><p class="calibre9">“Şey...” dedi Ron, inanmadığını çok belli eden bir sesle.</p><p class="calibre9">“Bence sadece oradan çıkmak istedi, Harry,” dedi Hermione.</p><p class="calibre9">“Borgin'e bizim göremediğimiz bir şey gösterdi,” diye inatlaştı Harry. “Öyle bir şey ki Borgin'i cidden korkuttu. O İşaret'ti, biliyorum... Borgin'e kiminle iş yaptığını gösteriyordu, Borgin'in onu ne kadar ciddiye aldığını gördünüz!”</p><p class="calibre9">Ron ve Hermione tekrar bakıştılar.</p><p class="calibre9">“Emin değilim, Harry...”</p><p class="calibre9">“Evet, ben hala Kim-Olduğunu-Bilirsin-Sen'in Malfoy'un katılmasına izin verebileceğine inanmıyorum...”</p><p class="calibre9">Kızgındı, ama ikna edici şekilde doğru konuşuyordu, Harry bir yığın Quidditch cüppesi aldı ve odadan çıktı, Mrs. Weasley yıkama ve toplanma işlerini son güne bırakmaması için günlerdir sıkıştırıyordu. Aşağı inerken elinde bir yığın yeni yıkanmış çamaşırla odasına dönmekte olan Ginny ile karşılaştı.</p><p class="calibre9">“Ben olsam şu ara mutfağa gitmezdim,” diye uyardı onu. “Etrafta çok fazla Sümük var.”</p><p class="calibre9">“İçime çekmemeye dikkat ederim,” diye gülümsedi Harry.</p><p class="calibre9">Emin olduğu üzere, mutfağa girdiğinde biraz sinirli görünen Mrs. Weasley'yi, kendi kabuklarını kendileri soyan brüksel lahanalarından gözünü ayırmazken ve Fleur'u ise de mutfak masasında oturmuş Bill ile olacak düğünleri hakkında konuşurken buldu.</p><p class="calibre9">“... Bill ve ben zadece iki nedime üstünde karar kıldık, Ginny ve Gabriellle birlikte çok hoş gözükecekler. Ben onları açık altın rengi giydirmek iztiyorum, pembe elbette Ginny'nin zaçıyla berbat dururdu!”</p><p class="calibre9">“A, Harry!” dedi Mrs. Weasley Fleur'un monoloğunu kesecek şekilde yüksek sesle. “Güzel, ben de sana yarın Hogwarts'a yolculukta izleyeceğimiz güvenlik önlemlerinden bahsedecektim. Tekrar Bakanlık arabalarımız var ve İstasyon'da bekleyen Seherbazlar olacak.”</p><p class="calibre9">“Tonks orada olacak mı?” dedi Harry Quidditch malzemelerini verirken.</p><p class="calibre9">“Hayır, sanmıyorum, Arthur'un dediğine göre başka bir yerde görevlendirilmiş.”</p><p class="calibre9">“Şu Tonkz, kendi çok bırakmış,” dedi bir çay kaşığının ardındaki hayran edici görüntüsünü incelerken derin düşüncelere dalmış olan Fleur. “Büyyük bir hata bana sorarzanız.”</p><p class="calibre9">“Evet, teşekkürler,” dedi Mrs. Weasley sertçe, Fleur'un sözünü keserek. “Bence sen yukarı git Harry. Bütün sandıkların bu gece hazır olmasını istiyorum, böylece her zamanki son-dakika kargaşasını yaşamayız.”</p><p class="calibre9">Ve gerçekten, ertesi sabah yola çıkışları normalden çok daha olaysız geçti. Bakanlık arabaları süzülerek Kovuk'un kapısına geldiğinde onları sandıkları toplanmış kapıda beklerken buldu. Hermione'nin kedisi, Crookshanks, seyahat sepetine güvenli bir şekilde kapatılmıştı ve Hedwig, Ron'un baykuşu, Pigwidgeon, ve Ginny'nin yeni mor Pygmy Puff'ı, Arnold, kafeslerindeydiler.</p><p class="calibre9">"Görüşürüz ‘Ary” dedi hoşçakal öpücüğü veren Fleur, kısık sesle. Ron hızla ilerledi, umutlu görünüyordu, ama Ginny ayağını uzattı ve Ron düştü, Fleur'un ayağının dibindeki tozda yayılıp yattı. Kızgın, yüzü kıpkırmızı ve tozla kaplanmış bir şekilde Ron hoşçakal demeden arabaya yollandı.</p><p class="calibre9">Bu sefer King's Cross İstasyonu'nda onları bekleyen mutlu bir Hagrid yoktu. Onun yerine, iki ölü-yüzlü, sakallı, kara Muggle takım elbiselerine bürünmüş Seherbaz, arabalarla önlerinde durdu, takım halinde, konuşmadan onları istasyona uygun adım yürüttüler.</p><p class="calibre9">“Çabuk, çabuk, geçide ilerleyin,” dedi bu sert muameleden dolayı biraz afallamış görünen Mrs. Weasley. “En iyisi Harry ilk önce gitsin...”</p><p class="calibre9">Kısa bir kafa sallamadan sonra Harry'yi kolundan tutup, dokuzuncu ve onuncu peron arasındaki duvara doğru sürüklemeye çalışan Seherbaz'a meraklı bir bakış attı.</p><p class="calibre9">“Yürüyebilirim, teşekkürler,” dedi kolunu Seherbaz'dan kurtarmak için hızla çeken Harry alınarak. Arabasını çevirip sessiz yardımcısını göz ardı ederek sert duvara doğru itti ve kendini bir saniye sonra, Hogwarts Ekspresi'nin etraftaki kalabalığı buhara boğduğu Peron Dokuz Üç-Çeyrek'te dururken buldu.</p><p class="calibre9">Hermione ve Weasley'ler birkaç saniye içinde ona katıldılar. Ölü-yüzlü Seherbaz'ına danışmadan Harry, Ron ve Hermione'ye perona doğru onu izlemelerini işaret etti ve boş bir kompartıman için bakınmaya başladı.</p><p class="calibre9">“Yapamayız, Harry,” dedi Hermione özür dileyen bir şekilde. “Ron ve benim Sınıf Başkanları Vagonu'na gitmemiz, sonra da biraz koridorlarda teftiş yapmamız lazım.”</p><p class="calibre9">“A evet, unuttum,” dedi Harry.</p><p class="calibre9">“Bence trene binin, hepiniz, gitmek için sadece birkaç dakikanız kaldı,” dedi Mrs. Weasley saatini kontrol ederek. “Şey, iyi bir sömestr geçirmeni dilerim, Ron...”</p><p class="calibre9">“Mr. Weasley, biraz konuşabilir miyiz?” dedi Harry, aklına o anın şevkliyle gelen düşünceyle.</p><p class="calibre9">“Tabii ki,” dedi tamamen şaşırmış görünen Mr. Weasley, fakat buna rağmen Harry'yi diğerlerinin duyma menzili dışına doğru izledi.</p><p class="calibre9">Harry bunu birçok kez dikkatlice düşünmüştü ve eğer birine söylenmesi gerekiyorsa doğru kişini Mr. Weasley olduğuna karar vermişti; öncelikle Mr. Weasley Bakanlık'ta çalışıyordu ve olası bir araştırmayı yürütebilecek konumdaydı ve ikinci olarak, Mr. Weasley'ye anlatmasından dolayı onun çok sinirlenip bağırıp çağırma riski bayağı düşüktü.</p><p class="calibre9">Mrs. Weasley ve ölü-yüzlü Seherbaz'ın diğerlerini götürürken ikisine şüpheli bakışlar attığını görebiliyordu. “Biz Diagon Yolu'ndayken,” diye başladı Harry, ama Mr. Weasley ona yüzünü ekşiterek engel oldu.</p><p class="calibre9">“Sen, Ron ve Hermione'nin Fred ve George'un dükkânının arka odasında olmanız gerektiği sırada nereye kaybolduğunuzu keşfetmek üzere miyim?”</p><p class="calibre9">“Siz nasıl...?”</p><p class="calibre9">“Harry, lütfen... Sen Fred ve George'u büyüten adamla konuşuyorsun. “Ee... evet, peki, biz arka odada değildik.”</p><p class="calibre9">“Tamam, hadi, en kötüsünü duyalım.”</p><p class="calibre9">“Ee, biz Draco Malfoy'u takip ettik. Benim görünmezlik pelerinimi kullandık.”</p><p class="calibre9">“Peki bunun için geçerli bir nedeniniz var mıydı, yoksa sırf merak mıydı?”</p><p class="calibre9">“Çünkü ben Malfoy'un bir şeyin peşinde olduğunu düşündüm,” dedi Harry, Mr. Weasley'nin kızgınlıkla karışık eğleniyormuş gibi olan görünümüne aldırış etmeden. “Annesinin yanından gizlice kaçmıştı ve ben neden kaçtığını öğrenmek istedim.”</p><p class="calibre9">“Tabii ki istedin,” dedi Mr. Weasley kabullenen bir sesle. “Pekâlâ? Neden olduğunu çözdün mü?”</p><p class="calibre9">“Borgin ve Burkes'e gitti,” dedi Harry “ve oradaki adama, Borgin'e, onun için bir şeyi tamir etmesi için zorbalık etmeye başladı. Ve Borgin'den başka bir şeyi saklamasını istedi. Bahsettiği şey sanki tamir etmek istediği şeyle aynı şeymiş gibi konuştu. Sanki bir çift gibi. Ve...”</p><p class="calibre9">Harry derin bir nefes aldı.</p><p class="calibre9">“Bir şey daha var. Madam Malkin Malfoy'un sol koluna dokunmaya çalıştığında onun bir mil kadar zıpladığını gördük. Onun Karanlık İşaret ile dağlandığını sanıyorum. Bence babasının yerine bir Ölüm Yiyen olarak getirildi.”</p><p class="calibre9">Mr. Weasley şaşkın göründü. Birkaç saniye sonra konuşmaya başladı, “Harry, Kim-Olduğunu-Bilirsin-Sen'in on altı yaşında birine izin vereceğinden şüphe duyuyorum...”</p><p class="calibre9">“Hiç kimse Kim-Olduğunu-Bilirsin-Sen'in gerçekten ne yapıp yapmayacağını biliyor mu?” diye sordu Harry kızgınca. “Mr. Weasley, özür dilerim, ama araştırmaya değmez mi? Malfoy bir şeyin tamir edilmesini istiyorsa ve Borgin'i bunu yaptırmak için tehdit ediyorsa, bu şeyin büyük ihtimalle Karanlık veya tehlikeli olması gerekmez mi?”</p><p class="calibre9">“Açıkçası bundan şüphe ediyorum Harry,” dedi Mr. Weasley yavaşça. “Bildiğin üzere, Lucius Malfoy yakalandıktan sonra evini aradık. Tehlikeli olabilecek her şeye el koyduk.”</p><p class="calibre9">“Bence bir şeyi gözden kaçırdınız,” dedi Harry inat ederek.</p><p class="calibre9">“Pekala, belki” dedi Mr. Weasley, ama Harry Mr. Weasley'nin onu gülünç bulduğunu söyleyebilirdi.</p><p class="calibre9">Arkalarından bir düdük sesi geldi; neredeyse herkes trene binmişti ve tren kalkıyordu.</p><p class="calibre9">Mrs. Weasley “Harry, çabuk!” diye bağırırken Mr. Weasley “En iyisi sen biraz acele et Harry,” dedi.</p><p class="calibre9">Harry acele ile ileri gitti ve Mr. ve Mrs. Weasley Harry'ye sandığını trene koymasına yardım ettiler.</p><p class="calibre9">“Şimdi, canım, Noel'de bize geliyorsun, her şey Dumbledore'la ayarlandı, yani seni bayağı erken göreceğiz,” dedi Mrs. Weasley pencereye doğru Harry kapıyı kapatırken ve tren harekete geçerken. “Kendine iyi baktığına emin ol ve...”</p><p class="calibre9">Tren hızlanıyordu.</p><p class="calibre9">“...iyi ol...” Şimdi yetişebilmek için koşuyordu. “...güvende kal.”</p><p class="calibre9">Harry tren bir köşeyi dönüp de Mr. ve Mrs. Weasley görünürden kayboluncaya kadar el salladı, sonra da diğerlerinin nereye gittiğine bakmak için döndü. Ron ve Hermione'nin Sınıf Başkanları Vagonu'nda olduklarını tahmin etti, ancak Ginny koridorda az ileride birkaç arkadaşıyla sohbet ediyordu. Sandığını çekerek ona doğru gitti.</p><p class="calibre9">İnsanlar yüzsüzce, o yaklaştıkça ona baktılar. Hatta sırf onu daha iyi görebilmek için yüzlerini kompartıman pencerelerine dayadılar. Gelecek Postası'ndaki tüm o “Seçilmiş Kişi” söylentilerinden sonra Harry dayanması gereken aval aval ona çevrilmiş bakışların artacağını tahmin etmişti, fakat çok kuvvetli bir spot ışık altında dikiliyormuş hissini hiç sevmedi. Ginny'yi omzundan dürttü.</p><p class="calibre9">“Bir kompartıman bulalım mı, ne dersin?”</p><p class="calibre9">“Yapamam, Harry, Dean'a onunla buluşacağımı söyledim,” dedi Ginny neşeli bir şekilde. “Sonra görüşürüz, Harry.”</p><p class="calibre9">“Tamam,” dedi Harry. Ginny uzun kızıl saçları arkasında ahenkle dans ederek uzaklaşırken, Harry tuhaf bir sıkıntı sancısı hissetti; onun yaz boyunca yanlarında bulunmasına o kadar alışmıştı ki Ginny'nin okuldayken O, Ron ve Hermione ile takılmadığını neredeyse unutmuştu. Sonra gözlerini kırpıştırdı ve etrafına baktı: büyüleyici kızlarla çevrilmişti.</p><p class="calibre9">“Selam, Harry!” dedi tanıdık bir ses arkasından.</p><p class="calibre9">“Neville!” dedi Harry rahatlayarak, yuvarlak yüzlü, ona doğru gelen çocuğu görmek için dönerken.</p><p class="calibre9">“Merhaba, Harry,” dedi. Hemen Neville'in arkasındaki uzun saçları ve sisli gözleri olan bir kız.</p><p class="calibre9">“Luna, merhaba, nasılsın?”</p><p class="calibre9">“Çok iyiyim, teşekkürler,” dedi Luna. Bir dergiyi göğsüne bastırarak sıkıca tutuyordu; ön sayfada kocaman harflerle içeride bir çift Hayalet Gözlükleri olduğu anons ediliyordu.</p><p class="calibre9">“Dırdırcı eski formunu koruyor öyleyse, ha?” diye sordu geçen yıl dergiye çok özel bir röportaj verdikten sonra kendini ona çok düşkün hisseden Harry.</p><p class="calibre9">“A, evet, tiraj bayağı iyi,” dedi Luna mutlu bir şekilde.</p><p class="calibre9">“Hadi oturacak yer bulalım” dedi Harry ve üçü birlikte tren boyunca sürüler halinde sessizce onlara bakan insanlar arasından ilerlediler. Sonunda boş bir kompartıman buldular ve Harry minnettar olarak aceleyle içeri girdi.</p><p class="calibre9">“Bize bile bakıyorlar,” dedi Neville, Luna ve kendisini işaret ederek. “Çünkü seninle birlikteyiz!”</p><p class="calibre9">“Size bakıyorlar çünkü siz de Bakanlık'taydınız,” dedi Harry, sandığını bagaj rafına kaldırırken. “Bizim küçük maceramız Gelecek Postası'nın her yerindeydi, mutlaka görmüş olmalısın.”</p><p class="calibre9">“Evet, büyükannemin bütün bu reklam karşısında kızacağını düşünmüştüm,” dedi Neville, “fakat gerçekten mutlu oldu. Diyor ki sonunda babama benzemeye başlamışım. Bana yeni bir asa aldı, bak!”</p><p class="calibre9">Asasını çıkardı ve Harry'ye gösterdi.</p><p class="calibre9">“Kiraz ağacı ve tek boynuzlu at kılı,” dedi gururla. “Bunun Ollivander'ların sattığı en son asalardan biri olduğunu düşünüyoruz, ertesi gün yok oldu... hey, geri dön, Trevor!”</p><p class="calibre9">Ve kurbağası olağan özgürlüğe ulaşma çabalarından biriyle ilgilenirken koltuğun altına daldı.</p><p class="calibre9">“D. O. toplantılarına devam edecek miyiz, Harry?” diye sordu Luna, Dırdırcı'nın ortasından bir çift rengarenk bir Hayalet Gözlüğü sökerken.</p><p class="calibre9">“Umbridge'den kurtulduğumuza göre hiçbir manası yok, öyle değil mi?” dedi Harry otururken. Neville kafasını koltuğun altından çıkarırken ona çarptı. Hayal kırıklığına uğramış gözüküyordu.</p><p class="calibre9">“D. O.'yu sevmiştim! Sizinle çok şey öğrendim!”</p><p class="calibre9">“Toplantıları ben de severdim,” dedi Luna sakince. “Arkadaş edinmek gibi bir şeydi.”</p><p class="calibre9">Bu Luna'nın genellikle söylediği ve Harry'nin acıma ve üzülmenin kıvrandırıcı bir karışımını hissetmesini sağlayan rahatsız edici şeylerden biriydi. Fakat o yanıt veremeden, her nasılsa, kompartıman kapısının hemen dışında bir karışıklık oldu; dördüncü sınıftan bir grup kız camın öbür tarafında fısıldaşıyor ve kıkırdıyorlardı.</p><p class="calibre9">“Ona sen sor!”</p><p class="calibre9">“Hayır, sen!”</p><p class="calibre9">“Ben yaparım!”</p><p class="calibre9">Ve içlerinden biri, büyük kara gözleri, çıkık bir çenesi ve uzun siyah saçları olan küstah görünüşlü bir kız kapıdan içeri girdi.</p><p class="calibre9">“Selam, Harry, ben Romilda, Romilda Vane,” dedi kendinden emin yüksek bir sesle. “Neden bizim kompartımanımıza gelip bize katılmıyorsun? Onlarla oturmak zorunda değilsin,” diye ekledi sahte bir fısıltıyla, eliyle Neville'in Trevor'ı ararken koltuğun altından çıkan kalçasını işaret etti ve Luna şimdi söktüğü Hayalet Gözlükleri'yle rengarenk aptal bir baykuş gibi bakıyordu.</p><p class="calibre9">“Onlar benim arkadaşlarım,” dedi Harry soğukça.</p><p class="calibre9">“Öyle mi?” dedi kız, çok şaşırmış gözüküyordu. “Ee. Tamam.” Ve kapıyı arkasından kapatıp dışarı çıktı.</p><p class="calibre9">“İnsanlar senin bizden on kat daha sıkı arkadaşların olmasını bekliyor,” dedi Luna, bir kez daha utandırıcı da olsa doğru söylemedeki becerisini göstererek.</p><p class="calibre9">“Siz sıkısınız,” dedi Harry kısaca. “Onların hiçbiri Bakanlık'ta değildi. Hiçbiri benimle birlikte savaşmadı.”</p><p class="calibre9">“Söylenebilecek çok güzel bir şey bu,” diyerek gülümsedi Luna. Sonra Hayalet Gözlükleri'ni burnundan yukarı doğru iteledi ve Dırdırcı'yı okumak için rahat edebileceği şekilde yerleştirdi.</p><p class="calibre9">“Fakat onunla karşılaşmadık,” dedi Neville kafasında toz toprak, elinde emekliye ayrılmış gibi görünen Trevor'la koltuğun altından çıkarak. “Sen yaptın. Büyükannemin senin hakkında konuştuklarını duymalısın. ‘<span class="italic">Şu Harry Potter'ın tüm Sihir Bakanlığı'ndan daha sağlam bir karakteri var!</span>' Onun torunu olman için her şeyini verirdi...”</p><p class="calibre9">Harry rahatsızca güldü ve yapabildiği en kısa sürede konuyu S. B. D. sonuçlarına çevirdi. Neville notlarını söyleyip, acaba sadece bir “Uygun” ile Biçim Değiştirme F. Y. B. S.'sine girebilir miyim diye yüksek sesle düşünürken Harry onu tam dinlemeden izledi.</p><p class="calibre9">Neville'in çocukluğu Voldemort tarafından Harry'ninki kadar etkilenmişti, fakat Neville'in Harry'nin kaderine sahip olmaya ne kadar yaklaştığına dair en ufak fikri yoktu. Kehanet ikisinden herhangi birini ifade ediyor olabilirdi, fakat onun esrarengiz kendi sebeplerinden ötürü, Voldemort bahsedilen kişinin Harry olduğuna karar vermişti.</p><p class="calibre9">Eğer Voldemort Neville'i seçseydi, o zaman Harry'nin karşısında, şimşek-şeklinde yara izini ve kehanetin yükünü taşıyan Neville olurdu... Yoksa olmaz mıydı? Neville'in annesi Lily'nin Harry için öldüğü gibi Neville'i kurtarmak için ölür müydü? Tabii ki ölürdü... Fakat, Voldemort ve oğlu arasında duramasaydı ne olacaktı? Bundan sonra ‘<span class="italic">Seçilmiş Kişi</span>' olmayacak mıydı yani? Neville'in şu anda oturduğu yerde boş bir koltuk ve yara izi olmayan ve Ron'un annesi değil kendi annesi tarafından öpülerek uğurlanan Harry?</p><p class="calibre9">“İyi misin Harry? Komik görünüyorsun,” dedi Neville.</p><p class="calibre9">Harry “Üzgünüm... ben...” diye başladı.</p><p class="calibre9">“Püsküren Denizyosunu seni yakaladı mı?” dedi Luna sevecence, devasa renkli gözlüklerinden ona doğru bakarak.</p><p class="calibre9">“Ben... ne?”</p><p class="calibre9">“Bir Püsküren Deniz Yosunu... Onlar görünmezdir. Kulaklarından içeri girerler ve beyninin bulanmasını sağlarlar,” dedi. “Bir tanesinin buralarda uçtuğunu hissettiğimi düşünmüştüm.”</p><p class="calibre9">Ellerini havada kocaman görünmez güveleri kovalıyormuş gibi salladı. Harry ve Neville birbirlerinin bakışını yakaladı ve telaşla Quidditch'ten bahsetmeye başladılar.</p><p class="calibre9">Tren pencerelerinin dışında tüm yaz olduğu gibi bir öyle, bir böyleydi; geniş düzlükler boyunca soğutucu sisin içinden geçip, sonra da zayıf, açık güneş ışığına çıktılar. Ron ve Hermione'nin sonunda kompartımana geldiği zaman açık hava dönemlerinden biriydi ve güneş tam tepelerinde görülebiliyordu.</p><p class="calibre9">“Umarım yemek servisi acele eder, açlıktan ölüyorum,” dedi Harry'nin yanındaki yere çöken ve karnını ovan Ron, büyük bir arzuyla. “Merhaba, Neville. Merhaba, Luna. N'oldu tahmin edin?” diye ekledi, Harry'ye dönerek. “Malfoy sınıf başkanlığı görevini yapmıyor. Kendi kompartımanında Slytherin'lerle sadece oturuyor, onu geçerken gördük.”</p><p class="calibre9">İlgisini çekmiş görünen Harry düz oturdu. Sınıf başkanı olarak geçen sene bu görevini seve seve kötüye kullanmıştı, gücüyle gösteriş yapma şansını geri tepmek Malfoy'un huyu değildi.</p><p class="calibre9">“Seni gördüğünde ne yaptı?”</p><p class="calibre9">“Her zamankini,” dedi Ron ilgisizce, kaba bir el hareketi göstererek. “Yine de kendi gibi değil, değil mi? Peki... o” -el hareketini tekrar yaptı- “ama niye dışarı çıkıp birinci sınıflara kabadayılık yapmıyor?”</p><p class="calibre9">“Bilmiyorum,” dedi Harry, ama aklı deli gibi çalışıyordu. Sanki Malfoy'un aklında küçük öğrencilere kabadayılık yapmaktan daha önemli şeyler varmış gibi görünüyordu.</p><p class="calibre9">“Belki Teftiş Mangası'nı tercih etmiştir,” dedi Hermione. “Belki bir sınıf başkanı olmak Teftiş Mangası'ndan daha sıkıcı gelmiştir ona.”</p><p class="calibre9">“Sanmıyorum,” dedi Harry. “Bence o...”</p><p class="calibre9">Ama teorisini açıklamadan önce, kompartıman kapısı tekrar kayıp açıldı ve üçüncü yıl öğrencilerinden nefes nefese kalmış bir kız içeri girdi.</p><p class="calibre9">“Bunları Neville ve Harry'ye götürüyor olmam gerekiyordu,” kızın gözleri Harry'ninkilerle buluştuğu an sendeledi ve kıpkırmızı kesildi. Kız menekşe rengi kurdeleyle bağlanmış iki tane parşömen tomarı tutuyordu. Kafası karışmış Harry ve Neville her ikisine de yöneltilen tomarı aldı ve kız kompartımandan çıkarken geriye doğru düşecek gibi oldu.</p><p class="calibre9">Harry kendisininkini açtığı an, “O ne?” diye sordu Ron. </p><p class="calibre9">“Bir davetiye,” dedi Harry.</p><p class="calibre9">Harry,</p><p class="calibre9">C kompartımanında öğle yemeği için bana katılırsan çok memnun olurum.</p><p class="calibre9">Saygılarımla,</p><p class="calibre9">Horace.</p><p class="calibre9">“Peki beni neden istiyor?” diye sordu Neville ürkekçe, sanki bunun bir cezaya kalma olduğunu sanıyordu.</p><p class="calibre9">“Bir fikrim yok,” dedi Harry, tamamıyla doğru değildi, yine de onun önsezisinin doğru olduğuna dair bir kanıt yoktu henüz. “Dinle,” diye ekledi, birden aklına çok parlak bir fikir geldi, “Hadi görünmezlik pelerinini giyelim, o zaman yolda Malfoy'a kısa bir süreliğine bakabiliriz, neyin peşinde olduğunu görürüz.”</p><p class="calibre9">Bu fikir, yine de, hiçbir işe yaramadı: Yemek servisi aracının gelip gelmediğine göz atmaya çalışan insanlarla tıka basa dolu olan koridorları görünmezlik pelerininin içindeyken rahatça geçmek imkansızdı. Harry pelerinini üzüntülü bir şekilde çantasına geri yerleştirdi, geçen sefer trenden inerkenkinden bile daha yoğun olan tüm bu dikkatli bakışlardan kaçınmak için onu giymenin çok hoş olacağını dile getirerek. Arada sırada, öğrenciler ona daha iyi bir bakış atmak için kompartımanlarından dışarı fırlıyorlardı. Harry'nin geldiğini görünce kendi kompartımanına ok gibi fırlayan Cho Chang istisnaydı. Harry pencereyi geçerken, kalın tabakalı ama yüzüne yayılmış olan sivilcelerin tuhaf oluşumunu kapatamamış bir makyaj yapmış olan arkadaşı Marietta'yla derin bir sohbette olduğunu gördü. Belli belirsiz sırıtan Harry yürümeye zorlandı.</p><p class="calibre9">C kompartımanına ulaştıklarında, sadece kendilerinin Slughorn'un davetlisi olmadıklarını gördüler, yine de Slughorn'un coşkulu karşılamasına bakılırsa, Harry en içtenlikle beklenendi.</p><p class="calibre9">“Harry, adamım benim!” dedi birdenbire Harry'nin önüne atlayan Slughorn, böylece onun kadife örtülü göbeği kompartımanın boş kalan her tarafını doldurmuş gibi görünüyordu. Parlayan kel kafası ve geniş gümüşümsü bıyığı güneş ışığı altında yeleğindeki altın düğmeler kadar parlak bir şekilde ışıldadı. “Seni görmek ne güzel, seni görmek ne güzel! Ve sen de Mr. Longbottom olmalısın!”</p><p class="calibre9">Korkmuş görünen Neville başını salladı. Slughorn'un bir işaretiyle, kapıya en yakın son iki koltuğa karşılıklı bir şekilde oturdular. Harry hemcinsi misafirlere bir göz attı. Onların senesinden bir Slyhterin'liyi tanıdı, geniş elmacık kemiğine ve uzun yana yatık gözlere sahip uzun, kara bir çocuktu; Harry'nin bilmediği yedinci yıl çocuklar da vardı, ve Ginny, Slughorn'un yanında en köşedeki koltukta sıkışmıştı ve sanki oraya nasıl geldiğinden hiçbir şekilde emin değilmiş gibi görünüyordu.</p><p class="calibre9">“Şimdi, herkesi biliyor musunuz?” diye sordu Slughorn Harry'ye ve Neville'e. “Blaisi Zabini sizinle aynı sınıfta, tabii ki...”</p><p class="calibre9">Ne Zabini ne de Harry ve Neville hiçbir selamlama ya da tanıma belirtisi göstermedi: Gryffindor ve Slytherin öğrencileri en başından beri birbirlerinden nefret ederlerdi.</p><p class="calibre9">“Bu Cormac McLaggen, belki karşılaşmışsınızdır...? Hayır mı?”</p><p class="calibre9">Geniş ve sırım gibi saçlara sahip bir genç olan McLaggen, elini kaldırdı, ve Harry ile Neville başıyla selam verdiler. “... ve bu Marcus Belby, tanışıp tanışmadığınızı bilmiyorum?”</p><p class="calibre9">Sıska ve ürkek bakışlı olan Belby zoraki sırıttı.</p><p class="calibre9">“...ve bu büyüleyici genç bayan seni tanıdığını söylüyor!” diye lafını bitirdi Slughorn. Ginny, Slughorn'un arkasından Harry ve Neville'e suratını buruşturarak baktı.</p><p class="calibre9">“Güzel, şimdi, bu çok memnun edici,” dedi Slughorn rahatça. “Hepinizi biraz daha iyi tanımak için bir şans. İşte, bir peçete alın. Benkendi öğle yemeğimi paketledim; hatırladığım kadarıyla, yemek servisi arabasındaki şeyler çok ağır, ve yaşlı bir adamın sindirim sistemi böyle şeyler için çok hassastır... Sülün, Belby?”</p><p class="calibre9">Belby yarısı soğuk görünen sülünü kabul etti ve yemeye başladı.</p><p class="calibre9">“Daha demin, genç Marcus'a amcası Damocles'e öğretmenlik yapmanın ne kadar keyif verici bir şey olduğunu anlatıyordum,” diye anlattı Harry ve Nevile'e, şimdi bir tomar sepeti açıyordu. “Çok iyi bir büyücü, çok iyi, ve onun haklı kazanılmış Merlin Nişanı. Amcanı çok görüyor musun, Marcus?”</p><p class="calibre9">Maalesef, Belby bir ağız dolusu sülün almıştı; bir an önce Slughorn'a cevap vermek için çok hızlı çiğnedi, mosmor oldu ve öksürmeye başladı.</p><p class="calibre9">“Anapneo,” dedi asasını soluk borusu artık temiz görünen Belby'ye doğru tutan Slughorn, sakince. “Yok... fazla görmüyorum, hayır,” diye soludu Belby, gözleri sulanmıştı.</p><p class="calibre9">“Güzel, tabii ki, galiba meşgul,” dedi Slughorn, soran gözlerle Belby'ye bakarak. “Kurtboğan İksiri'ni oldukça büyük bir çalışma olmadan yaptığından şüpheliyim!”</p><p class="calibre9">“Sanırsam...” dedi, Slughorn'un lafını bitirmiş olduğundan emin olana kadar bir ısırık daha sülün almaktan korkuyor gibi görünen Belby. “şey... o ve babam çok iyi anlaşamazlar, görüyorsunuz, bu yüzden onun hakkında fazla şey bilmiyorum...”</p><p class="calibre9">Slughorn ona soğuk bir gülümseme attığı an lafı havada kaldı ve Slughorn McLaggen'a döndü.</p><p class="calibre9">“Şimdi, sen, Cormac,” dedi Slughorn, “Senin, Tiberius Amca'nı birçok kez gördüğünü biliyorum, çünkü, sanırım, amcanda ikinizin takoz kuyrukları avlarken çekilmiş bir sürü resminiz var, değil mi, deri ceketli?</p><p class="calibre9">“Evet, çok eğlenceliydi, öyleydi,” dedi McLaggen. “Bertie Higgs ve Rufus Scrimgeour'la gitmiştik, tabii bu o Bakan olmadan önceydi, belli ki...”</p><p class="calibre9">“Ah, Bertie ve Rufus'u da biliyorsun öyle mi?” diyen Slughorn'un gözlerinin içi gülüyordu, şimdi herkese bir tepsi turta öneriyordu; nedense Belby'yi es geçmişti. “Şimdi söyle bana...”</p><p class="calibre9">Bu Harry'nin gözüne oldukça şüpheli gözüktü. Buradaki herkes ünlü ya da güçlü birini tanıdığı için davet edilmişe benziyordu. Ginny hariç herkes. McLaggen'den sonra sorguya çekilen Zabini'nin bir anne için fazlasıyla güzel ve ünlü bir cadının oğlu olduğu ortaya çıktı (Harry bunun nedenini tahmin edebiliyordu, kadın yedi kez evlenmişti ve kocalarının hepsi gizemli bir şekilde ölerek geride altın tepeciklerinden oluşan miraslar bırakmışlardı). Ve sıra Neville'e geldi: oldukça rahatsız on dakika boyunca Neville'in Bellatrix Lestrange ve bir çift Ölüm Yiyen'in elinde çıldırana kadar işkence gören, ünlü birer Seherbaz olan ailesi konuşuldu. Neville'in konuşması bittiğinde Harry Slughorn'un, ailesinin yeteneklerinin Neville'e geçip geçmediğini anlamak için bir fikir edinmeye çalıştığı izlenimine kapıldı.</p><p class="calibre9">"Ve şimdi de," dedi Slughorn, başrol oyuncusunu sunmaya hazırlanan bir spiker gibi koltuğunda abartılı bir dönüşle. "Harry Potter! Nereden başlasak? Sanırım bu yazki görüşmelerimiz biraz yüzeysel kaldı!" Bir an Harry'ye öylece baktı ve ağzına büyük bir parça sülün attıktan sonra konuştu. ‘<span class="italic">Seçilmiş Kişi</span>', seni böyle anıyorlar artık!"</p><p class="calibre9">Harry bir şey demedi. Belby, McLaggen ve Zabini gözlerini dikmiş ona bakıyorlardı.</p><p class="calibre9">"Elbette," dedi Slughorn, Harry'yi inceleyerek, "bu dedikodular yıllardan beri var. Hatırlıyorum da... neyse... işte o korkunç geceden sonra... Lily... James... ve sen hayatta kaldın... ve tabii senin olağan üstü güçlere sahip olacağını söyleyen o söz..."</p><p class="calibre9">Zabini bunu gülünç ve saçma bulduğunu net bir şekilde ortaya koyan minicik bir öksürük koyuverdi. Slughorn'un arkasından kızgın bir ses yükseldi.</p><p class="calibre9">"Evet, Zabini, sen de artistlikte çok yeteneklisin... "</p><p class="calibre9">"Ah canım!" diye kaygısızca kıkırdadı Slughorn, muazzam göbeğinin üstünden Zabini'ye ateş püsküren Ginny'ye çevirdi bakışlarını. "Dikkatli olman senin hayrına, Blaise! Kompartımanlarının yanından geçerken bu genç bayanın muhteşem yarasa umacı büyüsünü gördüm! Onunla zıtlaşmak istemezdim!"</p><p class="calibre9">Zabini sadece küçümseyerek baktı.</p><p class="calibre9">"Neyse," dedi Slughorn, tekrar Harry'ye dönerek. "Bu yaz bir sürü dedikodu oldu. Elbette, kimse neye inanacağını bilmiyor, kehanet çarpıtılmış birçok yanlış bilgi içeriyor da olsa biliniyordu... verilen tanık sayısı, Bakanlık'taki o kargaşa ve senin bu kargaşanın merkezinde olman şüpheli görünüyor."</p><p class="calibre9">Orada sessizce oturmaktan başka çaresi olmayan Harry, bir şey söylemeden kafasını salladı. Slughorn gözlerinin içi gülerek "Çok alçakgönüllü, çok," dedi. "Dumbledore'un neden bu kadar sevdiğine şaşmamalı... yani, oradaydın? Fakat hikâyenin geri kalan kısmı... oldukça sansasyonel, elbette, hala kimse neye inanacağını bilmiyor... bu dilden dile dolaşan kehanet, örneğin..."</p><p class="calibre9">"Biz kehanetten tek kelime duymadık," dedi Neville, bunu söylerken sardunya pembesine döndü.</p><p class="calibre9">"Çok doğru," dedi Ginny kararlılıkla. "Neville ve ben ikimiz de oradaydık ve bütün bu ‘<span class="italic">Seçilmiş Kişi</span>' saçmalığı sadece şişirme ‘<span class="italic">kehanet</span>' hikâyelerinden biri."</p><p class="calibre9">"İkiniz de ordaydınız ha?" dedi Slughorn büyük bir ilgiyle, bakışları Ginny'den Neville'e kaydı, fakat cesaret vermek için gülümsemesine rağmen ikisinin de gıkı çıkmadı.</p><p class="calibre9">"Evet... şey... kehanetin abartıldığı elbette doğru..." dedi Slughorn, sesi biraz hayal kırıklığına uğramış gibiydi. "Sevgili Gwenog'un bana dediğine göre (Gwenog Jones, yani, tabii, kutsal kelleler arpçı topluluğunun şefi) ..." silkinerek dalıp gittiği hatıralar yumağından başını kaldırdı, fakat Harry'nin içinde görünenin aksine Slughorn'un bu konuyu kapatmadığına, Ginny ve Neville'in söylediklerine inanmadığına dair güçlü bir his vardı.</p><p class="calibre9">O öğleden sonrası, Slughorn'un tanıdığı ünlü büyücülerle ve herkesin üye olmaya can attığı Hogwarts'taki "Slug Klüp"le ilgili daha başka bir sürü anektodla geçmek bilmedi. Harry ayrılmak için sabırsızlanıyor, fakat bunu kabalık etmeden nasıl yapabileceğini bilmiyordu. Nihayet, tren uzun bir bulut kümesinden çıkmış ve kırmızı gün batımını henüz görmüşlerdi ki Slughorn havaya bakınıp alacakaranlıkta gözlerini kırpıştırdı.</p><p class="calibre9">"Yüce Tanrım, hava çoktan kararmış bile! Lambaları yakmalarını söylemedim! Siz en iyisi gidip cübbelerinizi değiştirin. McLaggen, bir ara muhakkak uğramalı ve Nogtail'ler hakkındaki o kitabı almalısın. Harry, Blaise... İstediğiniz zaman gelin. Aynısı sizin için de geçerli, Bayan," Ginny'ye gözleri parlayarak baktı. "Tamam, gidebilirsiniz, hadi bakalım!" </p><p class="calibre9">Harry'yi kararan koridora iterek geçerken Zabini, Slughorn'a Harry'nin ilgisini çeken pis bir bakış attı. O, Ginny, ve Neville trenin arkasına kadar Zabini'yi takip ettiler.</p><p class="calibre9">"Bittiğine çok memnunum," diye mırıldandı Neville. "Garip bir adam değil mi?"</p><p class="calibre9">"Evet, o biraz...," dedi Harry, gözleri Zabini'nin üstündeydi. "sen buraya düşmek için ne yaptın, Ginny?"</p><p class="calibre9">"Beni Zacharias Smith'i lânetlerken gördü," dedi Ginny. "D. O.'daki Hufflepuff'lı ahmağı hatırlıyor musun? Bakanlık'ta neler olduğu hakkında durmadan sorular sorup en sonunda tepemi attırdı ve ben de ona yarasa umacı lâneti yaptım. O anda Slughorn içeri girince beni cezaya alacağını sandım, ama o aksine iyi büyü yaptığımı söyleyerek beni öğle yemeğine davet etti, çılgınca di mi?"</p><p class="calibre9">"Annesi ünlü olduğu için orada bulunanları düşününce daha iyi bir davet sebebi olduğu kesin," dedi Harry, Zabini'nin arkasından kaşlarını çatarak "ya da amcası..." fakat yarıda bıraktı. Aklına biraz tehlikeli ama muhtemelen işe yarayacak bir fikir geldi. Bir dakika sonra Zabini altıncı sınıf Slytherin'lerin kompartımanına gidecekti ve Malfoy muhtemelen orada Slytherin'lerden başka kimsenin onu duymadığını zannederek oturuyor olacaktı... Eger Harry çaktırmadan onun arkasından girebilirse belki bir şeyler görür ya da duyardı. Doğru, Hogwarts'a varmak üzereydiler.. Hogsmade İstasyonu'na ulaşmalarına yarım saatten az bir zaman kalmış olmalıydı, tren pencerelerinden hızla akıp giden yabani manzara öyle gösteriyordu... ama kimsenin hazırlanmış görünmemesi Harry'nin ciddi şekilde dikkatini çekti. Yani Harry'ye göre onları enselemenin tam sırasıydı.</p><p class="calibre9">"Siz ikinizle sonra görüşürüz," dedi Harry nefes bile almadan, görünmezlik pelerinini çıkardı ve üstüne geçirdi. "Ama sen ne?" diye sordu Neville.</p><p class="calibre9">"Sonra!" dedi Harry fısıltıyla, mümkün olduğunca sessiz bir şekilde Zabini'nin peşine düştü, ama trenin tangırtıları bunu neredeyse imkânsız hale getiriyordu.</p><p class="calibre9">Koridorlar şimdi tamamen boş sayılırdı. Neredeyse herkes okul cüppelerini giymek ve eşyalarını toplamak için vagonlarına dönmüştü. Harry Zabini'ye çok yakın olmasına rağmen Zabini kapıyı açtığında kompartımanın içine sıvışacak kadar hızlı olamadı. Zabini'nin kapıyı kapatmasını engellemek için hemen ayağını araya sıkıştırdı.</p><p class="calibre9">"Bu şeyin nesi var?" dedi Zabini öfkeyle, sürgüyü Harry'nin ayağına bir kaç kez şiddetle çarptı. Zabini, kapıyı sıkı sıkı tutuyordu ve Harry kolu kavrayıp zorla geri ittirince Goyle'un kucağına düştü. Bunu fırsat bilen Harry de kendini kompartımana attı. Hemen Zabini'nin geçici olarak boş duran koltuğuna atladı ve oradan bagaj rafına asılıp kendini yukarı çekti.</p><p class="calibre9">O anda Goyle ve Zabini'nin birbirine sataşıp bütün bakışları üzerlerine çekmesi büyük şanstı, pelerin onlara çarpınca ayaklarının açığa çıktığına kesinlikle emindi Harry; cidden, bir an Malfoy'un ayaklarını yukarı çekerken ayakkabısını gördüğünü sandı. Ama sonra Goyle kapıyı sertçe kapadı ve Zabini'yi ittirdi; Zabini kendi koltuğuna devrildi huzursuzca, Vincent Crabbe yeniden elindeki dergiye döndü ve Malfoy, kıs kıs gülerek, kafasını Pansy Parkinson'un kucağına koydu ve karşılıklı iki koltuğa yayıldı. Harry bütün parmaklarının iyice gizlenmesini garantiye almak için pelerinin altında rahatsızca kıpırdandı ve Pansy'nin Malfoy'un parlak sarı saçlarını alnından çekişini izledi, yapmacık bir şekilde gülümsemesine bakılırsa, onun yerinde kim olsa sevebileceğini düşündü. Tavandan sallanan vagon fenerleri ortalığı iyice aydınlatmıştı. Harry altındaki Crabbe'nin dergisinin her harfini okuyabiliyordu.</p><p class="calibre9">“Eee... Zabini,” dedi Malfoy, “Slughorn ne istedi?”</p><p class="calibre9">“Yalnızca insanlarla daha samimi ilişkiler kurmaya çalışıyor,” dedi Zabini, Goyle'a ters ters bakmayı sürdürerek. “Başarılı falan olacağı yok da.”</p><p class="calibre9">Bu bilgi Malfoy'u pek memnun etmişe benzemiyordu. “Başka kimleri çağırdı?”</p><p class="calibre9">“Gryffindor'dan McLaggen,” dedi Zabini.</p><p class="calibre9">“Ah evet, amcası Bakanlık'ta üst mevkide,” dedi Malfoy.</p><p class="calibre9">“... ve Ravenclaw'dan Belby diye biri...”</p><p class="calibre9">“Hayır, o ahmak olamaz!” dedi Pancy.</p><p class="calibre9">“... ve Longbottom, Potter ve şu Weasley kızı,” diye bitirdi Zabini. Malfoy, Pansy'nin elini ittirerek, aniden oturduğu yerde doğruldu.</p><p class="calibre9">“Longbottom'ı mı çağırdı?”</p><p class="calibre9">“Şey, öyle sanıyorum, Longbottom da oradaydı,” dedi Zabini kayıtsızca. “Longbottom'da Slughorn'un ilgisini ne çekmiş olabilir ki?”</p><p class="calibre9">Zabini omuz silkti.</p><p class="calibre9">“Potter'a, çok kıymetli Potter'a, besbelli ‘<span class="italic">Seçilmiş Kişi</span>'ye bir bakmak istedi,” diye dudak büktü Malfoy, “ama şu Weasley kızı! Bu kızda o kadar özel ne var ki?”</p><p class="calibre9">“Erkeklerin çoğu ondan hoşlanıyor,” dedi Pansy göz ucuyla Malfoy'un tepkisini izleyerek. “Sen bile onun güzel göründüğünü düşünüyorsun, değil mi, Blaise, ne kadar feci bir şekilde sevindiğini hepiniz biliyoruz!”</p><p class="calibre9">“Neye benzerse benzesin, onun gibi küçük pislik bir haine elimi sürmem ben!” dedi Zabini soğukça, ve Pansy tatmin olmuş görünüyordu. Malfoy tekrar Pansy'nin kucağına doğru yattı ve saçlarıyla oynamasına devam etmesine izin verdi.</p><p class="calibre9">“Slughorn'un zevkine acıyorum. Belki bunamaya başladı. Babam, onun zamanının en iyi büyücülerinden biri olduğunu söylerdi, utanç verici. Babam eskiden onun gözdelerinden biriymiş. Slughorn büyük ihtimalle trende olduğumu duymadı, ya da...”</p><p class="calibre9">“Ben olsam o kadar emin olmazdım,” dedi Zabini. “İlk geldiğimde bana Notts'un babasını sordu. Görünüşe göre eski arkadaşlarmış, ama Bakanlık tarafından yakalandığını duyduğunda mutlu görünmedi, ve Nott davetiye alamadı, değil mi? Slughorn'un Ölüm Yiyenler'le ilgilendiğini sanmıyorum.”</p><p class="calibre9">Malfoy kızgın görünüyordu, ama güçlükle tuhaf ve komiklikten uzak bir kahkaha attı.</p><p class="calibre9">“Off, onun neyle ilgilendiğini kim takar? Neydi, ne oldu? Yalnızca aptal bir öğretmen.” Malfoy abartılı bir şekilde esnedi.</p><p class="calibre9">“Yani, seneye Hogwarts'ta bile olmayabilirim, şişman bir ihtiyarın beni sevip sevmemesi ne fark eder ki?”</p><p class="calibre9">“Seneye Hogwarts'ta bile olmayabileceğini söylerken neyi kastediyorsun?” dedi içerleyerek, Malfoy'un saçlarına çeki düzen vermeyi bir anda kesen Pansy.</p><p class="calibre9">“Asla bilemezsin,” dedi Malfoy yapmacık bir gülümsemeyle. “Ee... daha iyi ve daha büyük yerlerde olabilirim.”</p><p class="calibre9">Pelerininin altından parmaklı bagaj raflarından birine çöken Harry'nin kalbi delicesine çarpıyordu. Bakalım Ron ve Hermione buna ne diyecekti? Crabbe ve Goyle Malfoy'a aval aval bakıyorlardı; belli ki daha iyi ve daha büyük yerlerde olma planının ne olduğu hakkında en ufak bir fikirleri yoktu. Zabini bile çaktırmadan, merakla Malfoy'un kibirli yüz ifadesine baktı.</p><p class="calibre9">Pansy aptallaşmış bir şekilde Malfoy'un saçlarıyla yavaşça oynamaya devam etti. “Demek istediğin...”</p><p class="calibre9">Malfoy omuz silkti.</p><p class="calibre9">“Annem eğitimimi tamamlamamı istiyor, ama ben şahsen, bunun bu günlerde o kadar da önemli olduğunu düşünmüyorum. Yani, bir düşünün... Karanlık Lord kontrolü ele geçirdiğinde kimin ne kadar S. B. D. yada F. Y. B. S. aldığını önemseyecek mi? Tabii ki, hayır. Aldığı hizmeti ve ona gösterilen saygıyı önemseyecek.”</p><p class="calibre9">“Ve sen de, onun için bir şeyler yapabileceğini düşünüyorsun?” diye sordu Zabini sertçe. “On altı yaşın altında ve henüz tamamen nitelikli bile değilken?”</p><p class="calibre9">“Az önce söyledim, değil mi? Belki nitelikli olup olmadığımı umursamıyordur. Belki benden yapmamı istediği iş nitelik gerektirmiyordur,” dedi Malfoy sessizce.</p><p class="calibre9">Crabbe ve Goyle'un ikisi de ağızları oluk ağzı gibi bir karış açık oturuyorlardı. Pansy gözlerini dikmiş, sanki daha önce bu kadar heybetli bir şey görmemiş gibi Malfoy'a bakıyordu.</p><p class="calibre9">“Hogwarts'ı görebiliyorum,” dedi simsiyah olmuş pencereden dışarı işaret ettiği an, yarattığı etkiden açıkça zevk alan Malfoy. “Cüppelerimizi giysek iyi olacak.”</p><p class="calibre9">Harry, Malfoy'u izlemekle o kadar meşguldü ki, Goyle'un sandığına uzandığını fark etmedi; çektiği zaman, sandık Harry'nin kafasına çarptı. Acıdan ister istemez nefesi kesildi, Malfoy ise kaşlarını çakarak bagaj rafına baktı.</p><p class="calibre9">Harry Malfoy'dan korkmuyordu, ama yine de bir grup dostça olmayan Slytherin'li tarafından görünmezlik pelerininin altında saklanmış olarak bulunma fikri pek hoşuna gitmiyordu. Pelerinin şeklini bozmamaya özen göstererek, gözleri yaş dolu ve kafası zonklayarak asasını çıkardı, ve nefesini tutarak bekledi. Şansına, Malfoy sesi hayal ettiğini düşünmüş görünüyordu; tıpkı diğerleri gibi cüppesini çıkardı, bagajını kilitledi, ve tren aniden yavaşladığı sırada boynunun etrafına yeni kalın bir seyahat pelerini bağladı.</p><p class="calibre9">Harry koridorların tekrar dolduğunu görebiliyordu ve Hermione ve Ron'un eşyalarını dışarı çıkarmasını diledi; tamamen boşalana kadar kompartımanın içinde tıkalı kaldı. Tren son bir sarsıntıdan sonra tamamen durdu. Goyle kapıyı açtı, Crabbe ve Zabini, ikinci sınıfları yumruklayarak yoldan çekmeye çalışan Goyle'u takip ettiler.</p><p class="calibre9">“Sen devam et,” dedi Malfoy, elini tutması için bekleyen Pansy'ye. “Bir şeyi kontrol etmek istiyorum.”</p><p class="calibre9">Pansy ayrıldı. Şimdi Harry ve Draco yalnızdılar. İnsanlar karanlık platforma akın ediyorlardı. Malfoy kompartıman kapısına yürüdü ve koridordan geçen insanlar içerisini göremesinler diye panjurları indirdi. Bagajının üzerine eğildi ve tekrardan açtı.</p><p class="calibre9">Harry bagaj raflarının kenarından gözetledi, kalp atışları hızlanmıştı. Malfoy'un Pansy'den saklamaya çalıştığı şey neydi? Acaba, tamir edilmesi o kadar önemli olan bozuk gizemli objeyi mi görmek üzereydi?</p><p class="calibre9">“Petrificus Totalus!”</p><p class="calibre9">Uyarıda bulunmaksızın, Malfoy asasını aniden felç olan Harry'ye doğrulttu. Harry, yavaşça bagaj rafından kayarak, büyük bir acı ve gürültüyle yeri sarsarak Malfoy'un ayak ucuna düştü, görünmezlik pelerini üzerinden kaymış, dizlerine kadar kıvrılmış ve absürd bir şekilde birbirine girmiş bacaklarıyla tüm vücudu açığa çıkmıştı. Tek bir kasını bile oynatamıyordu; yalnızca ağzı kulaklarında sırıtan Malfoy'a bakakaldı.</p><p class="calibre9">“Tam da düşündüğüm gibi,” dedi neşeyle. “Goyle'un sandığının sana çarptığını duydum. Ve Zabini içeri girdikten sonra, havada beyaz bir ışık parlaması gördüm.”</p><p class="calibre9">Gözleri bir an Harry'nin spor ayakkabılarına takıldı.</p><p class="calibre9">“Önemsediğim hiçbir şey duymadın, Potter. Ama seni burada tutarken...”</p><p class="calibre9">Ve Harry'nin yüzüne sertçe vurdu. Harry burnunun kırıldığını hissetti; kan her yere aktı. “Bu babam içindi. Şimdi, bakalım...”</p><p class="calibre9">Malfoy pelerini Harry'nin hareketsiz durumdaki vücudunun altından çekti ve üzerine attı.</p><p class="calibre9">“Tren Londra'ya geri dönünceye kadar seni bulabileceklerini sanmıyorum,” dedi sessizce. “Görüşürüz, Potter... yada görüşmeyiz.”</p><p class="calibre9">Ve Malfoy, Harry'nin parmaklarına basmaya özen göstererek kompartımanı terk etti.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_9"></div>
</body></html>
